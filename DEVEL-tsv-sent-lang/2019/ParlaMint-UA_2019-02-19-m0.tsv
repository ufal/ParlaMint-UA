id	text	language
ParlaMint-UA_2019-02-19-m0.u1.p1.sent1	Добрий день, колеги народні депутати, гості та запрошені!	UKRAINIAN
ParlaMint-UA_2019-02-19-m0.u1.p1.sent2	Я прошу займати робочі місця в залі.	UKRAINIAN
ParlaMint-UA_2019-02-19-m0.u1.p2.sent1	У засіданні у зв’язку з п’ятою річницею початку збройної агресії Російської Федерації проти України беруть участь Президент України Петро Олексійович Порошенко , Президент Європейської Ради Дональд Туск .	UKRAINIAN
ParlaMint-UA_2019-02-19-m0.u1.p2.sent2	Привітаймо Президента України і Президента Європейської Ради.	UKRAINIAN
ParlaMint-UA_2019-02-19-m0.u1.p2.sent3	Вітаємо!	UKRAINIAN
ParlaMint-UA_2019-02-19-m0.u1.p3.sent1	У засіданні також беруть участь народні депутати України, Прем’єр-міністр України Володимир Борисович Гройсман , члени Кабінету Міністрів України, член Європейського парламенту Сандра Калнієте, Посол Європейського Союзу в Україні Хюг Мінгареллі , представник України у Тристоронній контактній групі з врегулювання ситуації в Донецькій і Луганській областях Євген Кирилович Марчук , депутат Сеймасу Литовської Республіки Емануеліс Зінгеріс , голова Канадсько-української міжпарламентської групи дружби Борис Вжесневський , Голова Служби безпеки України Василь Сергійович Грицак , голова Служби зовнішньої розвідки України Єгор Валерійович Божок, Уповноважений Верховної Ради України з прав людини Людмила Леонтіївна Денісова , голова Рахункової палати Валерій Васильович Пацкан , глави дипломатичних представництв іноземних держав та інші офіційні особи, представники Збройних Сил України, силових структур та воїни, які захищали незалежність України.	UKRAINIAN
ParlaMint-UA_2019-02-19-m0.u1.p3.sent2	Вітаємо вас!	UKRAINIAN
ParlaMint-UA_2019-02-19-m0.u1.p3.sent3	Присутні також представники громадських організацій і засобів масової інформації.	UKRAINIAN
ParlaMint-UA_2019-02-19-m0.u1.p4.sent1	Шановні народні депутати, шановні гості Верховної Ради України, засідання у зв’язку з п’ятою річницею початку збройної агресії Російської Федерації проти України оголошую відкритим.	UKRAINIAN
ParlaMint-UA_2019-02-19-m0.u1.p5.sent1	.	UNKNOWN
ParlaMint-UA_2019-02-19-m0.u2.p1.sent1	Слава Україні!	UKRAINIAN
ParlaMint-UA_2019-02-19-m0.u3.p1.sent1	Шановні колеги, минає п’ять років з того дня, як Російська Федерація, знехтувавши всіма нормами міжнародного права, Статуту ООН, положеннями Гельсінського заключного акта та Будапештського меморандуму, двосторонніми українсько-російськими угодами, здійснила акт воєнної агресії проти суверенної сусідньої держави.	UKRAINIAN
ParlaMint-UA_2019-02-19-m0.u3.p1.sent2	Росія незаконно анексувала частину української території – Автономну Республіку Крим та місто Севастополь.	UKRAINIAN
ParlaMint-UA_2019-02-19-m0.u3.p1.sent3	Російські окупаційні війська вторглися в Україну та захопили окремі райони Донецької і Луганської областей і протягом всіх цих років здійснюють постійні збройні напади проти України.	UKRAINIAN
ParlaMint-UA_2019-02-19-m0.u3.p2.sent1	Зазнаючи важких втрат, завдяки безпрецедентній самоорганізації українського народу, неймовірному героїзму наших добровольців і військових на фронті, відважності та самопосвяті волонтерів, загальнонаціональному патріотизму ми вистояли.	UKRAINIAN
ParlaMint-UA_2019-02-19-m0.u3.p2.sent2	Фактично одразу було налагоджено роботу виконавчої влади на чолі з Головою Верховної Ради України і виконуючим обов’язки Президента України Олександром Турчиновим.	UKRAINIAN
ParlaMint-UA_2019-02-19-m0.u3.p2.sent3	Незважаючи на шалену протидію Росії та її агентури, в Україні були проведені вибори Президента, парламенту, органів місцевого самоврядування, які всіма спостерігачами із країн вільного світу були визнані чесними і прозорими.	UKRAINIAN
ParlaMint-UA_2019-02-19-m0.u3.p3.sent1	Новою, післяреволюційною, українською владою було реформовано правоохоронну систему та фактично заново створено боєздатні Збройні Сили України.	UKRAINIAN
ParlaMint-UA_2019-02-19-m0.u3.p3.sent2	Уряди Арсенія Яценюка, а потім Володимира Гройсмана впровадили реформи, які реанімували українську економіку і дали можливість поступово підвищувати соціальні стандарти.	UKRAINIAN
ParlaMint-UA_2019-02-19-m0.u3.p3.sent3	Новообраний Президент України Петро Порошенко гідно виконав свої обов’язки Верховного Головнокомандувача та Глави держави, і наступ ворога було зупинено, а Україна отримала дієву міжнародну підтримку.	UKRAINIAN
ParlaMint-UA_2019-02-19-m0.u3.p4.sent1	П’ять років тому ми, українці, стали на захист своєї держави, ми зупинили ворога спочатку на Майдані, а потім на сході нашої країни.	UKRAINIAN
ParlaMint-UA_2019-02-19-m0.u3.p4.sent2	Але до сьогодні на Донбасі щодня російські окупанти продовжують обстріли і вбивають людей – військових і цивільних.	UKRAINIAN
ParlaMint-UA_2019-02-19-m0.u3.p4.sent3	Тому я прошу усіх присутніх вшанувати хвилиною мовчання наших героїв, які п’ять років тому в ці дні загинули на Майдані і які протягом тих п’яти років загинули у боротьбі за незалежність нашої країни.	UKRAINIAN
ParlaMint-UA_2019-02-19-m0.u3.p5.sent1	.	UNKNOWN
ParlaMint-UA_2019-02-19-m0.u3.p6.sent1	Дякую.	UKRAINIAN
ParlaMint-UA_2019-02-19-m0.u3.p7.sent1	Переконаний, що всі, які стоять за злочинами проти людяності і міжнародного права, повинні неминуче понести справедливу кару, яка стане пересторогою для будь-якого наділеного владою маньяка, щоб громадяни наших вільних країн знову жили у мирі та безпеці.	UKRAINIAN
ParlaMint-UA_2019-02-19-m0.u3.p8.sent1	Шановні колеги, сьогодні в нас є змога відверто обговорити, що нами вже було зроблено за п’ять років російської агресії проти України і що ми можемо та повинні ще зробити для того, щоб агресора було зупинено, притягнено до відповідальності та щоб він сповна заплатив за всі свої злочини.	UKRAINIAN
ParlaMint-UA_2019-02-19-m0.u3.p8.sent2	Маємо перемогти, щоб запанував мир.	UKRAINIAN
ParlaMint-UA_2019-02-19-m0.u3.p9.sent1	Запрошую до слова Президента Європейської Ради Дональда Туска.	UKRAINIAN
ParlaMint-UA_2019-02-19-m0.u3.p9.sent2	Привітаймо його, колеги .	UKRAINIAN
ParlaMint-UA_2019-02-19-m0.u4.p1.sent1	Пане Голово, пане Президенте, пане Прем’єр-міністре, шановні народні депутати України, дорогі українські друзі!	UKRAINIAN
ParlaMint-UA_2019-02-19-m0.u4.p1.sent2	Я прибув до вас у п’яту річницю драматичних подій на Майдані, у річницю Революції Гідності, щоб подякувати всім українцям та їхнім обранцям, які зібралися тут, незалежно від партійних розбіжностей, відмінностей інтересів та ідеологічних суперечок.	UKRAINIAN
ParlaMint-UA_2019-02-19-m0.u4.p1.sent3	Я приїхав як Президент Європейської Ради, але також як поляк, ваш найближчий сусід і сердечний та доброзичливий друг .	UKRAINIAN
ParlaMint-UA_2019-02-19-m0.u4.p2.sent1	По-перше, хочу подякувати вам за стійкість.	UKRAINIAN
ParlaMint-UA_2019-02-19-m0.u4.p2.sent2	Ви встояли у найважчу мить вашої історії.	UKRAINIAN
ParlaMint-UA_2019-02-19-m0.u4.p2.sent3	Ви встояли і будете залишатися гордими та незламними всупереч геополітиці, всупереч злим намірам агресивного сусіда і всупереч байдужості та лицемірству багатьох впливових гравців світової політичної сцени.	UKRAINIAN
ParlaMint-UA_2019-02-19-m0.u4.p2.sent4	Ви встояли, хоча ваші партнери незавжди допомагають вам так, як належить.	UKRAINIAN
ParlaMint-UA_2019-02-19-m0.u4.p2.sent5	Знаю це добре, як, напевно, мало хто інший, з особистого досвіду і досвіду польського народу.	UKRAINIAN
ParlaMint-UA_2019-02-19-m0.u4.p2.sent6	Добре знаю, що почуття самотності в час небезпеки буває гіршим, ніж наступ ворога.	UKRAINIAN
ParlaMint-UA_2019-02-19-m0.u4.p2.sent7	Досі чую слова з вірша Галини Крук, що написаний у ті драматичні лютневі дні:	UKRAINIAN
ParlaMint-UA_2019-02-19-m0.u4.p3.sent1	Усі ми, Європо, так глибоко стурбовані, що деякі навіть убиті.	UKRAINIAN
ParlaMint-UA_2019-02-19-m0.u4.p4.sent1	Чисть частіше ютуби,	UKRAINIAN
ParlaMint-UA_2019-02-19-m0.u4.p5.sent1	щоб тутешня жорсткість не разила твоїх громадян.	UKRAINIAN
ParlaMint-UA_2019-02-19-m0.u4.p5.sent2	Деякі з наших ніколи тебе не побачать на власні очі.	UKRAINIAN
ParlaMint-UA_2019-02-19-m0.u4.p6.sent1	В тебе теж щось із зором, Європо, ти вперто не бачиш вибитих їхніх очей і вогнепальних ран.	UKRAINIAN
ParlaMint-UA_2019-02-19-m0.u4.p7.sent1	Деякі більше не зможуть, Європо, не гнівайся, навіть руки тобі дати	UKRAINIAN
ParlaMint-UA_2019-02-19-m0.u4.p8.sent1	,	UNKNOWN
ParlaMint-UA_2019-02-19-m0.u4.p9.sent1	навіть торкнутись культури твоєї минулих віків.	UKRAINIAN
ParlaMint-UA_2019-02-19-m0.u4.p9.sent2	Сторожи свої межі, Європо,	UKRAINIAN
ParlaMint-UA_2019-02-19-m0.u4.p10.sent1	щоб тебе не торкнулося раптом,	UKRAINIAN
ParlaMint-UA_2019-02-19-m0.u4.p11.sent1	прислухайся, на всякий пожежний, чи ми кричимо ще від ударів прикладів, армійських чобіт і кийків.	UKRAINIAN
ParlaMint-UA_2019-02-19-m0.u4.p12.sent1	Але багато з нас почули ваш крик, вслухалися в це волання і зрозуміли, навіть якщо в декого це забрало багато часу.	UKRAINIAN
ParlaMint-UA_2019-02-19-m0.u4.p12.sent2	Тому сьогодні тут, у Верховній Раді України, можу повторити перед вами не лише від свого імені, а й від імені всього Європейського Союзу: ми з вами і хочемо далі вам допомагати .	UKRAINIAN
ParlaMint-UA_2019-02-19-m0.u4.p13.sent1	Саме тут хочу знову підтвердити перші слова Угоди про асоціацію: «Європейський Союз визнає європейські прагнення України та вітає її європейський вибір» .	UKRAINIAN
ParlaMint-UA_2019-02-19-m0.u4.p14.sent1	Хочу повторити, що Європа ніколи не визнає російської анексії Криму і не відмовиться від санкцій, аж поки Росія не виконає своїх зобов’язань .	UKRAINIAN
ParlaMint-UA_2019-02-19-m0.u4.p15.sent1	Європейський Союз також не змириться з жодним актом насильства в Азовському морі.	UKRAINIAN
ParlaMint-UA_2019-02-19-m0.u4.p15.sent2	Я зроблю все, аби в цьому Європейський Союз залишався єдиним.	UKRAINIAN
ParlaMint-UA_2019-02-19-m0.u4.p16.sent1	По-друге, хочу подякувати вам за вашу мужність.	UKRAINIAN
ParlaMint-UA_2019-02-19-m0.u4.p16.sent2	Хлопці з Небесної Сотні увійшли в пантеон не тільки українських, але і європейських героїв.	UKRAINIAN
ParlaMint-UA_2019-02-19-m0.u4.p16.sent3	Усім матерям полеглих присягаю: Європа завжди буде пам’ятати про ваших синів!	UKRAINIAN
ParlaMint-UA_2019-02-19-m0.u4.p16.sent4	Урок відваги, який ви дали усьому світу в лютому, п’ять років тому, змінив нас усіх.	UKRAINIAN
ParlaMint-UA_2019-02-19-m0.u4.p16.sent5	Україна показала, що варто бути сміливим і сповненим гідності, що добро може подолати зло, що героїзм може бути чимось більшим, ніж суто моральним закликом, що це може бути ключем до перемоги.	UKRAINIAN
ParlaMint-UA_2019-02-19-m0.u4.p16.sent6	Багатьом людям на сході, приниженим і поневоленим, ви дали найбільший дар: надію на те, що і для них, слабких сьогодні, надійде день перемоги.	UKRAINIAN
ParlaMint-UA_2019-02-19-m0.u4.p17.sent1	Вічним девізом мого рідного міста Гданська є такі слова: «Nec temere nec timide» .	UKRAINIAN
ParlaMint-UA_2019-02-19-m0.u4.p17.sent2	Відтак найдужче, а це по-третє, дякую вам за розсудливість і за те, що ваш романтизм був підкріплений доброю мірою прагматизму, що ваша боротьба за незалежність і цілісність України – це не тільки героїчний опір агресії, а й систематична реформа вашої держави, економічна відбудова і продумана, розсудлива та послідовна дипломатія.	UKRAINIAN
ParlaMint-UA_2019-02-19-m0.u4.p17.sent3	Коли треба – герої, коли треба – прагматики, які твердо тримаються ґрунту, – так сьогодні вас бачить світ.	UKRAINIAN
ParlaMint-UA_2019-02-19-m0.u4.p18.sent1	По-четверте, хочу подякувати вам за вашу європейськість.	UKRAINIAN
ParlaMint-UA_2019-02-19-m0.u4.p18.sent2	Завжди пам’ятатиму блакитні прапори із золотими зірками на Хрещатику під час революції та «Оду радості», яка лунала по всій Україні.	UKRAINIAN
ParlaMint-UA_2019-02-19-m0.u4.p18.sent3	Часто повторюю своїм колегам у Брюсселі: «Не вчіть їх бути Європою, учіться в них, що таке Європа» .	UKRAINIAN
ParlaMint-UA_2019-02-19-m0.u4.p19.sent1	Дозвольте нині повторити слова, з якими я колись звернувся до лідерів Європейського Союзу: «Тільки той, хто солідарний з Україною, має право називатися європейцем» .	UKRAINIAN
ParlaMint-UA_2019-02-19-m0.u4.p19.sent2	Той, хто готовий продати Україну, продає майбутнє Європи .	UKRAINIAN
ParlaMint-UA_2019-02-19-m0.u4.p19.sent3	Не випадково, що часто ті політики, які ставлять під сумнів європейську інтеграцію, вдаються до того, що ставлять під сумнів і цілісність України.	UKRAINIAN
ParlaMint-UA_2019-02-19-m0.u4.p19.sent4	Скажи, що думаєш про Україну, і я знатиму, що думаєш про Європу .	UKRAINIAN
ParlaMint-UA_2019-02-19-m0.u4.p20.sent1	Коли ми, поляки, починали свій шлях до Європи, Папа Іоанн Павло ІІ сказав світові: «Немає справедливої Європи без незалежної Польщі».	UKRAINIAN
ParlaMint-UA_2019-02-19-m0.u4.p20.sent2	Тут і зараз хочу сказати, що немає справедливої Європи без незалежної України .	UKRAINIAN
ParlaMint-UA_2019-02-19-m0.u4.p20.sent3	Немає безпечної Європи без безпечної України.	UKRAINIAN
ParlaMint-UA_2019-02-19-m0.u4.p20.sent4	А простіше кажучи, немає Європи без України .	UKRAINIAN
ParlaMint-UA_2019-02-19-m0.u4.p21.sent1	Ще раз дякую за все.	UKRAINIAN
ParlaMint-UA_2019-02-19-m0.u4.p21.sent2	Але як ваш друг маю привілей висловити кілька міркувань.	UKRAINIAN
ParlaMint-UA_2019-02-19-m0.u4.p21.sent3	Боронь Боже, не хочу вас повчати, бо знаю, що маєте досить мудрагелів, які думають, що краще за вас знають, як має виглядати Україна.	UKRAINIAN
ParlaMint-UA_2019-02-19-m0.u4.p21.sent4	Ніхто не має права повчати господарів, як облаштовувати власний дім.	UKRAINIAN
ParlaMint-UA_2019-02-19-m0.u4.p21.sent5	Поділяю це і не маю наміру втручатися в роботу, але, можливо, приймете мої поради, бо вони походять від самого серця.	UKRAINIAN
ParlaMint-UA_2019-02-19-m0.u4.p21.sent6	У мене їх п’ять.	UKRAINIAN
ParlaMint-UA_2019-02-19-m0.u4.p22.sent1	Перша порада.	UKRAINIAN
ParlaMint-UA_2019-02-19-m0.u4.p22.sent2	Не завдайте один одному надмірної шкоди на найближчих виборах.	UKRAINIAN
ParlaMint-UA_2019-02-19-m0.u4.p22.sent3	Ваша історія, як і історія мого народу, стверджує, що внутрішні конфлікти в наших двох країнах є найбільшим подарунком для третьої сторони.	UKRAINIAN
ParlaMint-UA_2019-02-19-m0.u4.p22.sent4	Пам’ятайте також, що ваші опоненти в Європі чекають на будь-який привід, аби зіпсувати нинішню солідарність між Брюсселем і Києвом, а різкий конфлікт між вами може виявитися саме таким приводом.	UKRAINIAN
ParlaMint-UA_2019-02-19-m0.u4.p22.sent5	Тож сперечайтеся в міру і лишайтеся єдині в справах, які мають найважливіше значення для України.	UKRAINIAN
ParlaMint-UA_2019-02-19-m0.u4.p23.sent1	Друга порада.	UKRAINIAN
ParlaMint-UA_2019-02-19-m0.u4.p23.sent2	Вдумливо оминіть спокуси радикального націоналізму і популізму, так, як ви це робите досі .	UKRAINIAN
ParlaMint-UA_2019-02-19-m0.u4.p23.sent3	Якщо поступимося рецидивам шовінізму і в Європі, і в Україні, то ми неминуче потрапимо в конфлікти, а егоїзм і відстороненість зруйнують нашу політичну спільноту.	UKRAINIAN
ParlaMint-UA_2019-02-19-m0.u4.p23.sent4	Відповіддю на націоналізм є, як правило, інший націоналізм з наслідками, які легко передбачити.	UKRAINIAN
ParlaMint-UA_2019-02-19-m0.u4.p23.sent5	Основи об’єднаної Європи – це примирення замість реваншизму, солідарність замість егоїзму, історична правда замість пропаганди.	UKRAINIAN
ParlaMint-UA_2019-02-19-m0.u4.p23.sent6	Небезпечні спокуси радикального популізму народжуються з комплексів і слабкості, а українці мають всі права і підстави почуватися нині гордими і сильними.	UKRAINIAN
ParlaMint-UA_2019-02-19-m0.u4.p23.sent7	Україна надто велика, аби для почуття величі потребувати наркотику популізму.	UKRAINIAN
ParlaMint-UA_2019-02-19-m0.u4.p24.sent1	Третя порада.	UKRAINIAN
ParlaMint-UA_2019-02-19-m0.u4.p24.sent2	Не наслідуйте тих сусідів і тих європейських політиків, які хочуть усіх переконати, що демократія, заснована на свободі, правах людини, повазі до меншин, свободі думки і слова, – це пережиток минулого, що це застаріла модель держави, а зараз настає час авторитарної демократії.	UKRAINIAN
ParlaMint-UA_2019-02-19-m0.u4.p24.sent3	В інтересах наших громадян і Європи в цілому маємо захищати фундаментальні цінності.	UKRAINIAN
ParlaMint-UA_2019-02-19-m0.u4.p24.sent4	Саме за це померли герої Революції Гідності.	UKRAINIAN
ParlaMint-UA_2019-02-19-m0.u4.p25.sent1	Четверта порада.	UKRAINIAN
ParlaMint-UA_2019-02-19-m0.u4.p25.sent2	Будуйте разом доброчесну державу.	UKRAINIAN
ParlaMint-UA_2019-02-19-m0.u4.p25.sent3	Не буду тут читати лекції про корупцію, ви всім недавно показали, що готові боротися з нею.	UKRAINIAN
ParlaMint-UA_2019-02-19-m0.u4.p25.sent4	Лише прошу всіх повірити, що чесність і прозорість влади потрібні не тому, що це вимога Європейського Союзу, а тому, що цього потребують ваші громадяни .	UKRAINIAN
ParlaMint-UA_2019-02-19-m0.u4.p26.sent1	Не припиняйте позитивних змін, навіть якщо вони болючі для когось.	UKRAINIAN
ParlaMint-UA_2019-02-19-m0.u4.p27.sent1	П’ята, остання порада.	UKRAINIAN
ParlaMint-UA_2019-02-19-m0.u4.p27.sent2	Повірте у молодь .	UKRAINIAN
ParlaMint-UA_2019-02-19-m0.u4.p27.sent3	Кілька днів тому я приймав у Брюсселі групу студентів, серед яких були й українці.	UKRAINIAN
ParlaMint-UA_2019-02-19-m0.u4.p27.sent4	Вони попросили сказати вам, що їхнє покоління вже готове взяти на себе співвідповідальність за майбутнє України.	UKRAINIAN
ParlaMint-UA_2019-02-19-m0.u4.p27.sent5	Власне, вони і є тим майбутнім.	UKRAINIAN
ParlaMint-UA_2019-02-19-m0.u4.p27.sent6	П’ять років тому молоді українці склали іспит, деякі сплатили найвищу ціну.	UKRAINIAN
ParlaMint-UA_2019-02-19-m0.u4.p27.sent7	Якщо вони вірять у себе і сьогодні, ви теж можете повірити в них.	UKRAINIAN
ParlaMint-UA_2019-02-19-m0.u4.p28.sent1	Нехай живе пам’ять про героїв вашої історії!	UKRAINIAN
ParlaMint-UA_2019-02-19-m0.u4.p28.sent2	Нехай живе солідарна та об’єднана Європа!	UKRAINIAN
ParlaMint-UA_2019-02-19-m0.u4.p28.sent3	Нехай живе незалежна і соборна Україна!	UKRAINIAN
ParlaMint-UA_2019-02-19-m0.u4.p29.sent1	Дякую.	UKRAINIAN
ParlaMint-UA_2019-02-19-m0.u4.p29.sent2	Слава Україні!	UKRAINIAN
ParlaMint-UA_2019-02-19-m0.u5.p1.sent1	Дякую пану Президенту і за чудовий виступ, і за виступ українською мовою .	UKRAINIAN
ParlaMint-UA_2019-02-19-m0.u6.p1.sent1	Шановний пане Президенте Порошенко, шановний пане Президенте Європейської Ради Туск, шановні колеги, шановні гості!	UKRAINIAN
ParlaMint-UA_2019-02-19-m0.u6.p1.sent2	До слова запрошується Голова Верховної Ради України Андрій Володимирович Парубій.	UKRAINIAN
ParlaMint-UA_2019-02-19-m0.u6.p1.sent3	Будь ласка, пане Андрію .	UKRAINIAN
ParlaMint-UA_2019-02-19-m0.u7.p1.sent1	Високоповажний пане Президенте Європейської Ради!	UKRAINIAN
ParlaMint-UA_2019-02-19-m0.u7.p1.sent2	Високоповажний пане Президенте!	UKRAINIAN
ParlaMint-UA_2019-02-19-m0.u7.p1.sent3	Вельмишановний пане Прем’єр-міністре України!	UKRAINIAN
ParlaMint-UA_2019-02-19-m0.u7.p1.sent4	Шановні пані і панове!	UKRAINIAN
ParlaMint-UA_2019-02-19-m0.u7.p1.sent5	На медалі Міністерства оборони Російської Федерації «За возвращение Крыма» вибито дату – 20 лютого 2014 року.	UKRAINIAN
ParlaMint-UA_2019-02-19-m0.u7.p1.sent6	Рівно п’ять років тому, коли горіли барикади на Інститутській і Грушевського, коли ми боронили Майдан, російський спецназ розпочав операцію із захоплення України.	UKRAINIAN
ParlaMint-UA_2019-02-19-m0.u7.p2.sent1	Росія скористалася слабкістю країни, кинутої напризволяще всією владою, шокованої розстрілами Майдану, і розпочала збройну агресію.	UKRAINIAN
ParlaMint-UA_2019-02-19-m0.u7.p2.sent2	Потім Путін ще довго заперечував участь російських військ у подіях в Криму і на Донбасі.	UKRAINIAN
ParlaMint-UA_2019-02-19-m0.u7.p2.sent3	Однак на тій медалі, яка колись стане одним з неспростовних доказів на Гаазькому трибуналі, вибито дату – 20 лютого 2014 року.	UKRAINIAN
ParlaMint-UA_2019-02-19-m0.u7.p2.sent4	Так починалася війна.	UKRAINIAN
ParlaMint-UA_2019-02-19-m0.u7.p3.sent1	Ніхто не уявляв, що таке можливо.	UKRAINIAN
ParlaMint-UA_2019-02-19-m0.u7.p3.sent2	Україна була не готова до збройної агресії, і сьогодні ми це можемо визнати відверто і відповідально.	UKRAINIAN
ParlaMint-UA_2019-02-19-m0.u7.p3.sent3	Путін мав у повній бойовій готовності все необхідне для нападу і знищення України: одну з найпотужніших армій світу, на той час уже переоснащену і перебудовану з оборонної на наступальну; маріонеткового Януковича, який слухняно виконував усі вказівки Кремля і навіть підписав звернення-прохання про введення в Україну окупаційних російських військ; розвинену мережу ФСБ в українських спецслужбах і в армії, яка цілеспрямовано знищувала і Збройні Сили України, і Службу безпеки України; роками інфіковану та отруєну російським і проросійським телебаченням свідомість значної частини українських громадян – жертв масового та тривалого інформаційного артобстрілу і підлу злочинну тактику гібридної путінської війни.	UKRAINIAN
ParlaMint-UA_2019-02-19-m0.u7.p3.sent4	Цю тактику Путін озвучив особисто: «Пускай попробует кто-то из числа военнослужащих стрелять в своих людей, за которыми мы будем стоять сзади.	RUSSIAN
ParlaMint-UA_2019-02-19-m0.u7.p3.sent5	Не впереди, а сзади.	RUSSIAN
ParlaMint-UA_2019-02-19-m0.u7.p3.sent6	Пускай они попробуют стрелять в женщин и детей.	RUSSIAN
ParlaMint-UA_2019-02-19-m0.u7.p3.sent7	Я посмотрю на тех, кто отдаст такой приказ на Украине».	RUSSIAN
ParlaMint-UA_2019-02-19-m0.u7.p3.sent8	Це – пряма цитата злочинця.	UKRAINIAN
ParlaMint-UA_2019-02-19-m0.u7.p4.sent1	До цього українська армія не була готова.	UKRAINIAN
ParlaMint-UA_2019-02-19-m0.u7.p4.sent2	І що ж, урешті, на той момент мали ми: розграбовану, дезорганізовану та деморалізовану армію, солдатам та офіцерам якої роками зумисно нав’язували стереотипи, що Росія – наш друг і союзник, а НАТО – наш противник; насичені ворожою агентурою та випадковими пристосуванцями деморалізовані спецслужби та правоохоронні органи; фактичну відсутність влади – у критичний, межовий для України момент і Президент, і Прем’єр-міністр, усі керівники силових відомств і більшість міністрів просто втекли з України до Росії; цілковито порожню державну скарбницю та зруйновану економіку, і ще багато інших супутніх руйнівних факторів.	UKRAINIAN
ParlaMint-UA_2019-02-19-m0.u7.p5.sent1	А російські війська на той час уже були розташовані по всіх кордонах України у повній бойовій готовності та розгорнуті в бойові порядки для негайного наступу.	UKRAINIAN
ParlaMint-UA_2019-02-19-m0.u7.p6.sent1	Будь-який військовий стратег сказав би, що в нас немає жодних шансів.	UKRAINIAN
ParlaMint-UA_2019-02-19-m0.u7.p6.sent2	І все-таки в нашому активі були: наша перемога Революції Гідності; незнищенний дух волі українського народу; нескореність і відвага українців, змобілізованих і самоорганізованих Майданом.	UKRAINIAN
ParlaMint-UA_2019-02-19-m0.u7.p7.sent1	І ми прийняли бій.	UKRAINIAN
ParlaMint-UA_2019-02-19-m0.u7.p7.sent2	Тоді, просто з Майдану, ми прийшли в цей зал. Тут є багато депутатів, які пам’ятають той день, коли у Верховній Раді України була сформована нова українська влада.	UKRAINIAN
ParlaMint-UA_2019-02-19-m0.u7.p7.sent3	Український парламент взяв на себе відповідальність за долю країни.	UKRAINIAN
ParlaMint-UA_2019-02-19-m0.u7.p7.sent4	Після льоду та вогню Майдану ми взялися за організацію спротиву російській агресії.	UKRAINIAN
ParlaMint-UA_2019-02-19-m0.u7.p7.sent5	І тоді ми сказали: ми не здамося, ми будемо боротися, ми будемо захищати свою країну.	UKRAINIAN
ParlaMint-UA_2019-02-19-m0.u7.p8.sent1	Так у 2014 році, п’ять років тому, війною з російським агресором почалася наша новітня боротьба за Незалежність.	UKRAINIAN
ParlaMint-UA_2019-02-19-m0.u7.p8.sent2	І вже тоді ми точно знали, що це боротьба не лише за Україну, за життя, свободу і гідність українців.	UKRAINIAN
ParlaMint-UA_2019-02-19-m0.u7.p8.sent3	Ми знали – це війна за весь вільний світ.	UKRAINIAN
ParlaMint-UA_2019-02-19-m0.u7.p9.sent1	Будемо відверті: в ті тижні цивілізовані демократії Заходу заціпеніли, не знаючи, як реагувати на агресію Росії в Україні, як відповідати на брутальне нехтування Путіним міжнародними правовими нормами та підписаними угодами.	UKRAINIAN
ParlaMint-UA_2019-02-19-m0.u7.p9.sent2	Хоча насправді сталося те, про що ми попереджали ще у 2008 році, коли російські танки вторглися на територію суверенної Грузії.	UKRAINIAN
ParlaMint-UA_2019-02-19-m0.u7.p9.sent3	У ті серпневі дні я був у Грузії, в Горі, і на власні очі бачив наслідки звірств російських військ.	UKRAINIAN
ParlaMint-UA_2019-02-19-m0.u7.p10.sent1	Я можу переконливо сказати: немає жодного сумніву, якби тоді світ дав адекватну відповідь на дії Росії, Путін не посмів би зробити наступний крок.	UKRAINIAN
ParlaMint-UA_2019-02-19-m0.u7.p10.sent2	Той 2008 рік привів російських окупантів в Україну 2014 року.	UKRAINIAN
ParlaMint-UA_2019-02-19-m0.u7.p10.sent3	Бо для того, щоб розуміти справжні плани Путіна, достатньо слухати його самого, адже це він назвав розпад Радянського Союзу найбільшою геополітичною катастрофою століття і подією, яка мала найбільший вплив особисто на нього.	UKRAINIAN
ParlaMint-UA_2019-02-19-m0.u7.p11.sent1	Безсумнівно, головною геополітичною метою Кремля є відновлення повного контролю над усім пострадянським простором і безпосередній вплив на весь світ.	UKRAINIAN
ParlaMint-UA_2019-02-19-m0.u7.p11.sent2	Уже у 2008 році метою Путіна була аж ніяк не Грузія, що і підтвердили його подальші кроки.	UKRAINIAN
ParlaMint-UA_2019-02-19-m0.u7.p11.sent3	Це був його перший пробний камінь для випробування цивілізованого вільного світу на далекоглядність, міцність та єдність.	UKRAINIAN
ParlaMint-UA_2019-02-19-m0.u7.p12.sent1	Так і у 2014 році його метою було не тільки захоплення Криму, а й усієї України – ключовий елемент для відновлення імперії.	UKRAINIAN
ParlaMint-UA_2019-02-19-m0.u7.p12.sent2	Ключовий, але далеко не останній.	UKRAINIAN
ParlaMint-UA_2019-02-19-m0.u7.p12.sent3	І тому наші хлопці і дівчата на фронті добре знають, що вони захищають не лише свої сім’ї, свої міста і села, свою країну.	UKRAINIAN
ParlaMint-UA_2019-02-19-m0.u7.p12.sent4	Вони добре знають, що вони захищають увесь цивілізований світ.	UKRAINIAN
ParlaMint-UA_2019-02-19-m0.u7.p13.sent1	Шановні наші європейські друзі!	UKRAINIAN
ParlaMint-UA_2019-02-19-m0.u7.p13.sent2	Вони захищають безпеку і ваших країн, і ваших громадян!	UKRAINIAN
ParlaMint-UA_2019-02-19-m0.u7.p13.sent3	І сьогодні це вже розуміє весь світ.	UKRAINIAN
ParlaMint-UA_2019-02-19-m0.u7.p13.sent4	Путін – глобальна загроза для всього світу.	UKRAINIAN
ParlaMint-UA_2019-02-19-m0.u7.p13.sent5	Хто цього не хоче розуміти, хто боїться це визнавати, той насправді запрошує «русский мир» і «зелених чоловічків» до себе додому.	UKRAINIAN
ParlaMint-UA_2019-02-19-m0.u7.p13.sent6	Бо досвід уже показав: будь- яку дипломатію і бажання домовитися Путін розцінює як слабкість, якою намагається неодмінно скористатися на свою користь.	UKRAINIAN
ParlaMint-UA_2019-02-19-m0.u7.p13.sent7	Кремль розуміє тільки одну мову – мову сили.	UKRAINIAN
ParlaMint-UA_2019-02-19-m0.u7.p13.sent8	На жаль, але така реальність.	UKRAINIAN
ParlaMint-UA_2019-02-19-m0.u7.p13.sent9	Тому задля добробуту і безпеки всього вільного світу наше завдання і наша головна мета – зупинити Путіна.	UKRAINIAN
ParlaMint-UA_2019-02-19-m0.u7.p14.sent1	П’ять років тому, у 2014 році, ми це усвідомили ясно і чітко в цьому залі.	UKRAINIAN
ParlaMint-UA_2019-02-19-m0.u7.p14.sent2	Ми знали справжню мету Путіна.	UKRAINIAN
ParlaMint-UA_2019-02-19-m0.u7.p14.sent3	Ми знали, що його ціль – не лише Крим і Донбас, а контроль над усією Україною.	UKRAINIAN
ParlaMint-UA_2019-02-19-m0.u7.p14.sent4	Операція «Русская весна», окупація так званої Новоросії аж до Придністров’я – мали стати наступними кроками із захоплення України.	UKRAINIAN
ParlaMint-UA_2019-02-19-m0.u7.p15.sent1	Але Українська держава, український народ змобілізувалися для відсічі, а не пішли на домовленості, а по суті – на капітуляцію.	UKRAINIAN
ParlaMint-UA_2019-02-19-m0.u7.p16.sent1	Ми дали бій!	UKRAINIAN
ParlaMint-UA_2019-02-19-m0.u7.p16.sent2	Українські добровольці просто з Майдану рушили на передову і там разом з відродженими Збройними Силами України зупинили російський наступ.	UKRAINIAN
ParlaMint-UA_2019-02-19-m0.u7.p17.sent1	У Харкові, Запоріжжі, Миколаєві, Херсоні, Одесі українці сказали «стоп» спробам російської агентури разом з їхніми місцевими колаборантами запалити, а потім окупувати всю південно-східну Україну.	UKRAINIAN
ParlaMint-UA_2019-02-19-m0.u7.p17.sent2	Це були трагічні, але водночас і величні дні для України!	UKRAINIAN
ParlaMint-UA_2019-02-19-m0.u7.p17.sent3	Ми відбили російський наступ.	UKRAINIAN
ParlaMint-UA_2019-02-19-m0.u7.p17.sent4	Ми зламали плани Путіна.	UKRAINIAN
ParlaMint-UA_2019-02-19-m0.u7.p18.sent1	Я ніколи не забуду той день, коли мав честь як Секретар Ради національної безпеки і оборони України бути присутнім у штабі АТО під Слов’янськом, коли Верховний Головнокомандувач Президент України Петро Порошенко дав наказ на контрнаступ.	UKRAINIAN
ParlaMint-UA_2019-02-19-m0.u7.p18.sent2	Так почався український контрнаступ, у результаті якого було звільнено дві третіх на той час захопленої території Донбасу, і тільки масоване підсилення російського військового контингенту елітними армійськими з’єднаннями не дозволило нам тоді звільнити Донецьк і Луганськ.	UKRAINIAN
ParlaMint-UA_2019-02-19-m0.u7.p19.sent1	Але ми навчилися двох речей.	UKRAINIAN
ParlaMint-UA_2019-02-19-m0.u7.p19.sent2	Перше – Путіна можна перемагати, і друге – Путіна треба перемагати .	UKRAINIAN
ParlaMint-UA_2019-02-19-m0.u7.p20.sent1	Я глибоко переконаний: усі ті, хто каже, що Путін – це велика сила, з якою треба рахуватися, що з Кремлем треба вести переговори, вивчати їхні умови, іти на поступки і компроміси, тільки грають на руку Москві.	UKRAINIAN
ParlaMint-UA_2019-02-19-m0.u7.p21.sent1	За п’ять років світ мав змогу остаточно переконатися в агресивних планах і глобальній загрозі Путіна: МН-17, Сирія, Солсбері, втручання у вибори в США, Чорногорії та інших країнах, підтримка терористів та сепаратистів, інспірування та фінансування крайніх екстремістських рухів в усьому світі – які ще потрібні очевидні докази?	UKRAINIAN
ParlaMint-UA_2019-02-19-m0.u7.p22.sent1	Відповідь одна: або світ зупинить Путіна, або наслідки його дій можуть стати непередбачуваними, а якщо відверто – трагічними, руйнівними для всього світу.	UKRAINIAN
ParlaMint-UA_2019-02-19-m0.u7.p23.sent1	Сьогодні, через п’ять років від початку нападу Росії на Україну, є очевидним, що зупиняти агресію Путіна потрібно не лише введенням санкцій, а організацією єдиної інтегральної протидії за всіма напрямами: військовим, економічним, енергетичним, інформаційним, дипломатичним.	UKRAINIAN
ParlaMint-UA_2019-02-19-m0.u7.p23.sent2	Бо російська агресія сьогодні – це також інформаційна та енергетична експансія.	UKRAINIAN
ParlaMint-UA_2019-02-19-m0.u7.p23.sent3	Спочатку йде тривала масована артпідготовка інформаційними «буками» і «градами», а потім приходять російські танки.	UKRAINIAN
ParlaMint-UA_2019-02-19-m0.u7.p24.sent1	Наше головне завдання – зупинити Путіна і зберегти мир.	UKRAINIAN
ParlaMint-UA_2019-02-19-m0.u7.p24.sent2	Мир для нашої країни і для всього світу!	UKRAINIAN
ParlaMint-UA_2019-02-19-m0.u7.p24.sent3	Ми щиро прагнемо миру, бо дуже добре знаємо його ціну!	UKRAINIAN
ParlaMint-UA_2019-02-19-m0.u7.p25.sent1	Україна вибрала свій шлях.	UKRAINIAN
ParlaMint-UA_2019-02-19-m0.u7.p25.sent2	Це шлях гідності, демократії і розвитку, шлях побудови міцної безпеки і добробуту для громадян.	UKRAINIAN
ParlaMint-UA_2019-02-19-m0.u7.p25.sent3	Наш шлях – це рух до Європейського Союзу і НАТО.	UKRAINIAN
ParlaMint-UA_2019-02-19-m0.u7.p25.sent4	І ми нікому не дозволимо повернути нас зі шляху, за який боровся Майдан!	UKRAINIAN
ParlaMint-UA_2019-02-19-m0.u7.p25.sent5	Це наше майбутнє, яке зараз зі зброєю в руках захищають кращі сини та доньки України!	UKRAINIAN
ParlaMint-UA_2019-02-19-m0.u7.p25.sent6	Вони знають: щоб іти своїм шляхом, потрібна воля і відвага.	UKRAINIAN
ParlaMint-UA_2019-02-19-m0.u7.p26.sent1	Тож ми кажемо всьому світу: не бійтеся!	UKRAINIAN
ParlaMint-UA_2019-02-19-m0.u7.p26.sent2	Імперська, агресивна Росія Путіна – це насправді колос на глиняних ногах, це держава, яка закінчується, ending state!	UKRAINIAN
ParlaMint-UA_2019-02-19-m0.u7.p27.sent1	Це ми будуємо майбутнє!	UKRAINIAN
ParlaMint-UA_2019-02-19-m0.u7.p27.sent2	Ми – разом!	UKRAINIAN
ParlaMint-UA_2019-02-19-m0.u7.p27.sent3	Ми – сильні!	UKRAINIAN
ParlaMint-UA_2019-02-19-m0.u7.p27.sent4	І ми переможемо.	UKRAINIAN
ParlaMint-UA_2019-02-19-m0.u7.p28.sent1	Слава Україні!	UKRAINIAN
ParlaMint-UA_2019-02-19-m0.u8.p1.sent1	Дякуємо, шановний пане Голово.	UKRAINIAN
ParlaMint-UA_2019-02-19-m0.u8.p2.sent1	.	UNKNOWN
ParlaMint-UA_2019-02-19-m0.u9.p1.sent1	До слова запрошується Прем’єр-міністр України Володимир Борисович Гройсман .	UKRAINIAN
ParlaMint-UA_2019-02-19-m0.u10.p1.sent1	Після цих кадрів, думаю, в очах кожного з нас сльози через ту трагедію і жахливі втрати, а з іншого боку, сльози гордості й радості за те, що ми вистояли.	UKRAINIAN
ParlaMint-UA_2019-02-19-m0.u10.p2.sent1	Вельмишановний пане Президенте Туск!	UKRAINIAN
ParlaMint-UA_2019-02-19-m0.u10.p2.sent2	Вельмишановний пане Президенте Петре Олексійовичу!	UKRAINIAN
ParlaMint-UA_2019-02-19-m0.u10.p2.sent3	Вельмишановний пане Голово Верховної Ради України!	UKRAINIAN
ParlaMint-UA_2019-02-19-m0.u10.p2.sent4	Шановні колеги народні депутати, міністри!	UKRAINIAN
ParlaMint-UA_2019-02-19-m0.u10.p2.sent5	Дорогі українці!	UKRAINIAN
ParlaMint-UA_2019-02-19-m0.u10.p2.sent6	Ми переживаємо дуже важкі часи нашої незалежності.	UKRAINIAN
ParlaMint-UA_2019-02-19-m0.u10.p2.sent7	До 2014 року Україна перебувала в абсолютній колоніальній залежності від Російської Федерації.	UKRAINIAN
ParlaMint-UA_2019-02-19-m0.u10.p2.sent8	У Росії є дуже хвороблива ідея відновлення Радянського Союзу.	UKRAINIAN
ParlaMint-UA_2019-02-19-m0.u10.p2.sent9	Для реалізації цієї ідеї їм була потрібна слабка, корумпована і розвалена Україна.	UKRAINIAN
ParlaMint-UA_2019-02-19-m0.u10.p3.sent1	На превеликий жаль, до 2014 року через слабкість політиків, через слабкість згуртованості наших політичних еліт вони іноді досягали своїх цілей.	UKRAINIAN
ParlaMint-UA_2019-02-19-m0.u10.p3.sent2	У 2014 році ми були занадто слабкими, але ми були сильними своєю ідеєю – ідеєю незалежної, сильної, демократичної держави.	UKRAINIAN
ParlaMint-UA_2019-02-19-m0.u10.p3.sent3	І в той самий момент, коли українці піднімали свій національний прапор і говорили про те, що ми маємо власну думку, власну ідею, власну мету і ціль, і наше серце і розум лежать в об’єднаній Європі, проти нас починали задіювати зброю, спочатку в центрі української столиці, а потім на східних кордонах нашої держави і в анексованому Криму.	UKRAINIAN
ParlaMint-UA_2019-02-19-m0.u10.p4.sent1	Наша відповідь має бути єдиною: ми повинні провести всі необхідні зміни всередині країни, для того щоб бути сильними і повноправними членами Європейського Союзу .	UKRAINIAN
ParlaMint-UA_2019-02-19-m0.u10.p5.sent1	Ми маємо прагнути до того, щоб високі європейські стандарти життя проникли у всі сфери життя нашої країни.	UKRAINIAN
ParlaMint-UA_2019-02-19-m0.u10.p5.sent2	За цих п’ять років ми проходили достатньо складний шлях необхідних змін і реформ.	UKRAINIAN
ParlaMint-UA_2019-02-19-m0.u10.p5.sent3	Можливо, дехто спекулює на цьому, говорячи, що він цього не помічає, але не можна не помічати нової, оновленої і сильної армії України, не помічати того, що ми переходимо до відновлення національної економіки, виходимо на нові ринки, змінюємо багато сфер життя, у результаті яких отримуємо абсолютно нову якість.	UKRAINIAN
ParlaMint-UA_2019-02-19-m0.u10.p5.sent4	Для цього нам потрібна консолідована і спільна позиція.	UKRAINIAN
ParlaMint-UA_2019-02-19-m0.u10.p6.sent1	Сьогодні я вкотре хочу подякувати кожному герою нашої держави, який зайняв позицію, прийняв для себе рішення і поставив державу вище власних інтересів, усім родинам, які втратили і продовжують втрачати наших воїнів, кожному українцю, який вистояв і демонструє згуртованість і силу нашої держави.	UKRAINIAN
ParlaMint-UA_2019-02-19-m0.u10.p7.sent1	Я глибоко переконаний, що наше майбутнє – в об’єднаній Європі.	UKRAINIAN
ParlaMint-UA_2019-02-19-m0.u10.p7.sent2	Я вірю у європейську Україну, вірю в нашу незалежність і як громадянин України, як Прем’єр-міністр усе робитиму для того, щоб Україна стала нарешті сильною європейською і заможною державою.	UKRAINIAN
ParlaMint-UA_2019-02-19-m0.u10.p7.sent3	Ми маємо це зробити разом.	UKRAINIAN
ParlaMint-UA_2019-02-19-m0.u10.p7.sent4	Тому бажаю нам успіхів на цьому шляху, і ми обов’язково переможемо, перемога буде за нами.	UKRAINIAN
ParlaMint-UA_2019-02-19-m0.u10.p8.sent1	Слава Україні!	UKRAINIAN
ParlaMint-UA_2019-02-19-m0.u11.p1.sent1	Дякую.	UKRAINIAN
ParlaMint-UA_2019-02-19-m0.u11.p2.sent1	До слова запрошується Президент України Петро Олексійович Порошенко .	UKRAINIAN
ParlaMint-UA_2019-02-19-m0.u12.p1.sent1	Вельмишановний пане Президенте Європейської Ради, великий друже України пане Дональде Туск!	UKRAINIAN
ParlaMint-UA_2019-02-19-m0.u12.p1.sent2	Шановний пане Голово Верховної Ради України!	UKRAINIAN
ParlaMint-UA_2019-02-19-m0.u12.p1.sent3	Шановний пане Прем’єр-міністре!	UKRAINIAN
ParlaMint-UA_2019-02-19-m0.u12.p1.sent4	Шановні члени українського уряду!	UKRAINIAN
ParlaMint-UA_2019-02-19-m0.u12.p1.sent5	Шановні народні депутати!	UKRAINIAN
ParlaMint-UA_2019-02-19-m0.u12.p1.sent6	Шановні наші іноземні друзі, які п’ять років пліч-о-пліч стоять разом з Україною, захищаючи глобальну безпеку, суверенітет, територіальну цілісність і незалежність України!	UKRAINIAN
ParlaMint-UA_2019-02-19-m0.u12.p1.sent7	Шановні українські військові, еліта нації, які присутні в цьому залі!	UKRAINIAN
ParlaMint-UA_2019-02-19-m0.u12.p1.sent8	Дорогі співвітчизники!	UKRAINIAN
ParlaMint-UA_2019-02-19-m0.u12.p1.sent9	Палаючий Майдан, перші загиблі, очікування нового штурму.	UKRAINIAN
ParlaMint-UA_2019-02-19-m0.u12.p1.sent10	Рівно п’ять років тому, 19 лютого, після трагедії 18 лютого прямо тут, на площі Конституції, у Маріїнському парку – перші розстріляні, і ніхто з нас не знав, що буде завтра, але всі, підкреслюю, які були на Майдані, готові були стояти до кінця.	UKRAINIAN
ParlaMint-UA_2019-02-19-m0.u12.p1.sent11	А завтра, 20 лютого, стався масовий розстріл Небесної Сотні, і завтра, 20 лютого, розпочалася російська агресія.	UKRAINIAN
ParlaMint-UA_2019-02-19-m0.u12.p1.sent12	Саме цю дату Кремль надряпав на медальках, які роздали російським окупантам і колаборантам, що захоплювали Крим.	UKRAINIAN
ParlaMint-UA_2019-02-19-m0.u12.p2.sent1	Вбивство героїв Небесної Сотні стало початком кривавої війни, яку Росія розв’язала проти України.	UKRAINIAN
ParlaMint-UA_2019-02-19-m0.u12.p2.sent2	Для чого це було зроблено?	UKRAINIAN
ParlaMint-UA_2019-02-19-m0.u12.p2.sent3	Сьогодні всі чітко розуміють: для відновлення імперії, для перегляду кордонів і, врешті-решт, для знищення всієї системи трансатлантичної безпеки Європи і світу, для знищення повоєнної системи безпеки, яка базувалася на Раді Безпеки Організації Об’єднаних Націй і єдності всіх п’яти постійних членів Ради Безпеки.	UKRAINIAN
ParlaMint-UA_2019-02-19-m0.u12.p2.sent4	Вона не може працювати, коли одна із країн – постійних членів Ради Безпеки Організації Об’єднаних Націй є країною-агресором.	UKRAINIAN
ParlaMint-UA_2019-02-19-m0.u12.p2.sent5	І систему колективної безпеки було зруйновано.	UKRAINIAN
ParlaMint-UA_2019-02-19-m0.u12.p2.sent6	Анексія Криму, окупація частини Донбасу стали прелюдією гібридної війни Москви не тільки проти України.	UKRAINIAN
ParlaMint-UA_2019-02-19-m0.u12.p2.sent7	Пан Президент абсолютно правильно сьогодні зазначив: гібридної війни Москви проти Європейського Союзу, проти Польщі, проти Сполучених Штатів Америки, проти НАТО, проти країн Балтії та, врешті-решт, проти всього демократичного, цивілізованого світу.	UKRAINIAN
ParlaMint-UA_2019-02-19-m0.u12.p3.sent1	Герої Майдану, українські воїни, усі патріоти, захищаючи Україну, я на цьому хочу окремо наголосити, боронили і боронять східні рубежі Європи від навали, яка загрожує знищенням свободи, знищенням демократії, знищенням верховенства права і знищенням, врешті-решт, поваги до людської гідності.	UKRAINIAN
ParlaMint-UA_2019-02-19-m0.u12.p4.sent1	Цю війну Москва розпочала тому, що тут, у Києві, на європейському Майдані Незалежності, Москва програла цивілізаційну битву за Україну .	UKRAINIAN
ParlaMint-UA_2019-02-19-m0.u12.p5.sent1	Той бліцкриг, на який розраховувала Москва, захлинувся.	UKRAINIAN
ParlaMint-UA_2019-02-19-m0.u12.p5.sent2	Плани розшматувати, розірвати і знищити нашу державу не вдалися.	UKRAINIAN
ParlaMint-UA_2019-02-19-m0.u12.p5.sent3	Я хочу нагадати і наголосити: за це було заплачено дуже високу ціну.	UKRAINIAN
ParlaMint-UA_2019-02-19-m0.u12.p6.sent1	Зараз Путін прекрасно розуміє, що втрата України означає крах його планів відновити імперію і повернути Росії статус наддержави.	UKRAINIAN
ParlaMint-UA_2019-02-19-m0.u12.p6.sent2	Економічно вони це зробити не можуть, бо їх економіка далеко за межами ефективних країн, тому і ставки зараз у цій війні надвисокі.	UKRAINIAN
ParlaMint-UA_2019-02-19-m0.u12.p6.sent3	І наголошую – вже не тільки і не стільки Україна.	UKRAINIAN
ParlaMint-UA_2019-02-19-m0.u12.p6.sent4	Мрія Путіна – вже не розділена Україна, а розділена Європа.	UKRAINIAN
ParlaMint-UA_2019-02-19-m0.u12.p6.sent5	Мрія Путіна – Європа, яка зреклася своїх цінностей.	UKRAINIAN
ParlaMint-UA_2019-02-19-m0.u12.p6.sent6	Мрія Путіна – ослаблена Європа, якій він диктує умови.	UKRAINIAN
ParlaMint-UA_2019-02-19-m0.u12.p6.sent7	Мрія Путіна – це пояс залежних держав-сателітів, чий суверенітет є суто номінальним, і приклади цих країн нам дуже добре відомі.	UKRAINIAN
ParlaMint-UA_2019-02-19-m0.u12.p7.sent1	Поза всяким сумнівом, у цій війні, я хочу твердо сказати, Кремль приречений на поразку .	UKRAINIAN
ParlaMint-UA_2019-02-19-m0.u12.p8.sent1	Наголошую, що за п’ять років він не зміг добитися в Україні жодної з поставлених цілей.	UKRAINIAN
ParlaMint-UA_2019-02-19-m0.u12.p8.sent2	Тактично, друзі, ми вже виграли.	UKRAINIAN
ParlaMint-UA_2019-02-19-m0.u12.p8.sent3	Коли доб’ємося стратегічної і остаточної перемоги?	UKRAINIAN
ParlaMint-UA_2019-02-19-m0.u12.p8.sent4	Відповідь на це питання залежить від нашої єдності.	UKRAINIAN
ParlaMint-UA_2019-02-19-m0.u12.p8.sent5	Треба дуже добре вивчити уроки історичної давнини – 1918-1921 років.	UKRAINIAN
ParlaMint-UA_2019-02-19-m0.u12.p8.sent6	Перемога в цій війні залежить від нашої з вами рішучості, а також від єдності та рішучості міжнародної коаліції, яка була створена нами на підтримку України за допомогою наших друзів.	UKRAINIAN
ParlaMint-UA_2019-02-19-m0.u12.p9.sent1	Хочу наголосити, що видатна роль тут належить Президенту Європейської Ради Дональду Туску .	UKRAINIAN
ParlaMint-UA_2019-02-19-m0.u12.p9.sent2	Запам’ятайте його слова, які прозвучали щойно з цієї трибуни: «Не може бути безпечної і демократичної Європи без України» .	UKRAINIAN
ParlaMint-UA_2019-02-19-m0.u12.p9.sent3	Це слова лідера Європейського Союзу скептикам, дехто з яких сидить у цій залі, а деякі зрадофіли бігають по телеефірах і кажуть: «Ніколи Україну не приймуть до Євросоюзу.	UKRAINIAN
ParlaMint-UA_2019-02-19-m0.u12.p9.sent4	Ніколи вона не буде членом НАТО».	UKRAINIAN
ParlaMint-UA_2019-02-19-m0.u12.p10.sent1	Друзі мої, наголошую: і приймуть, і буде!	UKRAINIAN
ParlaMint-UA_2019-02-19-m0.u12.p10.sent2	Хоча нікому і ніколи європейський і євроатлантичний вибір не давався такою дорогою ціною, як Україні.	UKRAINIAN
ParlaMint-UA_2019-02-19-m0.u12.p10.sent3	Ніколи і ніхто не сплачував такі великі жертви за цей вибір.	UKRAINIAN
ParlaMint-UA_2019-02-19-m0.u12.p10.sent4	Треба завжди пам’ятати, що ми живемо в неоплатному боргу перед нашими героями.	UKRAINIAN
ParlaMint-UA_2019-02-19-m0.u12.p10.sent5	І цей борг спонукає нас зробити все, щоб їхня боротьба не виявилася марною і щоб ніхто, ніщо і ніколи не повернув нас назад у кайдани Москви.	UKRAINIAN
ParlaMint-UA_2019-02-19-m0.u12.p11.sent1	Зараз дуже популярна фраза, що Рубікон перейдено.	UKRAINIAN
ParlaMint-UA_2019-02-19-m0.u12.p11.sent2	Наголошую, він ніколи не буде перейдений.	UKRAINIAN
ParlaMint-UA_2019-02-19-m0.u12.p11.sent3	Ми завжди маємо боротися за наш цивілізаційний вибір, за повернення України в родину європейських народів .	UKRAINIAN
ParlaMint-UA_2019-02-19-m0.u12.p11.sent4	Так само, як 300 років українці боролися за те, щоб зняти з української церкви московське ярмо, так і ми 300 років маємо бути напоготові, щоб не повернути Україні статус колонії, нехай вибирають: або Російської імперії, або Радянського Союзу.	UKRAINIAN
ParlaMint-UA_2019-02-19-m0.u12.p11.sent5	Ніколи ми цього не допустимо!	UKRAINIAN
ParlaMint-UA_2019-02-19-m0.u12.p12.sent1	Дні, коли відзначаються роковини розстрілів на Майдані, усі це розуміють, психологічно дуже непрості для кожного з нас.	UKRAINIAN
ParlaMint-UA_2019-02-19-m0.u12.p12.sent2	Для мене особисто це дні важких спогадів і болісних переживань.	UKRAINIAN
ParlaMint-UA_2019-02-19-m0.u12.p12.sent3	Це дні поглибленої самокритики, прискіпливого аналізу зробленого, а особливо – аналізу незробленого.	UKRAINIAN
ParlaMint-UA_2019-02-19-m0.u12.p12.sent4	Це дні осмисленої роботи над помилками і ретельного обмірковування подальших кроків.	UKRAINIAN
ParlaMint-UA_2019-02-19-m0.u12.p13.sent1	Звичайно, є чимало претензій, які я приймаю, і помилок, визнаю, зроблено теж багато, але факт, що за п’ять важких років наша влада ані на крок не відступила від європейської, євроатлантичної стратегії, залишається фактом.	UKRAINIAN
ParlaMint-UA_2019-02-19-m0.u12.p13.sent2	Ми були послідовними, і ніхто не міг звернути нас з обраного шляху.	UKRAINIAN
ParlaMint-UA_2019-02-19-m0.u12.p13.sent3	Елементи нашої стратегії – це Угода про асоціацію з Європейським Союзом включно з поглибленою та всеохоплюючою зоною вільної торгівлі.	UKRAINIAN
ParlaMint-UA_2019-02-19-m0.u12.p13.sent4	Елементи нашої стратегії – це безвізовий режим.	UKRAINIAN
ParlaMint-UA_2019-02-19-m0.u12.p13.sent5	Елементи нашої стратегії – це перетворення Євросоюзу на найпотужнішого торговельного партнера, який допоміг нам, відкривши двері і протягнувши руку допомоги, пережити наслідки російської економічної блокади й спричиненої нею кризи.	UKRAINIAN
ParlaMint-UA_2019-02-19-m0.u12.p13.sent6	Елементи нашої стратегії – це поступове переведення всього оборонно-безпекового блоку на стандарти НАТО.	UKRAINIAN
ParlaMint-UA_2019-02-19-m0.u12.p13.sent7	Робота навіть не починалася в секторі оборони і безпеки у 2014 році.	UKRAINIAN
ParlaMint-UA_2019-02-19-m0.u12.p13.sent8	Законом було заборонено представникам НАТО входити, відкривати двері до Генерального штабу або до Міністерства оборони.	UKRAINIAN
ParlaMint-UA_2019-02-19-m0.u12.p13.sent9	І ви, народні депутати, які є в цьому залі, пам’ятаєте, що однією з перших ініціатив у червні-липні було скасування цієї дурниці нашого законодавства.	UKRAINIAN
ParlaMint-UA_2019-02-19-m0.u12.p14.sent1	До вступу до ЄС, до Північноатлантичного альянсу нам ще належить, і ми всі це дуже чітко розуміємо, пройти дуже довгу і тривалу дорогу: подолати бідність, досягти критеріїв членства, зробити нашу складну домашню роботу.	UKRAINIAN
ParlaMint-UA_2019-02-19-m0.u12.p14.sent2	Але наголошую, вже на сьогодні ми досягли безпрецедентного за всю нашу історію зближення з Європою (ніколи Президент Європейської Ради не виступав українською мовою з таким європейським оптимізмом, якого бракує деяким нашим депутатам), союзу не лише політичного, не лише економічного, а й культурно-гуманітарного.	UKRAINIAN
ParlaMint-UA_2019-02-19-m0.u12.p14.sent3	Авіаційні і залізничні маршрути, у тому числі лоукостери, туристичні потоки, географія навчальних закладів, куди їде за знаннями молодь, – усе це свідчить про тектонічні масштаби змін, повну переорієнтацію України з Росії на Європейський Союз.	UKRAINIAN
ParlaMint-UA_2019-02-19-m0.u12.p14.sent4	І на цьому тлі зміни до Конституції, які забезпечують владу, зобов’язують її зробити все можливе, щоб досягнути членства України в Євросоюзі та НАТО, – це абсолютно логічний і проміжний підсумок того, що ми зробили за п’ять років.	UKRAINIAN
ParlaMint-UA_2019-02-19-m0.u12.p15.sent1	Але, наголошую, це ще і гарантія, і страховка на майбутнє.	UKRAINIAN
ParlaMint-UA_2019-02-19-m0.u12.p15.sent2	Я і раніше не сумнівався в її необхідності, а з початком виборчої кампанії ще більше переконався в нашій правоті.	UKRAINIAN
ParlaMint-UA_2019-02-19-m0.u12.p15.sent3	Не полінувався вивчити програми кандидатів і, на превеликий подив, не знайшов у більшості з них пункту про членство в НАТО, пункту про членство в Євросоюзі.	UKRAINIAN
ParlaMint-UA_2019-02-19-m0.u12.p15.sent4	Немає, хтось викреслив.	UKRAINIAN
ParlaMint-UA_2019-02-19-m0.u12.p15.sent5	Ще в одній програмі пропонується вирішувати питання членства в НАТО або в інших безпекових об’єднаннях на референдумі.	UKRAINIAN
ParlaMint-UA_2019-02-19-m0.u12.p15.sent6	Авторам невтямки, що інших безпекових об’єднань біля наших кордонів не існує, воно лише одне, і назва цього об’єднання, якщо хтось не знає, – НАТО.	UKRAINIAN
ParlaMint-UA_2019-02-19-m0.u12.p16.sent1	Ташкентський пакт – контрольована російським Генштабом Організація договору про колективну безпеку.	UKRAINIAN
ParlaMint-UA_2019-02-19-m0.u12.p16.sent2	Може, вони її мають на увазі?	UKRAINIAN
ParlaMint-UA_2019-02-19-m0.u12.p16.sent3	Які інші безпекові об’єднання?	UKRAINIAN
ParlaMint-UA_2019-02-19-m0.u12.p16.sent4	Не допустимо.	RUSSIAN
ParlaMint-UA_2019-02-19-m0.u12.p16.sent5	Не дозволимо.	UKRAINIAN
ParlaMint-UA_2019-02-19-m0.u12.p17.sent1	Звичайно, є і п’ята колона, яка під диктовку Кремля знову витягла на світ Божий і вписала до своєї програми сумновідому позаблоковість, яка вже коштувала нам Криму і частини Донбасу.	UKRAINIAN
ParlaMint-UA_2019-02-19-m0.u12.p17.sent2	Хочу нагадати, агресія почалася саме тоді, коли Україна мала позаблоковий статус.	UKRAINIAN
ParlaMint-UA_2019-02-19-m0.u12.p17.sent3	І найстрашніше, чого нам це коштувало, – тисячі людських життів.	UKRAINIAN
ParlaMint-UA_2019-02-19-m0.u12.p17.sent4	2 тисячі 949 воїнів віддали своє життя за те, щоб ми мали можливість змінювати державу.	UKRAINIAN
ParlaMint-UA_2019-02-19-m0.u12.p17.sent5	І ми не змарнуємо цього шансу.	UKRAINIAN
ParlaMint-UA_2019-02-19-m0.u12.p18.sent1	Тож бачимо, зміни до Конституції, які нашій європейській і євроатлантичній інтеграції надають силу Основного Закону, точно і аж ніяк не зайві.	UKRAINIAN
ParlaMint-UA_2019-02-19-m0.u12.p18.sent2	Щоправда, є бажаючі змінити всю Конституцію в антиконституційний спосіб, в обхід Верховної Ради.	UKRAINIAN
ParlaMint-UA_2019-02-19-m0.u12.p18.sent3	У їхній концепції НАТО та Євросоюзу також місця не знаходиться.	UKRAINIAN
ParlaMint-UA_2019-02-19-m0.u12.p18.sent4	Але я переконаний, що в Україні вже сформувалися і будуть ефективно працювати захисні механізми демократії, які зупинять цю спробу .	UKRAINIAN
ParlaMint-UA_2019-02-19-m0.u12.p19.sent1	Свою стратегічну місію вбачаю в тому, щоб гарантувати незворотність європейської та євроатлантичної інтеграції.	UKRAINIAN
ParlaMint-UA_2019-02-19-m0.u12.p19.sent2	Не пізніше 2023 року подати заявку на членство в Євросоюзі й отримати План дій щодо членства в НАТО – це наше спільне завдання .	UKRAINIAN
ParlaMint-UA_2019-02-19-m0.u12.p19.sent3	Але в реалізації цієї місії присягаюся неухильно дотримуватися Конституції України, у тому числі тих її нових норм, які я пропоную підписати прямо тут .	UKRAINIAN
ParlaMint-UA_2019-02-19-m0.u12.p20.sent1	Друзі, сьогодні ми не збираємося озиратися на Росію, ми не будемо питати дозволу у Путіна, куди нам рухатися далі.	UKRAINIAN
ParlaMint-UA_2019-02-19-m0.u12.p20.sent2	Ми йдемо своїм шляхом.	UKRAINIAN
ParlaMint-UA_2019-02-19-m0.u12.p20.sent3	Ми самі приймаємо рішення, як забезпечувати власні безпеку, суверенітет і територіальну цілісність.	UKRAINIAN
ParlaMint-UA_2019-02-19-m0.u12.p20.sent4	10 років тому через відсутність єдиної лінії Президента, парламенту, уряду Україна втратила можливість отримати ПДЧ.	UKRAINIAN
ParlaMint-UA_2019-02-19-m0.u12.p20.sent5	Сьогодні, на цьому я окремо наголошую, позиція глави держави, позиція Кабінету Міністрів, позиція керівництва парламенту і парламенту України одностайна.	UKRAINIAN
ParlaMint-UA_2019-02-19-m0.u12.p20.sent6	Я дуже дякую за це всім вам .	UKRAINIAN
ParlaMint-UA_2019-02-19-m0.u12.p20.sent7	Про це свідчать 334 голоси, навіть кажуть, що 335, а може, навіть і 336, бо, як завжди, хтось не встиг і заяву написав.	UKRAINIAN
ParlaMint-UA_2019-02-19-m0.u12.p20.sent8	Але нехай буде 334 голоси, переконлива більшість, які подано за зміни до Конституції.	UKRAINIAN
ParlaMint-UA_2019-02-19-m0.u12.p21.sent1	Користуючись нагодою, ще раз хотів би висловити слова щирої подяки народним депутатам.	UKRAINIAN
ParlaMint-UA_2019-02-19-m0.u12.p21.sent2	Прошу Голову Верховної Ради України Андрія Парубія та Прем’єр-міністра України Володимира Гройсмана в присутності Президента Європейської Ради, одного з очільників Європейського Союзу, друга України Дональда Туска засвідчити єдність усіх гілок влади в питанні європейської та євроатлантичної інтеграції.	UKRAINIAN
ParlaMint-UA_2019-02-19-m0.u12.p21.sent3	Пане Прем’єр-міністре, пане Голово!	UKRAINIAN
ParlaMint-UA_2019-02-19-m0.u12.p22.sent1	Дякую.	UKRAINIAN
ParlaMint-UA_2019-02-19-m0.u12.p22.sent2	Слава Україні!	UKRAINIAN
ParlaMint-UA_2019-02-19-m0.u13.p1.sent1	Шановні народні депутати України!	UKRAINIAN
ParlaMint-UA_2019-02-19-m0.u13.p1.sent2	Шановні гості Верховної Ради України!	UKRAINIAN
ParlaMint-UA_2019-02-19-m0.u13.p1.sent3	Дозвольте подякувати Президенту Європейської Ради Дональду Туску, Президенту України Петру Олексійовичу Порошенку та Прем’єр-міністру України Володимиру Борисовичу Гройсману за участь у нашому засіданні.	UKRAINIAN
ParlaMint-UA_2019-02-19-m0.u13.p1.sent4	Подякуймо, колеги .	UKRAINIAN
ParlaMint-UA_2019-02-19-m0.u13.p2.sent1	Шановні колеги, слово надається заступнику начальника Генерального штабу Збройних Сил України, генерал-лейтенанту Сергію Бессарабу.	UKRAINIAN
ParlaMint-UA_2019-02-19-m0.u13.p2.sent2	Будь ласка .	UKRAINIAN
ParlaMint-UA_2019-02-19-m0.u14.p1.sent1	Вельмишановний Голово Верховної Ради!	UKRAINIAN
ParlaMint-UA_2019-02-19-m0.u14.p1.sent2	Шановні члени уряду!	UKRAINIAN
ParlaMint-UA_2019-02-19-m0.u14.p1.sent3	Високоповажні народні депутати і присутні!	UKRAINIAN
ParlaMint-UA_2019-02-19-m0.u14.p1.sent4	Упродовж п’яти років наш народ відбиває збройну російську агресію, яка має за мету знищити Україну як незалежну та суверенну державу.	UKRAINIAN
ParlaMint-UA_2019-02-19-m0.u14.p1.sent5	В авангарді цієї доленосної для майбутнього України та Європи боротьби стоять Збройні Сили.	UKRAINIAN
ParlaMint-UA_2019-02-19-m0.u14.p1.sent6	Саме вони були і залишаються головним форпостом стримування російського агресора, адже армія надає можливість перевести вирішення збройного конфлікту в дипломатичну площину та забезпечити державній владі умови для проведення необхідних реформ усередині країни.	UKRAINIAN
ParlaMint-UA_2019-02-19-m0.u14.p2.sent1	Це досягнуто надзвичайно високою ціною, оскільки путінська Росія, колишній проросійський Президент та уряд в Україні роками готували всебічну агресію проти нашої держави, найперше руйнуючи армію.	UKRAINIAN
ParlaMint-UA_2019-02-19-m0.u14.p2.sent2	Особливо негативно наслідки таких злочинних дій вплинули на стан оборонного потенціалу України та боєздатність наших Збройних Сил.	UKRAINIAN
ParlaMint-UA_2019-02-19-m0.u14.p2.sent3	Тому з початком російської окупації Криму та збройного вторгнення на Донбас Збройні Сили мали розбалансовану систему військового управління, недостатній рівень укомплектованості особовим складом та матеріально-технічного забезпечення, катастрофічний стан справності озброєння і військової техніки.	UKRAINIAN
ParlaMint-UA_2019-02-19-m0.u14.p2.sent4	Кількість боєздатних підрозділів на той час була вкрай обмежена, наприклад, боєздатними були тільки вісім батальйонів, три авіаційні ескадрильї та вісім кораблів загальною чисельністю близько 5 тисяч військовослужбовців.	UKRAINIAN
ParlaMint-UA_2019-02-19-m0.u14.p3.sent1	Однак навіть у таких неймовірно важких умовах, спираючись на всебічну моральну і матеріальну підтримку всього українського народу, зокрема волонтерство, Збройні Сили України за дуже короткий час змогли розгорнути угруповання військ чисельністю до 55 тисяч особового складу сухопутного компонента, основою якого були аеромобільні підрозділи та брали участь військовослужбовці повітряних сил.	UKRAINIAN
ParlaMint-UA_2019-02-19-m0.u14.p3.sent2	Тим самим ми зірвали зухвалі плани Кремля щодо знищення України і дали гідну відсіч ворогу.	UKRAINIAN
ParlaMint-UA_2019-02-19-m0.u14.p4.sent1	Про високу інтенсивність бойових дій літа 2014 року переконливо свідчать цифри.	UKRAINIAN
ParlaMint-UA_2019-02-19-m0.u14.p4.sent2	Так, з 5 травня по 5 вересня було сплановано та проведено більше 40 операцій.	UKRAINIAN
ParlaMint-UA_2019-02-19-m0.u14.p4.sent3	Їх результатом стало звільнення 70 відсотків окупованих російським агресором територій Луганської і Донецької областей, що дало можливість мешканцям понад 200 населених пунктів Донбасу повернутися до мирного життя.	UKRAINIAN
ParlaMint-UA_2019-02-19-m0.u14.p4.sent4	Це стало можливим завдяки відвазі, мужності та героїзму українських військових, а також воїнів-добровольців, які склали бойове ядро Збройних Сил та інших військових формувань.	UKRAINIAN
ParlaMint-UA_2019-02-19-m0.u14.p5.sent1	У горнилі запеклих боїв з російським агресором відродився бойовий дух нової української армії, основою якого стала національна ідентичність.	UKRAINIAN
ParlaMint-UA_2019-02-19-m0.u14.p5.sent2	Завдяки консолідованій підтримці міжнародних партнерів, комплексним та цілеспрямованим діям керівництва держави, зокрема законодавчим ініціативам Верховної Ради, у Збройних Силах України проведено реформування системи військового управління, бойової підготовки та всебічного забезпечення, які поступово стають сумісними з арміями країн НАТО.	UKRAINIAN
ParlaMint-UA_2019-02-19-m0.u14.p6.sent1	За час протистояння російській агресії сформовано 29 нових бойових бригад і полків.	UKRAINIAN
ParlaMint-UA_2019-02-19-m0.u14.p6.sent2	Оновлено окремий рід військ – Десантно-штурмові війська.	UKRAINIAN
ParlaMint-UA_2019-02-19-m0.u14.p6.sent3	Створено окремий рід сил – Сили спеціальних операцій.	UKRAINIAN
ParlaMint-UA_2019-02-19-m0.u14.p6.sent4	Крім того, реформовано систему територіальної оборони.	UKRAINIAN
ParlaMint-UA_2019-02-19-m0.u14.p6.sent5	Створено потужний оперативний резерв, до якого зараховано більше 198 тисяч резервістів, які мають досвід виконання завдань у зоні бойових дій.	UKRAINIAN
ParlaMint-UA_2019-02-19-m0.u14.p6.sent6	На теперішній час забезпечено системне надходження до військ близько 2,5 тисячі одиниць нового або модернізованого озброєння та військової техніки, а також відновлено справність понад 16 тисяч одиниць озброєння та військової техніки.	UKRAINIAN
ParlaMint-UA_2019-02-19-m0.u14.p7.sent1	Найголовніше, що Збройні Сили отримали єдиний у країнах Заходу успішний бойовий досвід протидії російській збройній агресії.	UKRAINIAN
ParlaMint-UA_2019-02-19-m0.u14.p7.sent2	Він дістався нам надзвичайно дорогою ціною.	UKRAINIAN
ParlaMint-UA_2019-02-19-m0.u14.p7.sent3	Тому цілком природно, що сьогодні на керівні посади органів військового управління стратегічного рівня призначено генералів і офіцерів з числа командирів бригад, секторів, угруповань з досвідом бойового управління в районі проведення антитерористичної операції та операції Об’єднаних сил.	UKRAINIAN
ParlaMint-UA_2019-02-19-m0.u14.p8.sent1	Безумовно, перелічені мною заходи є лише частиною тих масштабних перетворень, які сьогодні здійснюються в Збройних Силах задля зміцнення їхнього бойового потенціалу.	UKRAINIAN
ParlaMint-UA_2019-02-19-m0.u14.p8.sent2	Це об’єктивна вимога часу.	UKRAINIAN
ParlaMint-UA_2019-02-19-m0.u14.p8.sent3	Адже Російська Федерація ані на мить не припиняє формування на території Криму та поблизу державного кордону з Україною нових об’єднань, з’єднань та військових частин.	UKRAINIAN
ParlaMint-UA_2019-02-19-m0.u14.p8.sent4	А окупаційні війська на Донбасі безпосередньо управляються, забезпечуються і входять до бойового складу російської армії.	UKRAINIAN
ParlaMint-UA_2019-02-19-m0.u14.p8.sent5	Крім того, на морському напрямку Росія намагається на порушення міжнародного права встановити повний військовий контроль над акваторією Азовського і Чорного морів.	UKRAINIAN
ParlaMint-UA_2019-02-19-m0.u14.p9.sent1	У такій ситуації дуже важливо, щоб у суспільства зберігалося чітке розуміння того, що в умовах війни гібридного типу, яку розв’язала Росія, вистояти лише завдяки військовій силі без консолідації нації навколо ідеї перемоги над ворогом буде вкрай складно.	UKRAINIAN
ParlaMint-UA_2019-02-19-m0.u14.p9.sent2	У цьому питанні ми, військові, дуже цінуємо підтримку Президента, уряду та депутатів парламенту, наших закордонних партнерів, які з особливою увагою ставляться до розв’язання проблем, пов’язаних зі зміцненням оборонного потенціалу Збройних Сил України.	UKRAINIAN
ParlaMint-UA_2019-02-19-m0.u14.p10.sent1	Відповідно до Конституції – Основного Закону України.	UKRAINIAN
ParlaMint-UA_2019-02-19-m0.u15.p1.sent1	Пане Сергію, у вас ще 30 секунд для завершення, бо в нас є регламент.	UKRAINIAN
ParlaMint-UA_2019-02-19-m0.u16.p1.sent1	.оборона і захист суверенітету України, територіальної цілісності покладається на Збройні Сили.	UKRAINIAN
ParlaMint-UA_2019-02-19-m0.u16.p1.sent2	Можливість виконання цих завдань напряму залежить від того, ким і як буде здійснюватися керівництво національною обороною країни.	UKRAINIAN
ParlaMint-UA_2019-02-19-m0.u16.p1.sent3	Збройні Сили зроблять усе можливе і навіть більше, щоб майбутнє України було безпечним і незалежним.	UKRAINIAN
ParlaMint-UA_2019-02-19-m0.u16.p2.sent1	Дякую за увагу.	UKRAINIAN
ParlaMint-UA_2019-02-19-m0.u16.p2.sent2	Слава Україні!	UKRAINIAN
ParlaMint-UA_2019-02-19-m0.u17.p1.sent1	Дякую, пане Сергію.	UKRAINIAN
ParlaMint-UA_2019-02-19-m0.u17.p2.sent1	Ще раз дякуємо Збройним Силам України за їх велику роботу щодо захисту територіальної цілісності та суверенітету України.	UKRAINIAN
ParlaMint-UA_2019-02-19-m0.u17.p3.sent1	Шановні колеги, ми перебуваємо в приміщенні парламенту, тут завжди працює Регламент, і в нас є ще достатньо великий список тих, які виступатимуть сьогодні з трибуни Верховної Ради.	UKRAINIAN
ParlaMint-UA_2019-02-19-m0.u17.p3.sent2	Я хочу поінформувати, що регламентом встановлено 5 хвилин для промовців.	UKRAINIAN
ParlaMint-UA_2019-02-19-m0.u17.p3.sent3	Коли ви почуєте відповідний сигнал, знайте, що залишається ще 30 секунд до завершення вашої промови.	UKRAINIAN
ParlaMint-UA_2019-02-19-m0.u17.p4.sent1	Запрошую з радістю до слова члена європейського парламенту, великого друга України пані Сандру Калнієте.	UKRAINIAN
ParlaMint-UA_2019-02-19-m0.u17.p4.sent2	Будь ласка, пані Сандро.	UKRAINIAN
ParlaMint-UA_2019-02-19-m0.u17.p5.sent1	Прошу привітати .	UKRAINIAN
ParlaMint-UA_2019-02-19-m0.u18.p1.sent1	Шановні друзі!	UKRAINIAN
ParlaMint-UA_2019-02-19-m0.u18.p1.sent2	П’ять років тому українці на вулицях Києва своїми життями захищали право на демократичну, незалежну, європейську Україну, яка може обирати свою долю та союзників.	UKRAINIAN
ParlaMint-UA_2019-02-19-m0.u18.p1.sent3	Українці мали витерпіти багато страждань за ці п’ять років.	UKRAINIAN
ParlaMint-UA_2019-02-19-m0.u18.p1.sent4	Більше ста життів було втрачено на Євромайдані.	UKRAINIAN
ParlaMint-UA_2019-02-19-m0.u18.p1.sent5	Агресія Росії проти України забрала ще 10 тисяч.	UKRAINIAN
ParlaMint-UA_2019-02-19-m0.u18.p1.sent6	Постріли звучать на Донбасі щодня.	UKRAINIAN
ParlaMint-UA_2019-02-19-m0.u18.p1.sent7	І ми всі разом продовжуємо рішуче працювати заради миру та територіальної цілісності України.	UKRAINIAN
ParlaMint-UA_2019-02-19-m0.u18.p2.sent1	Я абсолютно вірю, і це моя місія в Європейському Парламенті, щоб Євросоюз продовжував підтримувати Україну, тому що ми поділяємо одні й ті самі цінності та інтереси.	UKRAINIAN
ParlaMint-UA_2019-02-19-m0.u18.p2.sent2	Я абсолютно вірю в право українського народу мати європейське майбутнє і захист НАТО.	UKRAINIAN
ParlaMint-UA_2019-02-19-m0.u18.p2.sent3	Пам’ятайте, будь ласка, що у вас багато друзів у Європейському Парламенті, і той меседж, який я приношу від них, дуже чіткий: оскільки ви будете продовжувати реформи, забезпечуючи верховенство права, та будете викорінювати корупцію, ми будемо разом з вами.	UKRAINIAN
ParlaMint-UA_2019-02-19-m0.u18.p3.sent1	Так, останні п’ять років для вас не були легкими.	UKRAINIAN
ParlaMint-UA_2019-02-19-m0.u18.p3.sent2	Але, розуміючи, що йде війна і є складнощі, макроекономічна картина підтверджує, що Україна рухається вперед, і на її лідерах лежить відповідальність виконати надії Революції Гідності та виправдати жертви Небесної Сотні.	UKRAINIAN
ParlaMint-UA_2019-02-19-m0.u18.p4.sent1	Я вважаю, що це особлива честь для мене бути разом з вами і виступати тут.	UKRAINIAN
ParlaMint-UA_2019-02-19-m0.u18.p4.sent2	Це нагадує мені події п’ять років тому.	UKRAINIAN
ParlaMint-UA_2019-02-19-m0.u18.p4.sent3	20 лютого я була в Києві для того, щоб продемонструвати свою підтримку народу України.	UKRAINIAN
ParlaMint-UA_2019-02-19-m0.u18.p4.sent4	Емоції в ці дні були такими сильними, що я чітко їх виклала у своєму щоденнику.	UKRAINIAN
ParlaMint-UA_2019-02-19-m0.u18.p4.sent5	Дозвольте мені прочитати декілька речень з нього: «Ми пішли до Михайлівського монастиря, і голова церкви Філарет повідомив, що дав дозвіл використовувати його як шпиталь.	UKRAINIAN
ParlaMint-UA_2019-02-19-m0.u18.p4.sent6	Під час подій у Ризі у 1991 році, які ще називають барикадами, було також організовано шпиталь у головному соборі міста.	UKRAINIAN
ParlaMint-UA_2019-02-19-m0.u18.p5.sent1	Тіла тих, кого вбили на Майдані, волонтери занесли і залишили у дворі монастиря.	UKRAINIAN
ParlaMint-UA_2019-02-19-m0.u18.p5.sent2	Ми підійшли до того місця, де просто рядами лежали мертві тіла.	UKRAINIAN
ParlaMint-UA_2019-02-19-m0.u18.p5.sent3	Наші душі, наші серця не могли прийняти того факту, що в мирний час режим міг дійти до того, що почав воювати з власним народом, причому настільки жорстко: 21 тіло було принесено в монастир.	UKRAINIAN
ParlaMint-UA_2019-02-19-m0.u18.p5.sent4	Священик сказав нам, що ці люди були застрелені або в серце, або в голову.	UKRAINIAN
ParlaMint-UA_2019-02-19-m0.u18.p5.sent5	Це не були випадкові жертви, було зрозуміло, що цих людей вбивали професіонали.	UKRAINIAN
ParlaMint-UA_2019-02-19-m0.u18.p6.sent1	Ми до глибини душі були зворушені тим, що побачили, і потім пішли на Майдан, що за кілька кварталів.	UKRAINIAN
ParlaMint-UA_2019-02-19-m0.u18.p6.sent2	Люди йшли до Майдану з пляшками води, з їжею.	UKRAINIAN
ParlaMint-UA_2019-02-19-m0.u18.p6.sent3	Посол зупинився біля однієї з будівель і сказав, що тут зранку було вбито чотири людини.	UKRAINIAN
ParlaMint-UA_2019-02-19-m0.u18.p6.sent4	Я відчула те саме, що відчувала під час барикад у Ризі.	UKRAINIAN
ParlaMint-UA_2019-02-19-m0.u18.p7.sent1	Нас зупиняли декілька разів.	UKRAINIAN
ParlaMint-UA_2019-02-19-m0.u18.p7.sent2	Коли ми казали, що ми з Латвії, нам дозволяли йти далі, і ми побачили намети, які показували по телебаченню.	UKRAINIAN
ParlaMint-UA_2019-02-19-m0.u18.p7.sent3	Я хотіла подивитися в обличчя людей, щоб їм щось сказати, але розуміла, що не можу цього зробити, тому що неправильно було б порушувати їх приватність через те, що вони готувалися до битви, готові були пожертвувати своїми життями.	UKRAINIAN
ParlaMint-UA_2019-02-19-m0.u18.p8.sent1	Ми підійшли до монумента Незалежності, на сцені нікого не було, тільки фігура Богоматері в білому.	UKRAINIAN
ParlaMint-UA_2019-02-19-m0.u18.p8.sent2	За сценою стояла біла ванна і там були плями крові».	UKRAINIAN
ParlaMint-UA_2019-02-19-m0.u18.p9.sent1	Слава Україні!	UKRAINIAN
ParlaMint-UA_2019-02-19-m0.u19.p1.sent1	Thank you very much.	UNKNOWN
ParlaMint-UA_2019-02-19-m0.u19.p2.sent1	Дорогі колеги, я не попередила, що на кожному робочому місці є навушник, і якщо потрібен переклад виступів наших іноземних гостей, то будь ласка, тут дуже хороший переклад українською мовою.	UKRAINIAN
ParlaMint-UA_2019-02-19-m0.u19.p2.sent2	До слова запрошується перший заступник Секретаря Ради національної безпеки і оборони України Михайло Коваль, а потім виступатиме пан Борис Вжесневський.	UKRAINIAN
ParlaMint-UA_2019-02-19-m0.u19.p3.sent1	Будь ласка, пане Коваль.	UKRAINIAN
ParlaMint-UA_2019-02-19-m0.u20.p1.sent1	Шановні присутні!	UKRAINIAN
ParlaMint-UA_2019-02-19-m0.u20.p1.sent2	Тривожна інформація про плани Росії щодо захоплення Криму до 2014 року неодноразово надходила до вищого керівництва України від силових структур держави.	UKRAINIAN
ParlaMint-UA_2019-02-19-m0.u20.p1.sent3	Проте всупереч логіці роками планомірно здійснювалося злочинне зниження боєздатності Збройних Сил України.	UKRAINIAN
ParlaMint-UA_2019-02-19-m0.u20.p1.sent4	Протягом багатьох років системно знищувалася та роззброювалася українська армія, руйнувалася система мобілізації і структура матеріально-технічного забезпечення.	UKRAINIAN
ParlaMint-UA_2019-02-19-m0.u20.p2.sent1	Так, у 2003 році в Криму було розформовано 32-й армійський корпус у складі 84-ї і 127-ї окремих механізованих бригад чисельністю до 12 тисяч осіб.	UKRAINIAN
ParlaMint-UA_2019-02-19-m0.u20.p2.sent2	Військові частини та підрозділи були передані до складу військ берегової охорони Військово-Морських Сил Збройних Сил України, а в подальшому у 2004 році розформовані.	UKRAINIAN
ParlaMint-UA_2019-02-19-m0.u20.p3.sent1	3-й окремий полк спеціального призначення чисельністю до 1 тисячі 600 військовослужбовців було передислоковано зі Старого Криму до Кіровограда .	UKRAINIAN
ParlaMint-UA_2019-02-19-m0.u20.p3.sent2	На сході України було також розформовано 254-у мотострілецьку дивізію, полки якої дислокувалися в Комунарську , Артемівську , Луганську і в Трьохізбенці.	UKRAINIAN
ParlaMint-UA_2019-02-19-m0.u20.p3.sent3	А на півдні 1-у аеромобільну дивізію у Болграді Одеської області було реорганізовано в 16-у окрему механізовану бригаду, а згодом розформовано.	UKRAINIAN
ParlaMint-UA_2019-02-19-m0.u20.p4.sent1	Фактично стратегічно важливі в системі оборони держави райони сходу та півдня України, у тому числі Крим, на початку 2014 року виявилися без прикриття.	UKRAINIAN
ParlaMint-UA_2019-02-19-m0.u20.p4.sent2	До того ж було розформовано оперативні полки внутрішніх військ МВС України в Донецьку та Києві.	UKRAINIAN
ParlaMint-UA_2019-02-19-m0.u20.p5.sent1	Таким чином, на початок 2014 року практично у всіх бойових частинах Збройних Сил України, які дислокувалися в Криму, – 36-а окрема бригада берегової оборони в Перевальному, 1-й батальйон морської піхоти у Феодосії, 501-й батальйон морської піхоти в Керчі – було скорочено склад і їх чисельність не перевищувала 5 тисяч 600 військовослужбовців, у той час як чисельність частин Чорноморського флоту Росії, який дислокувався в Криму, та додатково перекинутих сил Російської Федерації становила до 30 тисяч військовослужбовців.	UKRAINIAN
ParlaMint-UA_2019-02-19-m0.u20.p6.sent1	На посилення з’єднань частин Чорноморського флоту наприкінці 2013-2014 років на Кримський півострів приховано було перекинуто частини й підрозділи 76-ї повітрянодесантної дивізії з Пскова, 31-ї десатно-штурмової бригади з Ульяновська, 41-й окремий полк спеціального призначення ПДВ Росії із Кубинки, 10-у і 22-у окремі бригади спеціального призначення ГРУ и ГШ Російської Федерації з Молькіна і Степового; 10-у окрему розвідувальну бригаду із Моздока; 382-й окремий батальйон морської піхоти з Темрюка Краснодарського краю; 414-й і 757-й окремі батальйони морської піхоти Каспійської флотилії, які у подальшому були задіяні для блокування частин та підрозділів Збройних Сил України та перешкоджання виконання ними бойових завдань за призначенням.	UKRAINIAN
ParlaMint-UA_2019-02-19-m0.u20.p6.sent2	Для посилення російського угруповання в Криму в якості резерву було також задіяно і частину 7-ї повітряно-десантної дивізії в Новоросійську та Ставрополі.	UKRAINIAN
ParlaMint-UA_2019-02-19-m0.u20.p7.sent1	На початку 2017 року безпекова ситуація в Криму була складною та важко прогнозованою.	UKRAINIAN
ParlaMint-UA_2019-02-19-m0.u20.p7.sent2	Особовий склад Міністерства внутрішніх справ України після подій на Майдані Незалежності залишився без керівництва і практично був деморалізований.	UKRAINIAN
ParlaMint-UA_2019-02-19-m0.u20.p7.sent3	Український та севастопольський «Беркут» уже співпрацював з Росією та перейшов на бік ворога.	UKRAINIAN
ParlaMint-UA_2019-02-19-m0.u20.p7.sent4	Спецслужби Російської Федерації активно проводили підривну та агітаційну роботу.	UKRAINIAN
ParlaMint-UA_2019-02-19-m0.u20.p8.sent1	Після самоусунення від виконання конституційних обов’язків Президента Януковича та його втечі до Російської Федерації зрадили військовій присязі і перейшли на бік Росії: Начальник Генерального штабу – Головнокомандувач Збройних Сил України Ільїн, командувач Військово-Морських Сил Збройних Сил України Березовський, командири 36-ї окремої бригади берегової оборони, 501-го окремого батальйону морської піхоти та багато інших військових командирів, а також переважна кількість працівників Служби безпеки України і Міністерства внутрішніх справ України в Криму.	UKRAINIAN
ParlaMint-UA_2019-02-19-m0.u20.p9.sent1	Не зрадили своїй країні, перебуваючи в автономії під час її анексії, з 13 тисяч 468 солдат і офіцерів Збройних Сил України лише 3 тисячі 990 військовослужбовців , Міністерства внутрішніх справ України – з 10 тисяч 936 лише 88 , Державної прикордонної служби України – з 1 тисячі 870 лише 519 , Служби безпеки України – з 2 тисяч 240 лише 242 , Управління державної охорони – з 527 лише 20.	UKRAINIAN
ParlaMint-UA_2019-02-19-m0.u21.p1.sent1	Будь ласка, додайте 1 хвилину, щоб завершити.	UKRAINIAN
ParlaMint-UA_2019-02-19-m0.u22.p1.sent1	Для легендування перекидання військовослужбовців Російської Федерації до кордонів України використовувалася теза про проведення навчань та забезпечення безпеки під час Сочинської олімпіади.	UKRAINIAN
ParlaMint-UA_2019-02-19-m0.u22.p1.sent2	Російська Федерація заздалегідь створила біля кордонів України потужне військове угруповання, яке з урахуванням оперативних резервів сягало 200 тисяч осіб.	UKRAINIAN
ParlaMint-UA_2019-02-19-m0.u22.p1.sent3	На сході та півдні України на той час були розташовані тільки частини Збройних Сил України скороченого складу та кадрів.	UKRAINIAN
ParlaMint-UA_2019-02-19-m0.u22.p2.sent1	За оцінкою Генерального штабу Збройних Сил України того часу, загальна чисельність військових частин і підрозділів, які можливо було задіяти для виконання бойових завдань, не перевищувала 5 тисяч військовослужбовців.	UKRAINIAN
ParlaMint-UA_2019-02-19-m0.u22.p2.sent2	При цьому найбільш потужні арсенали і бази зберігання озброєння, ракет і боєприпасів Збройних Сил України, де знаходився стратегічний та оперативний боєзапас на сході та на південному сході України у попередні роки, було знищено.	UKRAINIAN
ParlaMint-UA_2019-02-19-m0.u22.p2.sent3	Таким чином, за своїм складом, укомплектованістю, навченістю та озброєнням Збройні Сили України на початку.	UKRAINIAN
ParlaMint-UA_2019-02-19-m0.u23.p1.sent1	Прошу додати 2 хвилини.	UKRAINIAN
ParlaMint-UA_2019-02-19-m0.u24.p1.sent1	.були неспроможні ефективно протистояти російській агресії.	UKRAINIAN
ParlaMint-UA_2019-02-19-m0.u24.p1.sent2	Для створення військової переваги керівництво Російської Федерації розпочало 20 лютого 2014 року військову операцію, коли відбувалися трагічні події на Майдані, а в Україні фактично було знищено систему виконавчої влади та сектор безпеки і оборони.	UKRAINIAN
ParlaMint-UA_2019-02-19-m0.u24.p2.sent1	В умовах, що склалися, керівництво держави, усвідомлюючи реальну загрозу повномасштабного вторгнення на материкову територію України військ Російської Федерації, які 1 березня 2014 року отримали на це дозвіл російського парламенту, прийняло рішення щодо організації оборони та утримання військових містечок, розташованих на теренах Криму.	UKRAINIAN
ParlaMint-UA_2019-02-19-m0.u24.p2.sent2	Українські солдати і офіцери, що не зрадили військовій присязі, протягом місяця мужньо стримували облогу, надавши можливість керівництву країни провести мобілізацію, злагодження, масштабні навчання та передислокувати з’єднані частини Збройних Сил України на північ, південь та схід України, а також підготувати оборонні рубежі на найбільш загрозливих напрямках, придушивши сепаратистські виступи у багатьох південно-східних регіонах країни.	UKRAINIAN
ParlaMint-UA_2019-02-19-m0.u24.p3.sent1	Все це, а також самовідданість, мужність та патріотизм українського народу, який добровільно став на захист своєї Батьківщини у складі Збройних Сил України, Національної гвардії України, добровольчих батальйонів, та солідарність міжнародного співтовариства з Україною дозволило в подальшому зупинити військову агресію Російської Федерації на сході України та захистити незалежність нашої держави.	UKRAINIAN
ParlaMint-UA_2019-02-19-m0.u24.p4.sent1	Дякую за увагу.	UKRAINIAN
ParlaMint-UA_2019-02-19-m0.u24.p4.sent2	Слава України!	UKRAINIAN
ParlaMint-UA_2019-02-19-m0.u25.p1.sent1	Дякую ще раз пану Ковалю за героїчне керування українськими Збройними Силами в найважчі для країни роки .	UKRAINIAN
ParlaMint-UA_2019-02-19-m0.u25.p2.sent1	До слова запрошується голова Постійної делегації парламенту Канади в Парламентській Асамблеї НАТО, голова Канадсько-української міжпарламентської групи дружби, зрештою, великий друг України Борис Вжесневський .	UKRAINIAN
ParlaMint-UA_2019-02-19-m0.u25.p3.sent1	Увімкніть, будь ласка, мікрофон, 7 хвилин.	UKRAINIAN
ParlaMint-UA_2019-02-19-m0.u26.p1.sent1	Вельмишановний пане Голово Верховної Ради України!	UKRAINIAN
ParlaMint-UA_2019-02-19-m0.u26.p1.sent2	Вельмишановні міністри!	UKRAINIAN
ParlaMint-UA_2019-02-19-m0.u26.p1.sent3	Дорогі військовослужбовці, наші лицарі!	UKRAINIAN
ParlaMint-UA_2019-02-19-m0.u26.p1.sent4	Дорогі депутати!	UKRAINIAN
ParlaMint-UA_2019-02-19-m0.u26.p1.sent5	Нині я стою перед вами у вишиванці мого покійного батька.	UKRAINIAN
ParlaMint-UA_2019-02-19-m0.u26.p1.sent6	10 років тому в сонячний Великодній день батько останній раз одяг цю вишиванку.	UKRAINIAN
ParlaMint-UA_2019-02-19-m0.u26.p1.sent7	Ми сіли під старою вишнею, котру він посадив, і почали розмову про життя.	UKRAINIAN
ParlaMint-UA_2019-02-19-m0.u26.p1.sent8	Батько сказав: «Знаєш, сину, немає життю ані початку, ані кінця.	UKRAINIAN
ParlaMint-UA_2019-02-19-m0.u26.p1.sent9	Моє життя влилося у твоє, а твоє вілляється у твоїх дітей.	UKRAINIAN
ParlaMint-UA_2019-02-19-m0.u26.p1.sent10	Так було поколіннями і продовжиться поколіннями.	UKRAINIAN
ParlaMint-UA_2019-02-19-m0.u26.p1.sent11	Пам’ятай, хто ми і чиї ми діти».	UKRAINIAN
ParlaMint-UA_2019-02-19-m0.u26.p2.sent1	Шановні парламентарії, мені як голові постійної делегації парламенту Канади в Парламентській асамблеї НАТО особливо зворушливо зараз звернутися до вас, у цю видатну мить українського майбутнього і демократії.	UKRAINIAN
ParlaMint-UA_2019-02-19-m0.u26.p3.sent1	Більше 60 років тому у післявоєнний період після Другої світової війни світ постав перед новими викликами.	UKRAINIAN
ParlaMint-UA_2019-02-19-m0.u26.p3.sent2	Йшлося про окупацію центральноєвропейських країн державою, у якої було більше зброї і загартованих у боях дивізій, ніж у цілого західного світу.	UKRAINIAN
ParlaMint-UA_2019-02-19-m0.u26.p3.sent3	Ця військова загроза зі Сходу була тим більше небезпечною, що базувалася на ленінсько-сталінській ідеології, і кремлівське політичне керівництво хотіло випробувати рішучість Заходу.	UKRAINIAN
ParlaMint-UA_2019-02-19-m0.u26.p3.sent4	У Москві Сталін та інші лідери розповідали делегаціям, які їх відвідували, що Кремль підірве рішучість Заходу.	UKRAINIAN
ParlaMint-UA_2019-02-19-m0.u26.p3.sent5	Лише питанням часу було, за їхніми словами, те, що Захід вийде із Берліна, і потім ніщо вже не стоятиме на перешкоді об’єднання Німеччини в російській орбіті.	UKRAINIAN
ParlaMint-UA_2019-02-19-m0.u26.p4.sent1	24 червня 1948 року Москва почала блокаду Берліна, але Німеччина і Захід вистояли, незважаючи на те, що частину німецької території було окуповано радянськими збройними силами.	UKRAINIAN
ParlaMint-UA_2019-02-19-m0.u26.p5.sent1	Якою була б світова історія, якби світ не допустив Західну Німеччину до НАТО і не дозволив Німеччині озброюватися?	UKRAINIAN
ParlaMint-UA_2019-02-19-m0.u26.p5.sent2	Упродовж другої половини ХХ століття НАТО стало щитом, за яким відновлювалася демократія, у той час як радянська авторитарна тюрма народів посилювалася мережею ГУЛАГів і економічно застоювалася.	UKRAINIAN
ParlaMint-UA_2019-02-19-m0.u26.p6.sent1	Грудень 1991 року, можливо, був найважливішим місяцем у сучасній європейській історії не тільки тому, що тоді було підписано Маастрихтський договір, а й тому, що відбувся, зокрема, референдум в Україні, де 90 відсотків громадян проголосували за незалежність, що забезпечило загибель Радянського Союзу.	UKRAINIAN
ParlaMint-UA_2019-02-19-m0.u26.p7.sent1	Проте думка Фукуями та інших про те, що закінчується історія людства, була передчасною, тому що історія сьогодні повторюється у новий спосіб, і новий «-ізм», нова загроза ліберальній демократії надходить з боку Кремля.	UKRAINIAN
ParlaMint-UA_2019-02-19-m0.u26.p7.sent2	Тоді це був Берлін, а сьогодні це Україна, яка піддається блокаді – спершу в енергетиці, а тепер це блокада в Керченській протоці.	UKRAINIAN
ParlaMint-UA_2019-02-19-m0.u26.p8.sent1	П’ять років тому у відважних людей, які брали участь в українській Революції Гідності, стріляли, коли вони несли український та європейський прапори Майданом.	UKRAINIAN
ParlaMint-UA_2019-02-19-m0.u26.p8.sent2	Саме в Україні вперше в історії Європейського Союзу по людях стріляли за те, що вони підняли прапор, який символізує ліберальні демократичні цінності.	UKRAINIAN
ParlaMint-UA_2019-02-19-m0.u26.p9.sent1	Сьогодні українські хоробрі солдати захищають не лише Україну, вони є живим щитом для європейських ліберальних демократій.	UKRAINIAN
ParlaMint-UA_2019-02-19-m0.u26.p9.sent2	Насправді вони захищають ціле людство, і це відбувається у ХХІ столітті.	UKRAINIAN
ParlaMint-UA_2019-02-19-m0.u26.p9.sent3	Ми маємо пам’ятати про геноцид народу України – Голодомор, коли 5 мільйонів українських селян загинули і голод спустошив цілу країну.	UKRAINIAN
ParlaMint-UA_2019-02-19-m0.u26.p10.sent1	Україна – це країна, яка втрачала незалежність п’ять разів, принаймні у минулому столітті, і за це заплатила життями мільйонів синів і дочок.	UKRAINIAN
ParlaMint-UA_2019-02-19-m0.u26.p11.sent1	Сьогодні НАТО і Україна стоять перед історичним вибором – прийняти український народ до Північноатлантичного альянсу чи ні.	UKRAINIAN
ParlaMint-UA_2019-02-19-m0.u26.p11.sent2	Століттями українці платили найдорожчу ціну за свободу серед усіх європейських народів, і сьогодні Україна – це оплот Європи проти Кремля з його неоімперіалістичними намірами.	UKRAINIAN
ParlaMint-UA_2019-02-19-m0.u26.p11.sent3	Без України немає Російської імперії.	UKRAINIAN
ParlaMint-UA_2019-02-19-m0.u26.p11.sent4	Майбутнє історії залежить від України.	UKRAINIAN
ParlaMint-UA_2019-02-19-m0.u27.p1.sent1	Додайте 1 хвилину, щоб завершити.	UKRAINIAN
ParlaMint-UA_2019-02-19-m0.u28.p1.sent1	Як сказав пан Туск, немає Європи без України.	UKRAINIAN
ParlaMint-UA_2019-02-19-m0.u28.p1.sent2	А я додав би: не буде Європи без України!	UKRAINIAN
ParlaMint-UA_2019-02-19-m0.u28.p2.sent1	У тяжкі 1950-ті роки Канада сказала «так», коли йшлося про членство Німеччини в НАТО, потім сказала «так» країнам Балтії, а тепер Канада готова сказати «так» Україні.	UKRAINIAN
ParlaMint-UA_2019-02-19-m0.u28.p2.sent2	Це наша об’єднавча місія.	UKRAINIAN
ParlaMint-UA_2019-02-19-m0.u28.p3.sent1	Шановні друзі, у ці історичні часи ми спільно вирішуємо, чи здійсняться мрії наших предків, чи вашим дітям та нащадкам жити «в сім’ї вольній, новій», чи знову бути народом замученим, розбитим, мов паралітик, на роздоріжжі.	UKRAINIAN
ParlaMint-UA_2019-02-19-m0.u29.p1.sent1	Дайте можливість завершити.	UKRAINIAN
ParlaMint-UA_2019-02-19-m0.u30.p1.sent1	.чую голос батька, і промовляє до нас Шевченковий «Заповіт».	UKRAINIAN
ParlaMint-UA_2019-02-19-m0.u30.p2.sent1	Слава Україні .	UKRAINIAN
ParlaMint-UA_2019-02-19-m0.u31.p1.sent1	Дякую, пане Борисе, за важливі й теплі слова.	UKRAINIAN
ParlaMint-UA_2019-02-19-m0.u31.p2.sent1	Запрошую до слова представника України в Тристоронній контактній групі з мирного врегулювання ситуації в Донецькій і Луганській областях Євгена Кириловича Марчука.	UKRAINIAN
ParlaMint-UA_2019-02-19-m0.u31.p2.sent2	Будь ласка .	UKRAINIAN
ParlaMint-UA_2019-02-19-m0.u32.p1.sent1	Шановний пане Голово!	UKRAINIAN
ParlaMint-UA_2019-02-19-m0.u32.p1.sent2	Шановні народні депутати!	UKRAINIAN
ParlaMint-UA_2019-02-19-m0.u32.p1.sent3	Шановне військове товариство!	UKRAINIAN
ParlaMint-UA_2019-02-19-m0.u32.p1.sent4	Шановні вірні іноземні друзі України!	UKRAINIAN
ParlaMint-UA_2019-02-19-m0.u32.p1.sent5	Ми, українці, дуже пам’ятлива нація.	UKRAINIAN
ParlaMint-UA_2019-02-19-m0.u32.p1.sent6	Ми пам’ятаємо все, що відбулося в нашій історії драматичного, і пам’ятаємо, хто і коли подав руку допомоги Україні.	UKRAINIAN
ParlaMint-UA_2019-02-19-m0.u32.p2.sent1	Ще в 1935 році британський журналіст у Палаті громад Великої Британії, доповідаючи з українського питання, яке він дослідив дуже детально, говорив майже дослівно те, що сьогодні сказали пан Туск і шановний Борис Вжесневський: без стабільної, європейської України не буде спокійної Європи.	UKRAINIAN
ParlaMint-UA_2019-02-19-m0.u32.p2.sent2	Фіксуємо: 1935 рік – ще шість років до початку війни проти України, яка була в складі Радянського Союзу, два роки бушує в Європі фашизм.	UKRAINIAN
ParlaMint-UA_2019-02-19-m0.u32.p2.sent3	Британський журналіст уже тоді зробив цю заяву.	UKRAINIAN
ParlaMint-UA_2019-02-19-m0.u32.p3.sent1	Ми дуже добре пам’ятаємо і будемо пам’ятати, як у 2014 році міжнародна коаліція, яку з великим трудом вдалося створити і Президенту, і нашому зовнішньому відомству, доклала дуже багато зусиль, щоб зупинити російську агресію.	UKRAINIAN
ParlaMint-UA_2019-02-19-m0.u32.p3.sent2	Ми добре пам’ятаємо, як у тому ж 2014 році завдяки цим зусиллям було зупинено активні бойові дії наступального характеру і встановлено, як її називають, контактну лінію, а я її називаю де-факто лінією фронту довжиною 426 кілометрів.	UKRAINIAN
ParlaMint-UA_2019-02-19-m0.u32.p3.sent3	Але ми дуже добре пам’ятаємо і будемо пам’ятати, що рівно через чотири місяці Росія, яка підписала у 2014 році три документи в Мінську, порушила їх усі і почала активні наступальні дії, зайняла практично 1642 квадратні кілометри української території і важливий залізничний пункт Дебальцеве.	UKRAINIAN
ParlaMint-UA_2019-02-19-m0.u32.p4.sent1	Коли зараз, під час переговорів у Мінську.	UKRAINIAN
ParlaMint-UA_2019-02-19-m0.u32.p4.sent2	А вони, до речі, починаються за участю представника України, представника Росії та лише модератора ОБСЄ – більше нікого немає.	UKRAINIAN
ParlaMint-UA_2019-02-19-m0.u32.p4.sent3	І саме там ми говоримо відверто, оскільки я і пан Гризлов давно знаємо один одного, і говоримо таке, що може не подобатися заздалегідь.	UKRAINIAN
ParlaMint-UA_2019-02-19-m0.u32.p4.sent4	А потім, коли вичерпується на такому рівні переговорний процес, за потреби ми запрошуємо представників ОРДО-ОРЛО.	UKRAINIAN
ParlaMint-UA_2019-02-19-m0.u32.p4.sent5	Тобто, щоб було зрозуміло, Тристороння контактна група – це переговори у форматі «Україна – Росія – ОБСЄ», а ОРДЛО чи експерти запрошуються, якщо є проблема.	UKRAINIAN
ParlaMint-UA_2019-02-19-m0.u32.p4.sent6	А далі вже відбувається великий «круглий стіл» переговорів.	UKRAINIAN
ParlaMint-UA_2019-02-19-m0.u32.p5.sent1	Так ось, коли запитуєш російського представника: «Ви визнаєте лінію, встановлену у вересні 2014 року, відповідно до домовленостей, де стоїть ваш підпис?	UKRAINIAN
ParlaMint-UA_2019-02-19-m0.u32.p5.sent2	– Визнаємо.	UKRAINIAN
ParlaMint-UA_2019-02-19-m0.u32.p5.sent3	– А це означає, що Дебальцеве – підконтрольна Україні територія відповідно до чинної на сьогодні угоди.	UKRAINIAN
ParlaMint-UA_2019-02-19-m0.u32.p5.sent4	– Ну, розумієте, така реальність».	UKRAINIAN
ParlaMint-UA_2019-02-19-m0.u32.p6.sent1	Далі.	UKRAINIAN
ParlaMint-UA_2019-02-19-m0.u32.p6.sent2	Коли запитуєш: «Чи виконано пункт 4 того самого документа від 2014 року, у якому визначено, що ОБСЄ створює зону безпеки вздовж неконтрольованої частини українсько-російського державного кордону?	UKRAINIAN
ParlaMint-UA_2019-02-19-m0.u32.p6.sent3	– Ні.	UKRAINIAN
ParlaMint-UA_2019-02-19-m0.u32.p6.sent4	– Чому?	UKRAINIAN
ParlaMint-UA_2019-02-19-m0.u32.p6.sent5	– А тому що не дається доступ ОБСЄ до виконання цієї частини угоди».	UKRAINIAN
ParlaMint-UA_2019-02-19-m0.u32.p7.sent1	Я навів ці два приклади для того.	UKRAINIAN
ParlaMint-UA_2019-02-19-m0.u33.p1.sent1	Будь ласка, додайте 1 хвилину, щоб завершити.	UKRAINIAN
ParlaMint-UA_2019-02-19-m0.u34.p1.sent1	.що Україна щось там не виконує, то коли кладеш на стіл документи, підписані російською стороною, а їх близько десяти, нам відповідають: «Ну, понимаете, такая вот сложилась реальность».	UKRAINIAN
ParlaMint-UA_2019-02-19-m0.u34.p2.sent1	Насамкінець я хочу сказати таке.	UKRAINIAN
ParlaMint-UA_2019-02-19-m0.u34.p2.sent2	Знаєте, яка найпотужніша зброя у війні з Росією, окрім, безумовно, Збройних Сил?	UKRAINIAN
ParlaMint-UA_2019-02-19-m0.u34.p2.sent3	Це єдність нашого українського суспільства.	UKRAINIAN
ParlaMint-UA_2019-02-19-m0.u34.p2.sent4	Що нам у Мінську допомагає?	UKRAINIAN
ParlaMint-UA_2019-02-19-m0.u34.p2.sent5	Те, що ми впевнені, що ті, які проти нас, знають, що в нас за плечима могутні Збройні Сили і консолідована українська нація.	UKRAINIAN
ParlaMint-UA_2019-02-19-m0.u34.p2.sent6	І найголовніше, нам допомагає те, що ми стовідсотково переконані, що Україна переможе.	UKRAINIAN
ParlaMint-UA_2019-02-19-m0.u34.p3.sent1	Слава Україні!	UKRAINIAN
ParlaMint-UA_2019-02-19-m0.u35.p1.sent1	До виступу запрошується член Комітету у закордонних справах та європейських справах Сеймасу Литовської Республіки Емануеліс Зінгеріс.	UKRAINIAN
ParlaMint-UA_2019-02-19-m0.u35.p2.sent1	Запрошую на трибуну .	UKRAINIAN
ParlaMint-UA_2019-02-19-m0.u36.p1.sent1	Шановний головуючий!	UKRAINIAN
ParlaMint-UA_2019-02-19-m0.u36.p1.sent2	Президент України з трибуни парламенту кілька хвилин тому сказав, що 334 депутати дали свої голоси за останній закон про те, що Україна іде до Європи.	UKRAINIAN
ParlaMint-UA_2019-02-19-m0.u36.p1.sent3	Так було в Литві в 1992 році.	UKRAINIAN
ParlaMint-UA_2019-02-19-m0.u36.p1.sent4	Ми сказали, що ніколи не будемо частиною східного союзу.	UKRAINIAN
ParlaMint-UA_2019-02-19-m0.u36.p2.sent1	Шановні друзі, постає питання, як ми ввійдемо в історію?	UKRAINIAN
ParlaMint-UA_2019-02-19-m0.u36.p2.sent2	Це питання стояло 100 років тому.	UKRAINIAN
ParlaMint-UA_2019-02-19-m0.u36.p2.sent3	Тоді п’ять країн сказали до побачення комуністичній Росії.	UKRAINIAN
ParlaMint-UA_2019-02-19-m0.u36.p2.sent4	А далі були успішні 22 роки.	UKRAINIAN
ParlaMint-UA_2019-02-19-m0.u36.p2.sent5	Це 22 роки успішного життя моєї мами і мого тата.	UKRAINIAN
ParlaMint-UA_2019-02-19-m0.u36.p2.sent6	Це було те, що нас надихало в цьому русі.	UKRAINIAN
ParlaMint-UA_2019-02-19-m0.u36.p2.sent7	Це було для нас дуже важливо.	UKRAINIAN
ParlaMint-UA_2019-02-19-m0.u36.p2.sent8	Ми сказали до побачення радянській окупації.	UKRAINIAN
ParlaMint-UA_2019-02-19-m0.u36.p2.sent9	Ми ніколи не визнаємо радянської реальності на нашій землі.	UKRAINIAN
ParlaMint-UA_2019-02-19-m0.u36.p2.sent10	Ми ніколи не визнаємо, що ми раби.	UKRAINIAN
ParlaMint-UA_2019-02-19-m0.u36.p2.sent11	Це наше правило, наша реальність, ми це пам’ятаємо і це було з нами 50 років.	UKRAINIAN
ParlaMint-UA_2019-02-19-m0.u36.p3.sent1	Декілька місяців тому в Женеві ми зустрілися в тому самому приміщенні, де раніше були тих п’ять країн.	UKRAINIAN
ParlaMint-UA_2019-02-19-m0.u36.p3.sent2	Прийшла також українська делегація на чолі з Борисом Тарасюком, і ми згадували 100 років нашої незалежності.	UKRAINIAN
ParlaMint-UA_2019-02-19-m0.u36.p3.sent3	Я хотів би сказати, що пишаюся тим, що Литва головувала в Європейському Союзі.	UKRAINIAN
ParlaMint-UA_2019-02-19-m0.u36.p4.sent1	Пане головуючий, п’ять років тому 28 листопада пан Янукович сказав «ні» Європейському Союзу.	UKRAINIAN
ParlaMint-UA_2019-02-19-m0.u36.p4.sent2	Але ми організували спеціальну конференцію, участь у якій взяли Петро Порошенко, Борис Тарасюк, Мустафа Джемілєв, Віталій Кличко та депутати Європарламенту.	UKRAINIAN
ParlaMint-UA_2019-02-19-m0.u36.p4.sent3	Всі вони сказали «так».	UKRAINIAN
ParlaMint-UA_2019-02-19-m0.u36.p4.sent4	Віталій Кличко сказав: «Якщо Янукович скаже «ні» Європейському Союзу і Угоді про асоціацію, ми розпочнемо процес імпічменту».	UKRAINIAN
ParlaMint-UA_2019-02-19-m0.u36.p4.sent5	Про імпічмент сказали 27 листопада Януковичу, якому не подобалася ідея бути в Європейському Союзі, але водночас він був готовий запросити російські війська в Україну.	UKRAINIAN
ParlaMint-UA_2019-02-19-m0.u36.p4.sent6	Він був зрадником.	UKRAINIAN
ParlaMint-UA_2019-02-19-m0.u36.p5.sent1	Депутати Європарламенту у Вільнюсі підтримали Майдан.	UKRAINIAN
ParlaMint-UA_2019-02-19-m0.u36.p5.sent2	27 листопада ми звернулися з тим, щоб це повстання було демократичне, щоб ви висловилися за ваше майбутнє і за Європейський Союз.	UKRAINIAN
ParlaMint-UA_2019-02-19-m0.u36.p5.sent3	Через п’ять днів, 3 грудня, я був на Майдані.	UKRAINIAN
ParlaMint-UA_2019-02-19-m0.u36.p6.sent1	Тут згадували про Михайлівський монастир.	UKRAINIAN
ParlaMint-UA_2019-02-19-m0.u36.p6.sent2	Я думаю, пане спікере, ви не просто отримали Томос від Константинополя.	UKRAINIAN
ParlaMint-UA_2019-02-19-m0.u36.p6.sent3	У Михайлівському монастирі ченці ховали поранених людей під час Майдану.	UKRAINIAN
ParlaMint-UA_2019-02-19-m0.u36.p7.sent1	У мене був друг Борис Нємцов.	UKRAINIAN
ParlaMint-UA_2019-02-19-m0.u36.p7.sent2	Я сказав йому на початку грудня: ви російський демократ, будьте з Україною на Майдані.	UKRAINIAN
ParlaMint-UA_2019-02-19-m0.u36.p7.sent3	Він приїхав, але його арештували за наказом Януковича.	UKRAINIAN
ParlaMint-UA_2019-02-19-m0.u36.p7.sent4	Після того, як Янукович втік, він був на Майдані.	UKRAINIAN
ParlaMint-UA_2019-02-19-m0.u36.p7.sent5	Я хочу сказати, що Бориса Нємцова вбили в Москві за його дружбу з Україною.	UKRAINIAN
ParlaMint-UA_2019-02-19-m0.u36.p7.sent6	Він був справжнім демократом і підтримував українську демократію.	UKRAINIAN
ParlaMint-UA_2019-02-19-m0.u36.p8.sent1	Насамкінець хочу сказати таке.	UKRAINIAN
ParlaMint-UA_2019-02-19-m0.u36.p8.sent2	Коли ми голосно кричимо: перша – Америка, перша – Литва, перша – Німеччина, то солідарність має бути першою, демократія має бути першою.	UKRAINIAN
ParlaMint-UA_2019-02-19-m0.u36.p8.sent3	На основі солідарності ви маєте фантастичну команду в Раді Європи.	UKRAINIAN
ParlaMint-UA_2019-02-19-m0.u36.p8.sent4	Резолюція за резолюцією приймаються завдяки нашій солідарності.	UKRAINIAN
ParlaMint-UA_2019-02-19-m0.u36.p8.sent5	Остання резолюція – щодо Олега Сенцова: звільніть Олега Сенцова, звільніть 65 політичних в’язнів, звільніть українських моряків!	UKRAINIAN
ParlaMint-UA_2019-02-19-m0.u36.p9.sent1	Тут виступав наш друг Дональд Туск.	UKRAINIAN
ParlaMint-UA_2019-02-19-m0.u36.p9.sent2	Я хочу підтримати його, попросити про трансатлантичну солідарність, а також попросити компенсувати Україні збитки від будівництва газопровіду «Північний потік-2», гарантуючи в чіткій формі майбутнє членство.	UKRAINIAN
ParlaMint-UA_2019-02-19-m0.u36.p10.sent1	Литва знову буде головувати в Євросоюзі, а до того часу ми все робитимемо, і ви станете членами ЄС.	UKRAINIAN
ParlaMint-UA_2019-02-19-m0.u36.p11.sent1	Останнє, що хочу сказати.	UKRAINIAN
ParlaMint-UA_2019-02-19-m0.u36.p11.sent2	Я радий бачити тут молодих бійців і сподіваюся, що вони зроблять швидку кар’єру в українській армії .	UKRAINIAN
ParlaMint-UA_2019-02-19-m0.u37.p1.sent1	Ми завжди відчуваємо підтримку Литви.	UKRAINIAN
ParlaMint-UA_2019-02-19-m0.u37.p1.sent2	Я переконаний, що головування Литви стане початком безпосередньої інтеграції України в ЄС.	UKRAINIAN
ParlaMint-UA_2019-02-19-m0.u37.p1.sent3	Дякую вам.	UKRAINIAN
ParlaMint-UA_2019-02-19-m0.u37.p2.sent1	Запрошую до слова голову Меджлісу кримськотатарського народу, президента Всесвітнього конгресу кримських татар, народного депутата Рефата Чубарова.	UKRAINIAN
ParlaMint-UA_2019-02-19-m0.u37.p2.sent2	Будь ласка .	UKRAINIAN
ParlaMint-UA_2019-02-19-m0.u38.p1.sent1	Шановний пане Голово!	UKRAINIAN
ParlaMint-UA_2019-02-19-m0.u38.p1.sent2	Шановні члени уряду, іноземні гості, учасники засідання, пані та панове!	UKRAINIAN
ParlaMint-UA_2019-02-19-m0.u38.p1.sent3	Завдяки попереднім ораторам, які висвітили багато важливих аспектів міжнародної політики, а також внутрішньої і зовнішньої політики України в контексті протидії російській військовій агресії проти України, дозволю собі відразу перейти до деяких очевидностей, які характеризували Крим і його жителів наприкінці 2013 року – у березні 2014 року.	UKRAINIAN
ParlaMint-UA_2019-02-19-m0.u38.p2.sent1	По-перше, громадянське суспільство Криму наприкінці 2013 року – у січні-лютому 2014 року з надією, як і вся Україна, очікувало на зміни, які виборювалися учасниками Євромайдану.	UKRAINIAN
ParlaMint-UA_2019-02-19-m0.u38.p2.sent2	При цьому багато хто з громадських активістів Криму також брали участь у євромайданах, які відбувалися у різних містах Криму, та організованими групами виїжджали до Києва.	UKRAINIAN
ParlaMint-UA_2019-02-19-m0.u38.p3.sent1	По-друге, 26 лютого 2014 року найактивніша частина громадянського суспільства Криму, близько 15 тисяч осіб, відгукнувшись на заклик Меджлісу кримськотатарського народу, не дозволили керівництву і частині проросійських депутатів Верховної Ради Криму зімітувати проведення позачергової сесії, на якій ними планувалося прийняти звернення до керівництва Росії із закликом втрутитися у внутрішні справи України.	UKRAINIAN
ParlaMint-UA_2019-02-19-m0.u38.p4.sent1	Наступні події показали, що кримські татари, а також етнічні українці та люди інших національностей, зібравшись 26 лютого 2014 року перед Верховною Радою Криму на величезний мирний мітинг на підтримку територіальної цілісності України, своєю рішучістю і мужністю позбавили Кремль можливості реалізувати підготовлений ним план нібито добровільного переходу Криму до складу Росії.	UKRAINIAN
ParlaMint-UA_2019-02-19-m0.u38.p5.sent1	По-третє, десятки тисяч людей увечері 26 лютого 2014 року розходилися від стін Верховної Ради Криму, будучи впевненими в тому, що їм вдалося захистити Україну, Крим, себе і свою свободу.	UKRAINIAN
ParlaMint-UA_2019-02-19-m0.u38.p6.sent1	Здавалося, тепер до своїх прямих обов’язків повинні були приступити українські спецслужби і правоохоронні сили, забезпечивши охорону ключових адміністративних та інших стратегічних об’єктів Криму.	UKRAINIAN
ParlaMint-UA_2019-02-19-m0.u38.p6.sent2	Але замість них у справу вступили російські спецпідрозділи, захопивши о 4 годині ранку 27 лютого 2014 року будівлі Верховної Ради і Ради Міністрів Криму.	UKRAINIAN
ParlaMint-UA_2019-02-19-m0.u38.p6.sent3	На очах шокованого світу розпочався етап відкритого збройного захоплення Криму.	UKRAINIAN
ParlaMint-UA_2019-02-19-m0.u38.p7.sent1	Шановні учасники засідання, п’ять років окупації – це нестерпно тривалий термін, протягом якого російські окупанти піддають громадян України незаконним гонінням і репресіям, у прямому сенсі спотворюють Крим, по-хижацьки нищать унікальні природні об’єкти, руйнують історичні пам’ятки, зводячи численні військові об’єкти та інфраструктуру до них.	UKRAINIAN
ParlaMint-UA_2019-02-19-m0.u38.p8.sent1	Однак найстрашніше, що проводиться російськими окупантами відкрито і на очах у всього світу, – це витіснення кримськотатарського народу зі своєї землі.	UKRAINIAN
ParlaMint-UA_2019-02-19-m0.u38.p8.sent2	Зрозуміло, поки що не методами Сталіна, але посилення репресій по відношенню до корінного народу Криму має на меті змусити кримських татар і етнічних українців самим залишати Крим.	UKRAINIAN
ParlaMint-UA_2019-02-19-m0.u38.p9.sent1	Наше засідання дивляться в режимі онлайн десятки тисяч мешканців Криму.	UKRAINIAN
ParlaMint-UA_2019-02-19-m0.u38.p9.sent2	Вони всі очікують від нас чіткої відповіді на своє головне питання: коли?	UKRAINIAN
ParlaMint-UA_2019-02-19-m0.u38.p9.sent3	Ось чому ми маємо задіяти всі зусилля задля того, аби у 2019 році відбулися помітні зрушення щодо деокупації Криму.	UKRAINIAN
ParlaMint-UA_2019-02-19-m0.u38.p9.sent4	Українській державі, українському суспільству слід конкретними ініціативами залучати основних гравців міжнародної політики до вироблення спільно з Україною плану дій, спрямованих на деокупацію Криму і відновлення державного суверенітету України над Кримом.	UKRAINIAN
ParlaMint-UA_2019-02-19-m0.u38.p10.sent1	Але є одне з домашніх завдань, з виконанням якого ми невиправдано затягнули: робочою групою Конституційної комісії України розроблено законопроект щодо внесення змін та доповнень до Конституції України в частині статусу Автономної Республіки Крим та міста Севастополя.	UKRAINIAN
ParlaMint-UA_2019-02-19-m0.u38.p10.sent2	Закріплення в Конституції України Кримськотатарської національної територіальної автономії у складі Української держави та визначення, що джерелом цієї автономії є право кримськотатарського народу на самовизначення як корінного народу України, надасть нашій державі та нашим міжнародним партнерам.	UKRAINIAN
ParlaMint-UA_2019-02-19-m0.u39.p1.sent1	Будь ласка, додайте 1 хвилину.	UKRAINIAN
ParlaMint-UA_2019-02-19-m0.u40.p1.sent1	.нові правові інструменти та важелі у відновленні суверенітету України над Кримом.	UKRAINIAN
ParlaMint-UA_2019-02-19-m0.u40.p1.sent2	Сподіваємося, у найближчі дні Президент України внесе цей законопроект на розгляд Верховної Ради України.	UKRAINIAN
ParlaMint-UA_2019-02-19-m0.u40.p1.sent3	Впевнений, він буде підтриманий голосами більшості народних депутатів.	UKRAINIAN
ParlaMint-UA_2019-02-19-m0.u40.p2.sent1	Перефразовуючи Дональда Туска, зауважу: не може бути безпечної та суверенної України без Криму.	UKRAINIAN
ParlaMint-UA_2019-02-19-m0.u40.p2.sent2	Тому й кажемо зараз і повторюємо щодня, поки не повернемо: наступного разу у Бахчисараї.	UKRAINIAN
ParlaMint-UA_2019-02-19-m0.u40.p3.sent1	Слава Україні!	UKRAINIAN
ParlaMint-UA_2019-02-19-m0.u41.p1.sent1	Дякую, пане Рефате.	UKRAINIAN
ParlaMint-UA_2019-02-19-m0.u41.p2.sent1	Хочу привітати в залі польську делегацію, яка прибула на наше засідання, і запросити до виступу голову Комітету у закордонних справах Сейму Республіки Польща Ґжеґожа Схетину.	UKRAINIAN
ParlaMint-UA_2019-02-19-m0.u41.p2.sent2	Запрошую на трибуну .	UKRAINIAN
ParlaMint-UA_2019-02-19-m0.u42.p1.sent1	Дорогі українські друзі!	UKRAINIAN
ParlaMint-UA_2019-02-19-m0.u42.p1.sent2	Ми висловлюємо повну солідарність з громадянами України, які з великою рішучістю показують сьогодні світу, що хочуть, щоб їхня країна стала повноправним членом Європейського Союзу.	UKRAINIAN
ParlaMint-UA_2019-02-19-m0.u42.p1.sent3	Польща зробить усе, щоб двері Європи залишалися для України відкритими.	UKRAINIAN
ParlaMint-UA_2019-02-19-m0.u42.p1.sent4	Це слова, з якими до вас, братів-українців, звернувся польський Сейм 3 грудня 2013 року, тоді, коли Майдан лише розпочинався.	UKRAINIAN
ParlaMint-UA_2019-02-19-m0.u42.p2.sent1	Я пишаюся тим, що тоді як голова Комітету у закордонних справах був співавторам цієї ухвали.	UKRAINIAN
ParlaMint-UA_2019-02-19-m0.u42.p2.sent2	Я пишаюся тим, що через три дні, 6 грудня, я стояв перед вами на Майдані та передав вам слова підтримки і солідарності від поляків.	UKRAINIAN
ParlaMint-UA_2019-02-19-m0.u42.p2.sent3	Тоді, коли я розмовляв з людьми на Майдані Незалежності, на Хрещатику, я відчував, що це ключовий момент в історії України і в історії Європи.	UKRAINIAN
ParlaMint-UA_2019-02-19-m0.u42.p3.sent1	Після місяців протестів тоді разом з перемогою Революції Гідності змінилася Україна.	UKRAINIAN
ParlaMint-UA_2019-02-19-m0.u42.p3.sent2	Але змінилася назавжди також і вся Європа.	UKRAINIAN
ParlaMint-UA_2019-02-19-m0.u42.p3.sent3	Так сталося, що тут, на вулицях Києва, віддали своє життя Герої Небесної Сотні.	UKRAINIAN
ParlaMint-UA_2019-02-19-m0.u42.p3.sent4	Я тішуся, що в польських лікарнях тоді було вилікувано сотні майданівців.	UKRAINIAN
ParlaMint-UA_2019-02-19-m0.u42.p3.sent5	Але загинули чергові тисячі героїв і далі гинуть, щоб захистити Україну та Європу від російської агресії на сході.	UKRAINIAN
ParlaMint-UA_2019-02-19-m0.u42.p4.sent1	Ми, поляки, пам’ятаємо це, шануємо героїв і схиляємо перед ними голови.	UKRAINIAN
ParlaMint-UA_2019-02-19-m0.u42.p4.sent2	Ми, поляки, не допустимо і сьогодні самотності України, бо добре знаємо, якою є самотня боротьба.	UKRAINIAN
ParlaMint-UA_2019-02-19-m0.u42.p4.sent3	Ми пам’ятаємо, як 100 років тому у війні 1920 року поляки та українці пліч-о-пліч воювали з більшовицьким нашестям.	UKRAINIAN
ParlaMint-UA_2019-02-19-m0.u42.p4.sent4	Але ми пам’ятаємо також, як у серпні 1944 року, коли мешканці польської столиці стали до народного бою з окупантами, Червона армія не допомогла повстанцям, і Захід залишився до цього повстання байдужим.	UKRAINIAN
ParlaMint-UA_2019-02-19-m0.u42.p4.sent5	У результаті Європа після Другої світової війни була поділена залізною завісою майже на 50 років.	UKRAINIAN
ParlaMint-UA_2019-02-19-m0.u42.p5.sent1	Сьогодні не можна допустити створення нових зон впливу в Європі.	UKRAINIAN
ParlaMint-UA_2019-02-19-m0.u42.p5.sent2	Я говорив про це вам, брати українці, у грудні 2013 року на Майдані і повторюю сьогодні.	UKRAINIAN
ParlaMint-UA_2019-02-19-m0.u42.p5.sent3	Ми, українці, поляки та інші вільні народи Європи, мусимо бути солідарними.	UKRAINIAN
ParlaMint-UA_2019-02-19-m0.u42.p5.sent4	Нам потрібна тим більша солідарність, чим сильніше супротивник намагається нас поділити, чим більше прагне ослабити Європу і Захід.	UKRAINIAN
ParlaMint-UA_2019-02-19-m0.u42.p5.sent5	Ми захистимо нашу спільну сильну Європу.	UKRAINIAN
ParlaMint-UA_2019-02-19-m0.u42.p6.sent1	Хай живе демократична і незалежна Україна!	UKRAINIAN
ParlaMint-UA_2019-02-19-m0.u42.p6.sent2	Хай живе польсько-українська дружба!	UKRAINIAN
ParlaMint-UA_2019-02-19-m0.u42.p6.sent3	Слава Україні!	UKRAINIAN
ParlaMint-UA_2019-02-19-m0.u43.p1.sent1	Сьогодні депутати і президенти з Польщі і Канади виступають українською мовою в українському парламенті.	UKRAINIAN
ParlaMint-UA_2019-02-19-m0.u43.p1.sent2	Дякую вам .	UKRAINIAN
ParlaMint-UA_2019-02-19-m0.u43.p2.sent1	Запрошую до слова доктора юридичних наук, експерта з міжнародного права, Надзвичайного і Повноважного посла, професора Володимира Василенка.	UKRAINIAN
ParlaMint-UA_2019-02-19-m0.u43.p2.sent2	Будь ласка .	UKRAINIAN
ParlaMint-UA_2019-02-19-m0.u44.p1.sent1	Дякую, пане головуючий.	UKRAINIAN
ParlaMint-UA_2019-02-19-m0.u44.p1.sent2	Пане головуючий!	UKRAINIAN
ParlaMint-UA_2019-02-19-m0.u44.p1.sent3	Шановне товариство!	UKRAINIAN
ParlaMint-UA_2019-02-19-m0.u44.p1.sent4	Це честь для мене виступати в цьому залі, де присутні скільки наших героїв, захисників нашої Батьківщини .	UKRAINIAN
ParlaMint-UA_2019-02-19-m0.u44.p2.sent1	У нав’язаній Україні Російським агресором війні Збройні Сили України захищають не просто територію і населення, а святе природнє право українського народу жити у вільній, демократичній, національній державі європейського типу.	UKRAINIAN
ParlaMint-UA_2019-02-19-m0.u44.p3.sent1	Ворог програв бліц-криг, що мав на меті силове розчленування і знищення України.	UKRAINIAN
ParlaMint-UA_2019-02-19-m0.u44.p3.sent2	Тепер він веде злочинну війну на виснаження України, сподіваючись примусити її керівництво піти на поступки, згубні для нашої незалежної державності, демократичного конституційного ладу та обраного нами євроатлантичного цивілізаційного шляху розвитку.	UKRAINIAN
ParlaMint-UA_2019-02-19-m0.u44.p3.sent3	Тому заклики до миру з агресором будь-якою ціною і за рахунок наших життєво важливих національних інтересів є аморальними і неприйнятними.	UKRAINIAN
ParlaMint-UA_2019-02-19-m0.u44.p3.sent4	Такі заклики є актом зради тих, хто із зброєю в руках боронить зараз нашу батьківщину, і наругою над пам’яттю тих, хто поліг у боях за нашу свободу і незалежність.	UKRAINIAN
ParlaMint-UA_2019-02-19-m0.u44.p4.sent1	Мир на умовах агресора – це шлях до продовження війни на знищення України за допомогою вже м’якої сили, інструментом застосування якої є кремлівська агентура в Україні і п’ята колона.	UKRAINIAN
ParlaMint-UA_2019-02-19-m0.u44.p4.sent2	Мир у цій екзистенційній війні можливий лише через нашу перемогу і примус агресора до припинення ним порушень міжнародного правопорядку, звільнення всіх окупованих українських територій і відшкодування завданих нам війною збитків.	UKRAINIAN
ParlaMint-UA_2019-02-19-m0.u44.p5.sent1	Перемогу в цій війні треба здобути насамперед спираючись на власні сили й одночасно використовуючи підтримку наших партнерів і союзників.	UKRAINIAN
ParlaMint-UA_2019-02-19-m0.u44.p5.sent2	Наша перемога неодмінно стане реальністю, якщо влада і суспільство будуть єдині в розумінні того, що націю і державу роблять міцними, сильними і непереможними не лише вмотивовані і добре озброєнні солдати, офіцери, а й також учитель і священик.	UKRAINIAN
ParlaMint-UA_2019-02-19-m0.u44.p5.sent3	Цю думку висловив ще у ХІХ столітті Отто фон Бісмарк.	UKRAINIAN
ParlaMint-UA_2019-02-19-m0.u44.p6.sent1	Ключову роль у зміцненні боєздатності Збройних Сил України має відігравати як поєднання сили зброї і сили духу війська, так і єдність армії і суспільства.	UKRAINIAN
ParlaMint-UA_2019-02-19-m0.u44.p6.sent2	Глибинне підґрунтя такої єдності – українські бойові традиції, український історичний досвід, зіпертий на власну історичну пам’ять, українські звичаї та українську мову.	UKRAINIAN
ParlaMint-UA_2019-02-19-m0.u44.p7.sent1	Пане Голово, я сподіваюся, що завдяки вашим зусиллям закон про українську мову нарешті буде ухвалено парламентом на цій сесії .	UKRAINIAN
ParlaMint-UA_2019-02-19-m0.u44.p7.sent2	Мовний фронт не менш важливий, ніж фронт на полі битви, і цим не можна легковажити.	UKRAINIAN
ParlaMint-UA_2019-02-19-m0.u44.p8.sent1	Відродження і підвищення ефективності Збройних Сил України – тривалий процес, який є далеким від завершення.	UKRAINIAN
ParlaMint-UA_2019-02-19-m0.u44.p8.sent2	Щоб бути успішним, цей процес має неодмінно супроводжуватися формуванням якісно нової української військової еліти та створенням надійного резерву для поновлення особового складу Збройних Сил.	UKRAINIAN
ParlaMint-UA_2019-02-19-m0.u44.p9.sent1	Військові освітні заклади мають готувати професійних воїнів з ментальністю громадянина-патріота, а звичайна школа – середня і вища – виховувати цивільних професіоналів з ментальністю воїна-патріота.	UKRAINIAN
ParlaMint-UA_2019-02-19-m0.u44.p9.sent2	Тільки за такого підходу ми не будемо мати випадків зради у Збройних Силах України і в силових структурах України.	UKRAINIAN
ParlaMint-UA_2019-02-19-m0.u44.p10.sent1	Україна веде боротьбу із сильним, жорстоким, підступним, смертельним ворогом.	UKRAINIAN
ParlaMint-UA_2019-02-19-m0.u44.p10.sent2	Протистояти йому можна і треба, застосовуючи асиметричні відповіді.	UKRAINIAN
ParlaMint-UA_2019-02-19-m0.u44.p10.sent3	Для цього вже сьогодні необхідно критично переглянути Воєнну доктрину України і Закон «Про оборону України», зокрема в частині, що стосується територіальної оборони.	UKRAINIAN
ParlaMint-UA_2019-02-19-m0.u44.p11.sent1	Нова концепція територіальної оборони має передбачати залучення до участі у військових навчаннях і оборонних заходах цивільних громадян України призовного віку і не лише в особливий період, а й у мирний період.	UKRAINIAN
ParlaMint-UA_2019-02-19-m0.u44.p11.sent2	Цивільне населення, взаємодіючи із Збройними Силами, має бути готовим і спроможним чинити тотальний і повсюдний спротив агресору.	UKRAINIAN
ParlaMint-UA_2019-02-19-m0.u44.p11.sent3	В разі необхідності до професійної армії мають приєднуватися мільйони озброєних громадян України.	UKRAINIAN
ParlaMint-UA_2019-02-19-m0.u44.p11.sent4	Тоді організація оборони буде найефективнішою, оскільки агресору буде чинити спротив увесь народ і земля горітиме під ногами агресора .	UKRAINIAN
ParlaMint-UA_2019-02-19-m0.u44.p12.sent1	Звичайно, необхідні колосальні зусилля для оснащення українських Збройних Сил нашою власною зброєю.	UKRAINIAN
ParlaMint-UA_2019-02-19-m0.u44.p12.sent2	Для цього в Україні є належний потенціал, треба його тільки використати.	UKRAINIAN
ParlaMint-UA_2019-02-19-m0.u44.p12.sent3	Високоточна ракетна зброя з потужними боєзарядами – також асиметрична відповідь, яка спроможна зупинити агресора і змусити.	UKRAINIAN
ParlaMint-UA_2019-02-19-m0.u45.p1.sent1	Додайте 1 хвилину, щоб завершити.	UKRAINIAN
ParlaMint-UA_2019-02-19-m0.u46.p1.sent1	.над втратами.	UKRAINIAN
ParlaMint-UA_2019-02-19-m0.u46.p2.sent1	Ще одне.	RUSSIAN
ParlaMint-UA_2019-02-19-m0.u46.p2.sent2	Свого часу Прем’єр-міністр України Арсеній Яценюк висунув пропозицію збудувати європейський вал, або захисну стіну.	UKRAINIAN
ParlaMint-UA_2019-02-19-m0.u46.p2.sent3	Мені здається, що треба якомога швидше закінчити будівництво цього валу і продовжити його також і вздовж українсько-білоруського кордону.	UKRAINIAN
ParlaMint-UA_2019-02-19-m0.u46.p2.sent4	Тоді ми упередимо можливість завдання удару і з цього напрямку.	UKRAINIAN
ParlaMint-UA_2019-02-19-m0.u46.p3.sent1	Я міг би ще багато говорити, але на цьому дозволю собі закінчити.	UKRAINIAN
ParlaMint-UA_2019-02-19-m0.u46.p4.sent1	Слава Україні!	UKRAINIAN
ParlaMint-UA_2019-02-19-m0.u47.p1.sent1	До слова запрошується Герой України Володимир Жемчугов.	UKRAINIAN
ParlaMint-UA_2019-02-19-m0.u47.p1.sent2	Будь ласка .	UKRAINIAN
ParlaMint-UA_2019-02-19-m0.u48.p1.sent1	Добрий день, шановні українці та закордонні гості!	UKRAINIAN
ParlaMint-UA_2019-02-19-m0.u48.p1.sent2	П’ять років тому в Україні відбулася Революція Гідності, метою якої український народ визначив нашу євроінтеграцію – шлях найближчий Україні історично.	UKRAINIAN
ParlaMint-UA_2019-02-19-m0.u48.p1.sent3	Саме тому Росія напала на нашу країну, захопила частину території України, і ось	UKRAINIAN
ParlaMint-UA_2019-02-19-m0.u48.p2.sent1	уже п’ять років продовжується війна на Донбасі.	UKRAINIAN
ParlaMint-UA_2019-02-19-m0.u48.p3.sent1	Ми не програли цієї війни, але наші сьогоднішні успіхи стали можливі багато в чому завдяки допомозі наших європейських і американських партнерів, які не залишили України і створили економічний тиск на країну-агресора.	UKRAINIAN
ParlaMint-UA_2019-02-19-m0.u48.p4.sent1	Результатом такого тиску стало відносне затишшя на фронті.	UKRAINIAN
ParlaMint-UA_2019-02-19-m0.u48.p4.sent2	Мабуть, затишшям його можуть назвати тільки політики, а українські діти, жінки і матері продовжують втрачати своїх батьків, чоловіків і синів.	UKRAINIAN
ParlaMint-UA_2019-02-19-m0.u48.p4.sent3	Крім того, все більше потрапляють до тюрем Росії українських солдатів, військовополонених, патріотів України на Донбасі і в Криму.	UKRAINIAN
ParlaMint-UA_2019-02-19-m0.u48.p5.sent1	Те, що ми воюємо саме з російською армією, можу підтвердити особисто.	UKRAINIAN
ParlaMint-UA_2019-02-19-m0.u48.p5.sent2	Я, місцевий житель Донбасу, етнічний росіянин, але громадянин України, бачив, як російська армія переходила ночами кордон між Ростовською і Луганською областями.	UKRAINIAN
ParlaMint-UA_2019-02-19-m0.u48.p5.sent3	З 2014 року впродовж двох з половиною років я знаходився на окупованій території Донбасу і брав участь в українському народному опорі російським окупантам, тому що правда була саме на боці України, а не Росії.	UKRAINIAN
ParlaMint-UA_2019-02-19-m0.u48.p5.sent4	Як учасник опору я, поранений, потрапив до полону так званої ЛНР.	UKRAINIAN
ParlaMint-UA_2019-02-19-m0.u48.p5.sent5	Хворий, без рук, осліплий я рік утримувався в тюрмі.	UKRAINIAN
ParlaMint-UA_2019-02-19-m0.u48.p5.sent6	Сподіваюся, що ці факти для вас, європейських політиків, будуть очевидними і вагомими.	UKRAINIAN
ParlaMint-UA_2019-02-19-m0.u48.p6.sent1	Європа спантеличена економічною кризою та політичними розбіжностями з підозріло швидко розбагатілими проросійськими партіями в Європі.	UKRAINIAN
ParlaMint-UA_2019-02-19-m0.u48.p6.sent2	Росія намагається зруйнувати європейську єдність, використовуючи різноманітні брудні технології: лобіювання, підкуп і дезінформацію.	UKRAINIAN
ParlaMint-UA_2019-02-19-m0.u48.p6.sent3	Росія намагається всіляко представити війну проти України як наш внутрішній конфлікт.	UKRAINIAN
ParlaMint-UA_2019-02-19-m0.u48.p7.sent1	Із моїх перемовин з політиками у Стразбурзі та Берліні я зрозумів, що європейські політики недооцінюють ситуацію в Україні і думають, що ми втомимося, зупинимося і згодимося законсервувати визвольну війну, як це сталося з Молдовою і Грузією.	UKRAINIAN
ParlaMint-UA_2019-02-19-m0.u48.p8.sent1	Шановні іноземні політики, наші партнери, шановний пане Дональде Туск, я прошу вас згадати помилки європейських політиків 1938 року, пов’язані з планом економічного умиротворення агресора.	UKRAINIAN
ParlaMint-UA_2019-02-19-m0.u48.p8.sent2	Я впевнений, що ви розумієте, якщо ми залишимося один на один у відкритій війні з Росією, то багато країн злякаються, більше ніхто не захоче йти до Євросоюзу і НАТО.	UKRAINIAN
ParlaMint-UA_2019-02-19-m0.u48.p8.sent3	Але не це найстрашніше, а те, що Росія і її союзники з числа наляканих російською окупацією сусідніх країн і глобальні світові прихильники Росії підірвуть єдність ЄС і НАТО, і це зруйнує їх.	UKRAINIAN
ParlaMint-UA_2019-02-19-m0.u48.p9.sent1	Шановні наші європейські партнери, шановний пане Дональде Туск, ми просимо вас посилити політичний і економічний тиск та санкції проти Росії, щоб вона звільнила Україну, щоб моя сім’я і багато тисяч таких сімей змогли повернутися до своїх рідних домівок, щоб Росія випустила всіх військовополонених і політв’язнів зі своїх тюрем.	UKRAINIAN
ParlaMint-UA_2019-02-19-m0.u48.p9.sent2	Разом ми переможемо.	UKRAINIAN
ParlaMint-UA_2019-02-19-m0.u48.p10.sent1	Слава Україні!	UKRAINIAN
ParlaMint-UA_2019-02-19-m0.u49.p1.sent1	Дякую, шановний пане Володимире.	UKRAINIAN
ParlaMint-UA_2019-02-19-m0.u49.p2.sent1	Дозвольте від імені Верховної Ради України і всіх присутніх, військових у тому числі, подякувати учасникам партизанському руху і руху спротиву, які працюють на окупованих територіях і точно прискорюють повернення цих територій.	UKRAINIAN
ParlaMint-UA_2019-02-19-m0.u49.p3.sent1	Дозвольте також, шановні колеги, запевнити всіх, що українська влада зробить усе можливе для того, щоб, як ми витягли Володимира Жемчугова в 2016 році, витягти всіх і політв’язнів Кремля, і наших військовополонених, і заручників, які залишаються на окупованій території.	UKRAINIAN
ParlaMint-UA_2019-02-19-m0.u49.p4.sent1	Зараз запрошується до слова голова Громадської спілки «Всеукраїнське громадське об’єднання родин загиблих та безвісти зниклих учасників АТО, ветеранів війни та активістів волонтерського руху «Крила 8 сотні» шановну пані Ірину Міхнюк.	UKRAINIAN
ParlaMint-UA_2019-02-19-m0.u49.p4.sent2	Будь ласка, пані Ірино .	UKRAINIAN
ParlaMint-UA_2019-02-19-m0.u50.p1.sent1	Добрий день, вельмишановний Голово Верховної Ради, наші закордонні гості, народні депутати!	UKRAINIAN
ParlaMint-UA_2019-02-19-m0.u50.p1.sent2	Добрий день, шановні мої, любі українці!	UKRAINIAN
ParlaMint-UA_2019-02-19-m0.u50.p1.sent3	Так сталося, що завтра 20 лютого – рівно 4,5 року, як загинув мій чоловік Герой України Олег Міхнюк, сотник 8-ї афганської сотні на Майдані.	UKRAINIAN
ParlaMint-UA_2019-02-19-m0.u50.p1.sent4	Він пройшов війну в Афганістані, бачив смерть і знав ціну життя, але добровольцем пішов на цю страшну війну проти російської агресії і загинув 20 серпня 2014 року в селищі Новосвітлівка Луганської області.	UKRAINIAN
ParlaMint-UA_2019-02-19-m0.u50.p2.sent1	За життя Олег займався реабілітацією і допомогою родинам загиблих і учасників бойових дій в афганській війні.	UKRAINIAN
ParlaMint-UA_2019-02-19-m0.u50.p2.sent2	Але я, будучи його дружиною 16 років, не могла усвідомити, що переживають ці матері, вдови і діти.	UKRAINIAN
ParlaMint-UA_2019-02-19-m0.u50.p2.sent3	Після його смерті я, наші діти, його мама відчули весь жах цієї війни.	UKRAINIAN
ParlaMint-UA_2019-02-19-m0.u50.p2.sent4	Уже п’ять років у нашій країні тривають бойові дії, гинуть люди там і помирають від ран і хвороб тут.	UKRAINIAN
ParlaMint-UA_2019-02-19-m0.u50.p2.sent5	Не передати весь біль словами, коли розумієш, що ніхто не хоче помирати і ніхто не хоче втрачати своїх рідних.	UKRAINIAN
ParlaMint-UA_2019-02-19-m0.u50.p3.sent1	«Війна» – це найстрашніше слово на всіх мовах світу.	UKRAINIAN
ParlaMint-UA_2019-02-19-m0.u50.p3.sent2	Це біль, гіркі сльози, смерть, розлука, тисячі зруйнованих доль і скалічених душ.	UKRAINIAN
ParlaMint-UA_2019-02-19-m0.u50.p3.sent3	Ми, людство ХХІ століття, поборюємо невиліковні хвороби, робимо техногенні відкриття, але досі безсилі перед варварством війни, перед засиллям її смертей.	UKRAINIAN
ParlaMint-UA_2019-02-19-m0.u50.p4.sent1	Війна відібрала у нас найсокровенніше – коханих, рідних героїв, які загинули, не шкодуючи свого життя, заради інших.	UKRAINIAN
ParlaMint-UA_2019-02-19-m0.u50.p4.sent2	Це найвища наша ціна.	UKRAINIAN
ParlaMint-UA_2019-02-19-m0.u50.p4.sent3	Але ми, родини загиблих, сильні і мужні, переживаємо горе, втрати, але водночас розуміємо, що треба жити заради нашого майбутнього і заради пам’яті про своїх рідних.	UKRAINIAN
ParlaMint-UA_2019-02-19-m0.u50.p4.sent4	Ми продовжуємо справи своїх героїв.	UKRAINIAN
ParlaMint-UA_2019-02-19-m0.u50.p4.sent5	Серед нас є військовослужбовці, волонтери, громадські діячі, студенти вищих навчальних закладів – сини загиблих наших героїв.	UKRAINIAN
ParlaMint-UA_2019-02-19-m0.u50.p5.sent1	Більше 2 тисяч 500 дітей залишилися без батьків.	UKRAINIAN
ParlaMint-UA_2019-02-19-m0.u50.p5.sent2	Багато з них народилися після смерті своїх татусів.	UKRAINIAN
ParlaMint-UA_2019-02-19-m0.u50.p5.sent3	Вони ніколи не почують їх голосів.	UKRAINIAN
ParlaMint-UA_2019-02-19-m0.u50.p5.sent4	Тисячі дружин, молодих жінок віком від 19 років залишилися напризволяще з нереалізованими мріями або на самоті з думкою про своїх ненароджених дітей.	UKRAINIAN
ParlaMint-UA_2019-02-19-m0.u50.p6.sent1	Я хочу, щоб ми над цим замислилися і поставили собі запитання: чи кожен з нас зробив усе, щоб зупинити цю російську агресію, і взагалі що ми зробили для того, щоб зупинити війни по всьому світу?	UKRAINIAN
ParlaMint-UA_2019-02-19-m0.u50.p7.sent1	Я дякую тим, хто підтримує членів родин загиблих.	UKRAINIAN
ParlaMint-UA_2019-02-19-m0.u50.p7.sent2	Дякую зарубіжним партнерам.	UKRAINIAN
ParlaMint-UA_2019-02-19-m0.u50.p7.sent3	Я знаю, що вони багато роблять для підтримки наших дітей, дружин і матерів.	UKRAINIAN
ParlaMint-UA_2019-02-19-m0.u50.p7.sent4	Дякую всім, хто шанує і пам’ятає наших героїв.	UKRAINIAN
ParlaMint-UA_2019-02-19-m0.u50.p8.sent1	Слава Україні!	UKRAINIAN
ParlaMint-UA_2019-02-19-m0.u50.p9.sent1	.	UNKNOWN
ParlaMint-UA_2019-02-19-m0.u51.p1.sent1	Пані Ірино, п’ять років тому саме сотня Олега Міхнюка пробила оточення «Беркуту», вивівши сили майданівців з оточення.	UKRAINIAN
ParlaMint-UA_2019-02-19-m0.u51.p1.sent2	Він помер під час українського наступу – героїчно загинув як Герой України, і на його пам’яті, на його прикладі будуть виховувати покоління українців.	UKRAINIAN
ParlaMint-UA_2019-02-19-m0.u51.p1.sent3	Я знаю, він завжди залишиться з нами як Герой України, як командир.	UKRAINIAN
ParlaMint-UA_2019-02-19-m0.u51.p2.sent1	Дякую .	UKRAINIAN
ParlaMint-UA_2019-02-19-m0.u51.p3.sent1	Запрошую слова українського кримськотатарського політика, колишнього політичного в’язня Кремля Ільмі Умерова.	UKRAINIAN
ParlaMint-UA_2019-02-19-m0.u51.p3.sent2	Будь ласка .	UKRAINIAN
ParlaMint-UA_2019-02-19-m0.u52.p1.sent1	Важко виступати після Володимира та Ірини, але я постараюся.	UKRAINIAN
ParlaMint-UA_2019-02-19-m0.u52.p2.sent1	Шановний Голово Верховної Ради України!	UKRAINIAN
ParlaMint-UA_2019-02-19-m0.u52.p2.sent2	Шановні учасники засідання!	UKRAINIAN
ParlaMint-UA_2019-02-19-m0.u52.p2.sent3	П’ять років російської окупації перетворили Крим на територію абсолютного безправ’я, де життя і свобода людини поставлені в залежніть від ступеня її лояльності до окупаційного режиму.	UKRAINIAN
ParlaMint-UA_2019-02-19-m0.u52.p3.sent1	Росія розмістила в Криму найсучаснішу наступальну зброю, яка є в її арсеналі.	UKRAINIAN
ParlaMint-UA_2019-02-19-m0.u52.p3.sent2	При цьому міжнародні експерти не виключають, що на територію тимчасово окупованого Криму Москва перемістила і ядерні боєприпаси, що доставляються до місця можливого використання літаками або ракетами, розташованими на півострові.	UKRAINIAN
ParlaMint-UA_2019-02-19-m0.u52.p4.sent1	Розглядаючи захоплений нею Крим винятково як військовий плацдарм для реалізації своїх цілей щодо країн Чорноморсько-Середземноморського басейну, Росія як країна-агресор вживає всіх заходів для того, щоб повністю витіснити з півострова людей, які нелояльні до окупантів і зберігають вірність Українській державі.	UKRAINIAN
ParlaMint-UA_2019-02-19-m0.u52.p4.sent2	До числа таких нелояльних російські окупанти віднесли насамперед кримськотатарський народ і етнічних українців.	UKRAINIAN
ParlaMint-UA_2019-02-19-m0.u52.p5.sent1	Головний інструмент, який використовується російськими окупантами для придушення волі людей, дезінтеграції їх єдності і примушення залишати свої домівки, свою землю, – це репресії і гоніння.	UKRAINIAN
ParlaMint-UA_2019-02-19-m0.u52.p5.sent2	При цьому першими і масованими стали репресії, застосовані проти органів національного самврядування кримських татар.	UKRAINIAN
ParlaMint-UA_2019-02-19-m0.u52.p5.sent3	Проміжне рішення Міжнародного суду ООН від квітня 2017 року, згідно з яким країні-агресору приписано негайно скасувати заборону на діяльність Меджлісу кримськотатарського народу, Росія цинічно ігнорує.	UKRAINIAN
ParlaMint-UA_2019-02-19-m0.u52.p6.sent1	Російськими окупантами до Криму привнесено потворні явища, яких Крим раніше не знав.	UKRAINIAN
ParlaMint-UA_2019-02-19-m0.u52.p6.sent2	Насильницькі викрадення і вбивства людей, облави в мечетях, заборона храмів Православної церкви України, звинувачення мирних жителів у начебто належності до терористичних організацій і судилища з вироками по 10-15 років позбавлення волі.	UKRAINIAN
ParlaMint-UA_2019-02-19-m0.u52.p7.sent1	Паралельно на фоні цих гонінь і репресій кримських татар та етнічних українців Російською Федерацією здійснюється масове заселення Криму громадянами Російської Федерації.	UKRAINIAN
ParlaMint-UA_2019-02-19-m0.u52.p7.sent2	Росія вчиняє черговий злочин, проводячи етнічне, культурне і релігійне заміщення цивільного населення окупованого нею Криму.	UKRAINIAN
ParlaMint-UA_2019-02-19-m0.u52.p8.sent1	Серед учасників нашого засідання присутні легендарний лідер кримськотатарського народу Мустафа Джемільов , голова Меджлісу Рефат Чубаров , інші члени Меджлісу, разом з ними вчені, журналісти, студенти.	UKRAINIAN
ParlaMint-UA_2019-02-19-m0.u52.p8.sent2	Я їх згадав лише для того, щоб завірити вас, учасників засідання, але ще більше співвітчизників і співгромадян у Криму: ми обов’язково всі знову зберемося в Криму, в українському Криму, вільному від російських окупантів.	UKRAINIAN
ParlaMint-UA_2019-02-19-m0.u52.p9.sent1	Слава кримськотатарському народу!	UKRAINIAN
ParlaMint-UA_2019-02-19-m0.u52.p9.sent2	Слава українській нації!	UKRAINIAN
ParlaMint-UA_2019-02-19-m0.u52.p9.sent3	Слава Україні!	UKRAINIAN
ParlaMint-UA_2019-02-19-m0.u53.p1.sent1	Колеги, залишилося два виступи.	UKRAINIAN
ParlaMint-UA_2019-02-19-m0.u53.p2.sent1	Запрошую до слова народного депутата України голову Комітету з питань свободи слова та інформаційної політики Вікторію Сюмар.	UKRAINIAN
ParlaMint-UA_2019-02-19-m0.u53.p2.sent2	Будь ласка, пані Вікторіє .	UKRAINIAN
ParlaMint-UA_2019-02-19-m0.u54.p1.sent1	Дякую.	UKRAINIAN
ParlaMint-UA_2019-02-19-m0.u54.p1.sent2	Пане Голово, дорогі друзі, дуже рада бачити тут стількох патріотів і друзів України.	UKRAINIAN
ParlaMint-UA_2019-02-19-m0.u54.p1.sent3	Наприкінці ми почули надзвичайно чутливі виступи.	UKRAINIAN
ParlaMint-UA_2019-02-19-m0.u54.p1.sent4	Найперше я хочу подякувати організаторам цього заходу, які дозволили нам сьогодні дуже багато речей згадати і поділитися своїми висновками, бо пам’ять вкрай важлива і висновки треба робити.	UKRAINIAN
ParlaMint-UA_2019-02-19-m0.u54.p2.sent1	Я зараз говоритиму про інформаційну сферу та інформаційну політику.	UKRAINIAN
ParlaMint-UA_2019-02-19-m0.u54.p2.sent2	Пан Голова у своєму виступі згадував, що 20 лютого, п’ять років тому, в ті дні, коли розстрілювали Небесну Сотню, Росія вже почала окупацію українського Криму.	UKRAINIAN
ParlaMint-UA_2019-02-19-m0.u54.p2.sent3	Я хочу нагадати, що п’ять років тому, коли український Крим уже було окуповано, на території України працювали російські пропагандистські телеканали.	UKRAINIAN
ParlaMint-UA_2019-02-19-m0.u54.p2.sent4	Ці телеканали панували у свідомості людей і фактично відкривали дорогу російським гарматам, танкам, бронетехніці, бо вони проникали всюди панували над розумом.	UKRAINIAN
ParlaMint-UA_2019-02-19-m0.u54.p2.sent5	І ми постали перед величезними викликами, перед якими європейські країни не стояли вже багато десятиліть.	UKRAINIAN
ParlaMint-UA_2019-02-19-m0.u54.p2.sent6	Нам треба було формувати відповіді на ті виклики, і найперше в інформаційній сфері.	UKRAINIAN
ParlaMint-UA_2019-02-19-m0.u54.p3.sent1	Ми поставили собі за мету закрити російські пропагандистські канали.	UKRAINIAN
ParlaMint-UA_2019-02-19-m0.u54.p3.sent2	Ви знаєте, ми отримували десятки звернень від європейських структур, які казали: не можна цього робити, це недемократичні заходи.	UKRAINIAN
ParlaMint-UA_2019-02-19-m0.u54.p3.sent3	Я дуже рада, що ми це зробили максимально швидко і максимально в законний спосіб – за рішенням суду.	UKRAINIAN
ParlaMint-UA_2019-02-19-m0.u54.p3.sent4	Це фактично зупинило розпалювання міжнаціональної ворожнечі, яке відбувалося завдяки тим телеканалам.	UKRAINIAN
ParlaMint-UA_2019-02-19-m0.u54.p3.sent5	Я рада, що сьогодні країни Європи доходять до тих же висновків і роблять подібні речі в себе.	UKRAINIAN
ParlaMint-UA_2019-02-19-m0.u54.p4.sent1	Далі ми зрозуміли, що не тільки медіа грають роль, що Росія проникає в середовище і українських засобів масової інформації через своє кіно, через різноманітні програми, через культурну сферу.	UKRAINIAN
ParlaMint-UA_2019-02-19-m0.u54.p4.sent2	І тоді постало завдання сформувати українську сферу культури, бо на той момент в Україні вона була фактично тотально монополізована Російською Федерацією.	UKRAINIAN
ParlaMint-UA_2019-02-19-m0.u54.p4.sent3	Це було однією з надзвичайно вагомих причин того, що російська агресія в Криму, наприклад, мала такі результати, і того, що ми сьогодні маємо війну на сході України.	UKRAINIAN
ParlaMint-UA_2019-02-19-m0.u54.p5.sent1	Наші пропозиції були такі.	UKRAINIAN
ParlaMint-UA_2019-02-19-m0.u54.p5.sent2	Після закриття російських телеканалів ми впровадили ще декілька достатньо жорстких засобів, зокрема заборону російських фільмів в Україні, особливо тих, які пропагують органи влади і силові структури держави агресора.	UKRAINIAN
ParlaMint-UA_2019-02-19-m0.u54.p5.sent3	Знову-таки було надзвичайно багато криків, що це неправильно і недемократично.	UKRAINIAN
ParlaMint-UA_2019-02-19-m0.u54.p5.sent4	У результаті Україна почала знімати власне кіно, і в нас нарешті вперше з’явилися українські патріотичні фільми про наших героїв, яких ви бачите сьогодні в залі .	UKRAINIAN
ParlaMint-UA_2019-02-19-m0.u54.p6.sent1	Наступним нашим кроком було квотування.	UKRAINIAN
ParlaMint-UA_2019-02-19-m0.u54.p6.sent2	Ми квотували продукт іноземними мовами, зокрема російською.	UKRAINIAN
ParlaMint-UA_2019-02-19-m0.u54.p6.sent3	Ми сказали, що іноземними мовами на українському радіо може бути не більше 65 відсотків продукту, 35 відсотків – українських пісень, 60 відсотків – українською мовою ведення в ефірі.	UKRAINIAN
ParlaMint-UA_2019-02-19-m0.u54.p7.sent1	Ви знаєте, скільки в нас на сьогодні в ефірі пісень українською мовою?	UKRAINIAN
ParlaMint-UA_2019-02-19-m0.u54.p7.sent2	60 відсотків, не 35!	UKRAINIAN
ParlaMint-UA_2019-02-19-m0.u54.p7.sent3	Українська пісня фактично витіснила російську попсу, яка проникала в українську свідомість .	UKRAINIAN
ParlaMint-UA_2019-02-19-m0.u54.p8.sent1	Ми впровадили квоти на телебачення і вилучили російський інформпродукт із квоти європейського, тому що ми ніколи не забували про свою європейськість, про яку тут говорив пан Туск.	UKRAINIAN
ParlaMint-UA_2019-02-19-m0.u54.p8.sent2	Коли ми казали, що російський продукт – це європейський продукт, це було не зовсім так, ми чудово розуміли, що Росія не бере на себе жодних зобов’язань, що це антиєвропейський інформаційний ресурс.	UKRAINIAN
ParlaMint-UA_2019-02-19-m0.u54.p8.sent3	Видаливши це, ми почали продукувати власні програми і нарешті зробили український інформаційний простір, справді, українським.	UKRAINIAN
ParlaMint-UA_2019-02-19-m0.u54.p9.sent1	Далі були подібні заходи, які стосувалися і літератури, і періодики.	UKRAINIAN
ParlaMint-UA_2019-02-19-m0.u54.p9.sent2	Ми не допустили ввезення на територію України друкованої продукції, де була агітація за органи влади чи силові структури держави-агресора.	UKRAINIAN
ParlaMint-UA_2019-02-19-m0.u54.p10.sent1	Так, засоби жорсткі.	UKRAINIAN
ParlaMint-UA_2019-02-19-m0.u54.p10.sent2	Чи можливо було інакше вчиняти в умовах гібридної війни?	UKRAINIAN
ParlaMint-UA_2019-02-19-m0.u54.p10.sent3	Навряд чи.	UKRAINIAN
ParlaMint-UA_2019-02-19-m0.u54.p10.sent4	Ми не забували про свою європейськість, коли продовжували всередині країни проводити реформи, продовжували роздержавлення друкованої преси, продовжували створювати суспільне мовлення, продовжували відкривати Україну.	UKRAINIAN
ParlaMint-UA_2019-02-19-m0.u54.p10.sent5	Чи є на сьогодні більш відкрита країна, ніж Україна, за системою доступу і до інформації про чиновників, і до інформації про публічні фінанси?	UKRAINIAN
ParlaMint-UA_2019-02-19-m0.u54.p11.sent1	Про свою європейськість ми ніколи не забували.	UKRAINIAN
ParlaMint-UA_2019-02-19-m0.u54.p11.sent2	Але ми, як сказав сьогодні пан Голова, показали, що Путіна можна і треба зупиняти, і в інформаційні сфері ми це зробили.	UKRAINIAN
ParlaMint-UA_2019-02-19-m0.u54.p12.sent1	Слава Україні!	UKRAINIAN
ParlaMint-UA_2019-02-19-m0.u55.p1.sent1	Дякую пані Вікторії, яка була ініціатором закриття російських телеканалів у перші тижні війни.	UKRAINIAN
ParlaMint-UA_2019-02-19-m0.u55.p1.sent2	Ми це весь час будемо пам’ятати.	UKRAINIAN
ParlaMint-UA_2019-02-19-m0.u55.p1.sent3	Пані Вікторіє, дякуємо вам .	UKRAINIAN
ParlaMint-UA_2019-02-19-m0.u55.p2.sent1	До заключного слова запрошую голову Комітету у закордонних справах, голову робочої групи з підготовки цього засідання, а насправді головного натхненника цього засідання Ганну Гопко.	UKRAINIAN
ParlaMint-UA_2019-02-19-m0.u55.p2.sent2	Будь ласка, пані Ганно .	UKRAINIAN
ParlaMint-UA_2019-02-19-m0.u56.p1.sent1	Дорогі українці!	UKRAINIAN
ParlaMint-UA_2019-02-19-m0.u56.p1.sent2	Дорогі воїни!	UKRAINIAN
ParlaMint-UA_2019-02-19-m0.u56.p1.sent3	Дорогі глядачі, зокрема, ті, які перебувають на окупованих територіях і в усьому світі, а це понад 20 мільйонів українців!	UKRAINIAN
ParlaMint-UA_2019-02-19-m0.u56.p1.sent4	Дорогі наші іноземні гості!	UKRAINIAN
ParlaMint-UA_2019-02-19-m0.u56.p1.sent5	Насправді це велика честь і велика Божа благодать – бути тут, у незалежній Україні, і сьогодні підбивати підсумки, як наша держава змогла дати відсіч російській агресії.	UKRAINIAN
ParlaMint-UA_2019-02-19-m0.u56.p2.sent1	Зараз тут є багато іноземних гостей, зокрема Малгожата Госевська, яка приїхала з Польщі.	UKRAINIAN
ParlaMint-UA_2019-02-19-m0.u56.p2.sent2	Разом з іншими колегами вона їздила на схід, збирала докази злочинів Російської Федерації.	UKRAINIAN
ParlaMint-UA_2019-02-19-m0.u56.p2.sent3	І я не маю жодного сумніву, що одного дня всі ці докази будуть підставою для того, щоб путінський режим і взагалі держава-агресор сплатила Україні борги і щоб більше ніколи не нападала на інші землі.	UKRAINIAN
ParlaMint-UA_2019-02-19-m0.u56.p2.sent4	Тому ми будемо збирати докази і надалі перемагати, як це минулого року зробив український Ощадбанк, який виграв у міжнародному суді 1 мільярд 300 мільйонів.	UKRAINIAN
ParlaMint-UA_2019-02-19-m0.u56.p2.sent5	Цей величезний напрям засудження російської агресії буде продовжуватися.	UKRAINIAN
ParlaMint-UA_2019-02-19-m0.u56.p3.sent1	Шановні колеги, я хотіла б також сказати, що п’ять років, здавалося б, дуже багато часу, але насправді в історичному проміжку це не так багато із 27 років нашої незалежності, хоча нашій державі понад 1 тисячу років.	UKRAINIAN
ParlaMint-UA_2019-02-19-m0.u56.p3.sent2	Це був унікальний шанс, Революція Гідності дала нам можливість, і ми ним скористалися, тому що за п’ять років ми побачили, що 30 відсотків території України – це об’єднані територіальні громади, які отримали ресурси і вже зараз залучають інвестиції, взяли відповідальність за себе на місцях.	UKRAINIAN
ParlaMint-UA_2019-02-19-m0.u56.p3.sent3	Ми здійснили декомунізацію, назавжди канули в лету пам’ятники Леніну і вже немає культу комуністичного режиму.	UKRAINIAN
ParlaMint-UA_2019-02-19-m0.u56.p3.sent4	Ми перейменували вулиці, ми відроджуємо власну ідентичність: українську музику, українське кіно, українську пісню.	UKRAINIAN
ParlaMint-UA_2019-02-19-m0.u56.p3.sent5	Це надзвичайно важливо!	UKRAINIAN
ParlaMint-UA_2019-02-19-m0.u56.p4.sent1	Ми проголосували за те, що хочемо стати повноправними членами ЄС і НАТО, але це інструмент.	UKRAINIAN
ParlaMint-UA_2019-02-19-m0.u56.p4.sent2	Я не сумніваюся, що ми станемо членами ЄС і НАТО, тому що саме НАТО буде зацікавлено в тому, щоб мати такого сильного партнера, яким уже є Україна, контриб’ютора європейської безпеки.	UKRAINIAN
ParlaMint-UA_2019-02-19-m0.u56.p4.sent3	Але ми маємо туди прийти цілісними, твердо знаючи, що ми – українці, знаючи нашу історію, наші традиції, і їх захищати.	UKRAINIAN
ParlaMint-UA_2019-02-19-m0.u56.p5.sent1	Сьогодні, підбиваючи підсумки, ми розуміємо, що в нас є ще дуже багато внутрішніх питань.	UKRAINIAN
ParlaMint-UA_2019-02-19-m0.u56.p5.sent2	Це буде непростий рік: президентські, парламентські вибори, а у 2020 році – місцеві вибори.	UKRAINIAN
ParlaMint-UA_2019-02-19-m0.u56.p5.sent3	Я хотіла б підтримати пана Туска, який закликав нас до єдності, бо в цьому наша сила.	UKRAINIAN
ParlaMint-UA_2019-02-19-m0.u56.p5.sent4	Але поки Росія готується до повномасштабної війни.	UKRAINIAN
ParlaMint-UA_2019-02-19-m0.u56.p5.sent5	Зокрема, на вихідних у Мюнхені ми бачили, що Захід не знає, що робити з тим, що Росія порушила Договір про ліквідацію ракет середньої та малої дальності, – чи через діалог це вирішити, чи в інший спосіб.	UKRAINIAN
ParlaMint-UA_2019-02-19-m0.u56.p5.sent6	Ми пропонуємо Заходу заборонити будівництво «Північного потоку-2», не дозволяти їм підживлювати Росію фінансово, купуючи енергоносії в Кремля.	UKRAINIAN
ParlaMint-UA_2019-02-19-m0.u56.p6.sent1	Але з іншого боку, ми бачимо, до чого надалі готується Росія.	UKRAINIAN
ParlaMint-UA_2019-02-19-m0.u56.p6.sent2	Вона фактично прагне захопити Білорусь.	UKRAINIAN
ParlaMint-UA_2019-02-19-m0.u56.p6.sent3	Ми подивимося, як пройдуть вибори в Молдові на цих вихідних.	UKRAINIAN
ParlaMint-UA_2019-02-19-m0.u56.p6.sent4	Для нас це надзвичайно важливо.	UKRAINIAN
ParlaMint-UA_2019-02-19-m0.u56.p6.sent5	Я хотіла б сказати, що ми – не жертва російської агресії, а суб’єкт, який пройшов тест на зрілість .	UKRAINIAN
ParlaMint-UA_2019-02-19-m0.u56.p7.sent1	Ми маємо стати прикладом не лише для нас, а бути солідарними з іншими народами, зокрема з народом Білорусі.	UKRAINIAN
ParlaMint-UA_2019-02-19-m0.u56.p7.sent2	Чому я про це кажу?	UKRAINIAN
ParlaMint-UA_2019-02-19-m0.u56.p7.sent3	Тому що Москва готує аншлюс Білорусі на очах Європи, на очах усього світу, і ми маємо сказати своє «ні».	UKRAINIAN
ParlaMint-UA_2019-02-19-m0.u56.p7.sent4	Ми маємо виявити солідарність з корінними народами Російської Федерації, звернути увагу світу і допомогти їм захистити свої мовні, культурні, національні права.	UKRAINIAN
ParlaMint-UA_2019-02-19-m0.u56.p7.sent5	Ми маємо дати надію, нарешті, мислячим росіянам, які прагнуть свободи власної країни, які не хочуть, щоб Росія залишалася тюрмою народів.	UKRAINIAN
ParlaMint-UA_2019-02-19-m0.u56.p8.sent1	У нас велика місія, тому що ми живемо в історичну епоху.	UKRAINIAN
ParlaMint-UA_2019-02-19-m0.u56.p8.sent2	Час України в цій епосі настав.	UKRAINIAN
ParlaMint-UA_2019-02-19-m0.u56.p8.sent3	Тільки усвідомивши, наскільки ми потужна нація, нація пасіонаріїв, ми перестанемо скиглити і нарешті зрозуміємо, що Бог дав нам цю святу землю, цей другий Єрусалим, і ми ще не сказали свого слова у світовому православ’ї після здобуття Томосу, після того, як отримали духовну незалежність.	UKRAINIAN
ParlaMint-UA_2019-02-19-m0.u56.p9.sent1	Я хотіла б сказати, що у ХХІ столітті Україна має надважливу місію, і закликати громадян вірити в себе, дякувати Богу, пам’ятати про тих, кого немає з нами.	UKRAINIAN
ParlaMint-UA_2019-02-19-m0.u56.p9.sent2	Тому ми дякуємо Богу, молимося за всіх тих, які віддали своє життя.	UKRAINIAN
ParlaMint-UA_2019-02-19-m0.u56.p9.sent3	Ми також дякуємо солдатам, які стоять на фронті, дякуємо їхнім родинам.	UKRAINIAN
ParlaMint-UA_2019-02-19-m0.u56.p9.sent4	Ми знаємо, що таке чекати і переживати, чи повернеться, чи ні.	UKRAINIAN
ParlaMint-UA_2019-02-19-m0.u56.p10.sent1	Насамкінець хотілося б побажати українському парламенту, Президенту, уряду України і в цьому році працювати як одна національна збірна, бо тільки так ми непереможні.	UKRAINIAN
ParlaMint-UA_2019-02-19-m0.u56.p11.sent1	Слава Україні!	UKRAINIAN
ParlaMint-UA_2019-02-19-m0.u57.p1.sent1	Шановні колеги, я хочу насамперед подякувати всім, хто взяв участь у сьогоднішньому зібранні, зокрема Ганні Гопко і кожному члену Комітету у закордонних справах, членам робочої групи, які готували це зібрання, бо я вважаю, воно надзвичайно важливе і символічне.	UKRAINIAN
ParlaMint-UA_2019-02-19-m0.u57.p1.sent2	Адже ми не просто згадуємо, не просто підбиваємо підсумки, а й говоримо про майбутнє, аналізуючи весь той період.	UKRAINIAN
ParlaMint-UA_2019-02-19-m0.u57.p2.sent1	П’ять років тому в ці дні ми стояли на палаючих барикадах на Майдані.	UKRAINIAN
ParlaMint-UA_2019-02-19-m0.u57.p2.sent2	П’ять років тому в нас було головне завдання – втримати Майдан, так само, як сьогодні наше головне завдання – втримати Україну.	UKRAINIAN
ParlaMint-UA_2019-02-19-m0.u57.p2.sent3	За цих п’ять років ми стали іншими, навчилися перемагати у всіх сферах і стали прикладом, як здобувати перемогу.	UKRAINIAN
ParlaMint-UA_2019-02-19-m0.u57.p2.sent4	Але ми також знаємо, що головна запорука цієї перемоги – це єдність усередині суспільства, єдність з нашими євроатлантичними партнерами.	UKRAINIAN
ParlaMint-UA_2019-02-19-m0.u57.p2.sent5	Дуже важливо, що сьогодні поруч з нами наші друзі й брати з Польщі, Литви, Європейської Ради, що вони з нами під час цього зібрання.	UKRAINIAN
ParlaMint-UA_2019-02-19-m0.u57.p2.sent6	Це дає нам впевненість, розуміння і відчуття нашої перемоги.	UKRAINIAN
ParlaMint-UA_2019-02-19-m0.u57.p3.sent1	Ми знаємо, яким буде наше майбутнє.	UKRAINIAN
ParlaMint-UA_2019-02-19-m0.u57.p3.sent2	Ми вступимо в ЄС.	UKRAINIAN
ParlaMint-UA_2019-02-19-m0.u57.p3.sent3	Ми будемо членами НАТО.	UKRAINIAN
ParlaMint-UA_2019-02-19-m0.u57.p3.sent4	Ми повернемо Крим.	UKRAINIAN
ParlaMint-UA_2019-02-19-m0.u57.p3.sent5	Ми визволимо Донецьк і Луганськ.	UKRAINIAN
ParlaMint-UA_2019-02-19-m0.u57.p3.sent6	Ми виженемо російського агресора з України.	UKRAINIAN
ParlaMint-UA_2019-02-19-m0.u57.p3.sent7	Успіху, перемоги і миру всім нам!	UKRAINIAN
ParlaMint-UA_2019-02-19-m0.u57.p4.sent1	Шановні колеги, засідання у зв’язку з п’ятою річницею початку збройної агресії Російської Федерації проти України оголошую закритим.	UKRAINIAN
ParlaMint-UA_2019-02-19-m0.u57.p5.sent1	Слава Україні!	UKRAINIAN
ParlaMint-UA_2019-02-19-m0.u57.p6.sent1	.	UNKNOWN
ParlaMint-UA_2019-02-19-m0.u58.p1.sent1	Героям слава!	UKRAINIAN
ParlaMint-UA_2019-02-19-m0.u58.p1.sent2	Слава Україні!	UKRAINIAN
