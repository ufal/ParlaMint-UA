id	text	language
ParlaMint-UA_2003-09-02-m0.u1.p1.sent1	Доброго ранку, шановні народні депутати, запрошені та гості Верховної Ради!	UKRAINIAN
ParlaMint-UA_2003-09-02-m0.u1.p2.sent1	Шановні колеги, прошу займати свої місця, будемо розпочинати роботу.	UKRAINIAN
ParlaMint-UA_2003-09-02-m0.u1.p3.sent1	Прошу народних депутатів підготуватися до реєстрації.	UKRAINIAN
ParlaMint-UA_2003-09-02-m0.u1.p3.sent2	Ввімкніть систему “Рада”.	UKRAINIAN
ParlaMint-UA_2003-09-02-m0.u1.p4.sent1	Зареєструвалося -399	UKRAINIAN
ParlaMint-UA_2003-09-02-m0.u1.p5.sent1	Шановні колеги.	UKRAINIAN
ParlaMint-UA_2003-09-02-m0.u1.p5.sent2	На церемонії відкриття 4 сесії Верховної Ради України прибули: члени уряду на чолі з Прем’єр-міністром України Віктором Федоровичем Януковичем, Голова Верховного Суду України - Маляренко Василь Тимофійович, Голова Конституційного суду України - Селівон Микола Федосович, голова Вищого господарського суду України - Притика Дмитро Микитович, Генеральний прокурор України - Піскун Святослав Михайлович, голова Національного Банку України - Тігіпко Сергій Леонідович, Уповноважений Верховної Ради України з прав людини - Карпачова Ніна Іванівна, голова Рахункової палати - Симоненко Валентин Костянтинович, голова Центральної виборчої комісії - Рябець Михайло Михайлович, голови обласних Київської та Севастопольської міських рад та державних адміністрацій, присутні також представники дипкорпусу, представники громадськості, представники засобів масової інформації.	UKRAINIAN
ParlaMint-UA_2003-09-02-m0.u1.p5.sent3	Відповідно до статті 83 Конституції України чергову четверту сесію Верховної Ради України четвертого скликання оголошую відкритою.	UKRAINIAN
ParlaMint-UA_2003-09-02-m0.u1.p6.sent1	.	UNKNOWN
ParlaMint-UA_2003-09-02-m0.u2.p1.sent1	Слово для виступу надається Голові Верховної Ради України Володимиру Михайловичу Литвину.	UKRAINIAN
ParlaMint-UA_2003-09-02-m0.u3.p1.sent1	Шановні народні депутати!	UKRAINIAN
ParlaMint-UA_2003-09-02-m0.u3.p1.sent2	Шановні Прем’єр-міністре, члени уряду, керівники судової системи, представники журналістського цеху, поважні гості!	UKRAINIAN
ParlaMint-UA_2003-09-02-m0.u3.p1.sent3	Якби вимагалося концентровано дати виклад завдань четвертої сесії, то його можна було б зробити такими словами Михайла Грушевського: "Цей процес національного випростовування, розпочатий силами з верхніми реальними умовами, твердими аж занадто подіями, мусить бути свідомо продовжений усіма усвідомленими елементами нашого громадянства, щоб знайти свою долю і свій шлях широкий у сучасних обставинах.	UKRAINIAN
ParlaMint-UA_2003-09-02-m0.u3.p2.sent1	Проте особливості умови чергового політичного сезону потребують більш широкої розмови.	UKRAINIAN
ParlaMint-UA_2003-09-02-m0.u3.p2.sent2	Розмови, що на перший погляд, виходить за межі парламентської діяльності.	UKRAINIAN
ParlaMint-UA_2003-09-02-m0.u3.p2.sent3	Але тільки на перший погляд.	UKRAINIAN
ParlaMint-UA_2003-09-02-m0.u3.p2.sent4	Оскільки вона покликана акумулювати наші позиції для вироблення колективної лінії Верховної Ради відповідно до її конституційного призначення.	UKRAINIAN
ParlaMint-UA_2003-09-02-m0.u3.p3.sent1	Приймаючи за аксіому твердження, що найближчі десять років визначать майбутнє України, у нас так само є всі підстави стверджувати, що саме під час цієї сесії по суті визначиться, якими буде це десятиріччя для України.	UKRAINIAN
ParlaMint-UA_2003-09-02-m0.u3.p3.sent2	І через відомі обставини, якими вона супроводжуватиметься і через ту визначальну роль, яку покликана відігравати у них Верховна Рада.	UKRAINIAN
ParlaMint-UA_2003-09-02-m0.u3.p3.sent3	І тільки вона, спираючись на співпрацю з Президентом та Кабінетом Міністрів.	UKRAINIAN
ParlaMint-UA_2003-09-02-m0.u3.p3.sent4	Наш історичний досвід, дванадцятирічний період незалежності та світові реалії дають підстави для однозначного висновку: Україна є і вже буде державою, є і буде незалежно від волі і побажання політиків.	UKRAINIAN
ParlaMint-UA_2003-09-02-m0.u3.p4.sent1	Питання лежить в іншій площині: якою буде наша держава?	UKRAINIAN
ParlaMint-UA_2003-09-02-m0.u3.p4.sent2	Тобто ми сьогодні поставлені перед вибором: або і далі розвиватися таким же шляхом за такими же орієнтирами і з такими ж темпами, і з такими ж суперечками і протистояннями і з таким же міжнародним іміджем, і, відповідно, з такими ж загальними наслідками, або здійснити прорив, свого роду стрибок до більш цивілізованого життя, до більш цивілізованої держави і суспільства, принаймні, до рівня країн Східної Європи.	UKRAINIAN
ParlaMint-UA_2003-09-02-m0.u3.p5.sent1	Відповідь на це потрібно дати саме сьогодні і у вигляді детально опрацьованої та узгодженої на всіх рівнях загальнодержавної програми розвитку України, такої програми, яка стала б всеукраїнською суспільною угодою, реанімувала і підсилила б суспільний імпульс 1991 року, відродила надії та сподівання людей і дала вагому відповідь на їхні очікування через докорінне поліпшення стану справ в економіці і соціальній сфері, подолання такого ганебного явища, як бідність, піднесення рівня демократії, духовності і моралі, зміцнення безпеки життя, безкомпромісну боротьбу з клановістю і корупцією, утвердження права вирівнювання ставлення до нас у світі.	UKRAINIAN
ParlaMint-UA_2003-09-02-m0.u3.p5.sent2	Інакше кажучи, потрібне цілісне, об’ємне бачення стану та перспектив країни, потрібна стратегія розвитку на основі концентрації державних амбіцій, потрібне тотальне олюднення політики, відмова від створення штучної системи, якій властива тенденція до існування в режимі самозбереження.	UKRAINIAN
ParlaMint-UA_2003-09-02-m0.u3.p5.sent3	Пора вже відмовитися від потворної практики будівництва держави заради держави, а якщо точніше, - державотворців, коли діємо рефлекторно, на рівні спонтанних і здебільшого запізнілих реакцій на ситуацію, що постійно змінюється.	UKRAINIAN
ParlaMint-UA_2003-09-02-m0.u3.p5.sent4	А числені плани і програми лише зазвичай віддзеркалюють цей стан.	UKRAINIAN
ParlaMint-UA_2003-09-02-m0.u3.p5.sent5	Тоді і буде чітке розуміння того, куди і як рухаємося, тоді не будемо розпитувати, куди йди, хоч стоїмо на власному полі.	UKRAINIAN
ParlaMint-UA_2003-09-02-m0.u3.p6.sent1	Реалізація Верховною Радою її повноважень у частині визначення засад внутрішньої і зовнішньої політики, затвердження загальнодержавних програм якраз у цей період набуватимуть особливого значення з огляду на наступні президентські вибори.	UKRAINIAN
ParlaMint-UA_2003-09-02-m0.u3.p6.sent2	Підкреслюю: реалізація, а не лише констатування необхідності цього.	UKRAINIAN
ParlaMint-UA_2003-09-02-m0.u3.p7.sent1	Наявність чітко зафіксованих віх та орієнтирів дозволить убезпечити країну від сумнівного експериментаторства і пов’язаних з ним можливих потрясінь, змусить політиків відійти від віртуального світу і діяти у визначених напрямах за сформованими суспільством векторами.	UKRAINIAN
ParlaMint-UA_2003-09-02-m0.u3.p7.sent2	Українська дійсність стане менш персоніфікованою і більш прогнозованою та передбачуваною.	UKRAINIAN
ParlaMint-UA_2003-09-02-m0.u3.p7.sent3	Ми не можемо і не маємо права віддавати долю людей і країни виключно на розсуд окремих осіб, які під кутом свого бачення і світосприйняття чи в інтересах політико-фінансових груп або для власного самоствердження крутять державний штурвал у будь-який бік своєї душі, як говорив поет.	UKRAINIAN
ParlaMint-UA_2003-09-02-m0.u3.p8.sent1	Не можна жертвувати Україною в ім’я будь-якого авторитету.	UKRAINIAN
ParlaMint-UA_2003-09-02-m0.u3.p8.sent2	При такому підході реалізм візьме гору і у питанні здійснення політичної реформи, визначення її несучих конструкцій.	UKRAINIAN
ParlaMint-UA_2003-09-02-m0.u3.p8.sent3	Вона буде розглядатися як необхідний і ефективний інструмент реалізації завдань розвитку України, а не як засіб вдоволення особистих, групових політичних інтересів та амбіцій, що, треба визнати, сприймається нині переважно саме так.	UKRAINIAN
ParlaMint-UA_2003-09-02-m0.u3.p9.sent1	Узгоджене з Президентом, урядом та основними політичними силами, розраховане на позитивний кінцевий результат рішення про внесення змін до Конституції, безперечно, треба приймати.	UKRAINIAN
ParlaMint-UA_2003-09-02-m0.u3.p9.sent2	Причому і для того, щоб виправдати витрачений час на дебати з цього приводу і не виставляти себе на посміховисько.	UKRAINIAN
ParlaMint-UA_2003-09-02-m0.u3.p9.sent3	Робити це треба, виходячи з потреб і завдань наступного розвитку держави і суспільства, а не із конкретної ситуації, а тим паче кулуарних домовленостей щодо перерозподілу посад у разі прийняття або блокування змін до Конституції чи провокування дострокових парламентських виборів.	UKRAINIAN
ParlaMint-UA_2003-09-02-m0.u3.p9.sent4	Політична система епохи Президента Кучми виконала своє призначення на найбільш складному і відповідальному етапі вибудови державного каркасу.	UKRAINIAN
ParlaMint-UA_2003-09-02-m0.u3.p9.sent5	Основний її ресурс полягав у високій персоніфікації політики і персоніфікації відповідальності.	UKRAINIAN
ParlaMint-UA_2003-09-02-m0.u3.p10.sent1	Сьогодні на якісно новому етапі, коли на перший план вийшли завдання внутрішнього облаштування країни, її зосередження, так би мовити, на собі, це різко звужує коридор можливого для дальшого поступу.	UKRAINIAN
ParlaMint-UA_2003-09-02-m0.u3.p10.sent2	А якщо додати до цього, що у середовищі основних політичних сил України обмаль фігур, співставних за рівнем масової підтримки, це якщо вірити соціології, що несе у собі загрозу зміщення акцентів, поляризації розколу суспільства через брак можливостей врівноваження позицій, втрати суспільного контролю над країною, стає ще більш очевидною і нагальною проблема політичної реформи з акцентом на парламентсько-президентську республіку.	UKRAINIAN
ParlaMint-UA_2003-09-02-m0.u3.p10.sent3	Її здійснення жорсткий іспит на професійну придатність Верховної Ради.	UKRAINIAN
ParlaMint-UA_2003-09-02-m0.u3.p10.sent4	Витримавши його, забезпечивши усталене розосередження влади, ми зможемо консолідувати політичну систему, зможемо вивільнити заблоковані канали прямого і зворотнього зв’язку влади і суспільства, зможемо скерувати на загальну справу дію усіх гілок влади і інституцій громадянського суспільства.	UKRAINIAN
ParlaMint-UA_2003-09-02-m0.u3.p11.sent1	Ще одна засторога, яку при цьому слід враховувати, полягає у необхідності відмови від безоглядної практики сліпого копіювання і механічного накидання на український організм зарубіжних зразків.	UKRAINIAN
ParlaMint-UA_2003-09-02-m0.u3.p11.sent2	Мовляв, Європа живе за такою політичною системою, а від так процвітає.	UKRAINIAN
ParlaMint-UA_2003-09-02-m0.u3.p11.sent3	Давайте поряд з цим не будемо забувати наш власний досвід, традиції і ментальність.	UKRAINIAN
ParlaMint-UA_2003-09-02-m0.u3.p11.sent4	Скажімо, сьогодні корисно хоча погортати славнозвісну Конституцію 1710 року, яка стала видатною пам’яткою не лише української, а й загальноєвропейської державницької думки.	UKRAINIAN
ParlaMint-UA_2003-09-02-m0.u3.p11.sent5	Головний лейтмотив цього конституційного акту: визнання необхідності вищим державним достойникам дослуховуватися до думки народу, конечною потреби радитися з усіх найважливіших проблем суспільного життя, з виборники представниками усіх соціальних верст і груп.	UKRAINIAN
ParlaMint-UA_2003-09-02-m0.u3.p11.sent6	Розумний і справедливий розподіл повноважень між гілками влади, можливість долучення широких верст до вирішення державних справ і існування контролю з їх боку за діями влади - все це є тим, по-справжньому, величним досягненням української державницької думки початку 18 сторіччя, яким можемо по праву пишатися у сучасній Європі.	UKRAINIAN
ParlaMint-UA_2003-09-02-m0.u3.p11.sent7	Але гордість за діяння наших попередників накладає нині велику відповідальність, поставити справу політичної реформи так, щоб утвердити за Україною репутацію держави, де панує саме такий, підкреслюю, розумний, справедливий розподіл прав і відповідальності, де влада підконтрольна народові, а тому користується його довірою та підтримкою.	UKRAINIAN
ParlaMint-UA_2003-09-02-m0.u3.p11.sent8	Нарешті маємо усвідомлювати, що процес реформування Основного закону вже сам по собі об’єктивно є дестабілізуючим чинником.	UKRAINIAN
ParlaMint-UA_2003-09-02-m0.u3.p11.sent9	Отже, він має бути коротким за терміном проведення і ефективним за сутністю.	UKRAINIAN
ParlaMint-UA_2003-09-02-m0.u3.p11.sent10	Перегляд чи уточнення Конституції повинні визначати великі етапи розвитку, а не працювати на короткий результат, до чого ми, схоже, вже звикли.	UKRAINIAN
ParlaMint-UA_2003-09-02-m0.u3.p11.sent11	Зрозуміло, що вироблення таких стратегічних документів потребує загальноукраїнської розмови, залучення до неї широких кіл громадськості, мобілізації інтелектуальних можливостей нації, а від політиків - ще й виходу за межі власного світосприйняття, відмови від програмування на результати від досягнутого.	UKRAINIAN
ParlaMint-UA_2003-09-02-m0.u3.p11.sent12	Звісно, це вищою мірою складна робота, проте, ми зобов’язані її виконати.	UKRAINIAN
ParlaMint-UA_2003-09-02-m0.u3.p11.sent13	Все одно до цього прийдемо, краще зробити це раніше.	UKRAINIAN
ParlaMint-UA_2003-09-02-m0.u3.p12.sent1	В іншому разі Верховна Рада буде приречена весь час підлаштовуватися під когось і виступати у ролі невістки, яка завжди і в усьому винна.	UKRAINIAN
ParlaMint-UA_2003-09-02-m0.u3.p13.sent1	Тестом на відповідність наших позицій підвищеним новим вимогам стане спільно з урядом робота над формуванням держбюджету на 2004 рік.	UKRAINIAN
ParlaMint-UA_2003-09-02-m0.u3.p13.sent2	Її значно ускладнює ситуація в АПК та на продовольчому ринку, що, як ніколи, потребує підтримки з боку Президента України, узгодження позиції Верховної Ради і Кабінету Міністрів, місцевих органів влади, чіткого визначення пріоритетів.	UKRAINIAN
ParlaMint-UA_2003-09-02-m0.u3.p13.sent3	Можна скільки завгодно говорити про економічні зрушення, відсутність значних перемін видавати за стабільність, але державний бюджет у нинішньому його вимірі - це наш національний сором і концентрована оцінка ефективності всієї влади.	UKRAINIAN
ParlaMint-UA_2003-09-02-m0.u3.p14.sent1	За таких темпів зростання, скажімо, нинішнього рівня Польщі досягнемо років через 35-40.	UKRAINIAN
ParlaMint-UA_2003-09-02-m0.u3.p14.sent2	Ось вам і європейська перспектива.	UKRAINIAN
ParlaMint-UA_2003-09-02-m0.u3.p14.sent3	Питання з питань для нас - здійснити повну і комплексну інвентаризацію національного багатства, я маю на увазі того хоча б, що залишилося.	UKRAINIAN
ParlaMint-UA_2003-09-02-m0.u3.p14.sent4	Вийти на бюджет розвитку.	UKRAINIAN
ParlaMint-UA_2003-09-02-m0.u3.p15.sent1	Створити ефективну соціально-економічну систему, у найстисліші терміни вивести країну зі стану бідності.	UKRAINIAN
ParlaMint-UA_2003-09-02-m0.u3.p15.sent2	Звісно, треба невідклано приймати відповідні рішення для наповнення доходної частини бюдежту, посилювати контроль за виконанням законів.	UKRAINIAN
ParlaMint-UA_2003-09-02-m0.u3.p15.sent3	І тут ми теж багато недоопрацьовуємо, з чого треба зробити відповідальні висновки.	UKRAINIAN
ParlaMint-UA_2003-09-02-m0.u3.p15.sent4	Але не менш, а можливо і більш нагальною просто кричущою необхідністю є наведення жорсткого порядку у країні.	UKRAINIAN
ParlaMint-UA_2003-09-02-m0.u3.p15.sent5	Припинення системного та суцільного її розкрадання, відкритого і прихованого як знизу, так і зверху.	UKRAINIAN
ParlaMint-UA_2003-09-02-m0.u3.p15.sent6	Констатація на всіх рівнях розмаху тіньової економіки, контрабанди та інших явищ цього ряду викликає вже не просто роздратування, а просто таки ненависть людей до влади за її безпорадність і безпринципність.	UKRAINIAN
ParlaMint-UA_2003-09-02-m0.u3.p15.sent7	Дійшло до того, що правду вони вже розглядають як товар.	UKRAINIAN
ParlaMint-UA_2003-09-02-m0.u3.p15.sent8	який можна довірити лише небагатьом.	UKRAINIAN
ParlaMint-UA_2003-09-02-m0.u3.p15.sent9	То ж давайте будемо приймати такі рішення і робити такі: послідовно прозорі і демократичні кроки, які б наочно засвідчували, що ми за чесну країну.	UKRAINIAN
ParlaMint-UA_2003-09-02-m0.u3.p15.sent10	Давайте будемо долати страшну хворобу, яка метастазами вразила політичну систему, це неправда і фальш, як норми політичного життя, норми взаємин між партіями, державою і людиною.	UKRAINIAN
ParlaMint-UA_2003-09-02-m0.u3.p15.sent11	Давайте долати прірву між деклараціями і повсякденністю, а також фальш самих декларацій, подвійні стандарти, що стали неодмінним ритуалом політичної та економічної поведінки.	UKRAINIAN
ParlaMint-UA_2003-09-02-m0.u3.p16.sent1	Давайте припинимо видавлювати з людських душ і сердець одвічно притаманні їм поняття честі, гідності і справедливості.	UKRAINIAN
ParlaMint-UA_2003-09-02-m0.u3.p17.sent1	Шановні народні депутати!	UKRAINIAN
ParlaMint-UA_2003-09-02-m0.u3.p17.sent2	Специфіка 4-ої сесії вимагає від нас акцентованого врахування ряду чинників, як до недавного або не бралися в розрахунок, не входили до обойми традиційно проблемних та гальмівних для країни, або були на периферії уваги чи трактувалися надто спрощено і неадекватно своїй сутності.	UKRAINIAN
ParlaMint-UA_2003-09-02-m0.u3.p18.sent1	Разом з тим, їх політичний підтекст проступатиме дедалі відчутніше з наближенням виборів.	UKRAINIAN
ParlaMint-UA_2003-09-02-m0.u3.p19.sent1	Насамперед хочу сказати, проігнорування і викривлення такого потужного ресурсу для новітнього розвитку як минуле.	UKRAINIAN
ParlaMint-UA_2003-09-02-m0.u3.p19.sent2	Розглядаючи його, здебільшого крізь призму суцільної бездержавності, безпросвітньо трагічної долі, кривд і страждань, ми ще більше посилюємо дефіцит історичної пам’яті, а відтак, відчуття політичної меншовартості, пригнобленої національної гідності і патріотизму підневільні.	UKRAINIAN
ParlaMint-UA_2003-09-02-m0.u3.p19.sent3	Не в останню чергу саме з цієї причини Україну не всі, не скрізь і не завжди сприймають як повноцінну державу, не кажучи вже про державну центрального плану.	UKRAINIAN
ParlaMint-UA_2003-09-02-m0.u3.p19.sent4	І багато в чому якраз через це намагаються тримати її за порогом європейського дому.	UKRAINIAN
ParlaMint-UA_2003-09-02-m0.u3.p19.sent5	Не секрет, що на нас дивляться очима Росії, а зараз уже і польськими очима.	UKRAINIAN
ParlaMint-UA_2003-09-02-m0.u3.p19.sent6	Домінує сприйняття країни як держави, в якій відсутні серйозні ознаки завершення перехідного періоду.	UKRAINIAN
ParlaMint-UA_2003-09-02-m0.u3.p19.sent7	Тут, на мою думку, буде логічним звернутися ще до одного важливого моменту.	UKRAINIAN
ParlaMint-UA_2003-09-02-m0.u3.p19.sent8	Після 1991 року західний світ відніс Україну з небагатьох пострадянських республік до безумовно переможених.	UKRAINIAN
ParlaMint-UA_2003-09-02-m0.u3.p19.sent9	Хоча ми не відчували себе такими і намагалися діяти на міжнародній арені відповідно до концепції рівності.	UKRAINIAN
ParlaMint-UA_2003-09-02-m0.u3.p19.sent10	Проте переможці внутрішнього не погоджувалися з цим.	UKRAINIAN
ParlaMint-UA_2003-09-02-m0.u3.p19.sent11	Без виконання нами цілого комплексу їхніх вимог.	UKRAINIAN
ParlaMint-UA_2003-09-02-m0.u3.p20.sent1	Формально в Україні була можливість заявити про свій варіант розвитку, скажімо, китайський.	UKRAINIAN
ParlaMint-UA_2003-09-02-m0.u3.p20.sent2	Ми ж вибрали, як і пропонували шлях швидкого здійснення ринкових реформ і демократизації.	UKRAINIAN
ParlaMint-UA_2003-09-02-m0.u3.p20.sent3	Проте ця дорога з різних причин виявилася складною, багато в чому невдалою з відомими сьогодні наслідками.	UKRAINIAN
ParlaMint-UA_2003-09-02-m0.u3.p20.sent4	Тим більше, що Україна не отримала скільки-небудь відчутної допомоги, такої, скажімо, як Польща, якій списали гігантські зовнішні заборгованості або країни Балтії, котрим було надано карт-бланш на приєднання до Європейського союзу.	UKRAINIAN
ParlaMint-UA_2003-09-02-m0.u3.p21.sent1	За такої ситуації Захід відчув себе начебто ошуканим.	UKRAINIAN
ParlaMint-UA_2003-09-02-m0.u3.p21.sent2	Звідси розчаровані оцінки, прагнення відштовхнути, натиснути, змусити.	UKRAINIAN
ParlaMint-UA_2003-09-02-m0.u3.p21.sent3	У відповідь - та ж реакція, образи, нерозуміння, розгубленість і навіть протистояння.	UKRAINIAN
ParlaMint-UA_2003-09-02-m0.u3.p21.sent4	Поряд з цим простежується інший підхід.	UKRAINIAN
ParlaMint-UA_2003-09-02-m0.u3.p21.sent5	Оскільки Україна має винятково важливе геостратегічне значення та інші можливості, то потрібно забезпечувати і утримувати вплив на неї.	UKRAINIAN
ParlaMint-UA_2003-09-02-m0.u3.p21.sent6	Найпростіше цього можна досягти, коли вона матиме невиразне аморфне обличчя.	UKRAINIAN
ParlaMint-UA_2003-09-02-m0.u3.p21.sent7	Простіше кажучи, сповідуючи філософію і практику періоду колоніалізму.	UKRAINIAN
ParlaMint-UA_2003-09-02-m0.u3.p22.sent1	Відверто слід сказати, то що такі процеси багато в чому стали можливими завдяки діям чільних політиків та політичних сил і нас у тому числі.	UKRAINIAN
ParlaMint-UA_2003-09-02-m0.u3.p22.sent2	Ніде правди діти.	UKRAINIAN
ParlaMint-UA_2003-09-02-m0.u3.p22.sent3	Ми так і не позбулися комплексу провінції, шукати підтримку покровителів насамперед за межами України, а не у власного народу, та виставляючи у максимально чорних тонах своїх опонентів.	UKRAINIAN
ParlaMint-UA_2003-09-02-m0.u3.p22.sent4	При цьому здебільшого ми говоримо те, що від нас хочуть почути, щоб сподобатися.	UKRAINIAN
ParlaMint-UA_2003-09-02-m0.u3.p22.sent5	Запопадливо ловимо будь-який рух у наш бік.	UKRAINIAN
ParlaMint-UA_2003-09-02-m0.u3.p22.sent6	От і виходить, як завжди.	UKRAINIAN
ParlaMint-UA_2003-09-02-m0.u3.p22.sent7	Топчемо один одного, щоб нас помітили, а потерпає країна.	UKRAINIAN
ParlaMint-UA_2003-09-02-m0.u3.p22.sent8	Хто ж поважатиме її, коли цього не роблять вітчизняні достойники.	UKRAINIAN
ParlaMint-UA_2003-09-02-m0.u3.p22.sent9	Тому і не дивно, що можна почути з їх вуст навіть таке: Україна веде себе так, як їй дозволяють, маючи на увазі, що вона поводить себе погано, дозволяють їй багато.	UKRAINIAN
ParlaMint-UA_2003-09-02-m0.u3.p23.sent1	Якщо йти за такою політичною логікою, тоді належить запитувати дозволу і на те, щоб дихати.	UKRAINIAN
ParlaMint-UA_2003-09-02-m0.u3.p23.sent2	Історія знає спроби спиратися на всі можливі міжнародні комбінації і фактори - Москву, Литву, Польщу, Швецію, Туреччину, Крим.	UKRAINIAN
ParlaMint-UA_2003-09-02-m0.u3.p23.sent3	Зараз - Росію, США, Польщу, але обов’язково, щоб лінії були взаємовиключні - або Схід, або Захід.	UKRAINIAN
ParlaMint-UA_2003-09-02-m0.u3.p23.sent4	Не зважаючи на те, що люди своїм ставленням і поведінкою вимагають загального формату планів, а головне - дій для створення пристойного життя.	UKRAINIAN
ParlaMint-UA_2003-09-02-m0.u3.p23.sent5	Так нас ніколи не розглядатимуть як союзників, а як васалів.	UKRAINIAN
ParlaMint-UA_2003-09-02-m0.u3.p23.sent6	Треба будь що відійти від цих схем, подолати недорослість української нації та української політики, творити нові форми і гарантії національного життя, а політикам, образно кажучи, повернутися в Україну.	UKRAINIAN
ParlaMint-UA_2003-09-02-m0.u3.p23.sent7	Україна така велика держава як у географічному, так і в історичному вимірах, що саме може претендувати на роль Європи, за умови, якщо ми це усвідомимо і цього захочемо, якщо подолаємо розрив між величезними можливостями країни і слабкістю політиків та політики.	UKRAINIAN
ParlaMint-UA_2003-09-02-m0.u3.p24.sent1	І тут аж просяться слова Івана Багряного: "Орієнтації потребують старці, сліпці і заблукані, а ще - мавпи.	UKRAINIAN
ParlaMint-UA_2003-09-02-m0.u3.p24.sent2	Єдиний великий український поет Тарас Шевченко ні на кого не орієнтувався і нікого не наслідував, а орієнтувався на свою ідею та на мету, якої прагнув сам і до якої хотів вести український народ".	UKRAINIAN
ParlaMint-UA_2003-09-02-m0.u3.p24.sent3	Кінець цитати.	UKRAINIAN
ParlaMint-UA_2003-09-02-m0.u3.p25.sent1	Серед зовнішньополітичних аспектів, які перебуватимуть у зоні посиленої уваги парламенту, очевидно, будуть і питання інтеграційної політики держави, кроки, які здійснюються останнім часом на цьому напрямі, тим більше, що можна прогнозувати їх зростаючий вплив на внутрішню політику.	UKRAINIAN
ParlaMint-UA_2003-09-02-m0.u3.p25.sent2	Тому важливо діяти так, щоб партійні підходи, особисті бачення чи інші моменти не переважували інтереси країни і щоб їй водночас не було завдано шкоди.	UKRAINIAN
ParlaMint-UA_2003-09-02-m0.u3.p25.sent3	Головне - спокійно вибудовувати лінію на основі реальних економічних розрахунків, доповнюючи вже потім їх політичними і геостратегічними розкладами.	UKRAINIAN
ParlaMint-UA_2003-09-02-m0.u3.p26.sent1	Якщо не буде економічної зацікавленості в інтеграції на основі високих технологій, то всі проекти рано чи пізно залишаться лише папером.	UKRAINIAN
ParlaMint-UA_2003-09-02-m0.u3.p26.sent2	До речі, в Африці проголошуються зони вільної торгівлі і спільні ринки та створюються їхні штаб-квартири.	UKRAINIAN
ParlaMint-UA_2003-09-02-m0.u3.p26.sent3	Але економіки цих країн не доповнюють, а відштовхують одна одну.	UKRAINIAN
ParlaMint-UA_2003-09-02-m0.u3.p27.sent1	Шановні колеги!	UKRAINIAN
ParlaMint-UA_2003-09-02-m0.u3.p27.sent2	Мабуть, із зрозумілих мотивів ми публічно не говоримо про те, що роз’єднана політично, соціально, культурно та релігійно Україна тримається сьогодні як цілісність саме на державності, хоча це - очевидний факт, констатація якого повинна доповнюватись невідкладними адекватними заходами, в тому числі з боку Верховної Ради для зцементування суспільства.	UKRAINIAN
ParlaMint-UA_2003-09-02-m0.u3.p27.sent3	Головним чином, треба поламати хибну практику, за якою держава, уособленням якої є влада, виступає організатором та натхненником усіх процесів, а суспільство відсторонене від вироблення, а тим більше від здійснення політики.	UKRAINIAN
ParlaMint-UA_2003-09-02-m0.u3.p27.sent4	Як наслідок - поглиблення прірви між людьми і державою вже хоча б тому, що остання за своєю природою не може сприймати радикальні зміни, перетворення, надає перевагу, особливо на етапі свого становлення, суто політичним програмам, відкладаючи розв’язання соціальних проблем.	UKRAINIAN
ParlaMint-UA_2003-09-02-m0.u3.p27.sent5	А взагалі, то це завжди було, як свідчить історичний досвід, Ахіллесовою п’ятою української практики.	UKRAINIAN
ParlaMint-UA_2003-09-02-m0.u3.p28.sent1	Нині склався дуже небезпечний різновид суспільного договору - взаємна імітація взаємної лояльності при її відсутності між людьми і державою, а фактично підійшли до порогу неподоланого нерозуміння і не в сенсі заперечення незалежності, а несприйняття представників усіх гілок влади, котрі діють загалом неадекватно викликам часу.	UKRAINIAN
ParlaMint-UA_2003-09-02-m0.u3.p29.sent1	Якщо не усвідомимо своєї відповідальності за такий стан речей, то це означатиме, що у нас немає відповідальності взагалі, як і розуміння того, що ототожнення держави із владою поглиблює негативний імідж України.	UKRAINIAN
ParlaMint-UA_2003-09-02-m0.u3.p29.sent2	Тому до центральних завдань Верховної Ради слід віднести рішення та практичні заходи у напрямку розвитку громадянського суспільства, наповнення реальним змістом наріжних положень Конституції, що народ є носієм суверенітету і єдиним джерелом влади і здійснює владу безпосередньо.	UKRAINIAN
ParlaMint-UA_2003-09-02-m0.u3.p30.sent1	Держава має бути позбавлена регулятивних і наглядових функцій у сферах, де суспільство здатне на самоврядування.	UKRAINIAN
ParlaMint-UA_2003-09-02-m0.u3.p30.sent2	Поки що і сучасна конструкція сприймає громадянське суспільство, як виклик і небезпеку для себе, хоча наявність його, окрім усього іншого, є умовою ствердження самої держави, зокрема і тому, що у перехідних державах однією з найважливіших функцій громадянського суспільства є утримання соціальних конфліктів у цивілізованих рамках.	UKRAINIAN
ParlaMint-UA_2003-09-02-m0.u3.p31.sent1	Що потрібно було б робити у зв’язку з цим?	UKRAINIAN
ParlaMint-UA_2003-09-02-m0.u3.p31.sent2	По-перше, значно посилити мобілізацію та відповідальність влади, започаткувати діалог, який поки що імітується обома сторонами, так само як і діяльність багатьох інституцій громадянського суспільства, збудити інтерес людей до суспільних процесів, втягти їх у них; відновити вплив і впливовість громадської думки, піднести рівень дискусій, повернути до активного суспільно-політичного життя інтелігенцію, яка фактично з нього витіснена і стоїть осторонь, підтверджуючи тим самим відому тезу: боротися за свободу взагалі значно простіше й престижніше, аніж за свободу практичного творення.	UKRAINIAN
ParlaMint-UA_2003-09-02-m0.u3.p31.sent3	Кардинально посилити увагу до освіти, науки і культури, нинішній стан яких вимальовує нам перспективу швидкої деінтелектуалізації суспільства.	UKRAINIAN
ParlaMint-UA_2003-09-02-m0.u3.p31.sent4	Зрештою, стан інтелекту в Україні вже помітно віддзеркалюють процеси у засобах масової інформації, у сфері культури, у повсякденному житті та у ставленні до мови.	UKRAINIAN
ParlaMint-UA_2003-09-02-m0.u3.p32.sent1	Аж ніяк не сприяють піднесенню політичної культури, а відтак - і полемічної культури суспільства, соціальні, політичні та мас-медійні протистояння.	UKRAINIAN
ParlaMint-UA_2003-09-02-m0.u3.p32.sent2	Не можна вважати прийнятним, не кажу вже цивілізованим, становище, коли позиція телерадіоканалу чи газети - це чергова вказівка того чи іншого угрупування.	UKRAINIAN
ParlaMint-UA_2003-09-02-m0.u3.p32.sent3	Від такого роду кампаній та проробок віє багнюкою, приправленою цинізмом, нахабством і вседозволеністю зразка сумнозвісних 30-х років.	UKRAINIAN
ParlaMint-UA_2003-09-02-m0.u3.p32.sent4	Хоча вони явно випадають із загального ряду усіх інших ЗМІ, які, відкидаючи пропозиції щодо покровительства, відчайдушно обстоюють свободу слова і журналістську незалежність.	UKRAINIAN
ParlaMint-UA_2003-09-02-m0.u3.p33.sent1	Ми ж не можемо прийняти більш-менш адекватного рішення, щоб поставити хоча б якийсь заслін цьому.	UKRAINIAN
ParlaMint-UA_2003-09-02-m0.u3.p33.sent2	А як же збираємось захищати суспільні інтереси, забезпечувати прозорість та об’єктивність, реально гарантувати незалежність засобів масової інформації і свободу слова?!	UKRAINIAN
ParlaMint-UA_2003-09-02-m0.u3.p33.sent3	Давайте відійдемо від споживацького ставлення до демократії, давайте перестанемо надавати перевагу гаслам над принципами, вигоді над етикою, видавати поступливість за політичний розрахунок.	UKRAINIAN
ParlaMint-UA_2003-09-02-m0.u3.p34.sent1	І, по-друге, це невідкладна потреба подолання розриву між людьми і суспільством, з одного боку, партійними структурами і політичною елітою з іншого.	UKRAINIAN
ParlaMint-UA_2003-09-02-m0.u3.p34.sent2	Загалом їхня незрілість, розколотість, відірваність від реальних суспільних потреб очевидні.	UKRAINIAN
ParlaMint-UA_2003-09-02-m0.u3.p34.sent3	Та інакше бути не може, коли певний прошарок живе за своїми законами, увів у вжиток своє розуміння честі і совісті, навіть навчальні заклади для своїх дітей.	UKRAINIAN
ParlaMint-UA_2003-09-02-m0.u3.p34.sent4	Коли така риса українського характеру як родинність спотворена до рівня клановості, котра немов ракова пухлина вражає весь український організм.	UKRAINIAN
ParlaMint-UA_2003-09-02-m0.u3.p34.sent5	Коли на фоні загальної бідності маємо свої представників серед найбагатших людей Європи, але вони не поспішають стати нормальними європейським капіталістами, інвестувати у національну економіку.	UKRAINIAN
ParlaMint-UA_2003-09-02-m0.u3.p34.sent6	Коли відносини будуються на феодальних засадах: патрон-клієнт, особистої відданості сімейності і земляцтва.	UKRAINIAN
ParlaMint-UA_2003-09-02-m0.u3.p34.sent7	Коли сучасна політична еліта - це переважно закритий клуб, ротації у якому відбуваються здебільшого за принципом києвоцентризму, коли домінуютьмодерні олігархи при влади та в опозиції, коли більшість новітніх партій, звісно, парламентські я не маю на увазі, це такі собі культуристи політичні, віртуальні структури з приписаними до них людьми здебільшого за цеховою ознакою та тонким прошарком мігруючих активістів, для яких участь у партіях професія, заробіток.	UKRAINIAN
ParlaMint-UA_2003-09-02-m0.u3.p35.sent1	Значною мірою все це можна зняти, прийнявши цивілізований закон про вибори до Верховної Ради та місцевого самоврядування, підкреслюю, цивілізований, такий, який би не законсервував нинішній статус-кво, не надав індульгенцію на безстрокову присутність у владі одним і тим же особам, а підштовхнув, цивілізовано підштовхнув, політичне структурування і знову ж таки цивілізоване політичне структурування, розбудову політичної системи країни, збудив громадську активність людей, щоб політика творилася широким загалом і для українського загалу.	UKRAINIAN
ParlaMint-UA_2003-09-02-m0.u3.p35.sent2	Інакше будемо і далі продовжувати іронізувати над собою словами Самійленка: "Кожна піч українська - фортеця міцна, там на чатах лежать патріоти".	UKRAINIAN
ParlaMint-UA_2003-09-02-m0.u3.p35.sent3	Інакше будемо і надалі висмоктувати, виснажувати себе констатаціями та розмовами, нагадуючи вітряки, які вічно махають крилами, але ніколи не можуть злетіти.	UKRAINIAN
ParlaMint-UA_2003-09-02-m0.u3.p36.sent1	Поважне зібрання, нинішню сесію вирізнятиме і кількість запропонованих до розгляду на ній законопроектів, майже 900, тобто більше 20 на пленарний день.	UKRAINIAN
ParlaMint-UA_2003-09-02-m0.u3.p36.sent2	Близько третини з них припадає на два Комітети: з питань фінансів та банківської діяльності і з питань економічної політики і управління народним господарством, власності та інвестицій.	UKRAINIAN
ParlaMint-UA_2003-09-02-m0.u3.p37.sent1	Зважаючи на такий масив, нам потрібно разом з Кабінетом Міністрів виокремити системні та базові законопроекти, забезпечити їх підготовку, узгодження, проходження через парламент на всіх етапах аж до підписання Президентом у режимі зеленої вулиці.	UKRAINIAN
ParlaMint-UA_2003-09-02-m0.u3.p37.sent2	Цього вимагає і та обставина, що 28 законів прийнятих на третій сесії або кожен десятий заветовано главою держави.	UKRAINIAN
ParlaMint-UA_2003-09-02-m0.u3.p37.sent3	Президент, Верховна Рада і Кабінет Міністрів мають співпрацювати, для чого у нас є всі підстави, а не конкурувати, не диктувати один одному умови, а послідовно діяти у коридорі своїх повноважень.	UKRAINIAN
ParlaMint-UA_2003-09-02-m0.u3.p38.sent1	Разом з тим, належить продовжити спільну роботу над напрацюванням законодавчої бази з врахуванням перспективних планів та завдань розвитку країни.	UKRAINIAN
ParlaMint-UA_2003-09-02-m0.u3.p38.sent2	Вочевидь, найближчим часом слід очікувати серйозних викликів з боку міжнародного права, зокрема, у зв’язку з перебуванням українського збройного контингенту в Іраку та участю на рівні міжнаціонального тимчасового правління у його відбудові.	UKRAINIAN
ParlaMint-UA_2003-09-02-m0.u3.p38.sent3	При цьому вкрай необхідно відійти від хибної практики писати закони під себе чи максимально видавлювати під своїм кутом зору із наявного шляхом внесення нескінченних змін та доповнень до чинного законодавства.	UKRAINIAN
ParlaMint-UA_2003-09-02-m0.u3.p38.sent4	Треба зупинити цю сверблячку з підлатуванням законів.	UKRAINIAN
ParlaMint-UA_2003-09-02-m0.u3.p39.sent1	Не можна не помічати і зростаючих спроб, забезпечувати таким чином правове прикриття тих чи інших оборуток.	UKRAINIAN
ParlaMint-UA_2003-09-02-m0.u3.p39.sent2	Такі звички, таку психологію, таке бачення ролі та призначення парламенту слід відкинути рішуче і безповоротно.	UKRAINIAN
ParlaMint-UA_2003-09-02-m0.u3.p40.sent1	Наважуся порушити питання щодо доцільності наділення Погоджувальної ради певними повноваженнями, скажімо, за зразком колишньої Президії для розвантаження Верховної Ради, а також відносно збільшення кількості консультативно-допоміжного персоналу для кожного народного депутата.	UKRAINIAN
ParlaMint-UA_2003-09-02-m0.u3.p41.sent1	На моє переконання, наявність сьогодні у парламенті двох майже врівноважених сил має величезне стабілізуюче значення.	UKRAINIAN
ParlaMint-UA_2003-09-02-m0.u3.p41.sent2	Така рівновага - це основа для стабільності у країні, збалансованих компромісних, а не нав’язуваних рішень, недопущення крену у той чи інший бік.	UKRAINIAN
ParlaMint-UA_2003-09-02-m0.u3.p41.sent3	Щоб з максимальною віддачею використати таку свого роду унікальну для наших реалій можливість потрібно відмовитись від антагонізму у стосунках.	UKRAINIAN
ParlaMint-UA_2003-09-02-m0.u3.p41.sent4	Бо за умов антагонізму можливо простіше заробляти політичний капітал, але за умов толерантності легше досягти порозуміння.	UKRAINIAN
ParlaMint-UA_2003-09-02-m0.u3.p41.sent5	Адже долають розбіжності між собою держави, яких розводять на різні позиції проблеми сучасності.	UKRAINIAN
ParlaMint-UA_2003-09-02-m0.u3.p41.sent6	На наших очах відбувається зшиття Європи, а ми тим більше приречені на подолання протистояння і конфронтації в середині своєї власної країни.	UKRAINIAN
ParlaMint-UA_2003-09-02-m0.u3.p41.sent7	Проводити таку лінію спроможні лише особистості.	UKRAINIAN
ParlaMint-UA_2003-09-02-m0.u3.p41.sent8	Давайте продемонструємо, що ми є такими.	UKRAINIAN
ParlaMint-UA_2003-09-02-m0.u3.p41.sent9	Для цього парламентська більшість має сповна усвідомити своє призначення і не намагатися задовольнити всіх, бути зручною для всіх, інакше не уникнути ризику, не задовольнити нікого і не бути сильними ні в чому.	UKRAINIAN
ParlaMint-UA_2003-09-02-m0.u3.p41.sent10	Переконаний, керівники фракцій і груп більшості не можуть, не повинні і не будуть працювати за викликом.	UKRAINIAN
ParlaMint-UA_2003-09-02-m0.u3.p41.sent11	Натомість опозиція не повинна жити лише підозрами і перманентною, виснажливою для країни та самих політиків боротьбою.	UKRAINIAN
ParlaMint-UA_2003-09-02-m0.u3.p41.sent12	Треба ризикнути і більше працювати на атмосферу державної довіри та злагоди.	UKRAINIAN
ParlaMint-UA_2003-09-02-m0.u3.p41.sent13	Кажуть, що політика - це прекрасна гра і що її актори за лаштунками сцени зустрічаються як найкращі друзі.	UKRAINIAN
ParlaMint-UA_2003-09-02-m0.u3.p41.sent14	Давайте будемо робити це і безпосередньо у Верховній Раді.	UKRAINIAN
ParlaMint-UA_2003-09-02-m0.u3.p42.sent1	Давайте нарощувати взаємодію з урядом.	UKRAINIAN
ParlaMint-UA_2003-09-02-m0.u3.p43.sent1	У свою чергу дуже розраховую на вашу, шановні колеги, консолідовану підтримку своїх дій, які спрямовані виключно і тільки на те, що парламент був парламентом.	UKRAINIAN
ParlaMint-UA_2003-09-02-m0.u3.p43.sent2	Щоб ми не стільки боролися за право бути ним, а стали ним.	UKRAINIAN
ParlaMint-UA_2003-09-02-m0.u3.p43.sent3	Щоб Верховна Рада України сповна відповідала своєму високому покликанню і призначенню.	UKRAINIAN
ParlaMint-UA_2003-09-02-m0.u3.p43.sent4	Сьогодні у нас є всі підстави для реалізації вищою мірою благородної національної ідеї, нашого національного обов’язку, сформованого Михайлом Грушевським.	UKRAINIAN
ParlaMint-UA_2003-09-02-m0.u3.p43.sent5	Обставини так сложились, що великі завдання і досягнення стали для нас можливі, що ми можемо творити не тільки свобідну, незалежну Україну, а й Україну велику.	UKRAINIAN
ParlaMint-UA_2003-09-02-m0.u3.p44.sent1	Вітаю всіх вас з початком роботи 4-ої сесії Верховної Ради України.	UKRAINIAN
ParlaMint-UA_2003-09-02-m0.u3.p45.sent1	Дякую за увагу.	UKRAINIAN
ParlaMint-UA_2003-09-02-m0.u4.p1.sent1	Шановні колеги!	UKRAINIAN
ParlaMint-UA_2003-09-02-m0.u4.p2.sent1	У міжсесійний період група народних депутатів за активну участь в законотворчій діяльності, а також у зв’язку з тим, що у них були круглі дати в їхньому житті, відзначено почесними грамотами та грамотами Верховної Ради України.	UKRAINIAN
ParlaMint-UA_2003-09-02-m0.u4.p2.sent2	Дозвольте вже за традицією, яка складається, вручити їм ці відзнаки.	UKRAINIAN
ParlaMint-UA_2003-09-02-m0.u5.p1.sent1	За заслуги перед українським народом у сприянні в становленні незалежної держави, розвитку демократії та вагомий особистий внесок у законотворчу роботу парламенту України нагородити народних депутатів України Почесною грамотою Верховної Ради України Байсарова Леоніда Володимировича, голову підкомітету з питань паливно-енергетичного комплексу ядерної політики та ядерної безпеки ; Бондаренка Григорія Івановича, члена Комітету з питань бюджету ; Броннікова Володимира Костянтиновича, голову підкомітету Комітету з питань паливно-енергетичного комплексу, ядерної політики та ядерної безпеки.	UKRAINIAN
ParlaMint-UA_2003-09-02-m0.u5.p1.sent2	Васадзе Таріела Шакровича, члена Комітету з питань фінансів і банківської діяльності ; Клімова Леоніда Михайловича, члена Комітету з питань фінансів і банківської діяльності ; Литвина Вадима Валентиновича, секретаря Комітету з питань паливно-енергетичного комплексу, ядерної політики та ядерної безпеки ; Манчуленка Георгія Мануїловича, секретаря Комітету з питань національної безпеки і оборони ; Матвєєва Володимира Йосиповича, заступника голови Комітету з питань економічної політики, управління народним господарством, власності та інвестицій ; Матвєєва Валентина Григоровича, голову Комітету з питань Регламенту, депутатської етики та організації роботи Верховної Ради України.	UKRAINIAN
ParlaMint-UA_2003-09-02-m0.u5.p2.sent1	Матвієнка Анатолія Сергійовича - голову Комітету з питань державного будівництва та місцевого самоврядування.	UKRAINIAN
ParlaMint-UA_2003-09-02-m0.u5.p3.sent1	Мельника Миколу Євтихійовича - голову підкомітету Комітету з питань аграрної політики та земельних відносин.	UKRAINIAN
ParlaMint-UA_2003-09-02-m0.u5.p4.sent1	Мокроусова Анатолія Олексійовича - члена Комітету з питань державного будівництва та місцевого самоврядування.	UKRAINIAN
ParlaMint-UA_2003-09-02-m0.u5.p5.sent1	Полянича Михайла Михайловича - члена Комітету з питань аграрної політики та земельних відносин.	UKRAINIAN
ParlaMint-UA_2003-09-02-m0.u5.p6.sent1	Сташевського Станіслава Телісфоровича - голову Комітету у закордонних справах.	UKRAINIAN
ParlaMint-UA_2003-09-02-m0.u5.p7.sent1	Грамотою Верховної Ради України Беспалого Бориса Яковича - секретаря Комітету з питань державного будівництва та місцевого самоврядування.	UKRAINIAN
ParlaMint-UA_2003-09-02-m0.u5.p8.sent1	Короля Віктора Миколайовича - заступника голови Комітету з питань бюджету.	UKRAINIAN
ParlaMint-UA_2003-09-02-m0.u5.p9.sent1	Сінченка Сергія Григоровича - заступника голови Комітету з питань законодавчого забезпечення правоохоронної діяльності.	UKRAINIAN
ParlaMint-UA_2003-09-02-m0.u6.p1.sent1	Шановні народні депутати, а тепер давайте разом іще раз дружно привітаємо всіх наших колег з нагородами, побажаємо їм здоров’я і плідної законотворчої діяльності.	UKRAINIAN
ParlaMint-UA_2003-09-02-m0.u6.p2.sent1	Прошу сідати.	UKRAINIAN
ParlaMint-UA_2003-09-02-m0.u6.p3.sent1	Шановні колеги, перед завершенням третьої сесії ми затвердили календарний план проведення нинішньої сесії.	UKRAINIAN
ParlaMint-UA_2003-09-02-m0.u6.p3.sent2	Вам його роздано.	UKRAINIAN
ParlaMint-UA_2003-09-02-m0.u6.p4.sent1	Відповідно до календарного плану до кінця цього тижня у нас робота у комітетах, фракціях і групах.	UKRAINIAN
ParlaMint-UA_2003-09-02-m0.u6.p5.sent1	Вам роздано проект порядку деного четвертої сесії та проект розкладу засідань Верховної Ради України на наступний тиждень, який Погоджувальна рада вчора розглянула і доручила комітетам уважно доопрацювати і до четверга подати свої пропозиції для узагальнення.	UKRAINIAN
ParlaMint-UA_2003-09-02-m0.u6.p5.sent2	Прохання до народних депутатів, керівників комітетів, груп і фракцій виконати цю роботу.	UKRAINIAN
ParlaMint-UA_2003-09-02-m0.u6.p6.sent1	Ранкове засідання Верховної Ради України оголошую закритим.	UKRAINIAN
ParlaMint-UA_2003-09-02-m0.u6.p6.sent2	Наступне пленарне засідання Верховної Ради України розпочнеться о 10-й годині 9 вересня.	UKRAINIAN
