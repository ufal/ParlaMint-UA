id	text	language
ParlaMint-UA_2017-12-06-m1.u1.p1.sent1	Доброго дня, шановні народні депутати України, шановні гості Верховної Ради України!	UKRAINIAN
ParlaMint-UA_2017-12-06-m1.u1.p1.sent2	В урочистому засіданні Верховної Ради України беруть участь народні депутати України, президенти України Леонід Макарович Кравчук і Віктор Андрійович Ющенко.	UKRAINIAN
ParlaMint-UA_2017-12-06-m1.u1.p1.sent3	Члени Кабінету Міністрів України, народні депутати попередніх скликань Верховної Ради України, Уповноважений Президента України у справах кримськотатарського народу, голова та члени Меджлісу кримськотатарського народу, представники дипломатичного корпусу, а також представники засобів масової інформації.	UKRAINIAN
ParlaMint-UA_2017-12-06-m1.u1.p2.sent1	Шановні народні депутати, шановні гості Верховної Ради України, урочисте засідання Верховної Ради України з нагоди відзначення 100-річчя проведення першого Курултаю кримськотатарського народу оголошую відкритим.	UKRAINIAN
ParlaMint-UA_2017-12-06-m1.u2.p1.sent1	Шановні гості, шановні присутні, шановні народні депутати України!	UKRAINIAN
ParlaMint-UA_2017-12-06-m1.u2.p1.sent2	Зараз до слова запрошується Голова Верховної Ради України Андрій Парубій.	UKRAINIAN
ParlaMint-UA_2017-12-06-m1.u2.p2.sent1	Просимо, пане Андрію, вас до слова.	UKRAINIAN
ParlaMint-UA_2017-12-06-m1.u3.p1.sent1	Вельмишановні учасники урочистого засідання Верховної Ради України, високодостойні панове президенти, високодостойні лідери кримськотатарського народу, шановні народні депутати України, високоповажні муфтії, шановні представники дипломатичного корпусу та міжнародних організацій, шановні співвітчизники!	UKRAINIAN
ParlaMint-UA_2017-12-06-m1.u3.p1.sent2	"Ніде по всій Україні не зустрічали українського війська з таким ентузіазмом, з такими оваціями і з таким захопленням, як робило це населення Сімферополя, всі вулиці були прикрашені квітами і переповнені публікою".	UKRAINIAN
ParlaMint-UA_2017-12-06-m1.u3.p1.sent3	Це цитата зі спогадів сотника армії УНР Бориса Монкевича про вступ українського війська на чолі з полковником Болбочаном у Сімферополь, який завершив звільнення Криму від російських окупантів 24 квітня 1918 року.	UKRAINIAN
ParlaMint-UA_2017-12-06-m1.u3.p2.sent1	У січні 1918 року Кримська Народна Республіка, проголошена Курултаєм у грудні 1917-го, була знищена, а Крим окупований російсько-більшовицькими агресорами.	UKRAINIAN
ParlaMint-UA_2017-12-06-m1.u3.p2.sent2	У Криму почався жахливий терор, російські окупанти розстріляли лідера кримських татар Номана Челебіджіхана, який намагався домовитися з ними про припинення бойових дій.	UKRAINIAN
ParlaMint-UA_2017-12-06-m1.u3.p2.sent3	Але вже у квітні 1918 року українська армія повернула на Кримський півострів мир та спокій, повернула волю усім корінним народам.	UKRAINIAN
ParlaMint-UA_2017-12-06-m1.u3.p2.sent4	Вражають паралелі між подіями столітньої давнини і сучасними подіями.	UKRAINIAN
ParlaMint-UA_2017-12-06-m1.u3.p3.sent1	Російська окупація Криму у 1918 році і сучасна окупація нічим не відрізняються.	UKRAINIAN
ParlaMint-UA_2017-12-06-m1.u3.p3.sent2	Тодішня і сучасна окупація – це страх, терор і залякування.	UKRAINIAN
ParlaMint-UA_2017-12-06-m1.u3.p3.sent3	Переслідуються українці і кримські татари.	UKRAINIAN
ParlaMint-UA_2017-12-06-m1.u3.p3.sent4	Тоді окупанти відразу жорстоко розігнали кримськотатарський Курултай, а у сучасному Криму Меджліс кримськотатарського народу проголошений російськими окупантами екстремістською організацією і заборонений.	UKRAINIAN
ParlaMint-UA_2017-12-06-m1.u3.p3.sent5	І тоді, і зараз російський агресор у Криму забороняє діяльність українських патріотичних організацій, татарських національних об’єднань, під утиском перебувають віряни і українських християнських церков, і мусульмани.	UKRAINIAN
ParlaMint-UA_2017-12-06-m1.u3.p3.sent6	Але, я переконаний, як українські воїни звільнили Крим тоді, у квітні 1918 року, так ми звільнимо Крим і зараз.	UKRAINIAN
ParlaMint-UA_2017-12-06-m1.u3.p4.sent1	Також ми пам’ятаємо, що наша Верховна Рада 12 травня 2016 року провела декомунізацію також і в Криму.	UKRAINIAN
ParlaMint-UA_2017-12-06-m1.u3.p4.sent2	75 населеним пунктам і районам півострова були повернуті історичні назви.	UKRAINIAN
ParlaMint-UA_2017-12-06-m1.u3.p4.sent3	І я знаю, як ви пишаєтесь цим рішенням, і я пишаюсь цим важливим державницьким рішенням українського парламенту.	UKRAINIAN
ParlaMint-UA_2017-12-06-m1.u3.p4.sent4	Декомунізація Криму – це також і крок до його деокупації.	UKRAINIAN
ParlaMint-UA_2017-12-06-m1.u3.p5.sent1	Дорогі кримчани!	UKRAINIAN
ParlaMint-UA_2017-12-06-m1.u3.p5.sent2	Ми з вами, ми не забуваємо про нас, і я впевнений, Крим повернеться додому – у велику українську родину, бо Крим – це Україна.	UKRAINIAN
ParlaMint-UA_2017-12-06-m1.u3.p6.sent1	Історичні долі українського та кримськотатарського народів нерозривно пов’язані та багато в чому схожі між собою.	UKRAINIAN
ParlaMint-UA_2017-12-06-m1.u3.p6.sent2	Наші народи єднає споконвічна жага свободи, незламна воля зберігати та розвивати власну національну самобутність, а також виснажлива боротьба за право жити вільно та гідно на власній землі.	UKRAINIAN
ParlaMint-UA_2017-12-06-m1.u3.p7.sent1	17 березня цього ж року в цьому ж залі відбулося Урочисте засідання Верховної Ради України з нагоди 100-річчя Української революції 1917-1921 років і створення першого українського парламенту – Української Центральної Ради.	UKRAINIAN
ParlaMint-UA_2017-12-06-m1.u3.p7.sent2	Саме під час Української революції було продемонстровано можливість цивілізованого демократичного об’єднання території в єдину суверенну державу, проголошено незалежність України.	UKRAINIAN
ParlaMint-UA_2017-12-06-m1.u3.p7.sent3	Ця доба стала вершиною національно-визвольної боротьби, відродження української нації та одним з найбільш складних періодів української історії, історії українського народу в ХХ столітті.	UKRAINIAN
ParlaMint-UA_2017-12-06-m1.u3.p7.sent4	І ми пам’ятаємо про ще одні історичні події, які також відбувалися сто років тому, у 1917 році, коли в межах сучасних кордонів України – це національне відродження кримськотатарського народу.	UKRAINIAN
ParlaMint-UA_2017-12-06-m1.u3.p7.sent5	У квітні 1917 року в Сімферополі було скликано Всекримський мусульманський з’їзд, який обрав Тимчасовий кримсько-мусульманський виконавчий комітет.	UKRAINIAN
ParlaMint-UA_2017-12-06-m1.u3.p7.sent6	Українську Раду відвідала делегація мусульман, яка звернулася з проханням підтримати їхнє прагнення до встановлення автономії Криму.	UKRAINIAN
ParlaMint-UA_2017-12-06-m1.u3.p7.sent7	"Мусульмани висловлюють побажання про територіальне приєднання Криму до України".	UKRAINIAN
ParlaMint-UA_2017-12-06-m1.u3.p7.sent8	Це цитата з газети "Голос татар" за 2 липня 1917 рік.	UKRAINIAN
ParlaMint-UA_2017-12-06-m1.u3.p8.sent1	Курултай, столітнє скликання якого ми сьогодні урочисто відзначаємо, розпочав своє перше засідання 9 грудня 1917 року о 14 годині в залі суду ханського палацу в Бахчисараї, після здійснення делегатами намазу.	UKRAINIAN
ParlaMint-UA_2017-12-06-m1.u3.p8.sent2	А перший український парламент – Українська Центральна Рада – привітала початок роботи курултаю телеграмою.	UKRAINIAN
ParlaMint-UA_2017-12-06-m1.u3.p9.sent1	За підсумками першого Курултаю кримськотатарського народу було проголошено кримськотатарську.	UKRAINIAN
ParlaMint-UA_2017-12-06-m1.u3.p9.sent2	Кримську Народну Республіку, було сформовано її уряд, затверджено символіку та ухвалено кримськотатарські основні закони, першу Конституцію Криму.	UKRAINIAN
ParlaMint-UA_2017-12-06-m1.u3.p10.sent1	Мало хто знає, але кримські татари стали найпершою мусульманською нацією, яка надала виборчі права жінкам, ще до того, як це зробили багато країн Європи.	UKRAINIAN
ParlaMint-UA_2017-12-06-m1.u3.p11.sent1	Перший Курултай, обравши кримськотатарський уряд, директорію, підкреслив при цьому, що не зазіхає на права інших народів, які заселяють Крим.	UKRAINIAN
ParlaMint-UA_2017-12-06-m1.u3.p11.sent2	Я хочу нагадати слова одного з організаторів першого Курултаю, першого голови кримськотатарського національного уряду Номана Челебіджіхана: "На Кримському півострові ростуть різнокольорові троянди, лілії, тюльпани, і в кожного з них.	UKRAINIAN
ParlaMint-UA_2017-12-06-m1.u3.p11.sent3	витончених квітів є своя особлива краса, свій особливий ніжний аромат.	UKRAINIAN
ParlaMint-UA_2017-12-06-m1.u3.p11.sent4	Ці троянди, ці квіти – це народи, що живуть у Криму.	UKRAINIAN
ParlaMint-UA_2017-12-06-m1.u3.p12.sent1	Мета Курултаю – зібравши їх разом, скласти з них красивий і витончений букет, заснувати на прекрасному острові Крим справжню цивілізовану Швейцарію.	UKRAINIAN
ParlaMint-UA_2017-12-06-m1.u3.p12.sent2	Курултай думає не тільки про кримських татар, але про всі народи, які протягом століть по-братські живуть разом з ними.	UKRAINIAN
ParlaMint-UA_2017-12-06-m1.u3.p12.sent3	Курултай запрошує їх працювати разом і буде йти з ними пліч-о-пліч".	UKRAINIAN
ParlaMint-UA_2017-12-06-m1.u3.p13.sent1	Кримська народна республіка стала першою у світі тюркською республікою.	UKRAINIAN
ParlaMint-UA_2017-12-06-m1.u3.p13.sent2	Всі інші тюркські республіки, навіть сучасна Туреччина, були засновані вже після того, як була проголошена Кримська народна республіка.	UKRAINIAN
ParlaMint-UA_2017-12-06-m1.u3.p13.sent3	Але наприкінці січня 1918 року більшовики захопили весь Крим, оголосивши про розпуск Курултаю і Ради народних представників, та влаштували на півострові масовий терор, який супроводжувався погромами татарських селищ.	UKRAINIAN
ParlaMint-UA_2017-12-06-m1.u3.p13.sent4	Однак Кримська Народна Республіка, проіснувавши всього декілька тижнів, залишалася в історії як свідчення того, що кримськотатарський народ усвідомлює себе суб’єктом історії, корінним народом півострова, а Крим – невід’ємною частиною України.	UKRAINIAN
ParlaMint-UA_2017-12-06-m1.u3.p14.sent1	Розпочатий російськими окупантами у 1918 році терор продовжився у 1944-му, тоді у хворій уяві кривавого диктатора Сталіна з’явилася ідея депортації цілого народу.	UKRAINIAN
ParlaMint-UA_2017-12-06-m1.u3.p14.sent2	Українці, які пережили Голодомор, розстріли, репресії, депортації, глибоко розуміють та поділяють біль кримських татар.	UKRAINIAN
ParlaMint-UA_2017-12-06-m1.u3.p14.sent3	Протягом кількох днів у травні 1944 року з Криму було депортовано близько 200 тисяч невинних кримських татар.	UKRAINIAN
ParlaMint-UA_2017-12-06-m1.u3.p14.sent4	І повернення на Батьківщину кримських татар почалося лише наприкінці 80-х років.	UKRAINIAN
ParlaMint-UA_2017-12-06-m1.u3.p14.sent5	Але насправді волю на власній землі кримські татари отримали лише із проголошенням незалежності України у 1991 році.	UKRAINIAN
ParlaMint-UA_2017-12-06-m1.u3.p15.sent1	Здавалося, що нарешті можна вільно та гідно жити на рідній землі, однак у 2014 році кримська земля знову стала об’єктом зазіхань російського загарбника, знову кримськотатарський народ поряд з українцями зазнає переслідувань та дискримінації на рідній землі.	UKRAINIAN
ParlaMint-UA_2017-12-06-m1.u3.p16.sent1	Попри всі нещастя та важкі випробування, що випали на долю кримськотатарського народу, він зміг не тільки вистояти, а й проніс через усі роки поневірянь та депортації свою щиру любов до рідної землі, зберіг свої прекрасні традиції, свою рідну мову, зберіг свій власний, неповторний шлях миру, добра та розвитку, яким йшли його предки.	UKRAINIAN
ParlaMint-UA_2017-12-06-m1.u3.p17.sent1	Як я вже зазначив на початку свого виступу, складна та багато в чому трагічна історія двох народів – українців та кримських татар – має дуже багато спільного.	UKRAINIAN
ParlaMint-UA_2017-12-06-m1.u3.p17.sent2	В обох народів відбирали державність та рідну землю, культуру і мову.	UKRAINIAN
ParlaMint-UA_2017-12-06-m1.u3.p17.sent3	Але наші народи вистояли.	UKRAINIAN
ParlaMint-UA_2017-12-06-m1.u3.p17.sent4	Спільно.	UKRAINIAN
ParlaMint-UA_2017-12-06-m1.u3.p17.sent5	Ми єдині, ми – єдиний український народ, ми – громадяни єдиної незалежної і неподільної України.	UKRAINIAN
ParlaMint-UA_2017-12-06-m1.u3.p18.sent1	І зараз, в цей скрутний для нас усіх час, попри всі внутрішні та зовнішні виклики, які стоять перед нашою країною, саме зараз надзвичайно важливим є зміцнення нашої єдності, внутрішньої єдності нашого народу, єдності, яка є запорукою нашої перемоги і майбутнього процвітання України – могутньої, демократичної, правової, європейської держави.	UKRAINIAN
ParlaMint-UA_2017-12-06-m1.u3.p19.sent1	Вітаю вас всіх, друзі, із 100-річчям першого Курултаю кримськотатарського народу.	UKRAINIAN
ParlaMint-UA_2017-12-06-m1.u3.p19.sent2	Слава кримськотатарському народу!	UKRAINIAN
ParlaMint-UA_2017-12-06-m1.u3.p20.sent1	Слава Україні!	UKRAINIAN
ParlaMint-UA_2017-12-06-m1.u4.p1.sent1	Дякуємо шановному Голові Верховної Ради України за ґрунтовний в історичний виступ, і такі важливі паралелі в сучасній історії України.	UKRAINIAN
ParlaMint-UA_2017-12-06-m1.u5.p1.sent1	Слово надається Представнику Президента України у Верховній Раді, народному депутату України Ірині Степанівні Луценко для оголошення привітання глави української держави.	UKRAINIAN
ParlaMint-UA_2017-12-06-m1.u5.p2.sent1	Будь ласка, пані Ірино.	UKRAINIAN
ParlaMint-UA_2017-12-06-m1.u6.p1.sent1	"Шановні співвітчизники, сьогодні ми відзначаємо пам’ятну подію – 100-річчя від часу проведення першого Курултаю, національного зібрання кримськотатарського народу.	UKRAINIAN
ParlaMint-UA_2017-12-06-m1.u6.p2.sent1	"У цей день наше політичне життя, яке обірвалося півтора століття тому, знаходить воістину нове народження", – такими історичними словами муфтій Криму Номан Челебіджіхан у 1917 році відкрив перший Курултай кримськотатарського народу.	UKRAINIAN
ParlaMint-UA_2017-12-06-m1.u6.p2.sent2	За його підсумками було проголошено Кримську Народу Республіку, сформовано уряд, укладено Конституцію, яка відмінила станові привілеї та проголосила основоположні демократичні права і свободи, що полягали передусім у рівноправності всіх мешканців Криму, наданні прав жінкам на рівні з чоловіками.	UKRAINIAN
ParlaMint-UA_2017-12-06-m1.u6.p3.sent1	Знаменним є те, що у церемонії відкриття зібрання взяла участь делегація Української Центральної Ради.	UKRAINIAN
ParlaMint-UA_2017-12-06-m1.u6.p3.sent2	І хоча мрія розбудувати проголошену республіку була розтоптана більшовиками, які розпочали кривавий терор, перший Курултай став вагомою віхою в історії Криму і всієї України.	UKRAINIAN
ParlaMint-UA_2017-12-06-m1.u6.p4.sent1	Нинішня анексія Криму Росією, що марить імперськими амбіціями, знову принесла на півострів ворожнечу і страх, утиски та репресії проти кримських татар, українців, представників інших національностей, усіх, хто залишається вірними українській державі.	UKRAINIAN
ParlaMint-UA_2017-12-06-m1.u6.p4.sent2	Україна докладає значних зусиль для відновлення суверенітету і територіальної цілісності, захисту своїх громадян на загарбаних Російською Федерацією територіях.	UKRAINIAN
ParlaMint-UA_2017-12-06-m1.u6.p4.sent3	Ми наполегливо діємо політичними методами, передусім на міжнародному рівні, звертаючись до Організації Об’єднаних Націй, Міжнародного кримінального суду, інших міжнародних та європейських інституцій з метою справедливого покарання агресора.	UKRAINIAN
ParlaMint-UA_2017-12-06-m1.u6.p4.sent4	Розпочато роботу над створенням у Криму Національної автономії кримських татар у складі суверенної і незалежної Української держави.	UKRAINIAN
ParlaMint-UA_2017-12-06-m1.u6.p4.sent5	Очікую ближчим часом від робочої групи конституційної комісії напрацьованих та узгоджених змін та доповнень до розділу Х Конституції України, що мають законодавчо закріпити статус такої автономії, у якій будуть забезпечені рівні права і свободи як кримських татар, так і представників інших етносів, що проживають на півострові.	UKRAINIAN
ParlaMint-UA_2017-12-06-m1.u6.p4.sent6	А в подальшому сподіваюсь на мудре і зважене рішення народних депутатів України у цьому надзвичайно важливому питанні.	UKRAINIAN
ParlaMint-UA_2017-12-06-m1.u6.p5.sent1	Переконаний, що досвід героїчної боротьби кримськотатарського народу за свої права і за свою рідну землю, його висока організованість та єдність з українською нацією у розбудові української держави стануть переконливими чинниками відновлення державного суверенітету у Криму, успішного розвитку України в сім’ї розвинених, демократичних, європейських держав.	UKRAINIAN
ParlaMint-UA_2017-12-06-m1.u6.p5.sent2	Слава Україні!"	UKRAINIAN
ParlaMint-UA_2017-12-06-m1.u7.p1.sent1	Героям слава!	UKRAINIAN
ParlaMint-UA_2017-12-06-m1.u8.p1.sent1	"Петро Порошенко".	UKRAINIAN
ParlaMint-UA_2017-12-06-m1.u8.p1.sent2	Дякую.	UKRAINIAN
ParlaMint-UA_2017-12-06-m1.u9.p1.sent1	Дякую.	UKRAINIAN
ParlaMint-UA_2017-12-06-m1.u9.p2.sent1	Шановні учасники урочистого засідання, я передаю слово для ведення урочистого засідання Першому заступнику Голови Верховної Ради України Ірині Геращенко.	UKRAINIAN
ParlaMint-UA_2017-12-06-m1.u9.p3.sent1	Будь ласка, пані Ірина.	UKRAINIAN
ParlaMint-UA_2017-12-06-m1.u10.p1.sent1	Дякую, шановний пане Голово.	UKRAINIAN
ParlaMint-UA_2017-12-06-m1.u10.p2.sent1	Просто інформуємо, що у нашого шановного Голови сьогодні дуже багато дипломатичних зустрічей.	UKRAINIAN
ParlaMint-UA_2017-12-06-m1.u10.p2.sent2	І, повірте, немає жодної зустрічі ані Голови Верховної Ради, ані його заступників, ані, звичайно, Президента чи голови уряду, де б не піднімалося питання неприпустимості анексії Криму, повзучої анексії Донбасу і того, що питання повернення Криму стоїть на порядку денному.	UKRAINIAN
ParlaMint-UA_2017-12-06-m1.u10.p3.sent1	Ми продовжуємо наше засідання.	UKRAINIAN
ParlaMint-UA_2017-12-06-m1.u10.p3.sent2	І зараз слово надається нашому шановному колезі, народному депутату України, Уповноваженому Президента України у справах кримськотатарського народу, лідеру кримськотатарського народу Мустафі Джемілєву, нашому безсумнівному, найавторитетнішому депутату українського парламенту.	UKRAINIAN
ParlaMint-UA_2017-12-06-m1.u11.p1.sent1	Вельмишановний головуючий Верховної Ради, вельмишановний Президенте України, народні депутати, запрошені, гості та телеглядачі, зокрема наші співвітчизники і співгромадяни.	UKRAINIAN
ParlaMint-UA_2017-12-06-m1.u11.p2.sent1	Сьогодні дуже важлива подія в житті кримськотатарського народу.	UKRAINIAN
ParlaMint-UA_2017-12-06-m1.u11.p2.sent2	Я знаю, що зараз в Криму тисячі і тисячі наших громадян бачать наше засідання через онлайн-трансляцію телеканалу "АТР".	UKRAINIAN
ParlaMint-UA_2017-12-06-m1.u11.p2.sent3	Тому, з вашого дозволу, шановний головуючий, я хотів би свій виступ сделать на кримськотатарській мові.	UKRAINIAN
ParlaMint-UA_2017-12-06-m1.u11.p2.sent4	Оскільки не всі в цьому залі достатньо володіють кримськотатарською мовою, мовою іншого корінного народу України, то прошу вас взяти навушники, по яких можна вислухати синхронний перевод українською.	UKRAINIAN
ParlaMint-UA_2017-12-06-m1.u11.p2.sent5	Щоб не створювати труднощі для нашого перекладача, я постараюсь строго придерживаться текста, не делать якихось експромтів.	UKRAINIAN
ParlaMint-UA_2017-12-06-m1.u11.p3.sent1	Вельмишановні народні депутати України і делегати другого Курултаю кримськотатарського народу!	UKRAINIAN
ParlaMint-UA_2017-12-06-m1.u11.p3.sent2	Поважні гості!	UKRAINIAN
ParlaMint-UA_2017-12-06-m1.u11.p3.sent3	Рівно сто років тому, коли після 135-річної окупації Росією Криму і повалення царського режиму народи імперії, що розпались, отримали право вільно висловлювати свою волю і думки, кримські татари здійснили відчайдушну спробу реалізувати своє законне право на самовизначення на своїй землі.	UKRAINIAN
ParlaMint-UA_2017-12-06-m1.u11.p3.sent4	Вони у першу чергу відродили свій традиційний представницький орган – Курултай, тобто національний парламент, який оголосив Кримську Народну Республіку.	UKRAINIAN
ParlaMint-UA_2017-12-06-m1.u11.p4.sent1	У першій же статті Конституції республіки мовилось, що всі етноси у Криму мають право на самовизначення в рамках єдиної республіки.	UKRAINIAN
ParlaMint-UA_2017-12-06-m1.u11.p4.sent2	Також чітко визначалося і те, що форма управління республіки і склад її керівництва мають бути визначені крайовим засновницьким зібранням, куди запрошувалися представники всіх національних організацій півострова.	UKRAINIAN
ParlaMint-UA_2017-12-06-m1.u11.p4.sent3	Лідер Курултаю і глава республіки Номан Челебіджіхан у своїх виступах говорив про те, що розглядає етноси, які проживають у Криму, як різноманітні квіти, поєднані разом, складають чудовий букет і забезпечать процвітання Криму.	UKRAINIAN
ParlaMint-UA_2017-12-06-m1.u11.p5.sent1	Кримські татари в особи свого представницького органу перед загрозою більшовицької навали, що насувалась, марно намагались консолідувати всі сили півострова для запобігання цій загрозі.	UKRAINIAN
ParlaMint-UA_2017-12-06-m1.u11.p5.sent2	Проте їх зусилля не були успішними.	UKRAINIAN
ParlaMint-UA_2017-12-06-m1.u11.p5.sent3	Виховані у дусі імперської зневаги і ворожості до будь-якого інородця, російські політичні сили в Криму не могли змиритися з тим, що у них мають бути рівні права з представниками корінного народу, і вони продовжували торочити про неделимость матушки России.	UKRAINIAN
ParlaMint-UA_2017-12-06-m1.u11.p5.sent4	Деякою мірою їх заколисували чутки, що розповсюджувалися більшовицькими матросами у Севастополі, про те, що ті в Криму нікого не чіпатимуть, а воюватимуть лише з татарами.	UKRAINIAN
ParlaMint-UA_2017-12-06-m1.u11.p5.sent5	Правда, була ще певна підтримка з боку нечисленних в Криму сил українських націоналістів.	UKRAINIAN
ParlaMint-UA_2017-12-06-m1.u11.p5.sent6	Тому військові формування кримських татар стали практично єдиною силою, що здійснювали якийсь спротив просуванню більшовицьких сил на початку січня 1918 року.	UKRAINIAN
ParlaMint-UA_2017-12-06-m1.u11.p5.sent7	Але сили були геть нерівними.	UKRAINIAN
ParlaMint-UA_2017-12-06-m1.u11.p5.sent8	Під час кровопролитних боїв під Бахчисараєм тривалістю півтора дні 12-13 січня 1918 року кримськотатарський ескадрон було знищено силами більшовиків переважаючою в 10 разів кількістю.	UKRAINIAN
ParlaMint-UA_2017-12-06-m1.u11.p5.sent9	В Криму запанував червоний терор, обіцянки не чіпали нікого, крім кримських татар, звісно теж були швидко забуті.	UKRAINIAN
ParlaMint-UA_2017-12-06-m1.u11.p6.sent1	Було розстріляно або заживо втоплено у Чорному морі тисячі і тисячі людей, в тому числі палких прихильників неделимой матушки России.	UKRAINIAN
ParlaMint-UA_2017-12-06-m1.u11.p6.sent2	Був арештований, запроторений до севастопольської в’язниці, а потім 23 лютого розстріляний та кинутий у море, і голова кримськотатарського Курултаю, голова уряду кримськотатарської.	UKRAINIAN
ParlaMint-UA_2017-12-06-m1.u11.p6.sent3	Кримської Народної Республіки, поет, автор Гімну кримськотатарського народу - Номан Челебіджіхан.	UKRAINIAN
ParlaMint-UA_2017-12-06-m1.u11.p7.sent1	Після остаточного повалення радянської влади в Криму у 1920 році більшовики з пропагандистською метою, а саме з метою привернення симпатій тюркського та ісламського світу, створили 18 жовтня 1921 року національну територіальну республіку – Кримську АРСР, з державною кримськотатарською мовою поряд із російською.	UKRAINIAN
ParlaMint-UA_2017-12-06-m1.u11.p8.sent1	Деякі діячі Курултаю, які залишилися живими, навіть отримали високі посади в цій республіці, але це тривало зовсім недовго.	UKRAINIAN
ParlaMint-UA_2017-12-06-m1.u11.p8.sent2	Вже наприкінці 20-х років, після розстрілу глави Республіки Велі Ібраїмова почався масовий відстріл або відправлення у винищувальні радянські табори майже всієї національної інтелігенції та передовсім колишніх делегатів Курултаю.	UKRAINIAN
ParlaMint-UA_2017-12-06-m1.u11.p8.sent3	Тому можна сказати, що сьогодні ми відзначаємо 100-річчя розстріляного кримськотатарського Курултаю.	UKRAINIAN
ParlaMint-UA_2017-12-06-m1.u11.p9.sent1	Пройшли роки.	UKRAINIAN
ParlaMint-UA_2017-12-06-m1.u11.p9.sent2	1991 року, тобто через 70 років після встановлення радянської влади в Криму і 47 років після геноциду і тотальної депортації 1944 року, кримські татари, переважна більшість яких знаходилася в місцях заслання, скориставшись свободами горбачовської перебудови, зуміли провести демократичні вибори своїх делегатів і скликати в Сімферополі другий Курултай кримськотатарського народу.	UKRAINIAN
ParlaMint-UA_2017-12-06-m1.u11.p9.sent3	Серед інших документів другий Курултай ухвалив Декларацію про суверенітет кримськотатарського народу на своїй історичній Батьківщині.	UKRAINIAN
ParlaMint-UA_2017-12-06-m1.u11.p10.sent1	На цьому Курултаї був обраний вищий представницько-виконавчий орган – Меджліс кримськотатарського народу, а потім вже у всіх місцях проживання кримських татар були обрані місцеві і регіональні меджліси.	UKRAINIAN
ParlaMint-UA_2017-12-06-m1.u11.p10.sent2	Як і слід було очікувати, радянська влада моментально оголосила Курултай та Меджліс антирадянськими та антиекстремістськими організаціями.	UKRAINIAN
ParlaMint-UA_2017-12-06-m1.u11.p10.sent3	Правда, розгорнути репресії поти Курултаю радянська влада вже не була.	UKRAINIAN
ParlaMint-UA_2017-12-06-m1.u11.p10.sent4	вже їй було не сила, вона сама вже перебувала на порозі власної смерті.	UKRAINIAN
ParlaMint-UA_2017-12-06-m1.u11.p11.sent1	Вже після розпаду Радянського Союзу нова влада Російської Федерації висловила готовність визнати Курултай у якості єдиного вищого представницького органу, обіцяли навіть суттєву допомогу у вирішенні соціальних проблем народу, але за умови, що кримські татари у свою чергу підтримають указ про денонсацію Указу 1954 року Верховної Ради СРСР про передачу Криму до складу України, що на той час готувався.	UKRAINIAN
ParlaMint-UA_2017-12-06-m1.u11.p11.sent2	Безумовно, ми не могли погодитись на таку домовленість, і ця домовленість не була досягнута.	UKRAINIAN
ParlaMint-UA_2017-12-06-m1.u11.p11.sent3	Тому всі наступні роки російські спецслужби і пропагандистський апарат працювали на дискредитацію системи національного самоврядування кримськотатарського народу, на внесення розколу у середовище кримських татар.	UKRAINIAN
ParlaMint-UA_2017-12-06-m1.u11.p11.sent4	Надаючи потужну підтримку проросійським силам у Криму, російські засоби масової інформації постійно намагалися залякати мешканців Криму і всієї України сепаратизмом кримських татар, звинувачуючи їх то у планах відокремитися від України і приєднатися до Туреччини, а то і у спробах створити в Криму другу Чечню, а то навіть у намірах наслідувати приклад Косово.	UKRAINIAN
ParlaMint-UA_2017-12-06-m1.u11.p12.sent1	Всупереч очікуванням кримських татар, Курултай не був визнаний і Україною, хоча Україна з перших днів своєї незалежності оголосила курс на повернення кримськотатарського народу і відновлення всіх його прав.	UKRAINIAN
ParlaMint-UA_2017-12-06-m1.u11.p12.sent2	Причини висувалися різні, але в основному було небажання викликати невдоволення проросійської частини населення Криму і самої Росії.	UKRAINIAN
ParlaMint-UA_2017-12-06-m1.u11.p12.sent3	В результаті деякі керівники держави не приховували своїх побоювань по відношенню до кримських татар, що посилено поширювала російська пропаганда.	UKRAINIAN
ParlaMint-UA_2017-12-06-m1.u11.p12.sent4	Багато соціальних, земельних, освітніх, культурних і правових проблем корінного народу, проблеми повного їх повернення на свою історичну Батьківщину десятиліттями не вирішувалося.	UKRAINIAN
ParlaMint-UA_2017-12-06-m1.u11.p12.sent5	На жаль, на той час це була реальна ситуація, з якою стикалися.	UKRAINIAN
ParlaMint-UA_2017-12-06-m1.u11.p12.sent6	І хоча якісь проблеми на той час і були вирішені, то в основному завдяки єдності і консолідації народу, який в умовах відносної демократії повною мірою міг відстоювати свої права.	UKRAINIAN
ParlaMint-UA_2017-12-06-m1.u11.p13.sent1	Достатньо сказати, що більше двох десятків років кримські татари не могли добитися ухвалення Верховною Радою Закону про відновлення прав депортованих.	UKRAINIAN
ParlaMint-UA_2017-12-06-m1.u11.p13.sent2	Цей закон ухвалили лише після Революції Гідності і окупації Криму російськими військами.	UKRAINIAN
ParlaMint-UA_2017-12-06-m1.u11.p14.sent1	Зараз більшість експертів схиляється до думки, що якби Україна вела в Криму виважену і системну політику, якби статус Криму відповідав правам корінного народу на самовизначення, а не був якоюсь аморфною республікою-гуртожитком, то його окупація в 2014 році була, якщо б не повністю виключена, то в усякому разі вкрай ускладнена.	UKRAINIAN
ParlaMint-UA_2017-12-06-m1.u11.p15.sent1	Революція Гідності багато змінила в нашій країні, значно змінився погляд на Крим і проблеми корінного народу як в цілому в суспільстві, так і у вищих ешелонах влади України.	UKRAINIAN
ParlaMint-UA_2017-12-06-m1.u11.p15.sent2	Виступаючи на вечорі-реквіємі у зв’язку з 72-ю річницею депортації Президент держави мовив: "Ми хоч із запізненням, але усвідомили необхідність створення в Криму національної автономії кримських татар з повним гарантуванням рівних прав і свобод етнічних українців, росіян та інших етносів півострова".	UKRAINIAN
ParlaMint-UA_2017-12-06-m1.u11.p16.sent1	Ми ж дуже сподіваємось, що зміни, розроблені робочою групою Конституційної комісії до 10 статті Конституції України про статус Криму, будуть ухвалені Верховною Радою України, і справедливість по відношенню до корінного народу Криму восторжествує.	UKRAINIAN
ParlaMint-UA_2017-12-06-m1.u11.p17.sent1	Вічна пам’ять полеглим делегатам першого кримськотатарського Курултаю 100 років тому.	UKRAINIAN
ParlaMint-UA_2017-12-06-m1.u11.p18.sent1	Слава кримськотатарському народу!	UKRAINIAN
ParlaMint-UA_2017-12-06-m1.u11.p18.sent2	Слава Україні!	UKRAINIAN
ParlaMint-UA_2017-12-06-m1.u12.p1.sent1	Дякуємо, шановний Мустафа-ага і дуже дякуємо вам за цю можливість почути кримськотатарську мову в стінах українського парламенту, це чудово.	UKRAINIAN
ParlaMint-UA_2017-12-06-m1.u12.p2.sent1	Шановні колеги, друзі, ми продовжуємо наше урочисте засідання.	UKRAINIAN
ParlaMint-UA_2017-12-06-m1.u12.p2.sent2	І зараз для вашого огляду буде демонструватися відеосюжет, присвячений 100-річчю першого Курултаю кримськотатарського народу.	UKRAINIAN
ParlaMint-UA_2017-12-06-m1.u12.p2.sent3	Прошу вашої увагу.	UKRAINIAN
ParlaMint-UA_2017-12-06-m1.u13.p1.sent1	Шановні колеги, я запрошую до слова голову Меджлісу кримськотатарського народу, президента Всесвітнього конгресу кримських татар, народного депутата України, нашого шановного колегу Рефата Чубарова.	UKRAINIAN
ParlaMint-UA_2017-12-06-m1.u13.p2.sent1	Прошу вас.	UKRAINIAN
ParlaMint-UA_2017-12-06-m1.u14.p1.sent1	Вельмишановна пані голово, вельмишановні панове президенти України, прем’єр-міністри України, віце-прем’єри, члени уряду України,., високодостойні муфтії, духовні отці, вчителі!	UKRAINIAN
ParlaMint-UA_2017-12-06-m1.u14.p1.sent2	Пані та панове, проведення урочистого засідання у Верховній Раді України з нагоди 100-річчя першого Курултаю кримськотатарського народу за участю провідних українських політиків, народних депутатів України, членів уряду України, делегатів чинного шостого скликання Курултаю кримськотатарського народу, членів Меджлісу кримськотатарського народу, представників кримськотатарської діаспори з Литви, Польщі, Румунії, Туреччини, шановних іноземних дипломатів свідчить про кардинальне змінення в розумінні ролі і місця кримськотатарського народу у сьогоденні та у майбутньому Української незалежної держави.	UKRAINIAN
ParlaMint-UA_2017-12-06-m1.u14.p2.sent1	Але, скажете ви, чому це сталося лише тоді, коли рідна земля наша – Крим – потрапив під тимчасову російську окупацію?	UKRAINIAN
ParlaMint-UA_2017-12-06-m1.u14.p2.sent2	Так, це правда.	UKRAINIAN
ParlaMint-UA_2017-12-06-m1.u14.p2.sent3	Але впевнений, що кримськотатарський народ за підтримки української нації, української держави, складовою частиною якої є Крим, пройде і через це випробування.	UKRAINIAN
ParlaMint-UA_2017-12-06-m1.u14.p3.sent1	У багатьох кримськотатарських оселях по всьому світові, а думаю, що по всіх домівках в рідному Криму, через пряме мовлення українських телеканалів, в тому числі "АТР", уся увага зараз прикута до нашого засідання, і не лише кримських татар, але етнічних українців, багатьох інших, хто не сприйняв і ніколи не сприйме російську окупацію, всіх, хто залишається в Криму вірними своїй рідній землі, своїй українській державі.	UKRAINIAN
ParlaMint-UA_2017-12-06-m1.u14.p4.sent1	Я хочу від усіх нас привітати наших співвітчизників та співгромадян, які в умовах російської окупації, постійних гонінь та репресій зберігають рідну землю, охороняють Крим і чекають на нас, на Україну, разом з поверненням якої в Криму відновляться справедливість і правда.	UKRAINIAN
ParlaMint-UA_2017-12-06-m1.u14.p5.sent1	Я хочу, щоб ми привітали весь наш народ, який зараз в окупованому Криму, на рідній землі, чекає на нас.	UKRAINIAN
ParlaMint-UA_2017-12-06-m1.u14.p5.sent2	І той час, в який ми повернемося, він буде найщасливішим для нас, повернемося на землю, свободну від окупантів, де відновиться суверенітет української держави.	UKRAINIAN
ParlaMint-UA_2017-12-06-m1.u14.p5.sent3	Я хочу, щоб вони це бачили.	UKRAINIAN
ParlaMint-UA_2017-12-06-m1.u14.p6.sent1	Дякую.	UKRAINIAN
ParlaMint-UA_2017-12-06-m1.u14.p6.sent2	На самому початку нашого урочистого засідання разом з нами були наші герої, заступники Голови Меджлісу Ахтем Чийгоз і Ільмі Умеров.	UKRAINIAN
ParlaMint-UA_2017-12-06-m1.u14.p6.sent3	Зараз їх немає, бо вони вже поїхали, полетіли.	UKRAINIAN
ParlaMint-UA_2017-12-06-m1.u14.p6.sent4	Завтра вранці у Відні буде зустріч міністрів іноземних справ країн-членів ОБСЄ.	UKRAINIAN
ParlaMint-UA_2017-12-06-m1.u14.p6.sent5	І там вони мають з ними зустріч, де будуть говорити про те, як нам скоро повернути український суверенітет, суверенітет над кримською землею.	UKRAINIAN
ParlaMint-UA_2017-12-06-m1.u14.p7.sent1	Я це говорю про те, щоб ще раз з цієї трибуни сказати, що всі, хто там, в Криму зберігає гідність, і той, хто не схиляє голову, то всі вони в Криму є справжніми героями!	UKRAINIAN
ParlaMint-UA_2017-12-06-m1.u14.p7.sent2	І хочу, щоб ми їм поаплодували.	UKRAINIAN
ParlaMint-UA_2017-12-06-m1.u14.p8.sent1	Я дозволю собі попросити вас перенестися в думках на 100 років назад.	UKRAINIAN
ParlaMint-UA_2017-12-06-m1.u14.p8.sent2	На початку 1917 року розпадається велика за розмірами Російська імперія, у складі якої перебували десятки і десятки поневолених народів.	UKRAINIAN
ParlaMint-UA_2017-12-06-m1.u14.p8.sent3	І зрозуміло, що народи тієї імперії, які відчували себе самодостатніми, ті народи, які зберігали історичну пам’ять про своє гідне майбутнє, не могли не спробувати скористатися цим розпадом як наданим їм історичним шансом на своє відновлення.	UKRAINIAN
ParlaMint-UA_2017-12-06-m1.u14.p9.sent1	Українці і кримські татари не були виключенням, тим більше, що у багатьох кримських татар зберігалася пам’ять, яка передавалася із покоління в покоління про втрату ними своєї багатовікової державності – Кримського ханства, що сталося внаслідок завоювання Росією Криму у 1783 році.	UKRAINIAN
ParlaMint-UA_2017-12-06-m1.u14.p9.sent2	І хоча з моменту першої анексії Криму до подій 1917 року, що передували першому Курултаю кримськотатарського народу, пройшло лише 134 роки, Криму були нанесені катастрофічні удари, практично моноетнічний склад населення Криму був штучно змінений російською колоніальною владою шляхом агресивного витіснення корінного народу за межі півострову.	UKRAINIAN
ParlaMint-UA_2017-12-06-m1.u14.p10.sent1	Тим не менше, на початку 1917 року кримські татари, об’єднавшись навколо впливової групи молодих представників народу, послідовників реформаторських ідей, які пропагував великий кримськотатарський просвітник Ісмаїл Гаспринський, заявили впевнено на весь світ: кримські татари мають право і спроможні вирішувати власну долю.	UKRAINIAN
ParlaMint-UA_2017-12-06-m1.u14.p10.sent2	Очолив ці процеси високоосвічений 32-річний юрист і богослов муфтій Криму Номан Челебіджіхан.	UKRAINIAN
ParlaMint-UA_2017-12-06-m1.u14.p11.sent1	Будучи добре обізнаними в революційному підйомі українського народу, а також те, що українці так само перебували під гнітом Росії, очільники кримських татар намагалися знайти порозуміння і з українською Центральною Радою в Києві, що стала представницьким органом українських демократичних сил і очолила Національну демократичну революцію в Україні.	UKRAINIAN
ParlaMint-UA_2017-12-06-m1.u14.p11.sent2	Але особливих успіхів в цьому напрямку не відбулося, зокрема через те, що не домовилися щодо можливого територіального приєднання Криму за умови збереження ним певної автономії, яка би виходила з наявності його корінного народу.	UKRAINIAN
ParlaMint-UA_2017-12-06-m1.u14.p12.sent1	Отже, тоді, 100 років тому рішення щодо об’єднання зусиль для подальшої спільної боротьби, в тому числі проти зовнішніх ворогів, не було досягнуто.	UKRAINIAN
ParlaMint-UA_2017-12-06-m1.u14.p12.sent2	В результаті, як засвідчила історія, на довгі десятиліття програли як українці, так і кримські татари.	UKRAINIAN
ParlaMint-UA_2017-12-06-m1.u14.p13.sent1	Якщо виходити з того, що історія вчить тому, що нічому нікого ніколи не вчить, то доводиться погодитися, що це стосується і нашого покоління.	UKRAINIAN
ParlaMint-UA_2017-12-06-m1.u14.p13.sent2	Відновлення в лютому 1991 року кримської автономії на умовах Москви і в інтересах лише російської етнічної спільноти, при повному ігноруванні інтересів етнічних українців, які проживають на півострові, при абсолютному ігноруванні прав кримськотатарського народу, який тільки-тільки почав повертатися на свою Батьківщину з міст вигнання, стала катастрофічною помилкою незалежної України.	UKRAINIAN
ParlaMint-UA_2017-12-06-m1.u14.p14.sent1	Ми зобов’язані як можна терміново виправити цю ганебну помилку.	UKRAINIAN
ParlaMint-UA_2017-12-06-m1.u14.p14.sent2	І ми розпочали цю роботу.	UKRAINIAN
ParlaMint-UA_2017-12-06-m1.u14.p14.sent3	Частиною Конституційної комісії України за прямої участі членів Меджлісу кримськотатарського народу щойно розроблений проект змін до розділу Х Конституції України "Автономна Республіка Крим".	UKRAINIAN
ParlaMint-UA_2017-12-06-m1.u14.p15.sent1	Безумовно, через лічені дні цей проект буде публічно обговорюватися серед різних верств українського суспільства, і особливо в кримськотатарському середовищі, на засіданнях Меджлісу кримськотатарського народу.	UKRAINIAN
ParlaMint-UA_2017-12-06-m1.u14.p16.sent1	Я знаю, що сьогодні тут буде мати виступ заступник голови Конституційної комісії України і голова робочої групи, яка підготувала ці зміни, професор Буткевич.	UKRAINIAN
ParlaMint-UA_2017-12-06-m1.u14.p16.sent2	І, можливо, він зупиниться на цих моментах.	UKRAINIAN
ParlaMint-UA_2017-12-06-m1.u14.p16.sent3	Я не хочу цепередворяти.	UKRAINIAN
ParlaMint-UA_2017-12-06-m1.u14.p16.sent4	Хочу сказати про те, що якомога скоріше, хотілось би щоб вже в цьому, на цій сесії ми, або Президент України, за нашим поданням, за поданням Конституційної комісії вніс цей проект до розгляду Верховної Ради, а Верховна Рада України в більшості 226 і більше голосів відправила би на розгляд Конституційного Суду України, аби потім повернути на наступній сесії.	UKRAINIAN
ParlaMint-UA_2017-12-06-m1.u14.p17.sent1	Ми переконані в тому, що переформатування кримської автономії, що надання йому змісту який би виходив з безумовного правила кримськотатарського народу на самовизначення на власній землі і у складі української держави, є найкоротшим шляхом до деокупації Криму і відновлення державного суверенітету України над кримським півостровом.	UKRAINIAN
ParlaMint-UA_2017-12-06-m1.u14.p18.sent1	Я хотів би з цієї трибуни урочистого нашого зібрання ще раз подякувати всіх тих в Криму, хто зберігає власну гідність, хто не схиляє голову перед російськими окупантами, хто надає підтримку один одному.	UKRAINIAN
ParlaMint-UA_2017-12-06-m1.u14.p18.sent2	Сьогодні у нас більше 50 людей, які в ув’язненнях.	UKRAINIAN
ParlaMint-UA_2017-12-06-m1.u14.p18.sent3	Ми хочемо висловити підтримку їхнім сім’ям, більше 110 дітей в цих родинах, які потребують на нашу допомогу, і ми будемо об’єднувати зусилля всіх наших друзів для того, щоб ця допомога своєчасно до них доходила.	UKRAINIAN
ParlaMint-UA_2017-12-06-m1.u14.p19.sent1	Ми робимо і будемо надалі робити все для того, щоб ті цілі і завдання, які були поставлені першим Курултаєм кримськотатарського народу, нарешті були виконані діючим складом Курултаю, шостого Курултаю, якомога скоріше, ми всі, разом з нашими достойними товаришами, з достойними очільниками України, зібралися на наше свято в Бахчисараї, і де би поставили би вже останню точку щодо реалізації всіх тих планів і всіх тих напрацювань, які тут зараз здійснюються.	UKRAINIAN
ParlaMint-UA_2017-12-06-m1.u14.p19.sent2	Це буде обов’язково, і це буде в такий короткі терміни, що ми всі будемо не лише і не тільки свідками цього, як це проходить, ми будемо конкретно тими, хто це буде реалізовувати.	UKRAINIAN
ParlaMint-UA_2017-12-06-m1.u14.p20.sent1	Хочу поздоровити весь кримськотатарський народ, всіх наших сусідів в Криму, тимчасово окупованому Росією, все українське суспільство з такою дуже пам’ятною і знаменною подією в житті Україні, з 100-річчям Курултаю кримськотатарського народу.	UKRAINIAN
ParlaMint-UA_2017-12-06-m1.u14.p20.sent2	Ми обов’язково повернемося.	UKRAINIAN
ParlaMint-UA_2017-12-06-m1.u14.p20.sent3	Підвалини, закладені першим Курултаєм кримськотатарського народу, дають нам міцні підстави для життя, для майбутнього, майбутнього у вільному Криму, в складі незалежної Української держави.	UKRAINIAN
ParlaMint-UA_2017-12-06-m1.u14.p21.sent1	Слава кримськотатарському народові!	UKRAINIAN
ParlaMint-UA_2017-12-06-m1.u14.p21.sent2	Слава Україні!	UKRAINIAN
ParlaMint-UA_2017-12-06-m1.u15.p1.sent1	Дякуємо, шановний пане Рефате.	UKRAINIAN
ParlaMint-UA_2017-12-06-m1.u15.p2.sent1	Я запрошую до слова заступника голови Конституційної комісії України, доктора юридичних наук, професора Володимира Буткевича.	UKRAINIAN
ParlaMint-UA_2017-12-06-m1.u15.p2.sent2	Вам надається до 10 хвилин для виступу.	UKRAINIAN
ParlaMint-UA_2017-12-06-m1.u15.p2.sent3	І я прошу вже всіх виступаючих дотримуватися регламенту.	UKRAINIAN
ParlaMint-UA_2017-12-06-m1.u15.p2.sent4	Дякую.	UKRAINIAN
ParlaMint-UA_2017-12-06-m1.u16.p1.sent1	Шановна пані головуюча!	UKRAINIAN
ParlaMint-UA_2017-12-06-m1.u16.p1.sent2	Шановні учасники урочистого засідання!	UKRAINIAN
ParlaMint-UA_2017-12-06-m1.u16.p1.sent3	Сторіччя в житті народу – це як річниця в житті людини.	UKRAINIAN
ParlaMint-UA_2017-12-06-m1.u16.p1.sent4	Вона пам’ятає її всю до деталей: як прожила, що доброго зробила собі і людям, яких поганих звичок не змогла позбутися.	UKRAINIAN
ParlaMint-UA_2017-12-06-m1.u16.p1.sent5	Хіба що рахунки на рівні народу в цілому підводяться більш вимогливо, більш відповідально.	UKRAINIAN
ParlaMint-UA_2017-12-06-m1.u16.p2.sent1	Правда, як свідчить історія, не кожен народ здатний нести відповідальність за скоєне по відношенню до інших народів.	UKRAINIAN
ParlaMint-UA_2017-12-06-m1.u16.p2.sent2	Сторіччя перемоги першого Курултаю кримськотатарського народу невимушено асоціюється з історією трьох народів: кримськотатарського як корінного народу Криму, українського і російського.	UKRAINIAN
ParlaMint-UA_2017-12-06-m1.u16.p2.sent3	100 років тому вони були практично в однакових умовах, звільнялися від ярма царизму і феодального гніту, але виношували, як виявилося, різні плани щодо інших двох народів.	UKRAINIAN
ParlaMint-UA_2017-12-06-m1.u16.p2.sent4	Україна, словами Грушевського, пропонувала кримським татарам тісніше з’єднатися, оскільки російська революція призведе до розпаду імперії, вона направила делегацію Української Центральної Ради для участі в церемонії відкриття першого Курултаю кримськотатарського народу.	UKRAINIAN
ParlaMint-UA_2017-12-06-m1.u16.p3.sent1	Окрім направленої делегації на перший Курултай Українська Центральна Рада оголосила спеціальне звернення до делегатів Курултаю.	UKRAINIAN
ParlaMint-UA_2017-12-06-m1.u16.p3.sent2	Цитую за засвідченням кримськотатарських істориків: "Одним из самых политически весомых оказалось послание Украинской Рады.	UKRAINIAN
ParlaMint-UA_2017-12-06-m1.u16.p3.sent3	От имени населения всей Украины приветствуем татар Крыма, которые являлись нашими старыми славными союзниками еще во времена Крымского ханства.	RUSSIAN
ParlaMint-UA_2017-12-06-m1.u16.p3.sent4	Отныне татары – законные хозяева Крымского полуострова, по признанию киевского съезда народов".	RUSSIAN
ParlaMint-UA_2017-12-06-m1.u16.p4.sent1	Виступаючи після з’їзду народів в Києві, на другому Всекримському з’їзді кримськотатарських громадських організацій, Номан Челебіджіхан так оцінив його результати: "Наш комітет вважав своїм обов’язком принести свої вітання також і Українській Раді.	UKRAINIAN
ParlaMint-UA_2017-12-06-m1.u16.p4.sent2	Цим самим ми підписувались під демократичним федеративним республіканським устроєм в країні.	UKRAINIAN
ParlaMint-UA_2017-12-06-m1.u16.p4.sent3	Само собою зрозуміло, що нас має цікавити питання про вигідність чи невигідність із погляду наших інтересів автономного управління в Україні.	UKRAINIAN
ParlaMint-UA_2017-12-06-m1.u16.p4.sent4	Комітет наш знайшов, що такий устрій цілком відповідає нашим інтересам".	UKRAINIAN
ParlaMint-UA_2017-12-06-m1.u16.p4.sent5	Але в цьому взаєморозумінні українських і кримських татар, українців і кримських татар почала чинити рішучий опір Росія.	UKRAINIAN
ParlaMint-UA_2017-12-06-m1.u16.p4.sent6	Спочатку Тимчасового уряду, а потім більшовики.	UKRAINIAN
ParlaMint-UA_2017-12-06-m1.u16.p4.sent7	Різниця тільки в тому, що тимчасовий уряд хоч трохи звертав увагу на реакцію світової спільноти, а більшовики віддавали перевагу крайнім заходам: вирізати, розстріляти, закатувати.	UKRAINIAN
ParlaMint-UA_2017-12-06-m1.u16.p4.sent8	Це стосувалось як українців, так і кримських татар.	UKRAINIAN
ParlaMint-UA_2017-12-06-m1.u16.p4.sent9	Хіба що перших було більше, а тому і вирізати приходилось більше.	UKRAINIAN
ParlaMint-UA_2017-12-06-m1.u16.p4.sent10	Проти українців були кинуті банди Муравйова, а проти кримських татар – Бела Куна, який в крові топили будь-який опір.	UKRAINIAN
ParlaMint-UA_2017-12-06-m1.u16.p5.sent1	Кримським татарам про це зайве говорити.	UKRAINIAN
ParlaMint-UA_2017-12-06-m1.u16.p5.sent2	Вони добре відчували на собі російську іудину ласку майже два з половиною останніх століття.	UKRAINIAN
ParlaMint-UA_2017-12-06-m1.u16.p5.sent3	Саме російська окупація Кримського півострова відкинула кримськотатарський народ від його всім відомих досягнень кінця ХVІІІ століття.	UKRAINIAN
ParlaMint-UA_2017-12-06-m1.u16.p5.sent4	Цей народ більше тоді знали в європейських столицях, не кажучи вже про мусульманський світ, ніж Росію.	UKRAINIAN
ParlaMint-UA_2017-12-06-m1.u16.p5.sent5	Не лише.	UKRAINIAN
ParlaMint-UA_2017-12-06-m1.u16.p5.sent6	Росія тоді не лише налагоджувала свої міжнародні відносини з допомогою кримських татар, а й часто зверталась до них, щоб вони їй в цьому сприяли.	UKRAINIAN
ParlaMint-UA_2017-12-06-m1.u16.p6.sent1	Кримськотатарська матеріальна і духовна культура ХVІІІ століття була об’єктом захоплень багатьох народів тодішньої Європи і мусульманського світу.	UKRAINIAN
ParlaMint-UA_2017-12-06-m1.u16.p6.sent2	І сьогодні витоки кримськотатарської архітектури і дизайну можна побачити на півдні Європи, в Середземномор’ї, у народів Північної Африки і Азії.	UKRAINIAN
ParlaMint-UA_2017-12-06-m1.u16.p6.sent3	Це стосується як міської, сільської, так і садово-паркової архітектури.	UKRAINIAN
ParlaMint-UA_2017-12-06-m1.u16.p7.sent1	Елементи кримськотатарського костюма, ремісництво, культури, харчування, медицини і гігієни досить часто ставали об’єктами наслідуванню в європейських і мусульманських народів.	UKRAINIAN
ParlaMint-UA_2017-12-06-m1.u16.p7.sent2	Кримськотатарський епос, поезію, прозу намагались придбати європейські і мусульманські правителі.	UKRAINIAN
ParlaMint-UA_2017-12-06-m1.u16.p7.sent3	І сьогодні вони збереглись в центрах культури Німеччини, Франції, Англії, Нідерландах, Ізраїлі, Болгарії, країнах Арабського світу і далеко за межами тодішніх держав Європи, Азії і Африки.	UKRAINIAN
ParlaMint-UA_2017-12-06-m1.u16.p8.sent1	Своє вагоме слово в розвитку світової цивілізації сказала і кримськотатарська наука.	UKRAINIAN
ParlaMint-UA_2017-12-06-m1.u16.p8.sent2	Але особливими симпатіями користувався кримськотатарський народ серед європейських і не тільки європейських народів.	UKRAINIAN
ParlaMint-UA_2017-12-06-m1.u16.p8.sent3	У 1774 році, тобто майже за 10 років до анексії півострова Росією, у Німеччині вийшла робота "Великий опис землі Бюшинга", в якому так характеризувався кримськотатарський народ: "Кримські татари – привітливі і благородні, гостинні і мужні, чесні і добродушні, вони люблять справедливість, володіють живим, здатним до сприйняття, розумом".	UKRAINIAN
ParlaMint-UA_2017-12-06-m1.u16.p9.sent1	Після анексії Катериною II наступає темний період російського мракобісся, аж до революції 1917 року.	UKRAINIAN
ParlaMint-UA_2017-12-06-m1.u16.p9.sent2	Але навіть ці роки в історії кримськотатарского народу були світліші, ніж то було запроваджено більшовиками в ХХ століття.	UKRAINIAN
ParlaMint-UA_2017-12-06-m1.u16.p9.sent3	Як на випаленій землі в пустині де-не-де появлялись окремі рослини, так і в цей період кримськотатарський народ давав про себе знати, що його не знищили, що він бореться.	UKRAINIAN
ParlaMint-UA_2017-12-06-m1.u16.p10.sent1	Кримськотатарські світські школи з 1881 року були першими серед мусульман Росії, як і перша газета мусульман Росії, яка почала виходити з 1883 року, за редакцією всесвітньовідомого просвітителя Ісмаїла-бей Гаспринського.	UKRAINIAN
ParlaMint-UA_2017-12-06-m1.u16.p10.sent2	Взагалі поголовну грамотність свого народу кримські татари підтримували до революції 1917 року.	UKRAINIAN
ParlaMint-UA_2017-12-06-m1.u16.p10.sent3	Політика щодо кримських татар в радянський період, вже після появи більшовиків у Криму, не піддається сприйняттю нормальних людей, а тому називаю лише деякі із фактів.	UKRAINIAN
ParlaMint-UA_2017-12-06-m1.u16.p10.sent4	Я говорю, лише деякі з фактів, тому що злочинів, які вчинила російська влада проти кримськотатарського народу, вистачить на десять Нюрнберзьких процесів.	UKRAINIAN
ParlaMint-UA_2017-12-06-m1.u16.p11.sent1	12 січня 1918 року – арешт кримськотатарського уряду разом з Челебіджіханом, понад 600 політичних діячів кримськотатарського народу разом з 125 очільниками кримськотатарських ескадронів, катування, відрізання вух, носа, рук чи статевих органів, розстрілювання і викидання в море, щоб позбавити народ можливості поховання.	UKRAINIAN
ParlaMint-UA_2017-12-06-m1.u16.p12.sent1	Катування Челебіджіхана і вбивство по-звірячому в ніч з 22 по 23 лютого, тіло також викинули в море, бо ж боялись навіть мертвим лідера кримськотатарського народу.	UKRAINIAN
ParlaMint-UA_2017-12-06-m1.u16.p13.sent1	17-18 січня 1918 року забороняється більшовиками "Міллєт", "Голос татар" і газета, про яку я вже говорив, яка видавалася Гаспринським з 1883 року.	UKRAINIAN
ParlaMint-UA_2017-12-06-m1.u16.p14.sent1	Російська радянська політична м’ясорубка діяла до примітивного одноманітно, лякаючи в першу чергу своїх ідеологів і агітаторів кримськотатарським буржуазним націоналізмом.	UKRAINIAN
ParlaMint-UA_2017-12-06-m1.u16.p14.sent2	Вони ледь встигали придумувати імена все новим і новим репресивним заходам: "султангаліївщина", ".", "контрреволюція Міллі Фірка", "кримськотатарська нацдемовщина", "кримськотатарський колабораціонізм" і тому подібне.	UKRAINIAN
ParlaMint-UA_2017-12-06-m1.u16.p14.sent3	За цими усіма божевільними "ізмами" і "ївщинами" десятки тисяч закатованих, розстріляних, вивезених в "табори смертників"	UKRAINIAN
ParlaMint-UA_2017-12-06-m1.u16.p15.sent1	Продовжувати цей перелік можна до безкінечності.	UKRAINIAN
ParlaMint-UA_2017-12-06-m1.u16.p15.sent2	Хочу тільки одного, про одне нагадати, що Нюрнберзький процес ще чекає нинішніх очільників російської влади.	UKRAINIAN
ParlaMint-UA_2017-12-06-m1.u16.p15.sent3	І хай вони не думають, що вони зможуть пояснити тоді – не знали, не чули, не бачили.	UKRAINIAN
ParlaMint-UA_2017-12-06-m1.u16.p15.sent4	Вони понесуть такі ж покарання, які понесли фашистські злочинці після Другої світової війни.	UKRAINIAN
ParlaMint-UA_2017-12-06-m1.u16.p15.sent5	Дякую за увагу.	UKRAINIAN
ParlaMint-UA_2017-12-06-m1.u17.p1.sent1	Дякую вам, пане Володимире.	UKRAINIAN
ParlaMint-UA_2017-12-06-m1.u17.p1.sent2	І сподіваємося, що ваш прогноз обов’язково збудеться.	UKRAINIAN
ParlaMint-UA_2017-12-06-m1.u17.p2.sent1	І зараз я з радістю передаю слово наступному нашому учаснику, заступнику голови Духовного управління мусульман Автономної Республіки Крим муфтію Айдеру Рустемову.	UKRAINIAN
ParlaMint-UA_2017-12-06-m1.u17.p2.sent2	Запрошуємо вас до слова.	UKRAINIAN
ParlaMint-UA_2017-12-06-m1.u18.p1.sent1	Шановний пане головуючий!	UKRAINIAN
ParlaMint-UA_2017-12-06-m1.u18.p1.sent2	Шановні члени уряду і народні депутати!	UKRAINIAN
ParlaMint-UA_2017-12-06-m1.u18.p1.sent3	Я вітаю всіх вас, як тому нас учить наша традиція, салам алейкум.	UKRAINIAN
ParlaMint-UA_2017-12-06-m1.u18.p2.sent1	Багато було сказано про політику Росії, я не буду повторюватися, тільки підкреслю, що Росія ніколи не бажала бачити Україну вільною і незалежною.	UKRAINIAN
ParlaMint-UA_2017-12-06-m1.u18.p2.sent2	Росія ніколи не бажала бачити кримськотатарський народ вільним на своїй землі.	UKRAINIAN
ParlaMint-UA_2017-12-06-m1.u18.p2.sent3	Вона піддавала геноциду як українців у минулому, наприклад, Голодомор 1931-1933 років, так і кримських татар.	UKRAINIAN
ParlaMint-UA_2017-12-06-m1.u18.p2.sent4	І ця політика не зміниться.	UKRAINIAN
ParlaMint-UA_2017-12-06-m1.u18.p2.sent5	Як гласить наша народна пословица: не опирайся на воду.	RUSSIAN
ParlaMint-UA_2017-12-06-m1.u18.p2.sent6	не доверяй врагу так, как не опираешься на воду.	RUSSIAN
ParlaMint-UA_2017-12-06-m1.u18.p3.sent1	Але кримськотатарський народ щораз витримував, виживав і відроджувався.	UKRAINIAN
ParlaMint-UA_2017-12-06-m1.u18.p4.sent1	Вбивали його еліту, інтелігенцію, але він поставав знову і знову.	UKRAINIAN
ParlaMint-UA_2017-12-06-m1.u18.p4.sent2	Завдяки чому?	UKRAINIAN
ParlaMint-UA_2017-12-06-m1.u18.p4.sent3	На моє бачення, завдяки вірі в Бога, в Божу справедливість, завдяки молитвам і надії на того, хто ніколи не залишить без відповіді благання пригнобленого.	UKRAINIAN
ParlaMint-UA_2017-12-06-m1.u18.p4.sent4	Адже Він є тим, Бог є тим, хто все знає, все чує і все бачить.	UKRAINIAN
ParlaMint-UA_2017-12-06-m1.u18.p4.sent5	І він справедливий, він лагідний – і він, неодмінно, звеличує того, кого побажає, і принижує того, кого побажає; дарує владу тому, кому побажає, і лишає влади того, кого побажає.	UKRAINIAN
ParlaMint-UA_2017-12-06-m1.u18.p4.sent6	Як це сказано в Корані.	UKRAINIAN
ParlaMint-UA_2017-12-06-m1.u18.p5.sent1	Сьогодні ми відзначаємо 100-річчя Курултаю, і знаковим є те, що засідання першого Курултаю почалося в залі ханського палацу після совершенія намазу, як і сьогодні, ми совершили намаз і почали це засідання.	UKRAINIAN
ParlaMint-UA_2017-12-06-m1.u18.p6.sent1	Відомо, що скликанню першої організації першого Курултаю передувала низка інших подій, а саме – перший Всеукраїнський мусульманський з’їзд, на якому було засновано тимчасовий Кримський мусульманський виконавчий – я підкреслюю, мусульманський виконавчий – комітет, главою якого було обрано Номана Челебіджіхана.	UKRAINIAN
ParlaMint-UA_2017-12-06-m1.u18.p6.sent2	Одночасно він був обраний першим муфтієм мусульман Криму.	UKRAINIAN
ParlaMint-UA_2017-12-06-m1.u18.p7.sent1	Пізніше Номан Челебіджіхан очолив і уряд проголошеної Кримської Народної Республіки.	UKRAINIAN
ParlaMint-UA_2017-12-06-m1.u18.p7.sent2	Доля Челебіджіхана трагічна, але його слова закарбувались навіки.	UKRAINIAN
ParlaMint-UA_2017-12-06-m1.u18.p7.sent3	Він казав: "Вони можуть піддати вогню весь наш край і зруйнувати все наше майно, але їм не вдасться знищити віру киримли кримських татар".	UKRAINIAN
ParlaMint-UA_2017-12-06-m1.u18.p7.sent4	І сьогодні, як і 100 років тому, українці і кримські татари виборюють разом свої права на власну землю, разом протистоять агресії північного сусіда.	UKRAINIAN
ParlaMint-UA_2017-12-06-m1.u18.p7.sent5	Сьогодні, як і сто років тому, керманичі кримськотатарського народу, муфтії кримських татар разом з українцями шукають шляхи розбудови майбутнього наших народів.	UKRAINIAN
ParlaMint-UA_2017-12-06-m1.u18.p8.sent1	Немає сумніву, що історія циклічна, і ця подія знакова.	UKRAINIAN
ParlaMint-UA_2017-12-06-m1.u18.p8.sent2	Кримськотатарський народ, як і українці, завдяки вірі у Всевишнього і допомоги один одному подолали багато випробувань у цій тернистій боротьбі за свою свободу, справедливість і незалежність.	UKRAINIAN
ParlaMint-UA_2017-12-06-m1.u18.p8.sent3	Волею Всевишнього українці і кримські татари були, є і будуть одним-єдиним цілим, бо Крим – це Україна, і наша боротьба триває і буде тривати до самої перемоги.	UKRAINIAN
ParlaMint-UA_2017-12-06-m1.u18.p8.sent4	Дякую за увагу.	UKRAINIAN
ParlaMint-UA_2017-12-06-m1.u19.p1.sent1	Вам дякуємо, шановний пане Айдере.	UKRAINIAN
ParlaMint-UA_2017-12-06-m1.u19.p2.sent1	І я запрошую до слова останнього на сьогодні заявленого виступаючого з високої трибуни.	UKRAINIAN
ParlaMint-UA_2017-12-06-m1.u19.p2.sent2	Слово надається віце-президенту Всесвітнього конгресу кримських татар Мюкреміну Шахіну.	UKRAINIAN
ParlaMint-UA_2017-12-06-m1.u19.p2.sent3	Прошу вас, пане, до слова.	UKRAINIAN
ParlaMint-UA_2017-12-06-m1.u20.p1.sent1	Від імені мільйонів кримських татар, які проживають в усьому світі та в Туреччині, вітаю гордий український народ та обраних ним представників українського парламенту, а також вельмишановних панів президентів, прем’єр-міністрів, віце-прем’єр-міністрів, дипломатів та усіх гостей цього заходу!	UKRAINIAN
ParlaMint-UA_2017-12-06-m1.u20.p1.sent2	Складно висловити ту радість, яку ми відчуваємо у зв’язку із заходами, що проводяться сьогодні у Верховній Раді України на честь першого Курултаю та Кримської демократичної республіки, які втілюють ідеали кримськотатарського народу.	UKRAINIAN
ParlaMint-UA_2017-12-06-m1.u20.p1.sent3	Дуже дякуємо.	UKRAINIAN
ParlaMint-UA_2017-12-06-m1.u20.p2.sent1	Після Революції Гідності весь український народ протистоїть значним викликам, а ми, кримські татари, зіткнулися із найстрашнішим сном – втратою Батьківщини.	UKRAINIAN
ParlaMint-UA_2017-12-06-m1.u20.p2.sent2	Ми, кримські татари, які проживають в Криму і в діаспорі, незважаючи на всі труднощі завжди працюємо згідно своїх можливостей.	UKRAINIAN
ParlaMint-UA_2017-12-06-m1.u20.p3.sent1	Ми знаємо, що відстоїмо Україну і Крим, якщо будемо спільно працювати, наполегливо та відважно боротися пліч-о-пліч зі "своїми" (в лапках) друзями, захищаючи загальні цінності людства на основі принципів, які нам заповідали Ісмаїл-бей Гаспринський та Номан Челебіджіхан.	UKRAINIAN
ParlaMint-UA_2017-12-06-m1.u20.p4.sent1	Тому ми, кримські татари, чітко усвідомлюємо важливість дружніх відносин між Україною та Туреччиною.	UKRAINIAN
ParlaMint-UA_2017-12-06-m1.u20.p4.sent2	Ми піклуємось про розвиток дружби між двома країнами, а також про те, щоб два народи краще пізнали один одного та йшли у майбутнє разом.	UKRAINIAN
ParlaMint-UA_2017-12-06-m1.u20.p4.sent3	Дружба та співробітництво між двома народами і двома державами не є кон’єктурним тимчасовим союзом, ми вбачаємо в них стратегічне зобов’язання, яке потребують соціологія, історія, географія та виклики сьогодення.	UKRAINIAN
ParlaMint-UA_2017-12-06-m1.u20.p4.sent4	Співробітництво між Україною та Туреччиною започатковує консолідацію демократії, закону та прав людини в нашому регіоні.	UKRAINIAN
ParlaMint-UA_2017-12-06-m1.u20.p4.sent5	Це співробітництво є обов’язковим для забезпечення безпеки Чорноморського та Східноєвропейського регіонів, а також для процвітання та щастя народів, які в них проживають.	UKRAINIAN
ParlaMint-UA_2017-12-06-m1.u20.p4.sent6	Для того, щоб розвивати цю дружбу та співпрацю, кримські татари, які проживають у Туреччині, вкладають свої щирі зусилля і будуть продовжувати їх у подальшому із прискоренням.	UKRAINIAN
ParlaMint-UA_2017-12-06-m1.u20.p5.sent1	Нам всюди ставлять одне і те саме запитання.	UKRAINIAN
ParlaMint-UA_2017-12-06-m1.u20.p5.sent2	Чому ви не визнаєте окупацію, яка різниця, адже що Україна, що Росія – все одно?	UKRAINIAN
ParlaMint-UA_2017-12-06-m1.u20.p5.sent3	Ми даємо таку відповідь.	UKRAINIAN
ParlaMint-UA_2017-12-06-m1.u20.p5.sent4	Ми не вороги російському народу.	UKRAINIAN
ParlaMint-UA_2017-12-06-m1.u20.p5.sent5	Ми обираємо демократичне, цивілізоване та вільне життя, на відміну від агресивної, колонізаційної та олігархічної диктатури.	UKRAINIAN
ParlaMint-UA_2017-12-06-m1.u20.p5.sent6	Тому наша відповідь однозначна – Україна.	UKRAINIAN
ParlaMint-UA_2017-12-06-m1.u20.p6.sent1	Кримськотатарський народ на своїй Батьківщині воліє бути невід’ємною складовою України, отримати права національної автономії, підтримувати розвиток рідної мови, яка внесена до списку зникаючих мов ООН та ЮНЕСКО, зберігати культуру, традиції, створити національні установи, загоїти разом з друзями рани, нанесені історією.	UKRAINIAN
ParlaMint-UA_2017-12-06-m1.u20.p6.sent2	А також йти у майбутнє в цивілізованій країні як миролюбний народ.	UKRAINIAN
ParlaMint-UA_2017-12-06-m1.u20.p7.sent1	Сто років тому Номан Челебіджіхан порівняв народи, які проживають у Криму, з квітами, а єдність цих народів – з красивим букетом.	UKRAINIAN
ParlaMint-UA_2017-12-06-m1.u20.p7.sent2	Мета Курултаю, Головою якого він був, - зберігати красу цього букету і зробити Крим таким же цивілізованим, як і Швейцарія.	UKRAINIAN
ParlaMint-UA_2017-12-06-m1.u20.p7.sent3	Цей народ протягом ста років слідував вказаною світлою дорогою та зберігав його ідеали.	UKRAINIAN
ParlaMint-UA_2017-12-06-m1.u20.p7.sent4	Ми і сьогодні слідуємо цим ідеалам.	UKRAINIAN
ParlaMint-UA_2017-12-06-m1.u20.p8.sent1	Ми, звісно, віримо, що одного дня Крим повернеться у вільний світ, в Україну.	UKRAINIAN
ParlaMint-UA_2017-12-06-m1.u20.p8.sent2	І тоді ми стримаємо слово, яке дали століття тому.	UKRAINIAN
ParlaMint-UA_2017-12-06-m1.u20.p8.sent3	Як сказав Челебіджіхан, ми будемо працювати для того, щоб витерти сльози нашого народу та братів наших, які живуть в цій країні.	UKRAINIAN
ParlaMint-UA_2017-12-06-m1.u20.p8.sent4	І саме тоді в кримськотатарській автономії Крим не буде місцем, де панують репресії та несправедливість, де правлять злодії та звідки тікають люди, а стане Батьківщиною, яка зробить свій внесок у яскраве майбутнє України, де народи житимуть у братерстві, де шануватимуться культура та традиції.	UKRAINIAN
ParlaMint-UA_2017-12-06-m1.u20.p9.sent1	Слава дружбі між Україною та Туреччиною!	UKRAINIAN
ParlaMint-UA_2017-12-06-m1.u20.p9.sent2	Слава кримськотатарському народу!	UKRAINIAN
ParlaMint-UA_2017-12-06-m1.u20.p9.sent3	Слава Україні!	UKRAINIAN
ParlaMint-UA_2017-12-06-m1.u21.p1.sent1	Дуже дякуємо вам за надихаючий виступ.	UKRAINIAN
ParlaMint-UA_2017-12-06-m1.u21.p2.sent1	Вельмишановні учасники урочистого зібрання, мені здається, що, по-перше, ми маємо подякувати ініціатором сьогоднішнього надзвичайно важливого історичного заходу.	UKRAINIAN
ParlaMint-UA_2017-12-06-m1.u21.p2.sent2	І від імені українського парламенту хочу подякувати і Мустафі Джемілєву, і Рефату Чубарову за цю прекрасну, правильну ініціативу.	UKRAINIAN
ParlaMint-UA_2017-12-06-m1.u21.p3.sent1	По-друге, хочу запевнити вас, всіх присутніх, що український парламент чудово усвідомлює свою відповідальність за повернення Криму.	UKRAINIAN
ParlaMint-UA_2017-12-06-m1.u21.p3.sent2	І ми розуміємо, що ця боротьба має відбуватись не тільки на рівні риторики і законодавства, не тільки під час участі всіх наших делегацій парламентських на всіх міжнародних, міжпарламентських майданчиках, а і також у конкретній допомозі родинам українців, кримських татар, які сьогодні залишаються на окупованій території і мають серйозні проблеми з тим, щоб колись заарештовані, затримані їх представники родин з підтримкою.	UKRAINIAN
ParlaMint-UA_2017-12-06-m1.u21.p4.sent1	Тому я хочу поінформувати вас, що у бюджеті на 2018 рік, завдячуючи нашій спільній ініціативі з Мустафой Джемілєвим, з Рефатом Чубаровим,буде підтримана позиція, що у Міністерстві закордонних справ, а також у Міністерстві з тимчасово окупованих територій буде закладена спеціальна стрічка для створення такого фонду юридично-правової підтримки тих родин, чиї представники сьогодні утримують окупаційним режимом.	UKRAINIAN
ParlaMint-UA_2017-12-06-m1.u21.p4.sent2	Також ми, звичайно, будемо робити все для того, щоб у рамках змін до Конституції відбувалися ті важливі речі, на які сьогодні у своїх виступах акцентували увагу наші шановні колеги.	UKRAINIAN
ParlaMint-UA_2017-12-06-m1.u21.p5.sent1	Ще раз дозвольте подякувати всім вам за це зібрання, за вашу участь, за ваш героїзм, за незламність, подякувати лідерам кримськотатарського народу, подякувати Туреччині за ту важливу роботу посередницьку, яка була зроблена задля звільнення лідерів кримських татар Ільмі Умерова, Ахтема Чийгоза, попросити не припиняти цю роботу до звільнення всіх політв’язнів Кремля і кримських татар, і українців, і висловити впевнення, що ми всі з вами обов’язково зустрінемося на наступному зібранні в Криму, в прекрасному, чудовому, українському, де ми обов’язково будемо.	UKRAINIAN
ParlaMint-UA_2017-12-06-m1.u21.p6.sent1	Я дякую всім, хто брав участь в урочистому засіданні.	UKRAINIAN
ParlaMint-UA_2017-12-06-m1.u21.p6.sent2	І урочисте засідання з нагоди відзначення 100-річчя проведення першого Курултаю кримськотатарського народу оголошую закритим.	UKRAINIAN
