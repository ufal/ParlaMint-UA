id	text	language
ParlaMint-UA_2021-04-29-m1.u1.p1.sent1	Добрий день, шановні колеги!	UKRAINIAN
ParlaMint-UA_2021-04-29-m1.u1.p1.sent2	Ще раз, будь ласка, запросіть народних депутатів до зали.	UKRAINIAN
ParlaMint-UA_2021-04-29-m1.u1.p2.sent1	У зв’язку з вимогою 160 народних депутатів України та відповідно до частини восьмої статті 19 Регламенту Верховної Ради України ми сьогодні проводимо позачергове пленарне засідання Верховної Ради України для розгляду проекту Постанови Верховної Ради України про звернення до Кабінету Міністрів України щодо вжиття невідкладних заходів з метою зниження ціни на електричну енергію для побутових споживачів, які постійно проживають у 30-кілометровій зоні атомних електростанцій (реєстраційний номер 5382).	UKRAINIAN
ParlaMint-UA_2021-04-29-m1.u1.p3.sent1	Готові реєструватись?	UKRAINIAN
ParlaMint-UA_2021-04-29-m1.u1.p3.sent2	Реєстрація відбувається шляхом натискання зеленої кнопки першої зліва.	UKRAINIAN
ParlaMint-UA_2021-04-29-m1.u1.p3.sent3	Прошу реєструватись.	UKRAINIAN
ParlaMint-UA_2021-04-29-m1.u1.p4.sent1	В залі зареєстровано 191 народний депутат України.	UKRAINIAN
ParlaMint-UA_2021-04-29-m1.u1.p4.sent2	Позачергове засідання Верховної Ради України оголошую відкритим.	UKRAINIAN
ParlaMint-UA_2021-04-29-m1.u1.p5.sent1	Надійшла заява про перерву з заміною на виступ.	UKRAINIAN
ParlaMint-UA_2021-04-29-m1.u1.p5.sent2	Умєров, будь ласка.	UKRAINIAN
ParlaMint-UA_2021-04-29-m1.u2.p1.sent1	Шановні колеги, розпочну свій виступ з невеликої цитати: "Держава сприяє консолідації та розвиткові української нації, її історичної свідомості, традицій і культури, а також розвиткові етнічної, культурної, мовної та релігійної самобутності всіх корінних народів і національних меншин України".	UKRAINIAN
ParlaMint-UA_2021-04-29-m1.u2.p1.sent2	Це 11 стаття Конституції України, яка була ухвалена майже 25 років тому.	UKRAINIAN
ParlaMint-UA_2021-04-29-m1.u2.p1.sent3	Також в Конституції зазначається, що права корінних народів і національних меншин визначається виключно законами України.	UKRAINIAN
ParlaMint-UA_2021-04-29-m1.u2.p2.sent1	То хто такі корінні народи України?	UKRAINIAN
ParlaMint-UA_2021-04-29-m1.u2.p2.sent2	Це народи, які не мають іншої історичної батьківщини за межами України, це кримськотатарський народ, караїми, кримчаки, у них є своя мова, традиції, культура, але вони не мають іншої країни походження, крім України.	UKRAINIAN
ParlaMint-UA_2021-04-29-m1.u2.p3.sent1	Чому так важливо Україні законодавчо закріпити права корінних народів?	UKRAINIAN
ParlaMint-UA_2021-04-29-m1.u2.p3.sent2	Насамперед це одне із завдань держави.	UKRAINIAN
ParlaMint-UA_2021-04-29-m1.u2.p3.sent3	Особливо гострим це питання постало в 2014 році з початком тимчасової окупації Криму та систематичними порушеннями Росією прав кримськотатарського народу, який є найбільш чисельним народом України.	UKRAINIAN
ParlaMint-UA_2021-04-29-m1.u2.p3.sent4	Близько 350 тисяч кримських татар зараз проживають в Криму, кілька десятків тисяч кримських татар були змушені залишити Крим через переслідування Росією, близько 100 тисяч кримських татар досі знаходяться в місцях депортації, переважно в країнах Центральної Азії.	UKRAINIAN
ParlaMint-UA_2021-04-29-m1.u2.p4.sent1	Ви добре знаєте, що саме кримськотатарський народ - одна з найактивніших сил, що чинить ненасильницький спротив окупації та захищає суверенітет України в Криму.	UKRAINIAN
ParlaMint-UA_2021-04-29-m1.u2.p4.sent2	Голос кримськотатарського народу на захист нашої держави лунає на Генасамблеї ООН, ОБСЄ, ПАРЄ та інших міжнародних майданчиках.	UKRAINIAN
ParlaMint-UA_2021-04-29-m1.u2.p4.sent3	Обов’язок держави – захистити свої корінні народи.	UKRAINIAN
ParlaMint-UA_2021-04-29-m1.u2.p5.sent1	В 2014 році в заяві щодо гарантій прав кримськотатарського народу у складі української держави Верховна Рада вже прийняла цю заяву.	UKRAINIAN
ParlaMint-UA_2021-04-29-m1.u2.p5.sent2	Зараз наступний і найважливіший крок для захисту колективних прав корінних народів України – це ухвалити сам закон.	UKRAINIAN
ParlaMint-UA_2021-04-29-m1.u2.p5.sent3	Сподіваюсь, що саме наше скликання Верховної Ради ухвалить це дійсно історичне рішення.	UKRAINIAN
ParlaMint-UA_2021-04-29-m1.u2.p5.sent4	Для кримськотатарського народу цей закон дуже потрібний і важливий знак, знак того, що держава їх підтримує.	UKRAINIAN
ParlaMint-UA_2021-04-29-m1.u2.p5.sent5	Для України цей закон - один з кроків державної стратегії з деокупації Криму.	UKRAINIAN
ParlaMint-UA_2021-04-29-m1.u2.p5.sent6	Для міжнародного співтовариства – це потужний сигнал про єдність всього українського народу.	UKRAINIAN
ParlaMint-UA_2021-04-29-m1.u2.p6.sent1	Дякую.	UKRAINIAN
ParlaMint-UA_2021-04-29-m1.u3.p1.sent1	Дякую.	UKRAINIAN
ParlaMint-UA_2021-04-29-m1.u3.p2.sent1	Шановні колеги, прийшла ще одна заява від двох депутатських груп з перервою з заміною на виступ.	UKRAINIAN
ParlaMint-UA_2021-04-29-m1.u3.p2.sent2	Слово - народний депутат Деркач, будь ласка.	UKRAINIAN
ParlaMint-UA_2021-04-29-m1.u4.p1.sent1	Шановні народні депутати!	UKRAINIAN
ParlaMint-UA_2021-04-29-m1.u4.p1.sent2	Народний депутат Деркач, Сумщина.	UKRAINIAN
ParlaMint-UA_2021-04-29-m1.u4.p1.sent3	Сьогодні зранку в цьому залі лунало моє прізвище під час призначення міністра палива та енергетики у виконанні солістів вінницького драматичного театру та вокалістів "Голосу".	UKRAINIAN
ParlaMint-UA_2021-04-29-m1.u4.p2.sent1	Хочу звернути увагу на те, що я не голосував за призначення Галущенка міністром палива та енергетики.	UKRAINIAN
ParlaMint-UA_2021-04-29-m1.u4.p2.sent2	Галущенко ніколи не працював зі мною або під моїм керівництвом.	UKRAINIAN
ParlaMint-UA_2021-04-29-m1.u4.p2.sent3	Але питання не про це, а про те, що будь-який фахівець, який буде призначений на посаду міністра, буде працювати під шаленим тиском зовнішнього управління та корупційних схем, які були побудовані потенційним державним та воєнним злочинцем Порошенком.	UKRAINIAN
ParlaMint-UA_2021-04-29-m1.u4.p3.sent1	Завдяки такій діяльності "попередніков", представників IСU Вовка, Демчишина, Гонтаревої, Кононенко, яка, на жаль, продовжується в енергетиці і зараз шляхом легалізації корупції, протягування законів про газ та електроенергетику, відбувається подальше корупційне підняття тарифів.	UKRAINIAN
ParlaMint-UA_2021-04-29-m1.u4.p4.sent1	Керувати енергетикою при будь-якому призначенні будуть персонажі не з вулиці Банкової чи Грушевського, а з вулиці Танкової, де знаходиться посольство США, Амос Хохштайн, іноземні лобісти, газові "соросята" і бенефіціари колишньої схеми "Роттердам плюс", яка завдяки прийняттю Закону про електроенергетику дозволяє легально грабувати населення зараз.	UKRAINIAN
ParlaMint-UA_2021-04-29-m1.u4.p5.sent1	Що стосується пафосу челяді сивочолого гетьмана щодо санкцій КГБ, ФСБ, "АБВГД", то можу на це лише відповісти цитатою вашого лідера: "Поздравляю с наступающим 1 Мая - с Днем солидарности трудящихся!	UKRAINIAN
ParlaMint-UA_2021-04-29-m1.u4.p5.sent2	Жму руку, обнимаю".	RUSSIAN
ParlaMint-UA_2021-04-29-m1.u5.p1.sent1	Шановні колеги, перше питання порядку денного - це проект Постанови про звернення до Кабінету Міністрів України щодо вжиття невідкладних заходів з метою зниження ціни на електричну енергію для побутових споживачів в 30-кілометровій зоні атомних електростанцій (реєстраційний номер 5382).	UKRAINIAN
ParlaMint-UA_2021-04-29-m1.u5.p2.sent1	Шановні колеги, будь ласка, займіть свої місця, підготуйтесь до голосування, нам треба прийняти рішення про включення цього питання до порядку денного сесії.	UKRAINIAN
ParlaMint-UA_2021-04-29-m1.u5.p3.sent1	Готові голосувати?	UKRAINIAN
ParlaMint-UA_2021-04-29-m1.u5.p3.sent2	Прошу підтримати та проголосувати.	UKRAINIAN
ParlaMint-UA_2021-04-29-m1.u5.p4.sent1	За-283	UKRAINIAN
ParlaMint-UA_2021-04-29-m1.u5.p5.sent1	Рішення прийнято.	UKRAINIAN
ParlaMint-UA_2021-04-29-m1.u5.p6.sent1	Пропонується розглянути це питання за скороченою процедурою.	UKRAINIAN
ParlaMint-UA_2021-04-29-m1.u5.p6.sent2	Прошу підтримати та проголосувати.	UKRAINIAN
ParlaMint-UA_2021-04-29-m1.u5.p7.sent1	За-255	UKRAINIAN
ParlaMint-UA_2021-04-29-m1.u5.p8.sent1	Рішення прийнято.	UKRAINIAN
ParlaMint-UA_2021-04-29-m1.u5.p9.sent1	До слова запрошується народний депутат України Яцик Юлія Григорівна.	UKRAINIAN
ParlaMint-UA_2021-04-29-m1.u6.p1.sent1	Доброго дня, шановні колеги.	UKRAINIAN
ParlaMint-UA_2021-04-29-m1.u6.p1.sent2	Сьогодні я буду звертатися саме до вас.	UKRAINIAN
ParlaMint-UA_2021-04-29-m1.u6.p1.sent3	Я не буду вам переповідати зміст проекту постанови, я хочу лише нагадати, як три дні тому вся Україна вшановувала пам’ять з нагоди 35-ї роковини трагедії на Чорнобильській АЕС.	UKRAINIAN
ParlaMint-UA_2021-04-29-m1.u6.p1.sent4	Вшановували пам’ять атомників, пам’ять ліквідаторів аварії і тих простих людей, які проживали поряд з так званим "мирним атомом".	UKRAINIAN
ParlaMint-UA_2021-04-29-m1.u6.p2.sent1	Ми всі згадували, як в одну мить 30-кілометрова зона спостереження навколо Чорнобильської АЕС перетворилася у зону відчуження.	UKRAINIAN
ParlaMint-UA_2021-04-29-m1.u6.p2.sent2	Це, на жаль, доволі страшний, але зрозумілий приклад того, що таке 30-кілометрова зона спостереження навколо АЕС і чому люди, які проживають на такій території, повинні мати гарантовану підтримку з боку держави.	UKRAINIAN
ParlaMint-UA_2021-04-29-m1.u6.p3.sent1	Тому, шановні колеги, повернення пільгового тарифу на електричну енергію для мешканців 30-кілометрової зони спостереження навколо АЕС - це те найменше, на що, на жаль, до цього часу не спромігся Кабінет Міністрів, те найменше, що ми повинні зробити тут і зараз.	UKRAINIAN
ParlaMint-UA_2021-04-29-m1.u6.p4.sent1	Тому прошу підтримати цей проект постанови.	UKRAINIAN
ParlaMint-UA_2021-04-29-m1.u6.p5.sent1	_______________.	UNKNOWN
ParlaMint-UA_2021-04-29-m1.u6.p5.sent2	Шановні колеги, ще, будь ласка, одну хвилинку.	UKRAINIAN
ParlaMint-UA_2021-04-29-m1.u6.p5.sent3	Хотів би зазначити, що справедливість і здоровий глузд – це два стовпи, на якому стоїть саме ця постанова по відновленню знижки для 30-кілометрової зони.	UKRAINIAN
ParlaMint-UA_2021-04-29-m1.u6.p6.sent1	Скажіть, будь ласка, чи вірно зробив Кабмін те, що він її відмінив?	UKRAINIAN
ParlaMint-UA_2021-04-29-m1.u6.p6.sent2	Звісно, що ні.	UKRAINIAN
ParlaMint-UA_2021-04-29-m1.u6.p6.sent3	Чи заслуговують люди, які мешкають у 30-кілометровій зоні на цю знижку?	UKRAINIAN
ParlaMint-UA_2021-04-29-m1.u6.p6.sent4	Авжеж, так.	UKRAINIAN
ParlaMint-UA_2021-04-29-m1.u6.p7.sent1	Тому, шановні колеги, будь ласка, будьте благорозумні і нажміть зелену кнопку, і повернемо людям знижку.	UKRAINIAN
ParlaMint-UA_2021-04-29-m1.u6.p8.sent1	Дякую.	UKRAINIAN
ParlaMint-UA_2021-04-29-m1.u7.p1.sent1	Дякую.	UKRAINIAN
ParlaMint-UA_2021-04-29-m1.u7.p2.sent1	До слова запрошується голова комітету з питань енергетики та житлово-комунальних послуг Герус Андрій Михайлович.	UKRAINIAN
ParlaMint-UA_2021-04-29-m1.u8.p1.sent1	Шановний Дмитре Олександровичу, шановні народні депутати!	UKRAINIAN
ParlaMint-UA_2021-04-29-m1.u8.p1.sent2	За результатами розгляду даного проекту постанови комітетом прийнято рішення рекомендувати Верховній Раді України прийняти зазначений проект постанови.	UKRAINIAN
ParlaMint-UA_2021-04-29-m1.u8.p2.sent1	Дякую за увагу.	UKRAINIAN
ParlaMint-UA_2021-04-29-m1.u9.p1.sent1	Шановні колеги, обговорення?	UKRAINIAN
ParlaMint-UA_2021-04-29-m1.u9.p2.sent1	Будь ласка, запишіться: два – за, два – проти на виступи від депутатських фракцій та груп.	UKRAINIAN
ParlaMint-UA_2021-04-29-m1.u9.p3.sent1	Урбанський Анатолій Ігорович.	UKRAINIAN
ParlaMint-UA_2021-04-29-m1.u9.p4.sent1	Скороход Анна Костянтинівна.	UKRAINIAN
ParlaMint-UA_2021-04-29-m1.u10.p1.sent1	Шановні "слуги народу", щоб ви так виходили і голосували за пониження тарифів, як ви зараз вийшли до трибуни.	UKRAINIAN
ParlaMint-UA_2021-04-29-m1.u10.p1.sent2	Тому що це просто "Еверест" цинізму.	UKRAINIAN
ParlaMint-UA_2021-04-29-m1.u10.p1.sent3	Я всім нагадаю про позачергове засідання Верховної Ради, на яке в тому числі виносилося і дане питання.	UKRAINIAN
ParlaMint-UA_2021-04-29-m1.u10.p1.sent4	І ви його всі дуже справедливо і при здоровому глузді провалили.	UKRAINIAN
ParlaMint-UA_2021-04-29-m1.u10.p1.sent5	Я вас з цим вітаю!	UKRAINIAN
ParlaMint-UA_2021-04-29-m1.u10.p2.sent1	Звичайно, ми дану постанову підтримуємо, тому що вона хоч якось врегулює питання для 30-кілометрової зони, яка, до речі, була скасована ким?	UKRAINIAN
ParlaMint-UA_2021-04-29-m1.u10.p2.sent2	Саме вами і саме вашим Кабінетом Міністрів України.	UKRAINIAN
ParlaMint-UA_2021-04-29-m1.u10.p2.sent3	Тому я вам про це буду нагадувати дуже часто.	UKRAINIAN
ParlaMint-UA_2021-04-29-m1.u10.p3.sent1	Якщо ви хочете, щоб якась справедливість і здоровий глузд, як тут дуже яскраво було сказано, все-таки брали верх в цих стінах Верховної Ради, то підтримуйте, будь ласка, всі нормальні і адекватні законопроекти, які подаються.	UKRAINIAN
ParlaMint-UA_2021-04-29-m1.u10.p3.sent2	І тоді у нас в Україні взагалі не буде проблем.	UKRAINIAN
ParlaMint-UA_2021-04-29-m1.u10.p4.sent1	А те, що зараз приймалося і приймається в стінах дев’ятого скликання, в цих стінах, ви знаєте, можна сказати, що Верховну Раду, під нею можна написати лозунг: "Продамо Україну за безцінь".	UKRAINIAN
ParlaMint-UA_2021-04-29-m1.u10.p5.sent1	Дякую.	UKRAINIAN
ParlaMint-UA_2021-04-29-m1.u11.p1.sent1	Василевська-Смаглюк Ольга Михайлівна.	UKRAINIAN
ParlaMint-UA_2021-04-29-m1.u12.p1.sent1	Шановні колеги, я як депутат по 96-му виборчому округу, в якому безпосередньо знаходиться і зона відчуження, і знаходиться станція Чорнобильська, яка зараз знімається з експлуатації, дуже вдячна профільному комітету за ту позицію, яку вони висловили.	UKRAINIAN
ParlaMint-UA_2021-04-29-m1.u12.p1.sent2	Мешканці 30-кілометрової зони дуже вдячні за те, що нарешті про них згадали, і справедливість, яку порушив Кабінет Міністрів, відновили.	UKRAINIAN
ParlaMint-UA_2021-04-29-m1.u12.p2.sent1	Дякую.	UKRAINIAN
ParlaMint-UA_2021-04-29-m1.u13.p1.sent1	Колтунович Олександр Сергійович.	UKRAINIAN
ParlaMint-UA_2021-04-29-m1.u14.p1.sent1	Дякую, шановний пане Голово.	UKRAINIAN
ParlaMint-UA_2021-04-29-m1.u14.p2.sent1	Звичайно, підтримую, наша фракція підтримує даний проект постанови, однак, чесно кажучи, це вже на моїй пам’яті, якщо не третій, може, четвертий проект постанови, який коли ми звертаємося до Кабінету Міністрів щодо того, щоб вони переглянули те, що вони вже скасували.	UKRAINIAN
ParlaMint-UA_2021-04-29-m1.u14.p3.sent1	Чесно кажучи, безумовно, декларативність таких речей, вона навіть примітивно відштовхує від цих постанов, але ми її підтримуємо.	UKRAINIAN
ParlaMint-UA_2021-04-29-m1.u14.p3.sent2	Я нагадаю, скасували ж не тільки ту норму, яку ви зараз намагаєтесь відстояти, а пільговий тариф на 90 копійок до 100 кіловат скасували?	UKRAINIAN
ParlaMint-UA_2021-04-29-m1.u14.p3.sent3	Скасували.	UKRAINIAN
ParlaMint-UA_2021-04-29-m1.u14.p3.sent4	Вони багато чого скасували.	UKRAINIAN
ParlaMint-UA_2021-04-29-m1.u14.p3.sent5	Вони скасували обмеження у 10 мінімальних заробітних плат для наглядових рад, вони зараз отримують по 588 тисяч гривень.	UKRAINIAN
ParlaMint-UA_2021-04-29-m1.u14.p3.sent6	І не тільки такі цифри.	UKRAINIAN
ParlaMint-UA_2021-04-29-m1.u14.p4.sent1	І багато чого скасували.	UKRAINIAN
ParlaMint-UA_2021-04-29-m1.u14.p4.sent2	НКРЕ, яке також підконтрольне і профільному комітету, і уряду, і Президенту, зважаючи від навіть структури формування, вони ж так само, вони взяли підняли тариф на електроенергію, вони підняли всі ті речі, які на сьогоднішній день в кінцевому випадку збільшують вартість комунальних послуг, заборгованість, за які пробили рекордну позначку у 82,1 мільярда гривень.	UKRAINIAN
ParlaMint-UA_2021-04-29-m1.u14.p5.sent1	Так само сьогодні ринок ціни на газ, який у нас на сьогоднішній день є.	UKRAINIAN
ParlaMint-UA_2021-04-29-m1.u14.p5.sent2	Ціна на газ уже 10 тисяч 138.	UKRAINIAN
ParlaMint-UA_2021-04-29-m1.u14.p5.sent3	Вам розказують за 7,99, а ми туди ще додали 1 гривню 79 за доставку, ПДВ на неї, а в результаті маємо на 2 тисячі більше, ніж було у ваших попередників.	UKRAINIAN
ParlaMint-UA_2021-04-29-m1.u14.p6.sent1	Тому ми це можемо перелічувати дуже довго, але виною всьому цей Кабінет Міністрів і та політика, яку він проводить в тарифній сфері, в енергетичній і так далі.	UKRAINIAN
ParlaMint-UA_2021-04-29-m1.u14.p6.sent2	Вони не подали програму навіть діяльності, а точніше, подали і не затвердили її, вони на сьогоднішній день відправляють звіти.	UKRAINIAN
ParlaMint-UA_2021-04-29-m1.u14.p7.sent1	На мій погляд, вони мають написати заяву про відставку і мають бути відправлені у відставку.	UKRAINIAN
ParlaMint-UA_2021-04-29-m1.u14.p7.sent2	Тому що такий уряд не має права на існування.	UKRAINIAN
ParlaMint-UA_2021-04-29-m1.u14.p8.sent1	І я глибоко переконаний, що ми і в цьому парламенті маємо задовольнити їхнє бажання чи прохання і відправити цей уряд у відставку, переглянути тарифи і не звертатись до них з декларативними постановами, а самим диктувати політику в тарифній сфері.	UKRAINIAN
ParlaMint-UA_2021-04-29-m1.u14.p9.sent1	Дякую за увагу.	UKRAINIAN
ParlaMint-UA_2021-04-29-m1.u15.p1.sent1	Шахов Сергій Володимирович.	UKRAINIAN
ParlaMint-UA_2021-04-29-m1.u16.p1.sent1	Сергій Шахов, Луганщина, депутатська група "Довіра".	UKRAINIAN
ParlaMint-UA_2021-04-29-m1.u16.p2.sent1	Шановні колеги, спочатку ви тим Кабміном "б’єте током" кожного українця, а зараз шокуєте всю Україну цією постановою.	UKRAINIAN
ParlaMint-UA_2021-04-29-m1.u16.p3.sent1	Скажіть, будь ласка, 30-кілометрова зона - тільки зона атомних енергостанцій, скажіть?	UKRAINIAN
ParlaMint-UA_2021-04-29-m1.u16.p3.sent2	А чому сьогодні найвища ціна за електроенергію, за розцінками НКРЕКП, саме в Луганській і Донецькій областях?	UKRAINIAN
ParlaMint-UA_2021-04-29-m1.u16.p3.sent3	Хто сьогодні розраховував ті ціни в тих областях, куди люди вже дременули: в Москву, в Пітер, Ростов, в Польщу - працювати, тому що лишили їх робочих місць, залишили сьогодні сім’ї шахтарів голодувати.	UKRAINIAN
ParlaMint-UA_2021-04-29-m1.u16.p3.sent4	І про це ми говоримо постійно з цієї трибуни.	UKRAINIAN
ParlaMint-UA_2021-04-29-m1.u16.p3.sent5	Може, цей міністр вже, якого призначили сьогодні, вирішить це питання: півтора мільярда гривень – і шахти модернізують і запрацюють.	UKRAINIAN
ParlaMint-UA_2021-04-29-m1.u16.p4.sent1	Скажіть, будь ласка, може, це ваше питання, ви призначали Кабмін, за який відповідали, який призначав і підвищував тарифи по всій країні?	UKRAINIAN
ParlaMint-UA_2021-04-29-m1.u16.p4.sent2	Може, ви сьогодні будете відповідати за те, що сьогодні люди платять за транспортування газу в своїх трубах по 3 гривні?	UKRAINIAN
ParlaMint-UA_2021-04-29-m1.u16.p4.sent3	Може, ви будете сьогодні відповідати за те, що сьогодні відбувається в країні і країна голодує?	UKRAINIAN
ParlaMint-UA_2021-04-29-m1.u16.p5.sent1	Ви давно виходили до людей?	UKRAINIAN
ParlaMint-UA_2021-04-29-m1.u16.p5.sent2	Люди бідують.	UKRAINIAN
ParlaMint-UA_2021-04-29-m1.u16.p5.sent3	Ви знаєте, скільки буде коштувати кошик пасхальний?	UKRAINIAN
ParlaMint-UA_2021-04-29-m1.u16.p5.sent4	У два рази дорожче, чим у тому році.	UKRAINIAN
ParlaMint-UA_2021-04-29-m1.u16.p5.sent5	Скажіть, будь ласка, хто з вас ходить сьогодні по людях і дивиться віч-на-віч?	UKRAINIAN
ParlaMint-UA_2021-04-29-m1.u16.p5.sent6	Чи ви думаєте, що від партії за вас проголосують?	UKRAINIAN
ParlaMint-UA_2021-04-29-m1.u16.p5.sent7	У залі є мажоритарники.	UKRAINIAN
ParlaMint-UA_2021-04-29-m1.u16.p6.sent1	Безумовно, група "Довіра" буде підтримувати цю постанову по зниженню тарифів.	UKRAINIAN
ParlaMint-UA_2021-04-29-m1.u16.p6.sent2	Але зверніть увагу на всю Україну, не тільки на Донбас, а на всю Україну.	UKRAINIAN
ParlaMint-UA_2021-04-29-m1.u16.p7.sent1	Дякую.	UKRAINIAN
ParlaMint-UA_2021-04-29-m1.u17.p1.sent1	Рудик Кіра Олександрівна.	UKRAINIAN
ParlaMint-UA_2021-04-29-m1.u18.p1.sent1	Колеги, на початку цього року ми з командою подорожували Україною з презентацією національного плану "Голосу" на 21-й рік.	UKRAINIAN
ParlaMint-UA_2021-04-29-m1.u18.p1.sent2	У рамках цього туру ми відвідали Рівненщину і спілкувалися з жителями міста Бариш, які якраз і проживають у такій 30-кілометровій зоні.	UKRAINIAN
ParlaMint-UA_2021-04-29-m1.u18.p2.sent1	Що казали нам команди в Бариші?	UKRAINIAN
ParlaMint-UA_2021-04-29-m1.u18.p2.sent2	Що вони просять тільки одного: повернути їм цей тариф, який був би компенсацією ризиків, з якими вони стикаються, проживаючи на території 30 кілометрів від атомної електростанції.	UKRAINIAN
ParlaMint-UA_2021-04-29-m1.u18.p3.sent1	Я хочу звернутися до наших колег в Рівному: ми вас чуємо, ми є вашим голосом і ми вас підтримаємо.	UKRAINIAN
ParlaMint-UA_2021-04-29-m1.u18.p3.sent2	Тому партія "Голос" сьогодні підтримує цей законопроект.	UKRAINIAN
ParlaMint-UA_2021-04-29-m1.u18.p3.sent3	І ми вдячні Роману Денисюку, а також Володимиру Грушевському, за допомогу у напрацюваннях з цього приводу.	UKRAINIAN
ParlaMint-UA_2021-04-29-m1.u18.p4.sent1	Дякую.	UKRAINIAN
ParlaMint-UA_2021-04-29-m1.u19.p1.sent1	Бондар Михайло Леонтійович.	UKRAINIAN
ParlaMint-UA_2021-04-29-m1.u20.p1.sent1	Дякую.	UKRAINIAN
ParlaMint-UA_2021-04-29-m1.u20.p2.sent1	Бондар Михайло, "Європейська солідарність".	UKRAINIAN
ParlaMint-UA_2021-04-29-m1.u20.p2.sent2	Колеги, а хто призначав цей уряд, не ви?	UKRAINIAN
ParlaMint-UA_2021-04-29-m1.u20.p2.sent3	А попередні міністри енергетики не вами призначені?	UKRAINIAN
ParlaMint-UA_2021-04-29-m1.u20.p3.sent1	А сьогоднішній призначений міністр енергетики, якому ви знову ж таки більше 300 голосами довірили керувати енергетикою, який розказував на комітеті, що до феесбешника немає ніякого відношення, який має 25 відсотків відвідуваності цієї Верховної Ради і за 2 роки перший раз виступив з трибуни?	UKRAINIAN
ParlaMint-UA_2021-04-29-m1.u20.p3.sent2	Це означає, що на злодії шапка горить і він якраз присунувся сюди тільки якраз, щоб заявити, що новопризначений міністр – це не є його людина.	UKRAINIAN
ParlaMint-UA_2021-04-29-m1.u20.p3.sent3	Його.	UKRAINIAN
ParlaMint-UA_2021-04-29-m1.u20.p3.sent4	Якраз за його людину ми сьогодні проголосували.	UKRAINIAN
ParlaMint-UA_2021-04-29-m1.u20.p4.sent1	Так що беріть відповідальність на себе за цей Кабінет Міністрів.	UKRAINIAN
ParlaMint-UA_2021-04-29-m1.u21.p1.sent1	Олексій Юрійович Кучеренко.	UKRAINIAN
ParlaMint-UA_2021-04-29-m1.u21.p1.sent2	Після цього переходимо до голосування.	UKRAINIAN
ParlaMint-UA_2021-04-29-m1.u21.p1.sent3	Запросіть народних депутатів до зали.	UKRAINIAN
ParlaMint-UA_2021-04-29-m1.u22.p1.sent1	Олексій Кучеренко, фракція "Батьківщина".	UKRAINIAN
ParlaMint-UA_2021-04-29-m1.u22.p1.sent2	Ми підтримуємо сьогодні цю постанову.	UKRAINIAN
ParlaMint-UA_2021-04-29-m1.u22.p1.sent3	Коли я працював в уряді Тимошенко, ви знаєте, у нас навіть питання не ставало, щоб скасовувати пільги для 30-кілометрової зони.	UKRAINIAN
ParlaMint-UA_2021-04-29-m1.u22.p2.sent1	Учора на комітеті відбулася професійна дискусія, ну, тим, хто може професійно дискутувати, як зробити так, щоб це зниження, ці пільги не покласти на решту населення України.	UKRAINIAN
ParlaMint-UA_2021-04-29-m1.u22.p2.sent2	Вони ж мають за рахунок схем, які на цьому енергоринку відбуваються, і саме це я особисто намагався пояснити авторам цієї постанови.	UKRAINIAN
ParlaMint-UA_2021-04-29-m1.u22.p3.sent1	І друге.	UKRAINIAN
ParlaMint-UA_2021-04-29-m1.u22.p3.sent2	Шановні друзі, добре, ми зараз зробимо добро для тисяч жителів 30-кілометрової зони.	UKRAINIAN
ParlaMint-UA_2021-04-29-m1.u22.p3.sent3	А що робити мільйонам українців, яких ваш уряд позбавив пільгових 100 кіловат-годин?	UKRAINIAN
ParlaMint-UA_2021-04-29-m1.u22.p3.sent4	30 відсотків населення споживає менше 75 кіловат-годин.	UKRAINIAN
ParlaMint-UA_2021-04-29-m1.u22.p3.sent5	Це енергетична бідність, в яку ваш уряд загнав, тому давайте вирішувати питання для всієї України.	UKRAINIAN
ParlaMint-UA_2021-04-29-m1.u22.p3.sent6	А постанову ми підтримаємо.	UKRAINIAN
ParlaMint-UA_2021-04-29-m1.u22.p4.sent1	Дякуємо.	UKRAINIAN
ParlaMint-UA_2021-04-29-m1.u23.p1.sent1	Шановні колеги, будь ласка, підготуйтеся до голосування.	UKRAINIAN
ParlaMint-UA_2021-04-29-m1.u23.p2.sent1	Ставлю на голосування пропозицію про прийняття в цілому проекту Постанови про звернення до Кабінету Міністрів України щодо вжиття невідкладних заходів з метою зниження ціни на електричну енергію для побутових споживачів, які постійно проживають у 30-кілометровій зоні атомних електростанцій (реєстраційний номер 5382).	UKRAINIAN
ParlaMint-UA_2021-04-29-m1.u23.p3.sent1	Готові голосувати?	UKRAINIAN
ParlaMint-UA_2021-04-29-m1.u23.p3.sent2	Прошу підтримати та проголосувати.	UKRAINIAN
ParlaMint-UA_2021-04-29-m1.u23.p4.sent1	За-311	UKRAINIAN
ParlaMint-UA_2021-04-29-m1.u23.p5.sent1	Рішення прийнято.	UKRAINIAN
ParlaMint-UA_2021-04-29-m1.u23.p5.sent2	Постанова прийнята в цілому.	UKRAINIAN
ParlaMint-UA_2021-04-29-m1.u23.p6.sent1	Руслан Олексійович, ви оголошення хотіли зробити.	UKRAINIAN
ParlaMint-UA_2021-04-29-m1.u24.p1.sent1	Вельмишановні колеги, це теж пов’язано з енергетикою.	UKRAINIAN
ParlaMint-UA_2021-04-29-m1.u24.p1.sent2	Звернулася одна наша колега - Роксолана Андріївна, і вона попросила щодо голосування її за кандидатуру міністра енергетики України Германа Галущенка врахувати її голос "за", тому що технічно не спрацювала система.	UKRAINIAN
ParlaMint-UA_2021-04-29-m1.u24.p2.sent1	Дякую.	UKRAINIAN
ParlaMint-UA_2021-04-29-m1.u25.p1.sent1	Позачергове засідання Верховної Ради України оголошую закритим.	UKRAINIAN
