id	text	language
ParlaMint-UA_2010-02-25-m0.u1.p1.sent1	Шановні народні депутати!	UKRAINIAN
ParlaMint-UA_2010-02-25-m0.u1.p1.sent2	Гості Верховної Ради України!	UKRAINIAN
ParlaMint-UA_2010-02-25-m0.u1.p1.sent3	Пані та панове!	UKRAINIAN
ParlaMint-UA_2010-02-25-m0.u1.p1.sent4	Відповідно до статті 104 Конституції України новообраний Президент України вступає на пост з моменту складення присяги на урочистому засіданні Верховної Ради України.	UKRAINIAN
ParlaMint-UA_2010-02-25-m0.u1.p1.sent5	Верховна Рада України постановою від 16 лютого 2010 року визначили днем проведення урочистого засідання з нагоди складення присяги новообраним Президентом України 25 лютого 2010 року.	UKRAINIAN
ParlaMint-UA_2010-02-25-m0.u1.p2.sent1	На урочистому засіданні Верховної Ради України присутні: народні депутати України, президенти України, колишні голови Верховної Ради України та уряду України, Голова та члени Конституційного Суду України, Голова Верховного Суду України, голова Вищого господарського суду України, голова Вищого адміністративного суду України, Генеральний прокурор України, Голова Національного банку України, голова та члени Центральної виборчої комісії, президент Національної академії наук України, голова Служби безпеки України, голова Служби зовнішньої розвідки України, Уповноважений Верховної Ради України з прав людини, голова Рахункової палати, члени уряду, Голова Верховної Ради Автономної Республіки Крим, Голова Ради міністрів Автономної Республіки Крим, голови обласних рад, Київський міський голова, голова Севастопольської міської ради, міської ради, керівники церков.	UKRAINIAN
ParlaMint-UA_2010-02-25-m0.u1.p3.sent1	В урочистому засіданні Верховної Ради України беруть участь офіційні іноземні делегації: Республіки Вірменія – Президент Серж Саргсян (), Латвійської Республіки – Президент Валдіс Затлерс з дружиною (), Литовської Республіки – Президент Далі Грибаускайте (), Республіки Македонія – Президент Георге Іванов (), Республіки Польща – Президент Лех Качинський (), Угорської Республіки – Президент Ласло Шайом (), Чорногорії – Президент Філіп Вуянович (), Республіки Білорусь – Президент Олександр Лукашенко братиме участь в урочистостях (), Азербайджанської Республіки – Прем’єр-міністр Артур Расізаде (), Республіки Казахстан – Прем’єр-міністр Карім Масімов (), Республіки Таджикистан - Прем’єр-міністр Акіл Акілов (), Республіки Болгарія – Віце-Президент Ангел Марін (), Республіки Молдова – Виконуючий обов’язки Президента, Голова Парламенту – Міхай Гімпу (), Грузії – Голова парламенту Давид Бакрадзе (), Європейського Парламенту – Президент Єжи Бузек (), Парламентської Асамблеї Ради Європи – Президент Мевлют Чавушоглу (), Російської Федерації - Голова Державної Думи Федеральних Зборів Борис Гризлов (), Румунії – Голова Палати депутатів Парламенту Роберта Анастасе (), Алжирської Народної Демократичної Республіки – заступник Голови Ради нації Парламенту Абдеррезак Бугара (), Словацької Республіки - заступник Голови Національної ради Мирослав Чиж (), Чеської Республіки – заступник Голови Сенату Мілан Штєх (), Сербії – Перший віце-прем’єр-міністр, Міністр внутрішніх справ Івіца Дачич (), Ізраїлю – Віце-прем’єр-міністр, міністр закордонних справ Авігдор Ліберман (), Туркменистану – заступник Голови Кабінету Міністрів Дерьягельди Оразов (), Європейського Союзу – Високий представник у закордонних справах, заступник Голови Європейської комісії Кетрін Ештон (), Сполучених Штатів Америки – Радник Президента США з питань національної безпеки генерал Джеймс Джоунс (), Королівства Марокко – Перший віце-прем’єр-міністр країни Мухан Лайєнснер (), Королівства Бельгія – міністр у справах підприємництва Вінсен Ван Квікекнборн (), Екваторіальної Гвінеї - міністр закордонних справ Пасторо Ондо Міча Біле, Республіки Кіпр – міністр закордонних справ Маркус Кіпріано (), Китайської Народної Республіки – міністр сільського господарства Хань Чанфу (), Демократичної Республіки Конго – міністр закордонних справ Алексіс Тамбе Мвамба (), Федеративної Республіки Німеччини – міністр у справах Європи Вернер Гоєр (),	UKRAINIAN
ParlaMint-UA_2010-02-25-m0.u1.p3.sent2	Об’єднаних Арабських Еміратів – міністр культури, молоді та соціального розвитку Абдульрахман Аль-Овейсі (), Султанату Оман – міністр промисловості та торгівлі Макбул Алі бін Султан (), Турецької Республіки – міністр закордонних справ Ахмед Давутоглу (), Республіки Узбекистан – міністр закордонних справ Володимир Норов (), Швейцарської Конфедерації – міністр закордонних справ Мішелін Калімі-Рей (), Королівства Швеція - міністр з питань інтеграції, демократії та прав людини Нямко Ана Сабуні (), Австрійської Республіки – член Федерального уряду, Державний секретар Міністертсва фінансів Райнхольд Лопатка (), Королівства Іспанія – державний секретар Міністерства закордонних справ Анхель Лосада (), Канади – державний міністр закордонних справ з питань співробітництва з країнами Америки Пітер Кент (), Великої Соціалістичної Народної Лівійської Арабської Джамагирії – спеціальний представник Лідера лівійської революції, секретар з європейських питань Міністерства закордонних справ Абдул Аті Аль-Абейді (), Республіки Словенія - державний секретар Міністерства закордонних справ Драголюба Бенчіна (), Французької Республіки – державний секретар у європейських справах Пьєр Лелюш (), Республіки Хорватія - державний секретар з політичних питань та європейської інтеграції Міністерства закордонних справ Давор Боженовіч (), Організації з безпеки і співробітництва в Європі – діючий Голова Канат Саудабаєв (), Співдружності незалежних держав – виконавчий секретар Сергій Лебедєв (), Організації Північно-Атлантичного договору заступник Генерального секретаря Роберт Сіммонс, Органіцзації Чорноморського економічного співробітництва, заступник генерального секретаря Альоша Нєдєльчев	UKRAINIAN
ParlaMint-UA_2010-02-25-m0.u1.p4.sent1	На урочистому засіданні присутні представники дипломатичного корпусу, довірені особи новообраного Президента України, представники громадських організацій засобів масової інформації.	UKRAINIAN
ParlaMint-UA_2010-02-25-m0.u1.p5.sent1	Шановні народні депутати, гості Верховної Ради України, прошу зустрічати новообраного Президента України Віктора Федоровича Януковича.	UKRAINIAN
ParlaMint-UA_2010-02-25-m0.u1.p6.sent1	Урочисте засідання Верховної Ради України з нагоди складення новобраним Президентом України присяги українському народові оголошую відкритим.	UKRAINIAN
ParlaMint-UA_2010-02-25-m0.u2.p1.sent1	Слово для оголошення результатів виборів Президента України надається голові Центральної виборчої комісії Шаповалу Володимиру Миколайовичу.	UKRAINIAN
ParlaMint-UA_2010-02-25-m0.u3.p1.sent1	Шановні учасники урочистого засідання Верховної Ради України!	UKRAINIAN
ParlaMint-UA_2010-02-25-m0.u3.p1.sent2	Згідно з положеннями пункту сьомого, частини першої статті 85 і частини п’ятої статті 103 Конституції України Верховна Рада України призначила вибори Президента України на 17 січня 2010 року.	UKRAINIAN
ParlaMint-UA_2010-02-25-m0.u3.p1.sent3	За результатами відповідного голосування Центральною виборчою комісією на підставі статті 85 Закону України „Про вибори Президента України”, було призначене повторне голосування виборів Президента України на сьоме люте 2010 року.	UKRAINIAN
ParlaMint-UA_2010-02-25-m0.u3.p2.sent1	Центральна виборча комісія керуючись вимогами статей 85, 86 Закону України „Про вибори Президента України”, на своєму засіданні 14 лютого 2010 року на підставі протоколів окружних виборчих комісій про підсумки повторного голосування в межах усіх територіальних виборчих округів та протоколу Центральної виборчої комісії про підсумки повторного голосування в межах закордонного виборчого округу склала протокол про результати повторного голосування з виборів Президента України та офіційно оголосила результати виборів Президента України.	UKRAINIAN
ParlaMint-UA_2010-02-25-m0.u3.p3.sent1	Відповідно до Конституції України і Закону України „Про вибори Президента України”, за підсумками повторного голосування з виборів Президента України сьомого лютого 2010 року обраним Президентом України оголошено Януковича Віктора Федоровича.	UKRAINIAN
ParlaMint-UA_2010-02-25-m0.u4.p1.sent1	Прошу Голову Конституційного Суду України Стрижака Андрія Андрійовича привести до Присяги новообраного Президента України.	UKRAINIAN
ParlaMint-UA_2010-02-25-m0.u5.p1.sent1	Шановні учасники урочистого засідання Верховної Ради України!	UKRAINIAN
ParlaMint-UA_2010-02-25-m0.u5.p1.sent2	Новообраним Президентом України Януковичем Віктором Федоровичем виконано всі конституційні вимоги щодо несумісності з посадою Президента України.	UKRAINIAN
ParlaMint-UA_2010-02-25-m0.u5.p1.sent3	Згідно з поданою ним заявою Верховна Рада України припинила його повноваження як народного депутата України.	UKRAINIAN
ParlaMint-UA_2010-02-25-m0.u5.p1.sent4	Він не обіймає посад в органах державної влади, об’єднаннях громадян, не займається іншою оплачуваною або підприємницькою діяльністю, не входить до складу керівного органу або наглядової ради підприємства, що має на меті отримання прибутку.	UKRAINIAN
ParlaMint-UA_2010-02-25-m0.u5.p1.sent5	Відсутні також інші обставини, що унеможливлюють складання ним присяги.	UKRAINIAN
ParlaMint-UA_2010-02-25-m0.u5.p2.sent1	Високоповажний Вікторе Федоровичу!	UKRAINIAN
ParlaMint-UA_2010-02-25-m0.u5.p2.sent2	Зараз я вручу вам текст присяги Президента України народові, зміст якої визначено Конституцією України.	UKRAINIAN
ParlaMint-UA_2010-02-25-m0.u5.p2.sent3	Прошу Вас скласти Присягу та скріпити її зміст своїм підписом.	UKRAINIAN
ParlaMint-UA_2010-02-25-m0.u6.p1.sent1	Прошу всіх встати.	UKRAINIAN
ParlaMint-UA_2010-02-25-m0.u7.p1.sent1	Я, Віктор Янукович, волею народу обраний Президентом України заступаючи на цей високий пост урочисто присягаю на вірність Україні.	UKRAINIAN
ParlaMint-UA_2010-02-25-m0.u7.p1.sent2	Зобов’язуюсь усіма своїми справами боронити суверенітет і незалежність України, дбати про благо Вітчизни і добробут українського народу, обстоювати права і свободи громадян, додержуватися Конституції України і законів України, виконувати свої обов’язки в інтересах усіх співвітчизників, підносити авторитет України у світі.	UKRAINIAN
ParlaMint-UA_2010-02-25-m0.u8.p1.sent1	Прошу сідати.	UKRAINIAN
ParlaMint-UA_2010-02-25-m0.u8.p1.sent2	Внести штандарт Президента України.	UKRAINIAN
ParlaMint-UA_2010-02-25-m0.u8.p2.sent1	Запрошую Президента України Віктора Федоровича Януковича зайняти офіційне місце Президента України у Верховній Раді України та скріпити текст Присяги своїм підписом.	UKRAINIAN
ParlaMint-UA_2010-02-25-m0.u8.p3.sent1	Прошу Голову Конституційного Суду України вручити Президенту України Віктору Федоровичу Януковичу свідоцтво про ступ на пост Президента України.	UKRAINIAN
ParlaMint-UA_2010-02-25-m0.u9.p1.sent1	Шановні учасники урочистого засідання!	UKRAINIAN
ParlaMint-UA_2010-02-25-m0.u9.p1.sent2	Високоповажні гості!	UKRAINIAN
ParlaMint-UA_2010-02-25-m0.u9.p1.sent3	Дорогі співвітчизники!	UKRAINIAN
ParlaMint-UA_2010-02-25-m0.u9.p1.sent4	Президенту України вручається свідоцтво про вступ на пост Президента України, яким засвідчується, що Віктор Федорович Янукович обраний народним волевиявленням 7 лютого 2010 року Президентом України на п’ятирічний строк і відповідно до статті 104 Конституції України склав Присягу українському народові на урочистому засіданні Верховної Ради України 25 лютого 2010 року і вступив на пост Глави держави.	UKRAINIAN
ParlaMint-UA_2010-02-25-m0.u9.p2.sent1	Дозвольте привітати Віктора Федоровича Януковича зі вступом на пост Глави держави!	UKRAINIAN
ParlaMint-UA_2010-02-25-m0.u10.p1.sent1	Прошу Голову Конституційного Суду України вручити офіційні символи Глави держави Президенту України Віктору Федоровичу Януковичу.	UKRAINIAN
ParlaMint-UA_2010-02-25-m0.u10.p2.sent1	Голова Конституційного Суду України вручає Президентові України Віктору Федоровичу Януковичу Знак Президента України.	UKRAINIAN
ParlaMint-UA_2010-02-25-m0.u10.p3.sent1	Голова Конституційного Суду України вручає Президентові України Віктору Федоровичу Януковичу Печатку Президента України.	UKRAINIAN
ParlaMint-UA_2010-02-25-m0.u10.p4.sent1	Голова Конституційного Суду України вручає Президентові України Віктору Федоровичу Януковичу Булаву Президента України.	UKRAINIAN
ParlaMint-UA_2010-02-25-m0.u10.p5.sent1	Прошу Голову Центральної виборчої комісії вручити Президенту України Посвідчення Президента України.	UKRAINIAN
ParlaMint-UA_2010-02-25-m0.u11.p1.sent1	Ваша Високоповажність пане Президенте, дозвольте вручити вам Посвідчення Президента України	UKRAINIAN
ParlaMint-UA_2010-02-25-m0.u12.p1.sent1	Слово для проголошення звернення до українського народу надається Президенту України Віктору Федоровичу Януковичу.	UKRAINIAN
ParlaMint-UA_2010-02-25-m0.u13.p1.sent1	Шановні народні депутати!	UKRAINIAN
ParlaMint-UA_2010-02-25-m0.u13.p1.sent2	Дорогі співвітчизники!	UKRAINIAN
ParlaMint-UA_2010-02-25-m0.u13.p1.sent3	Щойно я склав Присягу Президента України.	UKRAINIAN
ParlaMint-UA_2010-02-25-m0.u13.p1.sent4	Що я відчував, тримаючи руку на святому Пересопницькому Євангелії?	UKRAINIAN
ParlaMint-UA_2010-02-25-m0.u13.p1.sent5	Відповідальність і смиренність перед народом України, який у ході вільного волевиявлення віддав за мою кандидатуру більшість голосів; перед Всевишнім, волею якого я вступаю на пост Глави української держави у такий непростий для неї час.	UKRAINIAN
ParlaMint-UA_2010-02-25-m0.u13.p2.sent1	Вибори завершилися.	UKRAINIAN
ParlaMint-UA_2010-02-25-m0.u13.p2.sent2	Увесь світ визнав їх демократичність.	UKRAINIAN
ParlaMint-UA_2010-02-25-m0.u13.p2.sent3	Український народ сказав своє слово.	UKRAINIAN
ParlaMint-UA_2010-02-25-m0.u13.p2.sent4	І міжнародна спільнота підтвердила, що Україна – вільна держава, де права і свободи громадян є найвищими цінностями, і де вибір народу не може бути поставлений під сумнів жодними проявами чиєїсь недоброї волі.	UKRAINIAN
ParlaMint-UA_2010-02-25-m0.u13.p2.sent5	Ця остання обставина є особливо важливою з огляду на молодий вік нашої демократії і ті хвороби росту, яких так важко уникнути у процесі державницького змужніння.	UKRAINIAN
ParlaMint-UA_2010-02-25-m0.u13.p3.sent1	Тим не менше, ми гідно витримали цей відповідальний екзамен.	UKRAINIAN
ParlaMint-UA_2010-02-25-m0.u13.p3.sent2	І сьогодні сторінку президентських виборів 2010 року перегорнуто.	UKRAINIAN
ParlaMint-UA_2010-02-25-m0.u13.p3.sent3	За нею розпочинається наступний період нашої новітньої історії.	UKRAINIAN
ParlaMint-UA_2010-02-25-m0.u13.p3.sent4	Країна перебуває у вкрай складній ситуації: відсутність Державного бюджету на поточний рік, колосальні борги по зовнішніх запозиченнях, бідність, розвалена економіка, корупція – ось далеко неповний перелік бід, з яких складається українська реальність.	UKRAINIAN
ParlaMint-UA_2010-02-25-m0.u13.p4.sent1	Попри це, я вважаю, що державу можна не лише врятувати від соціально-економічного колапсу, а і швидко вивести на шлях прискореного розвитку.	UKRAINIAN
ParlaMint-UA_2010-02-25-m0.u13.p4.sent2	Якби не ця впевненість і ця віра у власні сили, сили своєї команди і силу українського народу, я ніколи б не балатувався у президенти.	UKRAINIAN
ParlaMint-UA_2010-02-25-m0.u13.p5.sent1	Я знаю що і як слід зробити.	UKRAINIAN
ParlaMint-UA_2010-02-25-m0.u13.p5.sent2	В першу чергу – відновити систему ефективного державного управління.	UKRAINIAN
ParlaMint-UA_2010-02-25-m0.u13.p5.sent3	Ми повинні швидко створити дієздатну виконавчу владу, яка невідкладно займеться найбільш ураженими галузями економіки і соціальною сферою.	UKRAINIAN
ParlaMint-UA_2010-02-25-m0.u13.p5.sent4	Першочергове завдання на цьому шляху – реформування системи влади і перш за все Кабінету Міністрів, перетворення його у команду професіоналів, а не політичних офіціантів.	UKRAINIAN
ParlaMint-UA_2010-02-25-m0.u13.p6.sent1	У зв’язку з цим я закликаю Верховну Раду підтримати мої зусилля, спрямовані на створення прозорої, ефективної, відповідальної системи державного управління, здатної працювати з Президентом у синхронному режимі.	UKRAINIAN
ParlaMint-UA_2010-02-25-m0.u13.p6.sent2	Я підкреслюю: цю особливу роль у реформуванні системи державного управління бачу в парламенті.	UKRAINIAN
ParlaMint-UA_2010-02-25-m0.u13.p6.sent3	Це – місце для дискусій, це – місце для сильної опозиції, яка повинна контролювати дії уряду і Президента, але, в першу чергу, це – місце для сильної і стабільної парламентської більшості.	UKRAINIAN
ParlaMint-UA_2010-02-25-m0.u13.p6.sent4	()	UNKNOWN
ParlaMint-UA_2010-02-25-m0.u13.p6.sent5	Якщо ми не спроможемося подолати існуючої політичної незгоди в ім’я порятунку держави, якщо не зуміємо очистити свої серця від отрути ненависті, породженої марнославством і егоїзмом, держава буде приреченою на продовження блукання в політичних сутінках і соціально-економічних лабіринтах.	UKRAINIAN
ParlaMint-UA_2010-02-25-m0.u13.p6.sent6	Взаємне несприйняття внаслідок поразки одних і перемоги інших є не лише деструктивним з позиції інтересів держави, а є й глибоко аморальним, адже сказано у Святому письмі: „Миритися з твоїм противником швидко, коли ти ще з ним у дорозі”.	UKRAINIAN
ParlaMint-UA_2010-02-25-m0.u13.p6.sent7	Життя підтвердило цю просту і очевидну істину: люди не люблять, коли їм демонструють кулаки, вони схильні більше довіряти тим, хто подає руку на знак миру.	UKRAINIAN
ParlaMint-UA_2010-02-25-m0.u13.p7.sent1	Тому я звертаюся до всіх депутатів Верховної Ради із закликом до співпраці в ім’я України.	UKRAINIAN
ParlaMint-UA_2010-02-25-m0.u13.p7.sent2	Така співпраця матиме вирішальне значення для невідкладного реформування влади, судочинства, внесення змін до Конституції.	UKRAINIAN
ParlaMint-UA_2010-02-25-m0.u13.p7.sent3	Сьогодні державою керує структура, зшита в інтересах реалізації цілей окремих політиків.	UKRAINIAN
ParlaMint-UA_2010-02-25-m0.u13.p7.sent4	Це ж можна сказати і про судочинство, і про багато інших важливих сфер життя українського суспільства.	UKRAINIAN
ParlaMint-UA_2010-02-25-m0.u13.p8.sent1	Ми повинні змінити існуючий стан речей.	UKRAINIAN
ParlaMint-UA_2010-02-25-m0.u13.p8.sent2	Структура усіх гілок влади повинна слугувати досягненню єдиної мети: швидкому ухваленню потрібних державі законів і їх швидкій реалізації.	UKRAINIAN
ParlaMint-UA_2010-02-25-m0.u13.p8.sent3	При цьому треба однаково дбати про забезпечення законних інтересів простих людей, звичайних громадян, представників середнього класу, інтелігенції, бізнесу.	UKRAINIAN
ParlaMint-UA_2010-02-25-m0.u13.p8.sent4	Ефективна співпраця між Президентом, парламентом і урядом розчистить дорогу до швидкого економічного прогресу.	UKRAINIAN
ParlaMint-UA_2010-02-25-m0.u13.p9.sent1	В свою чергу, вирішення цієї проблеми дозволить не лише ліквідувати хронічну бідність, а й об’єднати країну.	UKRAINIAN
ParlaMint-UA_2010-02-25-m0.u13.p9.sent2	Люди схильні політизувати певні питання духовності здебільшого тоді, коли вони перебувають у стані перманентної фінансової нестабільності.	UKRAINIAN
ParlaMint-UA_2010-02-25-m0.u13.p10.sent1	В економічно розвинутих державах вірогідність виникнення внутрішніх конфліктів через різницю в культурних традиціях того чи іншого регіону в десятки разів нижча, аніж у державах економічно відсталих.	UKRAINIAN
ParlaMint-UA_2010-02-25-m0.u13.p10.sent2	Україна повинна обрати правильну довгострокову стратегію розвитку, багато наших проблем виникли через те, що замість того аби рухатися до постіндустріального суспільства зразка ХХІ століття, ми пішли шляхом первісного накопичення капіталу, тобто до, так званого, дикого капіталізму.	UKRAINIAN
ParlaMint-UA_2010-02-25-m0.u13.p11.sent1	Відповідно ми зможемо успішно конкурувати в сучасному світі лише за умови, якщо впритул займемося індустрією знань, сучасними технологіями виробництва, накопиченням і реалізацією здобутків науки.	UKRAINIAN
ParlaMint-UA_2010-02-25-m0.u13.p11.sent2	Я розумію, що наздогнати індустріально розвинуті країни вкрай складно, однак можливо.	UKRAINIAN
ParlaMint-UA_2010-02-25-m0.u13.p11.sent3	Для цього Україні потрібна стратегія інноваційного поступу і така стратегія нашою командою розроблена.	UKRAINIAN
ParlaMint-UA_2010-02-25-m0.u13.p11.sent4	Вона передбачає розвиток і державну підтримку невеликого числа пріоритетних напрямків, на яких ми зможемо посісти гідне місце в міжнародному розподілі праці.	UKRAINIAN
ParlaMint-UA_2010-02-25-m0.u13.p11.sent5	При цьому мається на увазі не посилення ролі держави в економіці, а участь держави у створенні ефективних ринкових механізмів.	UKRAINIAN
ParlaMint-UA_2010-02-25-m0.u13.p12.sent1	Я переконаний, що безпосередній вплив держави на економіку, ручне управління нею – це шлях в нікуди.	UKRAINIAN
ParlaMint-UA_2010-02-25-m0.u13.p12.sent2	Обов’язковими умовами відновлення довіри до України з боку інвесторів і міжнародних фінансових інституцій є забезпечення внутрішньополітичної стабільності, подолання корупції, встановлення чітких, і головне, незмінних правил відносин між державою і бізнесом.	UKRAINIAN
ParlaMint-UA_2010-02-25-m0.u13.p12.sent3	Забезпечення двох перших умов буде особливо складним процесом, але я володію достатнім запасом політичної волі, щоб трансформувати їх у реальність.	UKRAINIAN
ParlaMint-UA_2010-02-25-m0.u13.p13.sent1	Як Президент я маю чітке уявлення про те, яка зовнішньополітична стратегія сьогодні найбільше відповідає національним інтересам України.	UKRAINIAN
ParlaMint-UA_2010-02-25-m0.u13.p13.sent2	Будучи мостом між Сходом і Заходом, інтегральною частиною Європи і колишнього СРСР водночас, Україна обере таку зовнішню політику, яка дозволить нашій державі отримати максимальний результат від розвитку рівноправних і взаємовигідних відносин з Російською Федерацією, Європейським Союзом, Сполученими Штатами Америки та іншими державами, які впливають на розвиток ситуації у світі.	UKRAINIAN
ParlaMint-UA_2010-02-25-m0.u13.p13.sent3	На мою думку, виклики, які стоять перед міжнародною спільнотою, диктують потребу об’єднуватися в якомога ширшому форматі.	UKRAINIAN
ParlaMint-UA_2010-02-25-m0.u13.p13.sent4	Людству, і Україні у тому числі, потрібен Європейський Союз у глобальному прочитанні.	UKRAINIAN
ParlaMint-UA_2010-02-25-m0.u13.p13.sent5	Я маю на увазі, єдиний світ як силу, здатну гарантувати планеті мирне співіснування різних цивілізацій – енергетичну, екологічну, продовольчу безпеку.	UKRAINIAN
ParlaMint-UA_2010-02-25-m0.u13.p13.sent6	Ми готові брати участь у таких процесах як європейська позаблокова держава.	UKRAINIAN
ParlaMint-UA_2010-02-25-m0.u13.p13.sent7	Я маю намір запропонувати цю концепцію парламенту для вироблення основ зовнішньої політики України, і сподіваюся, вищий законодавчий орган мене підтримає.	UKRAINIAN
ParlaMint-UA_2010-02-25-m0.u13.p14.sent1	Вступаючи на посаду Глави української держави, я хочу сказати народу України, що всі мої обіцянки, дані йому, будуть виконані.	UKRAINIAN
ParlaMint-UA_2010-02-25-m0.u13.p14.sent2	Ми виплатимо заборгованість із заробітної плати і пенсії, чого так і не зробив діючий уряд.	UKRAINIAN
ParlaMint-UA_2010-02-25-m0.u13.p14.sent3	Враховуючи катастрофічну ситуацію з державними фінансами, ми зробимо це за рахунок скорочення витрат на бюрократичну систему і почнемо з себе.	UKRAINIAN
ParlaMint-UA_2010-02-25-m0.u13.p14.sent4	Одним з моїх перших указів на посту Президента України буде Указ про скорочення видатків на Секретаріат Президента та інших структур, які забезпечують його діяльність.	UKRAINIAN
ParlaMint-UA_2010-02-25-m0.u13.p15.sent1	Шановні народні депутати!	UKRAINIAN
ParlaMint-UA_2010-02-25-m0.u13.p15.sent2	Співвітчизники!	UKRAINIAN
ParlaMint-UA_2010-02-25-m0.u13.p15.sent3	Я завжди ставив діло вище за багатослів’я і на новому посту не відмовлюся від цього правила.	UKRAINIAN
ParlaMint-UA_2010-02-25-m0.u13.p15.sent4	Робота і результат в ім’я процвітання моєї Батьківщини – ось кредо, з яким я приступаю до виконання своїх обов’язків на новому відповідальному посту.	UKRAINIAN
ParlaMint-UA_2010-02-25-m0.u13.p15.sent5	Я розраховую на вашу підтримку, а також на підтримку міжнародної спільноти, яка прагне бачити нашу країну сильною і стабільною.	UKRAINIAN
ParlaMint-UA_2010-02-25-m0.u13.p15.sent6	І хай в цьому праведному устремлінні нам допоможе Господь.	UKRAINIAN
ParlaMint-UA_2010-02-25-m0.u14.p1.sent1	Шановні народні депутати України, гості Верховної Ради, пані та панове!	UKRAINIAN
ParlaMint-UA_2010-02-25-m0.u14.p1.sent2	Урочисте засідання Верховної Ради України з нагоди складення Присяги новообраним Президентом України оголошую закритим.	UKRAINIAN
