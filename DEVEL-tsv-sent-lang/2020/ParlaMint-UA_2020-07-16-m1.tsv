id	text	language
ParlaMint-UA_2020-07-16-m1.u1.p1.sent1	Доброго дня, шановні народні депутати України!	UKRAINIAN
ParlaMint-UA_2020-07-16-m1.u1.p1.sent2	Доброго дня, шановні представники засобів масової інформації!	UKRAINIAN
ParlaMint-UA_2020-07-16-m1.u1.p1.sent3	Шановні гості Верховної Ради України!	UKRAINIAN
ParlaMint-UA_2020-07-16-m1.u1.p1.sent4	В Урочистому засіданні Верховної Ради України бере участь Президент України Володимир Олександрович Зеленський.	UKRAINIAN
ParlaMint-UA_2020-07-16-m1.u1.p1.sent5	Прошу привітати Президента.	UKRAINIAN
ParlaMint-UA_2020-07-16-m1.u1.p2.sent1	В Урочистому засіданні Верховної Ради України беруть участь народні депутати України першого та дев’ятого скликань, Голова Верховної Ради України, Президент України Леонід Макарович Кравчук, Віктор Андрійович Ющенко, Петро Олексійович Порошенко, Прем’єр-міністр України Денис Анатолійович Шмигаль та члени Кабінету Міністрів України, керівники судової гілки влади, присутні також посадові особи, яких Верховна Рада України обирає, призначає і надає згоду на їх призначення, голови дипломатичних представництв іноземних держав та керівники представництв міжнародних організацій, акредитованих в Україні, представники засобів масової інформації та шановні запрошені гості Верховної Ради України.	UKRAINIAN
ParlaMint-UA_2020-07-16-m1.u1.p3.sent1	Шановні народні депутати!	UKRAINIAN
ParlaMint-UA_2020-07-16-m1.u1.p3.sent2	Шановні гості!	UKRAINIAN
ParlaMint-UA_2020-07-16-m1.u1.p3.sent3	Прошу внести Декларацію про державний суверенітет України до зали Верховної Ради України.	UKRAINIAN
ParlaMint-UA_2020-07-16-m1.u1.p4.sent1	Шановні народні депутати!	UKRAINIAN
ParlaMint-UA_2020-07-16-m1.u1.p4.sent2	Урочисте засідання Верховної Ради України з нагоди 30-ї річниці прийняття Декларації про державний суверенітет України оголошую відкритим.	UKRAINIAN
ParlaMint-UA_2020-07-16-m1.u2.p1.sent1	Героям слава!	UKRAINIAN
ParlaMint-UA_2020-07-16-m1.u2.p2.sent1	Прошу сідати.	UKRAINIAN
ParlaMint-UA_2020-07-16-m1.u2.p2.sent2	Прошу включити історичні кадри кінохроніки подій прийняття Декларації про державний суверенітет України.	UKRAINIAN
ParlaMint-UA_2020-07-16-m1.u3.p1.sent1	Дякую.	UKRAINIAN
ParlaMint-UA_2020-07-16-m1.u3.p2.sent1	Шановні колеги, багато учасників тих видатних в історії України подій, на жаль, вже пішли з життя, сьогодні їх немає в цьому залі.	UKRAINIAN
ParlaMint-UA_2020-07-16-m1.u3.p2.sent2	Я пропоную вшанувати хвилиною мовчання всіх, кого сьогодні тут нема.	UKRAINIAN
ParlaMint-UA_2020-07-16-m1.u3.p3.sent1	Прошу сідати.	UKRAINIAN
ParlaMint-UA_2020-07-16-m1.u3.p4.sent1	До слова запрошується Президент України Володимир Олександрович Зеленський.	UKRAINIAN
ParlaMint-UA_2020-07-16-m1.u4.p1.sent1	Шановні народні депутати, шановні гості урочистого засідання, шановні українці!	UKRAINIAN
ParlaMint-UA_2020-07-16-m1.u4.p1.sent2	Тисячолітня українська історія знає чимало документів, які стали фундаментальними для творення української держави, і Декларація про державний суверенітет України без сумнівну один із них.	UKRAINIAN
ParlaMint-UA_2020-07-16-m1.u4.p1.sent3	Сьогодні ми відзначаємо 30-у річницю від дня народження цього знакового документа.	UKRAINIAN
ParlaMint-UA_2020-07-16-m1.u4.p1.sent4	30 років тому був зроблений впевнений крок до остаточного здобуття незалежності України.	UKRAINIAN
ParlaMint-UA_2020-07-16-m1.u4.p2.sent1	Декларація наблизила перемогу українців у багатовіковій боротьбі за вільну та самостійну державу.	UKRAINIAN
ParlaMint-UA_2020-07-16-m1.u4.p2.sent2	16 липня 1990 року стало дійсно історичним днем.	UKRAINIAN
ParlaMint-UA_2020-07-16-m1.u4.p2.sent3	Тоді Декларацію про державний суверенітет підтримало 355 народних депутатів з різних куточків нашої рідної України, з різних партій, з різними поглядами, але з єдиною метою.	UKRAINIAN
ParlaMint-UA_2020-07-16-m1.u4.p2.sent4	Зверніть увагу, ніхто не завалював Декларацію пропонуючи 8 тисяч поправок.	UKRAINIAN
ParlaMint-UA_2020-07-16-m1.u4.p2.sent5	Ніхто не намагався заблокувати її постановами.	UKRAINIAN
ParlaMint-UA_2020-07-16-m1.u4.p2.sent6	Ніхто не намагався збити її через Конституційний Суд.	UKRAINIAN
ParlaMint-UA_2020-07-16-m1.u4.p2.sent7	Ухвалення Декларації – це акт неймовірного єднання політиків заради волі народу та великої державної мети.	UKRAINIAN
ParlaMint-UA_2020-07-16-m1.u4.p3.sent1	Дорогі українці, сьогодні 6 рік поспіль ми захищаємо свій суверенітет від російської агресії.	UKRAINIAN
ParlaMint-UA_2020-07-16-m1.u4.p3.sent2	Ми сплачуємо за це найвищу ціну – життя наших громадян.	UKRAINIAN
ParlaMint-UA_2020-07-16-m1.u4.p3.sent3	Сьогодні весь цивілізований світ визнає, що Україна робить все для настання такого бажаного миру, справедливого миру, миру у нашому розумінні цього слова.	UKRAINIAN
ParlaMint-UA_2020-07-16-m1.u4.p3.sent4	Саме того миру, де державний суверенітет буде панувати в реальності, не на папері.	UKRAINIAN
ParlaMint-UA_2020-07-16-m1.u4.p4.sent1	Так, ми втратили частину територій, ми втратили своїх людей, і, на жаль, ми не можемо повернути загиблих.	UKRAINIAN
ParlaMint-UA_2020-07-16-m1.u4.p4.sent2	Але повинні повернути усі свої території, повернути віру.	UKRAINIAN
ParlaMint-UA_2020-07-16-m1.u4.p4.sent3	Повернути віру в правду і справедливість, щоб те заради чого загинули наші герої, ніколи не виявилося марним.	UKRAINIAN
ParlaMint-UA_2020-07-16-m1.u4.p5.sent1	Я переконаний, що шанс досягти цього у нас у українців є тільки в одному випадку, якщо всі ми об’єднаємося так само як і 30 років тому.	UKRAINIAN
ParlaMint-UA_2020-07-16-m1.u4.p5.sent2	Сьогодні у цій залі знаходяться народні обранці першого скликання, їх внесок у державотворення неможливо переоцінити.	UKRAINIAN
ParlaMint-UA_2020-07-16-m1.u4.p5.sent3	І присутні тут і ті, кого, на жаль, немає з нами, всі вони вписали свої імена в історію незалежної України.	UKRAINIAN
ParlaMint-UA_2020-07-16-m1.u4.p5.sent4	Сьогодні ми безмежно вдячні кожному з вас.	UKRAINIAN
ParlaMint-UA_2020-07-16-m1.u4.p5.sent5	Дякую.	UKRAINIAN
ParlaMint-UA_2020-07-16-m1.u4.p6.sent1	30 років тому, маючи полярні політичні погляди, ви наочно показали, що таке державницька позиція.	UKRAINIAN
ParlaMint-UA_2020-07-16-m1.u4.p6.sent2	Ви стали живим прикладом єдності та мудрості.	UKRAINIAN
ParlaMint-UA_2020-07-16-m1.u4.p6.sent3	І я впевнений, що сучасним депутатам є чому у вас повчитись та ніколи не забувати, що суверенітет, який вибороли вони, ми з вами маємо берегти і захищати як від зовнішніх ворогів, так і від внутрішніх чвар.	UKRAINIAN
ParlaMint-UA_2020-07-16-m1.u4.p6.sent4	Для цього я не втомлюся закликати всіх нас до справжньої єдності, бо тільки в ній наша сила і наша перемога, бо тільки в ній Україна.	UKRAINIAN
ParlaMint-UA_2020-07-16-m1.u4.p7.sent1	Із цієї високої трибуни в цей святковий день я хочу нагадати всім слова ініціатора проголошення Декларації про державний суверенітет героя України В’ячеслава Максимовича Чорновола: "Дай, Боже, нам любити Україну понад усе сьогодні маючи, щоб не довелося потім гірко любити її втративши".	UKRAINIAN
ParlaMint-UA_2020-07-16-m1.u4.p8.sent1	Шановні друзі, годі сварок та розбрату, годі маніпуляцій та політичних ігрищ, годі ділити українців та ділитися самим на владу чи опозицію, лівих або правих, червоних або синіх.	UKRAINIAN
ParlaMint-UA_2020-07-16-m1.u4.p8.sent2	Потрібно перестати бути політиками, час стати державними діячами, людьми, що мають не великий апетит, а велику мрію про єдину, сильну і непереможну Україну.	UKRAINIAN
ParlaMint-UA_2020-07-16-m1.u4.p8.sent3	Це моя мрія, моя мета, впевнений, що і ваша також.	UKRAINIAN
ParlaMint-UA_2020-07-16-m1.u4.p9.sent1	Бережімо себе, бережімо наш суверенітет, брежімо Україну.	UKRAINIAN
ParlaMint-UA_2020-07-16-m1.u4.p9.sent2	Слава Україні!	UKRAINIAN
ParlaMint-UA_2020-07-16-m1.u5.p1.sent1	Шановні народні депутати України!	UKRAINIAN
ParlaMint-UA_2020-07-16-m1.u5.p1.sent2	Шановні гості Верховної Ради України!	UKRAINIAN
ParlaMint-UA_2020-07-16-m1.u5.p1.sent3	До слова запрошується Голова Верховної Ради України Дмитро Олександрович Разумков.	UKRAINIAN
ParlaMint-UA_2020-07-16-m1.u6.p1.sent1	30 років тому український парламент зробив перший, складний, але дуже важливий крок до створення незалежної України.	UKRAINIAN
ParlaMint-UA_2020-07-16-m1.u6.p1.sent2	Ухвалення Декларації про державний суверенітет стоїть в одному ряду з такими важливими подіями в нашій історії, як проголошення незалежності, референдум 1 грудня та перші президентські вибори.	UKRAINIAN
ParlaMint-UA_2020-07-16-m1.u6.p2.sent1	Декларація про державний суверенітет дуже сміливий документ, який був прийнятий мужніми людьми, людьми які вірили в майбутнє нашої держави, не маючи гарантії на успіх.	UKRAINIAN
ParlaMint-UA_2020-07-16-m1.u6.p3.sent1	Згадаємо як це було.	UKRAINIAN
ParlaMint-UA_2020-07-16-m1.u6.p3.sent2	Липень 1990 року.	UKRAINIAN
ParlaMint-UA_2020-07-16-m1.u6.p3.sent3	Україна поки що немає власної армії, власних спецслужб, власного громадянства, власної дипломатії, яка б могла відстоювати інтереси держави у світі, але ще досі Радянський Союз контролює внутрішню ситуацію в республіці.	UKRAINIAN
ParlaMint-UA_2020-07-16-m1.u6.p4.sent1	До серпня 1991 року залишається більше року.	UKRAINIAN
ParlaMint-UA_2020-07-16-m1.u6.p4.sent2	У таких не певних умовах депутати сьомого скликання Верховної Ради УРСР, а правильніше сказати, першого скликання Верховної Ради, дванадцятого скликання, а правильніше буде сказати першого скликання Верховної Ради України приймають Декларацію про державний суверенітет, амбітний і сміливий документ, який поклав початок активній стадії боротьби за незалежність нашої держави.	UKRAINIAN
ParlaMint-UA_2020-07-16-m1.u6.p4.sent3	Після його затвердження здобуття незалежності було лише питанням часу.	UKRAINIAN
ParlaMint-UA_2020-07-16-m1.u6.p4.sent4	Від імені всього українського народу, від нашого покоління, цих прийдешніх поколінь, хочу вам подякувати всім тим, хто у далекому 1990 році зробив цей надважливий крок.	UKRAINIAN
ParlaMint-UA_2020-07-16-m1.u6.p5.sent1	Починати важливу справу завжди не просто, а іноді навіть небезпечно.	UKRAINIAN
ParlaMint-UA_2020-07-16-m1.u6.p5.sent2	І я розумію, що ви в той момент поставили все на цю карту, можливо, навіть своє життя та життя своїх близьких, родин, тих, хто дорог вашому серцю, але ви це зробили і вистояли та перемогли.	UKRAINIAN
ParlaMint-UA_2020-07-16-m1.u6.p5.sent3	Декларація заклала принципи, на яких ми побудували нашу країну, демократія, пріоритети права і свободи людини, свобода слова і віросповідання, верховенство права і закону, самостійність та незалежність державницьких рішень, народ як єдине джерело влади в державі, мирне співіснування та культурний розвиток усіх національностей, пріоритет загальнолюдських цінностей над класовими.	UKRAINIAN
ParlaMint-UA_2020-07-16-m1.u6.p6.sent1	Згодом ці принципи були закладені в Конституцію України та є базовими для всіх законів, які приймаються в цій Верховній Раді.	UKRAINIAN
ParlaMint-UA_2020-07-16-m1.u6.p6.sent2	Вони залишаються актуальними і сьогодні, їм має слідувати кожний громадянин, адже на цих принципах заснована наша державність.	UKRAINIAN
ParlaMint-UA_2020-07-16-m1.u6.p7.sent1	Україна дуже стрімко змінюється, але навіть у вирі швидких та кардинальних змін є істини, що мають залишатися незмінними та непорушними навіть з часом.	UKRAINIAN
ParlaMint-UA_2020-07-16-m1.u6.p7.sent2	30 років тому ці істини були закладені в Декларацію, і сьогодні ми маємо захищати ці ж істини за допомогою дипломатії і, на жаль, зі зброєю в руках.	UKRAINIAN
ParlaMint-UA_2020-07-16-m1.u6.p8.sent1	Суверенітет і незалежність нашої держави – це те, що ніколи жодним чином не може бути поставлено під сумнів.	UKRAINIAN
ParlaMint-UA_2020-07-16-m1.u6.p8.sent2	Декларація проголосила, що територія України в існуючих кордонах є недоторканною і не може бути змінена та використана без її згоди.	UKRAINIAN
ParlaMint-UA_2020-07-16-m1.u6.p8.sent3	Україна відстояла свій суверенітет у 1990 році і відстоїть його через 30 років потому.	UKRAINIAN
ParlaMint-UA_2020-07-16-m1.u6.p8.sent4	Декларація проголосила, що державний суверенітет є основною цінністю в нашій державі.	UKRAINIAN
ParlaMint-UA_2020-07-16-m1.u6.p8.sent5	Згодом ці ж принципи були закладені і в Акт проголошення незалежності, і в Конституцію нашої держави.	UKRAINIAN
ParlaMint-UA_2020-07-16-m1.u6.p9.sent1	В ухваленні Декларації про державний суверенітет, а згодом і всіх інших важливих документів, які сьогодні складають базу українського суспільства, стояв парламент.	UKRAINIAN
ParlaMint-UA_2020-07-16-m1.u6.p9.sent2	Верховна Рада України завжди була і залишається відображення українського народу, його очікувань і сподівань, місцем, де в дискусії народжується істина і будується майбутнє держави.	UKRAINIAN
ParlaMint-UA_2020-07-16-m1.u6.p10.sent1	В Україні до парламенту ставляться по-різному.	UKRAINIAN
ParlaMint-UA_2020-07-16-m1.u6.p10.sent2	Від нього багато очікують і достатньо часто критикують.	UKRAINIAN
ParlaMint-UA_2020-07-16-m1.u6.p10.sent3	Але ми не повинні забувати, що в доленосні та критичні для України моменти Верховна Рада України демонструвала непорушну політичну волю, завжди була і буде на боці українського народу та української держави.	UKRAINIAN
ParlaMint-UA_2020-07-16-m1.u6.p11.sent1	Так було при ухваленні Декларації про суверенітет, так було при ухваленні Акту проголошення незалежності, так було в момент прийняття Конституції, так було під час багатьох кардинальних змін та вирішення викликів, які стояли перед Україною, так було і так буде завжди.	UKRAINIAN
ParlaMint-UA_2020-07-16-m1.u6.p11.sent2	У моменти, коли вирішувалася доля України, державний.	UKRAINIAN
ParlaMint-UA_2020-07-16-m1.u6.p11.sent3	український парламент завжди приймав рішення незалежно від політичних прапорів, лозунгів та месседжів.	UKRAINIAN
ParlaMint-UA_2020-07-16-m1.u6.p11.sent4	Ми повинні пам’ятати, що коли ми об’єднані великою спільною метою, то приймаємо рішення, які дійсно працюють на благо і користь нашої держави.	UKRAINIAN
ParlaMint-UA_2020-07-16-m1.u6.p12.sent1	Велика влада – це завжди велика відповідальність.	UKRAINIAN
ParlaMint-UA_2020-07-16-m1.u6.p12.sent2	Я переконаний, що сьогодні кожний в цій залі добре розуміє, що від наших рішень залежить яке майбутнє ми збудуємо для наших дітей і які виклики будуть перед ними стояти.	UKRAINIAN
ParlaMint-UA_2020-07-16-m1.u6.p13.sent1	Сьогодні доля України, що століттями йшла до своєї незалежності, саме в наших руках, і ми – український парламент дев’ятого скликання маємо довести своїми діями, що ми готові до цієї відповідальності.	UKRAINIAN
ParlaMint-UA_2020-07-16-m1.u6.p13.sent2	Так, як це зробили ви 30 років тому.	UKRAINIAN
ParlaMint-UA_2020-07-16-m1.u6.p13.sent3	Дякую.	UKRAINIAN
ParlaMint-UA_2020-07-16-m1.u7.p1.sent1	До слова запрошується Прем’єр-міністр України Денис Анатолійович Шмигаль.	UKRAINIAN
ParlaMint-UA_2020-07-16-m1.u8.p1.sent1	Шановний пане Президент України!	UKRAINIAN
ParlaMint-UA_2020-07-16-m1.u8.p1.sent2	Шановний пане Голова Верховної Ради!	UKRAINIAN
ParlaMint-UA_2020-07-16-m1.u8.p1.sent3	Шановні народні депутати!	UKRAINIAN
ParlaMint-UA_2020-07-16-m1.u8.p1.sent4	Шановні високоповажні присутні!	UKRAINIAN
ParlaMint-UA_2020-07-16-m1.u8.p1.sent5	Шановні українці!	UKRAINIAN
ParlaMint-UA_2020-07-16-m1.u8.p1.sent6	30 років тому в цій залі абсолютно конституційна більшість прийняла Декларацію про державний суверенітет.	UKRAINIAN
ParlaMint-UA_2020-07-16-m1.u8.p1.sent7	І навіть сьогодні, коли ми дивимося кадри історичні, в кожного з нас на очі наверталися сльози: і в старшого покоління, і в молодих, - тому що це надзвичайно важливий момент емоційний, і, безумовно, це історія нашої держави, яка писалася тут тими людьми, які сьогодні тут присутні.	UKRAINIAN
ParlaMint-UA_2020-07-16-m1.u8.p2.sent1	Актом про державний суверенітет ми визначили і сформували основи державного, політичного, економічного ладу України, республіканську форму правління, верховенство, самостійність, повноту, неподільність влади республіки в межах її території.	UKRAINIAN
ParlaMint-UA_2020-07-16-m1.u8.p3.sent1	Декларація визначила основи економічної самостійності, самостійну банківську, фінансову, митну, податкову системи, право формувати державний бюджет, мати власну грошову одиницю.	UKRAINIAN
ParlaMint-UA_2020-07-16-m1.u8.p3.sent2	На цих засадах і сьогодні формується насправді економічний поступ України.	UKRAINIAN
ParlaMint-UA_2020-07-16-m1.u8.p3.sent3	Принципи економічної незалежності України, які були закладені і започатковані 30 років тому, дозволяють нам сьогодні вчити наших дітей в українських школах, проводити реформи, ефективно захищати і розвивати малий і середній бізнес, зберігати і створювати нові робочі місця, підтримувати вразливі верстви населення.	UKRAINIAN
ParlaMint-UA_2020-07-16-m1.u8.p4.sent1	Сила і потужність цього документа, вони протягом 30 років і протягом наступних сотень років, я впевнений, будуть давати нашій країні поштовхи для розвитку, будуть розвивати нашу країну і давати змогу українцям бути в колі світових лідерів, світових розвинутих держав.	UKRAINIAN
ParlaMint-UA_2020-07-16-m1.u8.p5.sent1	Декларація стала фундаментом майбутнього референдуму про незалежність 1 грудня 1991 року, де "за" проголосувало понад 90 відсотків українців.	UKRAINIAN
ParlaMint-UA_2020-07-16-m1.u8.p5.sent2	І це підтвердило, що українці готові брати на себе відповідальність за долю своєї країни.	UKRAINIAN
ParlaMint-UA_2020-07-16-m1.u8.p5.sent3	Я вірю, що саме ця відповідальність, виявлена як народними обранцями, які сьогодні присутні в цій залі, має спонукати нас усіх до ефективних і зважених рішень, і ми всі маємо працювати на благо України.	UKRAINIAN
ParlaMint-UA_2020-07-16-m1.u8.p6.sent1	Закликаю всіх до єдності у думках і діях, і, звичайно, оці, ще раз повернусь до цих історичних кадрів, вони дають нам розуміння важливості цього документу, важливості цього свята, ґрунтовності Декларації про суверенітет України.	UKRAINIAN
ParlaMint-UA_2020-07-16-m1.u8.p7.sent1	Дякую всім, хто писав цю історію.	UKRAINIAN
ParlaMint-UA_2020-07-16-m1.u8.p7.sent2	Дякую всім, хто захищає сьогодні її ціною своїх життів.	UKRAINIAN
ParlaMint-UA_2020-07-16-m1.u8.p7.sent3	Дякую.	UKRAINIAN
ParlaMint-UA_2020-07-16-m1.u8.p7.sent4	Зі святом!	UKRAINIAN
ParlaMint-UA_2020-07-16-m1.u8.p7.sent5	Слава Україні!	UKRAINIAN
ParlaMint-UA_2020-07-16-m1.u9.p1.sent1	До слова запрошується Перший Президент України, Голова Верховної Ради України у 1990-1991 році, народний депутат України першого, другого, третього, четвертого скликань, Герой України Леонід Макарович Кравчук.	UKRAINIAN
ParlaMint-UA_2020-07-16-m1.u10.p1.sent1	Шановний пане Президенте, шановний Голово Верховної Ради, шановний пане Прем’єр-міністре, шановні народні депутати1 Сьогодні в нас урочистий день, великий час тридцятирічної давнини, саме в цьому залі було прийнято перший загальноукраїнський державницький документ – Декларація про незалежність.	UKRAINIAN
ParlaMint-UA_2020-07-16-m1.u10.p2.sent1	То був складний час, а Декларація відповіла на всі виклики того часу.	UKRAINIAN
ParlaMint-UA_2020-07-16-m1.u10.p2.sent2	Народ шукав відповіді, хотів знати, як будемо жити далі.	UKRAINIAN
ParlaMint-UA_2020-07-16-m1.u10.p2.sent3	І сила Декларації полягала саме в тому, що вона дала такі відповіді.	UKRAINIAN
ParlaMint-UA_2020-07-16-m1.u10.p2.sent4	Її читали, її цитували, я пам’ятаю, зверталися із запитаннями, тому що, власне кажучи, мало хто вірив у те, що зал, який складався на перших порах з 370 комуністів, і тільки 80 не членів КПРС, хоча й комуністи були різні, не вірив у те, що можна прийняти документ такого змісту.	UKRAINIAN
ParlaMint-UA_2020-07-16-m1.u10.p3.sent1	І ще одна дуже важлива деталь.	UKRAINIAN
ParlaMint-UA_2020-07-16-m1.u10.p3.sent2	Головою комісії по підготовці Декларації був член КПРС.	UKRAINIAN
ParlaMint-UA_2020-07-16-m1.u10.p3.sent3	Декларація про суверенітет України відкрила шлях руху вперед, Україна почала йти цим шляхом.	UKRAINIAN
ParlaMint-UA_2020-07-16-m1.u10.p3.sent4	Були сумніви, були вагання, були проблеми, але ми їх долали.	UKRAINIAN
ParlaMint-UA_2020-07-16-m1.u10.p3.sent5	І найголовніше, що демократичне, національно-демократичне крило комуністичної партії почало поступово ставати на шлях суверенітету під впливом українського народу, тому що тоді якраз ми вміли слухати український народ.	UKRAINIAN
ParlaMint-UA_2020-07-16-m1.u10.p3.sent6	Але рух був складний ще й тому, що у нас не було ні потрібного досвіду, ні необхідних знань.	UKRAINIAN
ParlaMint-UA_2020-07-16-m1.u10.p3.sent7	Ми жили в інший час, в іншій країні, а потрібно було ламати себе і діяти відповідно, але зробили те.	UKRAINIAN
ParlaMint-UA_2020-07-16-m1.u10.p4.sent1	Крім того Москва, радянський політичний клас весь час хотів зупинити Україну і робив все для того, щоб суверенітету України не відбулося.	UKRAINIAN
ParlaMint-UA_2020-07-16-m1.u10.p4.sent2	Але ми подолали і цю проблему.	UKRAINIAN
ParlaMint-UA_2020-07-16-m1.u10.p5.sent1	Я хочу вам прочитати лише одну фразу або одне найголовніше з Декларації про державний суверенітет: "Верховна Рада України РСР, виражаючи волю народу України, визначаючи необхідність побудови правової держави, маючи на меті утвердити суверенітет і самоврядування народу України, проголошує державний суверенітет України як верховенство, самостійність, повноту і неподільність влади Республіки в межах її території та незалежність і рівноправність у зовнішніх зносинах".	UKRAINIAN
ParlaMint-UA_2020-07-16-m1.u10.p6.sent1	Я переконаний, що ці положення і сьогодні є актуальними.	UKRAINIAN
ParlaMint-UA_2020-07-16-m1.u10.p6.sent2	Але сьогодні час інший і люди також інші.	UKRAINIAN
ParlaMint-UA_2020-07-16-m1.u10.p6.sent3	Виросло нове покоління людей молодих, енергійних, розумних, освідчених.	UKRAINIAN
ParlaMint-UA_2020-07-16-m1.u10.p7.sent1	Ми щасливі всі депутати першого покоління, що віримо в те, що ці люди попри всі складнощі, інколи навіть хитання, інколи навіть сумніви, будуть творити нову Україну.	UKRAINIAN
ParlaMint-UA_2020-07-16-m1.u10.p8.sent1	Найбільша цінність Декларації про суверенітет як і Акту про державну незалежність України це те, що вони є свідченням того, що народ наш може бути єдиним.	UKRAINIAN
ParlaMint-UA_2020-07-16-m1.u10.p8.sent2	І він це доводив.	UKRAINIAN
ParlaMint-UA_2020-07-16-m1.u10.p8.sent3	І доводить.	UKRAINIAN
ParlaMint-UA_2020-07-16-m1.u10.p8.sent4	І буде доводити.	UKRAINIAN
ParlaMint-UA_2020-07-16-m1.u10.p8.sent5	Доводить сьогодні воюючи за свій суверенітет, втрачаючи кращих синів і дочок України, долаючи пандемію, яка, на жаль, випала на нашу долю, і ми мусимо її подолати.	UKRAINIAN
ParlaMint-UA_2020-07-16-m1.u10.p8.sent6	Це велика відповідальність для всіх нас за Україну, за її народ.	UKRAINIAN
ParlaMint-UA_2020-07-16-m1.u10.p9.sent1	Я думаю і вірю в те, що ми будемо робити те, що будь-який громадянин у будь-якій точці нашої країни і в будь-який час дня і ночі завжди з гордістю хотів сказати: "Я пишаюся Україною!	UKRAINIAN
ParlaMint-UA_2020-07-16-m1.u10.p9.sent2	Я буду берегти її!	UKRAINIAN
ParlaMint-UA_2020-07-16-m1.u10.p9.sent3	Я буду захищати її державний суверенітет!	UKRAINIAN
ParlaMint-UA_2020-07-16-m1.u10.p9.sent4	Я нікому не дозволю панувати в нашій хаті і господарювати на нашій землі!".	UKRAINIAN
ParlaMint-UA_2020-07-16-m1.u10.p10.sent1	Шановні народні депутати!	UKRAINIAN
ParlaMint-UA_2020-07-16-m1.u10.p10.sent2	Шановні пані і панове!	UKRAINIAN
ParlaMint-UA_2020-07-16-m1.u10.p10.sent3	У нас велика і славна історія.	UKRAINIAN
ParlaMint-UA_2020-07-16-m1.u10.p10.sent4	Ми стоїмо на плечах тисячолітньої історія державотворення.	UKRAINIAN
ParlaMint-UA_2020-07-16-m1.u10.p10.sent5	Ми є творцями і початком.	UKRAINIAN
ParlaMint-UA_2020-07-16-m1.u10.p10.sent6	Наш народ є творцем і початком у великій історії цивілізаційного прориву тисячоліття хрещення Русі-України.	UKRAINIAN
ParlaMint-UA_2020-07-16-m1.u10.p10.sent7	Дата, славна якої буде в цьому місяці .	UKRAINIAN
ParlaMint-UA_2020-07-16-m1.u10.p10.sent8	А це означає, що, проживши 30 років в незалежній Україні і здобувши уже і досвід, і знання, ми можемо і повинні шукати відповіді на всі найскладніші питання в своїх хаті, в своїй Україні.	UKRAINIAN
ParlaMint-UA_2020-07-16-m1.u10.p10.sent9	Ми не маємо права, маючи велику історію, великий народ, велику волю і велику силу, навіть думати про те, що хтось виконував по відношенню до нас роль училок або втручався в наші внутрішні справи .	UKRAINIAN
ParlaMint-UA_2020-07-16-m1.u10.p10.sent10	І вже немає значення чи це на заході, чи це на сході .	UKRAINIAN
ParlaMint-UA_2020-07-16-m1.u10.p11.sent1	Єдине, чого ми не можемо ніколи ні за яких умов допустити - радитись з недругами і ворогами , тому що це принижує нас і робить, вибачте на слові, кожного з тих, хто це допускає, нікчемним, дрібненьким і дуже маленьким.	UKRAINIAN
ParlaMint-UA_2020-07-16-m1.u10.p12.sent1	Я звертаюся до вас з великим проханням, зупинити розхитування маховика ворожнечі в суспільстві і в самій Верховній Раді.	UKRAINIAN
ParlaMint-UA_2020-07-16-m1.u10.p13.sent1	У мене є зараз чимало часу, і я фактично дивлюсь всі баталії і часто сиджу і думаю, невже це справді пошук кращого шляху, чи це пошук найкоротшого шляху до влади через популізм і всілякі неподобства.	UKRAINIAN
ParlaMint-UA_2020-07-16-m1.u10.p13.sent2	З боку це виглядає надзвичайно складно.	UKRAINIAN
ParlaMint-UA_2020-07-16-m1.u10.p13.sent3	Я не хочу вживати більш міцного слова.	UKRAINIAN
ParlaMint-UA_2020-07-16-m1.u10.p13.sent4	Повірте мені, я вже не молода людина і в 60 років з хвостиком навіть я був в системах різної влади і бачив все.	UKRAINIAN
ParlaMint-UA_2020-07-16-m1.u10.p13.sent5	Але ніколи нікому публічно не було дозволено опускатися нижче ватерлінії.	UKRAINIAN
ParlaMint-UA_2020-07-16-m1.u10.p13.sent6	Це можна в себе вдома на своїй кухні, але не на державному рівні.	UKRAINIAN
ParlaMint-UA_2020-07-16-m1.u10.p13.sent7	Ми не маємо права і не можемо миритися з тим, що в суспільстві визріває протистояння центру і регіонів, що протистояння між елітою центру і регіональною елітою.	UKRAINIAN
ParlaMint-UA_2020-07-16-m1.u10.p13.sent8	Повірте мені, це дуже небезпечна тенденція.	UKRAINIAN
ParlaMint-UA_2020-07-16-m1.u10.p13.sent9	Це врешті-решт може призвести до втрати управління і розхитає силу і могутність нашої держави.	UKRAINIAN
ParlaMint-UA_2020-07-16-m1.u10.p13.sent10	До тих, хто це робить, у мене одне прохання.	UKRAINIAN
ParlaMint-UA_2020-07-16-m1.u10.p13.sent11	Так, ви можете робити все, що вважаєте за потрібне, але спочатку порадьтесь з народом, змініть Конституцію.	UKRAINIAN
ParlaMint-UA_2020-07-16-m1.u10.p13.sent12	Чи хоче народ федерації, чи хоче унітарної держави.	UKRAINIAN
ParlaMint-UA_2020-07-16-m1.u10.p13.sent13	В унітарній державі це не припустимо.	UKRAINIAN
ParlaMint-UA_2020-07-16-m1.u10.p14.sent1	Шановний пане Президенте, всіляко підтримуючи втілення в життя фундаментальних базових позицій демократії і верховенства права, я дуже прошу вас не забувати, що все це діє тоді, коли діє закон.	UKRAINIAN
ParlaMint-UA_2020-07-16-m1.u10.p14.sent2	І перед законом ми усі рівні.	UKRAINIAN
ParlaMint-UA_2020-07-16-m1.u10.p14.sent3	І це не слова.	UKRAINIAN
ParlaMint-UA_2020-07-16-m1.u10.p15.sent1	Я бачу як люди або деякі депутати, деякі політичні сили зневажають закон.	UKRAINIAN
ParlaMint-UA_2020-07-16-m1.u10.p15.sent2	Дивляться на закон навіть часто на Конституцію як на папірець, а ще гірше на ганчірку.	UKRAINIAN
ParlaMint-UA_2020-07-16-m1.u10.p15.sent3	Це неприпустимо!	UKRAINIAN
ParlaMint-UA_2020-07-16-m1.u10.p15.sent4	І від вас залежить, щоб закон торжествував, а ті, хто порушує закон, був притягнений до відповідальності незалежно хто він був і хто він є.	UKRAINIAN
ParlaMint-UA_2020-07-16-m1.u10.p16.sent1	І ще одне важливе про культуру відносин і в суспільстві і в Верховній Раді.	UKRAINIAN
ParlaMint-UA_2020-07-16-m1.u10.p16.sent2	Ви знаєте, коли спостерігаєш риторику деяких депутатів, деяких політиків, то складається сумне враження, що ми знаходимося на Бессарабці.	UKRAINIAN
ParlaMint-UA_2020-07-16-m1.u10.p16.sent3	Образи, невігластво, неточність формулювань і навіть маленькі побрехеньки, неприпустимі на цьому фоні великих завдань, які стоять перед Україною.	UKRAINIAN
ParlaMint-UA_2020-07-16-m1.u10.p16.sent4	Тому я звертаюся з великим проханням подумати про культуру, політичну культуру нашого життя.	UKRAINIAN
ParlaMint-UA_2020-07-16-m1.u10.p17.sent1	Ми переможемо тоді, коли зіпремося на свою історію, коли обіпремося на свободу, на права людини, на віру, істину і любов – на загальнонаціональні цінності всесвітнього людського масштабу.	UKRAINIAN
ParlaMint-UA_2020-07-16-m1.u10.p18.sent1	30 років тому в цій залі, під скрипіння залу, пролунали великі і високі слова: Боже єдиний, великий, нам Україну храни!	UKRAINIAN
ParlaMint-UA_2020-07-16-m1.u10.p18.sent2	У нас тоді не було Гімну, не було Гербу, у нас багато.	UKRAINIAN
ParlaMint-UA_2020-07-16-m1.u10.p18.sent3	Прапору не було, багато чого не було.	UKRAINIAN
ParlaMint-UA_2020-07-16-m1.u10.p18.sent4	Але у нас була духовна сила, ми знали, що опершись на цю силу, ми здобудемо перемогу.	UKRAINIAN
ParlaMint-UA_2020-07-16-m1.u10.p18.sent5	В цих словах високого духовного злету у нас і любов до України, і надія на Україну, і потреба берегти Україну.	UKRAINIAN
ParlaMint-UA_2020-07-16-m1.u10.p18.sent6	Україна для нас – це все.	UKRAINIAN
ParlaMint-UA_2020-07-16-m1.u10.p18.sent7	Слава Україні!	UKRAINIAN
ParlaMint-UA_2020-07-16-m1.u11.p1.sent1	Дякую, Леонід Макарович.	UKRAINIAN
ParlaMint-UA_2020-07-16-m1.u11.p2.sent1	До слова запрошується народний депутат України першого, другого, третього, четвертого скликань видатний український вчений, державний та громадський діяч, Герой України Ігор Рафаїлович Юхновський.	UKRAINIAN
ParlaMint-UA_2020-07-16-m1.u12.p1.sent1	Шановний пане Президенте, шановні депутати і гості.	UKRAINIAN
ParlaMint-UA_2020-07-16-m1.u12.p1.sent2	Дякую Голові Верховної Ради пану Дмитрові Олександровичу Разумкову за схвалення моєї особи для виступу на засіданні Верховної Ради.	UKRAINIAN
ParlaMint-UA_2020-07-16-m1.u12.p1.sent3	Сердечно дякую Олені Костянтинівні Кондратюк за запрошення і за організацію приїзду до Києва.	UKRAINIAN
ParlaMint-UA_2020-07-16-m1.u12.p2.sent1	У своєму виступі я торкнусь декількох сторін історії нашого сьогодення та свого бачення нашої поведінки.	UKRAINIAN
ParlaMint-UA_2020-07-16-m1.u12.p2.sent2	Історія розвитку української державності у зв’язку з роковинами прийняття Декларації про державний суверенітет вимагає чесного ствердження розвитку тодішніх подій і головний діючих осіб і сил, а не лише декларування тривіальної історії кінцевого прийняття Декларації про незалежність.	UKRAINIAN
ParlaMint-UA_2020-07-16-m1.u12.p3.sent1	Я вже неодноразово говорив, що Українська Радянська Соціалістична Республіка до Другої світової війни і після Другої світової війни – це різні республіки.	UKRAINIAN
ParlaMint-UA_2020-07-16-m1.u12.p3.sent2	Після війни з фронтів додому повернулися переможці.	UKRAINIAN
ParlaMint-UA_2020-07-16-m1.u12.p3.sent3	Вони зайняли державні посади керівників політичних і економічних установ, вони заселили напівпусті міста, вони мали гідність переможців у страшній війни.	UKRAINIAN
ParlaMint-UA_2020-07-16-m1.u12.p4.sent1	Під кінець війни відбулась ще одна епохальна подія в історії землі – вибух атомних бомб над Хіросімою та Нагасакі.	UKRAINIAN
ParlaMint-UA_2020-07-16-m1.u12.p4.sent2	Атомну бомбу робили найвизначніші фізики, зокрема, Фермі і Ейнштейн.	UKRAINIAN
ParlaMint-UA_2020-07-16-m1.u12.p4.sent3	Це змусило очільника Радянського Союзу Йосипа Сталіна звернутися до директора Інституту ядерної фізики академіка Курчатова із запитом, що потрібно зробити, щоб СРСР мав ядерну зброю.	UKRAINIAN
ParlaMint-UA_2020-07-16-m1.u12.p4.sent4	В результаті був прийнятий абсолютно революційний Закон "Про освіту і науку".	UKRAINIAN
ParlaMint-UA_2020-07-16-m1.u12.p4.sent5	Зарплата і постачання родин науковців збільшилися в десятки разів.	UKRAINIAN
ParlaMint-UA_2020-07-16-m1.u12.p4.sent6	За короткий час країна була завалена науковою літературою найкращих науковців світу, до 50-х років СРСР здійснив випробування атомних і ядерних установок, була створена ядерна зброя, але і наукові установи за короткий час були оснащені найновішою технікою.	UKRAINIAN
ParlaMint-UA_2020-07-16-m1.u12.p4.sent7	Таке становище зберігається зараз у Китаї.	UKRAINIAN
ParlaMint-UA_2020-07-16-m1.u12.p4.sent8	В Україні стався етнічний вибух наукових талантів – вчитися, ставати науковцем в загальному фахівцем стало престижним.	UKRAINIAN
ParlaMint-UA_2020-07-16-m1.u12.p4.sent9	В країні розцвітали покоління молодих, здібних, сповнених гідності наукових і виробничих кадрів.	UKRAINIAN
ParlaMint-UA_2020-07-16-m1.u12.p5.sent1	В час прийому Декларації про незалежність Кабінет Міністрів очолював мудрий і здібний прем’єр-міністр Вітольд Фокін.	UKRAINIAN
ParlaMint-UA_2020-07-16-m1.u12.p5.sent2	Колишній керівник Держплану УРСР.	UKRAINIAN
ParlaMint-UA_2020-07-16-m1.u12.p5.sent3	Кібернетику в Академії наук очолював академік Михалевич, разом з професором Подолєвим вони створили цілу науку математичної економіки, зокрема, систему рівнянь, балансу пропозицій і попиту надзвичайно важливу для Міністерства економіки.	UKRAINIAN
ParlaMint-UA_2020-07-16-m1.u12.p5.sent4	Україна і зараз тут має визначений пріоритет.	UKRAINIAN
ParlaMint-UA_2020-07-16-m1.u12.p5.sent5	Разом з Фокіним і Подолєвим писався Закон про економічну самостійність України.	UKRAINIAN
ParlaMint-UA_2020-07-16-m1.u12.p6.sent1	Незабаром відбувся перший Майдан молоді, керований молодими активістами Іващишиним, Донієм, Кириленком, Барковим, Кузиком і іншими.	UKRAINIAN
ParlaMint-UA_2020-07-16-m1.u12.p6.sent2	В результаті вийшла Постанова Верховної Ради про проходження військової служби громадянами України на території України.	UKRAINIAN
ParlaMint-UA_2020-07-16-m1.u12.p6.sent3	Міністром оброни став колишній командувач ракетною частиною, який першим з військових визнав незалежність України, генерал Морозов.	UKRAINIAN
ParlaMint-UA_2020-07-16-m1.u12.p6.sent4	Всі ці події пов’язані з прийняттям Декларації про незалежність.	UKRAINIAN
ParlaMint-UA_2020-07-16-m1.u12.p6.sent5	А з Декларацією було так.	UKRAINIAN
ParlaMint-UA_2020-07-16-m1.u12.p6.sent6	У Верховній Раді у 1990 році нам запропонували текст Декларації.	UKRAINIAN
ParlaMint-UA_2020-07-16-m1.u12.p6.sent7	Вийшло так, що тодішнє радянське керівництво України на чолі з Володимиром Івашком ініціювало написання тексту Декларації.	UKRAINIAN
ParlaMint-UA_2020-07-16-m1.u12.p6.sent8	Текст опрацював Інститут по вивченню продуктивних сил Академії наук України на чолі з член-кореспондентом Дорогунцовим Сергієм Івановичем.	UKRAINIAN
ParlaMint-UA_2020-07-16-m1.u12.p7.sent1	Мені як голові Народної ради потрібно було вивчити текст Декларації.	UKRAINIAN
ParlaMint-UA_2020-07-16-m1.u12.p7.sent2	Ми залишили все, як було написано, за винятком посади Генерального прокурора.	UKRAINIAN
ParlaMint-UA_2020-07-16-m1.u12.p7.sent3	На той час Генеральний прокурор виконував функції теперішнього Конституційного Суду.	UKRAINIAN
ParlaMint-UA_2020-07-16-m1.u12.p8.sent1	В поданому проекті Декларації Генеральний прокурор України призначався на посаду Генеральним прокурором СРСР.	UKRAINIAN
ParlaMint-UA_2020-07-16-m1.u12.p8.sent2	Нагадаємо, що 2 місяці перед тим Верховна Рада Російської Федерації прийняла Декларацію про державний суверенітет Росії.	UKRAINIAN
ParlaMint-UA_2020-07-16-m1.u12.p8.sent3	Отже, Декларацію про державний суверенітет України потрібно було приймати конче.	UKRAINIAN
ParlaMint-UA_2020-07-16-m1.u12.p8.sent4	Треба було конче змінити текст про призначення Генерального прокурора.	UKRAINIAN
ParlaMint-UA_2020-07-16-m1.u12.p8.sent5	Тут, на щастя, допоміг особисто Володимир Андрійович Василенко, працівник Міністерства закордонних справ, тепер посол України, професор Києво-Могилянської академії.	UKRAINIAN
ParlaMint-UA_2020-07-16-m1.u12.p8.sent6	І у проекті Декларації, поданому на Верховну Раду України, вже значилось, що Генерального прокурора України призначає Верховна Рада України.	UKRAINIAN
ParlaMint-UA_2020-07-16-m1.u12.p9.sent1	В проекті Декларації ще говорилось про необхідність складання союзного договору, але я знав, що цей пункт не має жодного значення.	UKRAINIAN
ParlaMint-UA_2020-07-16-m1.u12.p9.sent2	Від імені України я приймав участь в роботі всесоюзної комісії по складанню тексту союзного договору, і знав, що це марна справа, і не став сперечатись з комуністами.	UKRAINIAN
ParlaMint-UA_2020-07-16-m1.u12.p9.sent3	Обговорення у Верховній Раді не було надто бурхливим, Народна рада в особі Івана Драча запропонувала оголосити Україну без’ядерною державою, але за стінами Верховної Ради вирував народ, вирував прекрасно одягнутий народ, вирувало море квітів.	UKRAINIAN
ParlaMint-UA_2020-07-16-m1.u12.p9.sent4	І депутати Верховної Ради, неважливо, чи то були депутати від Народної ради, чи від комуністичної більшості, коли вийшли зі стін Верховної Ради, радіючий народ обсипав їх таким морем квітів, настільки змінив внутрішню психологію кожного з них, що вони, депутати, зрозуміли, що вони поступили правильно.	UKRAINIAN
ParlaMint-UA_2020-07-16-m1.u12.p10.sent1	Ще згодом був прийнятий Закон про економічну незалежність України, була прийнята постанова про українське військо.	UKRAINIAN
ParlaMint-UA_2020-07-16-m1.u12.p10.sent2	Це все разом Декларація про незалежність, Закон про економічну самостійність, військо, що українці мають проходити військову службу на території України, фактично зробили Україну незалежною державою.	UKRAINIAN
ParlaMint-UA_2020-07-16-m1.u12.p10.sent3	Це була президентсько-парламентська держава, Президент міг призначати і звільняти міністра, разом з тим були партії: партія "Рух", Республіканська партія, Комуністична партія, був Національний банк з розумним керівником, залишили діяти Конституцію УРСР, викинувши з неї розділ про керівну роль Комуністичної партії.	UKRAINIAN
ParlaMint-UA_2020-07-16-m1.u12.p10.sent4	Все це було результатом прийняття Декларації про суверенітет.	UKRAINIAN
ParlaMint-UA_2020-07-16-m1.u12.p11.sent1	Які помилки ми зробили?	UKRAINIAN
ParlaMint-UA_2020-07-16-m1.u12.p11.sent2	Найбільша помилка полягала в тому, що в пориві злості ми виключили з числа депутатів Володимира Івашка, який з групою депутатів-комуністів, не сказавши нам нічого, поїхав до Москви на ХVIII з’їзд КПРС.	UKRAINIAN
ParlaMint-UA_2020-07-16-m1.u12.p11.sent3	Івашко був у довірливих відносинах з Михайлом Горбачовим.	UKRAINIAN
ParlaMint-UA_2020-07-16-m1.u12.p11.sent4	Я глибоко переконаний, що його прогресивна діяльність як депутата Верховної Ради від Київщини, а пізніше як Голови Верховної Ради дійсно вирішувалась разом з Горбачовим.	UKRAINIAN
ParlaMint-UA_2020-07-16-m1.u12.p11.sent5	І позитивність їхніх рішень схвалювалась народом.	UKRAINIAN
ParlaMint-UA_2020-07-16-m1.u12.p12.sent1	Я повинен сказати, що ми вперше стали європейським парламентом завдяки Івашку.	UKRAINIAN
ParlaMint-UA_2020-07-16-m1.u12.p12.sent2	Він запросив мене як Голову Народної ради на розмову і запропонував, щоб Народна рада стала офіційною опозицією парламенту.	UKRAINIAN
ParlaMint-UA_2020-07-16-m1.u12.p12.sent3	Нам було, Президії, яка мала 24 депутати, нам було від Президії виділено 7 місць.	UKRAINIAN
ParlaMint-UA_2020-07-16-m1.u12.p12.sent4	Ми керували освітою, ми керували економікою, ми керували іншими двома ще напрямками виробничої діяльності України.	UKRAINIAN
ParlaMint-UA_2020-07-16-m1.u12.p12.sent5	На Верховній Раді були затверджені всі наші кандидати, всією Верховною Радою.	UKRAINIAN
ParlaMint-UA_2020-07-16-m1.u12.p12.sent6	Ми стали взірцевим європейським парламентом.	UKRAINIAN
ParlaMint-UA_2020-07-16-m1.u12.p12.sent7	В особі Івашка, Горбачова і його дружини Раїси Максимівни ми мали хороших друзів.	UKRAINIAN
ParlaMint-UA_2020-07-16-m1.u12.p12.sent8	Це зокрема позначилось на вивільненні військовими території Києво-Могилянської академії, в якому дружина Горбачова відіграла велику роль, попросивши міністра оборони Язова передати нам територію Києво-Могилянської академії.	UKRAINIAN
ParlaMint-UA_2020-07-16-m1.u12.p12.sent9	Коли я як голова Народної ради приїхав на територію "Могилянки", мене зустрів генерал, начальник частини, він показав на середній корпус, побудований більшовиками, на місці церкви, в якій похований гетьман Сагайдачний.	UKRAINIAN
ParlaMint-UA_2020-07-16-m1.u12.p12.sent10	Генерал пропонував допомогти розібрати цей корпус і вивільнити могилу гетьмана Сагайдачного.	UKRAINIAN
ParlaMint-UA_2020-07-16-m1.u12.p13.sent1	Після Івашка Верховну Раду вів Іван Плющ – людина мудра і колоритна.	UKRAINIAN
ParlaMint-UA_2020-07-16-m1.u12.p13.sent2	Саме він і провів обговорення і прийняття Декларації про незалежність.	UKRAINIAN
ParlaMint-UA_2020-07-16-m1.u12.p13.sent3	Україна розвивалась, прогресивна робота Прем’єра Фокіна розумно вела державу.	UKRAINIAN
ParlaMint-UA_2020-07-16-m1.u12.p13.sent4	Зокрема Фокін організував друкування гривні.	UKRAINIAN
ParlaMint-UA_2020-07-16-m1.u12.p13.sent5	Під його керівництвом в уряді був прийнятий Закон про економічну незалежність.	UKRAINIAN
ParlaMint-UA_2020-07-16-m1.u12.p13.sent6	Ми зробили другу помилку: ми звільнили з посади Прем’єра Фокіна.	UKRAINIAN
ParlaMint-UA_2020-07-16-m1.u12.p14.sent1	Незабаром було ГКЧП.	UKRAINIAN
ParlaMint-UA_2020-07-16-m1.u12.p14.sent2	Після поразки над ГКЧП Народна рада відігравала центральну роль в офіційному проголошенні незалежності України.	UKRAINIAN
ParlaMint-UA_2020-07-16-m1.u12.p14.sent3	Отже, прийняття Декларації про суверенітет стало вставним ключем у двері незалежної держави України.	UKRAINIAN
ParlaMint-UA_2020-07-16-m1.u12.p15.sent1	Тепер, щоб підвести підсумки.	UKRAINIAN
ParlaMint-UA_2020-07-16-m1.u12.p15.sent2	Держава у своєму розвитку пережила нині революції, майдани.	UKRAINIAN
ParlaMint-UA_2020-07-16-m1.u12.p15.sent3	Кожен Майдан чогось досягав, але щось і втрачав.	UKRAINIAN
ParlaMint-UA_2020-07-16-m1.u12.p15.sent4	Перший студентський "на граніті" показав силу молоді, у нас встало своє власне військо, показав позитивну роль Київської політехніки в наданні допомоги голодуючим студентам.	UKRAINIAN
ParlaMint-UA_2020-07-16-m1.u12.p15.sent5	Другий – "Помаранчева Революція" – це була демонстрація краси і сили народу у встановленні справедливості вибору Президента держави.	UKRAINIAN
ParlaMint-UA_2020-07-16-m1.u12.p15.sent6	Третій - "Революція Гідності".	UKRAINIAN
ParlaMint-UA_2020-07-16-m1.u12.p15.sent7	Результат: заборона і зникнення комуністичної ідеології, комуністів в парламенті, утвердження і захист української мови.	UKRAINIAN
ParlaMint-UA_2020-07-16-m1.u12.p15.sent8	Четвертий – перемога на президентських виборах Володимира Зеленського, створення нової політичної партії "Слуга народу".	UKRAINIAN
ParlaMint-UA_2020-07-16-m1.u12.p16.sent1	Всі досягнення майданів вистраждані величезними масами народу.	UKRAINIAN
ParlaMint-UA_2020-07-16-m1.u12.p16.sent2	І за жодних подій і обставин вони неповинні втрачатись.	UKRAINIAN
ParlaMint-UA_2020-07-16-m1.u12.p17.sent1	І все-таки зараз є страшна дійсність – війна.	UKRAINIAN
ParlaMint-UA_2020-07-16-m1.u12.p17.sent2	Наша найголовніша вина в цьому – це наша не обов’язковість в торгово-економічних відносинах, слабкість української Служби безпеки у попереджені конфліктів, м’якість силових структур і готовність влади уступати національними принципами держави заради збереження життя людей.	UKRAINIAN
ParlaMint-UA_2020-07-16-m1.u12.p18.sent1	Я хотів би як найстаріший, як академік, як ветеран Другої світової війни, звернутись до вас, шановний пане Президенте.	UKRAINIAN
ParlaMint-UA_2020-07-16-m1.u12.p18.sent2	Я спостерігав обличчя вашої шановної дружини, коли ви приймали присягу, її глибоке чисте потрясіння.	UKRAINIAN
ParlaMint-UA_2020-07-16-m1.u12.p18.sent3	Вже це дає вам велику плату і кредит довіри, не розгубіть його.	UKRAINIAN
ParlaMint-UA_2020-07-16-m1.u12.p18.sent4	Нехай ваша українська мова стане рідною і чудовою за своїм мелодійним звучанням.	UKRAINIAN
ParlaMint-UA_2020-07-16-m1.u12.p18.sent5	Нехай такою вона стане у вашій родині.	UKRAINIAN
ParlaMint-UA_2020-07-16-m1.u12.p18.sent6	Від вас яскравим світлом нехай вона пошириться на ваших соратників і на всю державу.	UKRAINIAN
ParlaMint-UA_2020-07-16-m1.u12.p19.sent1	Державність української мови – основа української держави.	UKRAINIAN
ParlaMint-UA_2020-07-16-m1.u12.p19.sent2	Зараз хто проти цього є державним злочинцем.	UKRAINIAN
ParlaMint-UA_2020-07-16-m1.u12.p20.sent1	Шановний пане Президенте, нехай ваш попередник стане вашим радником і опорою, не дозвольте знижувати авторитет попередніх президентів.	UKRAINIAN
ParlaMint-UA_2020-07-16-m1.u12.p20.sent2	Іде війна за землю, за Україну.	UKRAINIAN
ParlaMint-UA_2020-07-16-m1.u12.p20.sent3	Пане Президенте, будьте рішучим, мудрим і непереможним, не бійтесь воювати, на те у вас є Збройні Сили всієї країни.	UKRAINIAN
ParlaMint-UA_2020-07-16-m1.u12.p21.sent1	Одне з найважливіших завдань держави – справедливість, її в нашій державі не існує.	UKRAINIAN
ParlaMint-UA_2020-07-16-m1.u12.p21.sent2	Найбільшою виною попередніх керівників України є порушення закону вартості праці.	UKRAINIAN
ParlaMint-UA_2020-07-16-m1.u12.p21.sent3	Такого кардинального порушення, доведеного до абсурду, немає у жодній країні світу – ні в Африці, ні в Океанії.	UKRAINIAN
ParlaMint-UA_2020-07-16-m1.u12.p21.sent4	У всьому світі, і особливо в європейській спільноті, є середня зарплата – це зарплата вчителя.	UKRAINIAN
ParlaMint-UA_2020-07-16-m1.u12.p21.sent5	Її величина становить вартість порядку 880 кілограмів хліба і тримається уже майже сотню років.	UKRAINIAN
ParlaMint-UA_2020-07-16-m1.u12.p21.sent6	Усі зарплати інших спеціальностей коливаються довкола середнього, але коливаються, а не перевищують у соті рази.	UKRAINIAN
ParlaMint-UA_2020-07-16-m1.u12.p21.sent7	Щоб утриматись, влада повинна справитись з цією проблемою, слід сприяти рішенню Верховній Ради проведення прогресивного податку на зарплату в залежності від її розмірів аж до 80 відсотків від величини заробітної плати.	UKRAINIAN
ParlaMint-UA_2020-07-16-m1.u12.p22.sent1	Шановні депутати дев’ятого скликання, шановні мої колеги, будьте працьовитими, бережіть честь Верховної Ради своїми діями своєю мовою, своїм зовнішнім виглядом, заведіть обов’язково дрес-код. і одержуйте на кінець шалену радість від прийнятих хороших законів, законів української держави.	UKRAINIAN
ParlaMint-UA_2020-07-16-m1.u12.p23.sent1	Дякую.	UKRAINIAN
ParlaMint-UA_2020-07-16-m1.u13.p1.sent1	Дякую.	UKRAINIAN
ParlaMint-UA_2020-07-16-m1.u13.p2.sent1	До слова запрошується народний депутат України першого, другого, третього, четвертого, сьомого, восьмого та дев’ятого скликань Юлій Якович Іоффе.	UKRAINIAN
ParlaMint-UA_2020-07-16-m1.u14.p1.sent1	Шановні громадяни України, шановні пани президенти, шановні народні депутати, гості!	UKRAINIAN
ParlaMint-UA_2020-07-16-m1.u14.p1.sent2	Я дуже пишаюся тим, що був одним з народних обранців, які прийняли Декларацію про державний суверенітет України.	UKRAINIAN
ParlaMint-UA_2020-07-16-m1.u14.p1.sent3	Цей історичний документ створив надійну основу для будівництва нової незалежної демократичної та миролюбивої держави.	UKRAINIAN
ParlaMint-UA_2020-07-16-m1.u14.p1.sent4	Я пам’ятаю, які жорсткі дискусії велися тоді між прибічників разлічних політичних течій.	UKRAINIAN
ParlaMint-UA_2020-07-16-m1.u14.p1.sent5	У Верховній Раді 90 року були і комуністи, націонал-демократи, центристи та колишні дисиденти.	UKRAINIAN
ParlaMint-UA_2020-07-16-m1.u14.p1.sent6	Ми були різні, але ми розуміли як важливо забезпечити в нашій країні громадянський мир, створити умови для розвитку України та співпрацю з сусідніми державами.	UKRAINIAN
ParlaMint-UA_2020-07-16-m1.u14.p1.sent7	І ми, незважаючи на всі незгоди, знайшли компроміси.	UKRAINIAN
ParlaMint-UA_2020-07-16-m1.u14.p1.sent8	Ми дуже пишалися тим, що Україна була практично єдиною з радянських республік, в якій політична боротьба обійшлася без краплі крові.	UKRAINIAN
ParlaMint-UA_2020-07-16-m1.u14.p1.sent9	На жаль, цей здобуток та важлива державотворча традиція сьогодні втрачена.	UKRAINIAN
ParlaMint-UA_2020-07-16-m1.u14.p2.sent1	Сьогодні неможливо без болю дивитись як сучасні політики спотворюють закладені нами тоді основи.	UKRAINIAN
ParlaMint-UA_2020-07-16-m1.u14.p2.sent2	Як всупереч принципам та положенням Декларації шляхом маніпуляцій, законодавчих вивертів нас затягують у військовий блок.	UKRAINIAN
ParlaMint-UA_2020-07-16-m1.u14.p2.sent3	Як сьогодні ігнорують основний принцип Декларації щодо рівності всіх громадян.	UKRAINIAN
ParlaMint-UA_2020-07-16-m1.u14.p2.sent4	Як проводиться політика культурної та мовної дискримінації.	UKRAINIAN
ParlaMint-UA_2020-07-16-m1.u14.p2.sent5	А платою за це є збройний конфлікт, втрата територіальної цілісності та суспільного миру.	UKRAINIAN
ParlaMint-UA_2020-07-16-m1.u14.p3.sent1	Відповідно до Декларації про державний суверенітет Україна мала стати соціальною, демократичною, правовою, позаблоковою та багатонаціональною державою.	UKRAINIAN
ParlaMint-UA_2020-07-16-m1.u14.p3.sent2	З цими цілями погодились не тільки політики.	UKRAINIAN
ParlaMint-UA_2020-07-16-m1.u14.p3.sent3	В подальшому цей вибір підтримав народ України.	UKRAINIAN
ParlaMint-UA_2020-07-16-m1.u14.p3.sent4	Це був перший великий суспільний договір, результати якого були закріплені на референдумі 91-го року.	UKRAINIAN
ParlaMint-UA_2020-07-16-m1.u14.p3.sent5	В цілому і на заході, і в центрі, і на Донбасі, більш на Донбасі, більше 83 відсотків громадян проголосувало за підтвердження Акта проголошення незалежності України.	UKRAINIAN
ParlaMint-UA_2020-07-16-m1.u14.p3.sent6	Народ України підтримав державний суверенітет, обрав шлях самостійної, мирної, внеблокової та без’ядерної держави.	UKRAINIAN
ParlaMint-UA_2020-07-16-m1.u14.p3.sent7	В один день з референдумом про незалежність України громадяни обрали і першого Президента.	UKRAINIAN
ParlaMint-UA_2020-07-16-m1.u14.p3.sent8	І наша країна почала свій шлях трансформації тоді від соціалістичного устрою до капіталізму.	UKRAINIAN
ParlaMint-UA_2020-07-16-m1.u14.p3.sent9	На жаль, як бачимо сьогодні, за ці роки розбудови країни замість народного капіталізму ми здобули капіталізм олігархічний.	UKRAINIAN
ParlaMint-UA_2020-07-16-m1.u14.p3.sent10	Цей олігарховірус повністю захопив та болісно вбиває нашу державу, на жаль.	UKRAINIAN
ParlaMint-UA_2020-07-16-m1.u14.p4.sent1	Україну лихоманить через дії непрофесійних урядовців, несвоєчасних сьогодні та турборежимних рішень таких як продаж землі, легалізація ігорного бізнесу та псевдореформування енергетичної галузі.	UKRAINIAN
ParlaMint-UA_2020-07-16-m1.u14.p4.sent2	Внаслідок цього сьогодні з населення здирають останнє, державні підприємства в простоях та збитках, а спритні ділки в захмарних прибутках.	UKRAINIAN
ParlaMint-UA_2020-07-16-m1.u14.p4.sent3	Сьогодні повернення до основ, до положень Декларації про державний суверенітет – це єдиний шлях одужання нашої Вітчизни.	UKRAINIAN
ParlaMint-UA_2020-07-16-m1.u14.p4.sent4	Але для цього необхідна політична мужність та відповідальність.	UKRAINIAN
ParlaMint-UA_2020-07-16-m1.u14.p4.sent5	На мій погляд, на жаль, її нема у правлячої монобільшості і сьогодні моїх колег по сьогоднішньому парламенту.	UKRAINIAN
ParlaMint-UA_2020-07-16-m1.u14.p5.sent1	Влада повторює помилки своїх горе-попередників, які зруйнували українську суспільну угоду.	UKRAINIAN
ParlaMint-UA_2020-07-16-m1.u14.p5.sent2	Сьогодні ховаємося за гаслом "ні миру, ні війни", і війна продовжується.	UKRAINIAN
ParlaMint-UA_2020-07-16-m1.u14.p5.sent3	І це дуже руйнівна позиція, вона має не тільки політичний, але економічний та соціальний наслідки.	UKRAINIAN
ParlaMint-UA_2020-07-16-m1.u14.p5.sent4	Страждає все від промисловості до култури, від енергетики до охорони здоров’я.	UKRAINIAN
ParlaMint-UA_2020-07-16-m1.u14.p5.sent5	Але найстрашніше, це те, що у полум’ї конфлікту на сході гинуть люди.	UKRAINIAN
ParlaMint-UA_2020-07-16-m1.u14.p6.sent1	Я закликаю своїх колег сьогоднішніх депутатів схаменутися і зробити все, щоб відновити територіальну цілісність, громадську єдність та політичний діалог у нашій державі.	UKRAINIAN
ParlaMint-UA_2020-07-16-m1.u14.p6.sent2	Шлях ворожнечі, утисків та примусу приведе нас до національної трагедії.	UKRAINIAN
ParlaMint-UA_2020-07-16-m1.u14.p6.sent3	Наша суверенна держава вкрай потребує: незалежності парламенту від тиску влади та бізнесу, незалежності влади від олігархічного впливу та зовнішнього управління, незалежності політики від траншів та меморандумів, незалежності думок від пропаганди та необ’єктивної інформації, незалежності виборів від брудних схем, сіток (тоді, коли ми вперше в парламенті збирались, їх не було, гроші не ходили на виборах), від брудних схем, сіток, підкупу, солодких обіцянок, нікчемних та продажних політиків.	UKRAINIAN
ParlaMint-UA_2020-07-16-m1.u14.p6.sent4	Для цього нам всім треба повертатись до витоків, до нашої Декларації про державний суверенітет.	UKRAINIAN
ParlaMint-UA_2020-07-16-m1.u14.p6.sent5	Щоб цей парламент сьогоднішній увійшов до історії як парламент, що добився миру, а не добив країну.	UKRAINIAN
ParlaMint-UA_2020-07-16-m1.u14.p7.sent1	І дивлячись на дії, на мій погляд, не дуже професійного уряду, як найстарший за віком депутат цього парламенту, хочу нагадати наймолодшому в історії України Президенту цитату з відомого твору, що "розруха буває в головах".	UKRAINIAN
ParlaMint-UA_2020-07-16-m1.u14.p7.sent2	Потрібно поставити на всі місця професіоналів і тоді розруха зникне сама собою.	UKRAINIAN
ParlaMint-UA_2020-07-16-m1.u14.p7.sent3	Зупиніть цю розруху та почніть нарешті епоху відновлення миру, суверенітету та економіки України.	UKRAINIAN
ParlaMint-UA_2020-07-16-m1.u14.p8.sent1	Дякую за увагу.	UKRAINIAN
ParlaMint-UA_2020-07-16-m1.u15.p1.sent1	До слова запрошується народний депутат України першого, другого, четвертого, шостого, сьомого, восьмого та дев’ятого скликань Сергій Владиславович Соболєв.	UKRAINIAN
ParlaMint-UA_2020-07-16-m1.u16.p1.sent1	Шановні панове дисиденти, я перш за все звертаюся до вас, шановний пане Президенте, шановні президенти!	UKRAINIAN
ParlaMint-UA_2020-07-16-m1.u16.p1.sent2	Я думаю, що історичність сьогоднішнього моменту полягає не в тому, що українська держава почалася 30 років чи 29 років тому, а історичність сьогоднішнього моменту полягає в тому, що українська держава – це дійсно тисячолітня історія і без розуміння цього сама Декларація буде не зрозуміла, бо кожен читає її по-своєму, а ключова фраза Декларації – це право української нації на самовизначення.	UKRAINIAN
ParlaMint-UA_2020-07-16-m1.u16.p1.sent3	І якщо цього хтось не розуміє, що це єдина територія на планеті, де українська нація може визначити себе як державна нація.	UKRAINIAN
ParlaMint-UA_2020-07-16-m1.u16.p1.sent4	Так, ми всі український народ, ми представляємо різні національності, але тільки тут українська нація має право на самовизначення, і саме це підтвердили всі, хто тоді голосував за цей акт, я думаю, що цей акт невід’ємний від Акту проголошення незалежності.	UKRAINIAN
ParlaMint-UA_2020-07-16-m1.u16.p1.sent5	Так, це рік часу і ці півтора року до 1 грудня, коли народ України підтвердив, що це є українська держава, стали найвідповідальнішим моментом новітньої історії і продовженням тисячолітньої історії.	UKRAINIAN
ParlaMint-UA_2020-07-16-m1.u16.p2.sent1	Так, я не може не згадати дисидентів і ті, які в цій залі, і тих, кого вже немає.	UKRAINIAN
ParlaMint-UA_2020-07-16-m1.u16.p2.sent2	Але ви знаєте, є ті, хто так само брав на себе відповідальність.	UKRAINIAN
ParlaMint-UA_2020-07-16-m1.u16.p2.sent3	Як дисиденти брали відповідальність під час радянського режиму, ці люди взяли відповідальність в той момент, коли це було найважливіше і необхідніше.	UKRAINIAN
ParlaMint-UA_2020-07-16-m1.u16.p2.sent4	Іван Степан Плющ, це саме він головував, не будучи навіть Головою Верховної Ради, бо Івашко поїхав у Москву під час найважливішого прийняття документу – Декларації.	UKRAINIAN
ParlaMint-UA_2020-07-16-m1.u16.p2.sent5	Леонід Макарович Кравчук – людина, яка взяла на себе відповідальність.	UKRAINIAN
ParlaMint-UA_2020-07-16-m1.u16.p3.sent1	Я звертаюсь до сьогоднішнього Президента: хто думає, що тоді, під час ГКЧП, було легше – неправда!	UKRAINIAN
ParlaMint-UA_2020-07-16-m1.u16.p3.sent2	Армія була у них, все було у них, але не побоялися взяти цю відповідальність.	UKRAINIAN
ParlaMint-UA_2020-07-16-m1.u16.p3.sent3	І я думаю, що історичність сьогоднішнього моменту якраз і полягає в тому, що такі прояви бувають один раз в житті.	UKRAINIAN
ParlaMint-UA_2020-07-16-m1.u16.p3.sent4	І якщо це агресія Російської Федерації і Путіна, то це агресія, а не це протистояння між різними верствами населення у зв’язку з якимись утисками.	UKRAINIAN
ParlaMint-UA_2020-07-16-m1.u16.p3.sent5	Ні, шановні!	UKRAINIAN
ParlaMint-UA_2020-07-16-m1.u16.p3.sent6	Це – пряма агресія Російської Федерації.	UKRAINIAN
ParlaMint-UA_2020-07-16-m1.u16.p3.sent7	І та відповідальність, яка лежить на Президенті країни і на кожному з нас, це відповідальність унікальна.	UKRAINIAN
ParlaMint-UA_2020-07-16-m1.u16.p4.sent1	Чому ми тоді всі вистояли?	UKRAINIAN
ParlaMint-UA_2020-07-16-m1.u16.p4.sent2	Ви це почули у виступі геніального академіка Ігоря Рафаїловича Юхновського.	UKRAINIAN
ParlaMint-UA_2020-07-16-m1.u16.p4.sent3	Да, тоді була одна партія, яка мала абсолютну більшість, вона мала майже три чверті складу парламенту, але вони зрозуміли, всі зрозуміли, що опозиція – це такий самий народ, і треба негайно об’єднатися для державотворення.	UKRAINIAN
ParlaMint-UA_2020-07-16-m1.u16.p4.sent4	Я думаю, це найкращий урок, який дозволяє рухатися далі вперед.	UKRAINIAN
ParlaMint-UA_2020-07-16-m1.u16.p5.sent1	Декларація – це ще один момент.	UKRAINIAN
ParlaMint-UA_2020-07-16-m1.u16.p5.sent2	Да, Українська Радянська Соціалістична Республіка навіть до дванадцятого скликання ухвалила Закон про українську мову як державну мову, вони не побоялися це зробити.	UKRAINIAN
ParlaMint-UA_2020-07-16-m1.u16.p5.sent3	І тому, коли сьогодні сором’язливо дехто ховає очі і робить вигляд, що нічого не сталося, а завтра в парламенті хочуть розглядати зміну до Закону про мови.	UKRAINIAN
ParlaMint-UA_2020-07-16-m1.u16.p5.sent4	Я думаю, це відповідь теж на ключове питання: куди ми рухаємося?	UKRAINIAN
ParlaMint-UA_2020-07-16-m1.u16.p5.sent5	І за 30 років ми зрозуміли чи ні, що я, який народився в російськомовній родині, в якій батько на прізвище Соболєв – українець, а мама на прізвище Мироненко – росіянка, зрозуміли тоді 30 років назад: це є єдине місце, де ми можемо встояти, об’єднатися і рухатися вперед.	UKRAINIAN
ParlaMint-UA_2020-07-16-m1.u16.p5.sent6	Слава Україні!	UKRAINIAN
ParlaMint-UA_2020-07-16-m1.u17.p1.sent1	До слова запрошується народний депутата України шостого, сьомого, восьмого, дев’ятого скликань, заступниця Голови Верховної Ради України Кондратюк Олена Костянтинівна.	UKRAINIAN
ParlaMint-UA_2020-07-16-m1.u18.p1.sent1	Вельмишановний пане Голово, вельмишановні пани Президенти України, прем’єр-міністри, Ігорю Рафаїловичу, шановні пані та панове!	UKRAINIAN
ParlaMint-UA_2020-07-16-m1.u18.p1.sent2	Мій сьогоднішній виступ буде про мрії та майбутнє, про гордість і єдність, про мудрість і любов до України.	UKRAINIAN
ParlaMint-UA_2020-07-16-m1.u18.p1.sent3	Все це було не раз переконливо показано в стінах Верховної Ради України.	UKRAINIAN
ParlaMint-UA_2020-07-16-m1.u18.p1.sent4	"Україна починається з тебе", – казав В’ячеслав Чорновол.	UKRAINIAN
ParlaMint-UA_2020-07-16-m1.u18.p1.sent5	А мені би так хотілося додати до цих слів, що Україна починається з парламенту.	UKRAINIAN
ParlaMint-UA_2020-07-16-m1.u18.p1.sent6	Саме в цій залі творилася велика історія нашої соборності та незалежності.	UKRAINIAN
ParlaMint-UA_2020-07-16-m1.u18.p2.sent1	Як історик хочу наголосити про очевидні висновки з тих подій, адже всі найважливіші рішення були прийняті тоді, коли більшість в сесійній залі доєднувалася до активної меншості, коли опозиція голосувала разом з більшістю заради національних інтересів України, коли толерантне ставлення перемагало ненависть, а депутати з Україною в серці виступали проти зла і несправедливості.	UKRAINIAN
ParlaMint-UA_2020-07-16-m1.u18.p3.sent1	З ухваленням Декларації про державний суверенітет відбулося відновлення українського парламентаризму.	UKRAINIAN
ParlaMint-UA_2020-07-16-m1.u18.p3.sent2	Країна отримала інституцію, яка представляла і виражала волю українського народу.	UKRAINIAN
ParlaMint-UA_2020-07-16-m1.u18.p3.sent3	Проголошення незалежності – це той день, коли справжні патріоти силою слова переконали більшість і втілили в життя мрію багатьох поколінь.	UKRAINIAN
ParlaMint-UA_2020-07-16-m1.u18.p4.sent1	Голосування за Конституцію 1996 року – це була ніч без сну, це була ніч справедливості.	UKRAINIAN
ParlaMint-UA_2020-07-16-m1.u18.p4.sent2	І давайте згадаємо, наскільки ця ніч відрізняється від ганебних бюджетних ночей більш пізнього парламентаризму, коли депутати віддалялись від народу, від простих людей, які делегували їх до парламенту.	UKRAINIAN
ParlaMint-UA_2020-07-16-m1.u18.p5.sent1	Тож хочу закликати ніколи не забувати, завдяки кому і задля кого ми працюємо у Верховній Раді України.	UKRAINIAN
ParlaMint-UA_2020-07-16-m1.u18.p5.sent2	Я твердо переконана, що ДНК українського народу поряд з українською мовою, культурою, прагненням до свободи є ще один ключовий елемент – це народовладдя: право самим або через обраних представників вирішувати власні справи, право розпоряджатися національними багатствами і твердити своє майбутнє.	UKRAINIAN
ParlaMint-UA_2020-07-16-m1.u18.p6.sent1	Хочу нагадати усім нам, що ми – парламентсько-президентська країна, і найважливіші рішення мають прийматися у цих стінах.	UKRAINIAN
ParlaMint-UA_2020-07-16-m1.u18.p6.sent2	І так було не раз.	UKRAINIAN
ParlaMint-UA_2020-07-16-m1.u18.p6.sent3	Я мимоволі згадую той вечір, коли під час Революції Гідності парламент був оточений силовиками.	UKRAINIAN
ParlaMint-UA_2020-07-16-m1.u18.p6.sent4	Ми розуміли, що влада зовсім втратила розум і могло початися найгірше.	UKRAINIAN
ParlaMint-UA_2020-07-16-m1.u18.p6.sent5	Але ті депутати, хто був поруч з людьми, та ті, хто не злякався, проголосували за виведення військ з Києва.	UKRAINIAN
ParlaMint-UA_2020-07-16-m1.u18.p6.sent6	Вони тоді втримали країну, як і під час Помаранчевої революції.	UKRAINIAN
ParlaMint-UA_2020-07-16-m1.u18.p6.sent7	Я хочу, щоб ми їм всім теж подякували, дехто з них є в цьому залі.	UKRAINIAN
ParlaMint-UA_2020-07-16-m1.u18.p7.sent1	Я пригадую, як український парламент на рівні Основного Закону закріпив євроатлантичний вибір українського народу зроблений під час Революції Гідності.	UKRAINIAN
ParlaMint-UA_2020-07-16-m1.u18.p8.sent1	Пишаюсь тим, що ухваливши Закон про забезпечення функціонування української мови як державної, Верховна Рада раз і назавжди минулого року поставила крапку над "і" і в цьому питанні і не може бути, і не буде в Україні іншої державної мови, ніж українська мова.	UKRAINIAN
ParlaMint-UA_2020-07-16-m1.u18.p9.sent1	Оновлений, як ніколи раніше, парламент дев’ятого скликання також увійшов в історію – він скасував депутатську недоторканність.	UKRAINIAN
ParlaMint-UA_2020-07-16-m1.u18.p9.sent2	Водночас перед нинішнім парламентом стоять не менш виклики, ніж перед парламентами попередніх скликань.	UKRAINIAN
ParlaMint-UA_2020-07-16-m1.u18.p9.sent3	війна триває, частина території України окупована країною-агресором - Російською Федерацією, епоха бідності так і не завершилась, люди відчувають на собі соціальну несправедливість.	UKRAINIAN
ParlaMint-UA_2020-07-16-m1.u18.p9.sent4	Через пандемію корона вірусу стрімко змінюється світ, і Україна не може залишатись осторонь цих питань.	UKRAINIAN
ParlaMint-UA_2020-07-16-m1.u18.p9.sent5	Я вам скажу, що і прийняття монобільшістю Закону про продаж сільськогосподарської землі, а також дозвіл на азартні ігри не додають відповідальності та довіри до влади.	UKRAINIAN
ParlaMint-UA_2020-07-16-m1.u18.p10.sent1	Ми маємо пам’ятати, що Верховна Рада як інституція, окрім представницької і законодавчої, має ще і контрольну функцію за виконавчою владою.	UKRAINIAN
ParlaMint-UA_2020-07-16-m1.u18.p10.sent2	Сьогодні як ніколи ми зобов’язані показати досвід, професійність, фаховість, мудрість , новітні підходи та знання до того, щоб разом дати якісні відповіді на всі виклики, які стоять сьогодні перед суспільством.	UKRAINIAN
ParlaMint-UA_2020-07-16-m1.u18.p11.sent1	Саме закликом до єдності, відповідальності я хочу завершити свій виступ.	UKRAINIAN
ParlaMint-UA_2020-07-16-m1.u18.p11.sent2	Єдності та порозуміння заради добра України, єдності в інтересах людей, які вирощують хліб, вчать, лікують, творять, будують, єдності заради наших героїв, які на передовій захищають Україну і Європу від навали тоталітаризму, захищають ідеали парламентаризму, свободи і рівності та людської гідності - все те, що мусить бути нарізним каменем добробуту народу і країни щасливих людей.	UKRAINIAN
ParlaMint-UA_2020-07-16-m1.u18.p12.sent1	Я мрію про такий парламент, в якому буде рівне представництво жінок і чоловіків.	UKRAINIAN
ParlaMint-UA_2020-07-16-m1.u18.p12.sent2	Сьогодні у Верховній Раді ми маємо 20 відсотків жіночого представництва.	UKRAINIAN
ParlaMint-UA_2020-07-16-m1.u18.p12.sent3	І я сподіваюсь, що зовсім скоро їх стане більше і в місцевих радах, більше жінок в управлінні країною, в уряді, в парламенті.	UKRAINIAN
ParlaMint-UA_2020-07-16-m1.u18.p12.sent4	Це як не "нових облич", а тих, хто розуміє, що таке працювати, що таке добиватися успіху, що таке дбати про дітей і сім’ю, зовсім часто не маючи підтримки, але не покладаючи зусиль.	UKRAINIAN
ParlaMint-UA_2020-07-16-m1.u18.p12.sent5	Я вірю, що саме вони стануть новою силою розвитку України.	UKRAINIAN
ParlaMint-UA_2020-07-16-m1.u18.p12.sent6	Я хочу з великою вдячністю привітати зі святом та віддати належне всім депутатам першого скликання, а особливо за те, що в цей день 16 липня 1990 року ви натиснули на кнопку "за".	UKRAINIAN
ParlaMint-UA_2020-07-16-m1.u18.p12.sent7	За Україну.	UKRAINIAN
ParlaMint-UA_2020-07-16-m1.u18.p13.sent1	Слава Україні!	UKRAINIAN
ParlaMint-UA_2020-07-16-m1.u19.p1.sent1	Дякую.	UKRAINIAN
ParlaMint-UA_2020-07-16-m1.u19.p2.sent1	Шановні колеги!	UKRAINIAN
ParlaMint-UA_2020-07-16-m1.u19.p2.sent2	Я хотів би ще раз всім подякувати за те, що ви зробили 30 років тому, за те, що ви робите сьогодні, за те, що ви дали нам змогу сьогодні працювати в цих стінах, працювати і як ви на користь Українському народу.	UKRAINIAN
ParlaMint-UA_2020-07-16-m1.u19.p3.sent1	І я хотів би подякувати і від себе, і від всього депутатського корпусу.	UKRAINIAN
ParlaMint-UA_2020-07-16-m1.u19.p3.sent2	Ще раз велике вам спасибі.	UKRAINIAN
ParlaMint-UA_2020-07-16-m1.u19.p4.sent1	Після закриття Урочистого засідання я всіх запрошую для спільного фото на ґанок Верховної Ради України.	UKRAINIAN
ParlaMint-UA_2020-07-16-m1.u19.p5.sent1	Шановні колеги!	UKRAINIAN
ParlaMint-UA_2020-07-16-m1.u19.p5.sent2	Я думаю, що ви мене всі ще побачите, але не на засіданні, якщо ви не заперечуєте.	UKRAINIAN
ParlaMint-UA_2020-07-16-m1.u19.p5.sent3	Шановні колеги!	UKRAINIAN
ParlaMint-UA_2020-07-16-m1.u19.p5.sent4	При всій повазі, давайте закриємо засідання, у вас буде можливість і зі мною поспілкуватися, і з колегами.	UKRAINIAN
ParlaMint-UA_2020-07-16-m1.u19.p6.sent1	Ще раз всіх вітаю.	UKRAINIAN
ParlaMint-UA_2020-07-16-m1.u19.p6.sent2	Дякую.	UKRAINIAN
ParlaMint-UA_2020-07-16-m1.u19.p7.sent1	Урочисте засідання Верховної Ради України оголошую закритим.	UKRAINIAN
