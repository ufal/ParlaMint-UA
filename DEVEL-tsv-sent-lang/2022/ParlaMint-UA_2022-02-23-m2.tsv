id	text	language
ParlaMint-UA_2022-02-23-m2.u1.p1.sent1	Шановні колеги, я прошу вже запрошувати народних депутатів до зали.	UKRAINIAN
ParlaMint-UA_2022-02-23-m2.u1.p1.sent2	Я думаю, за декілька хвилин ми почнемо наше засідання.	UKRAINIAN
ParlaMint-UA_2022-02-23-m2.u1.p2.sent1	Шановні колеги, прошу народних депутатів займати свої місця.	UKRAINIAN
ParlaMint-UA_2022-02-23-m2.u1.p3.sent1	Доброго вечора, шановні депутати!	UKRAINIAN
ParlaMint-UA_2022-02-23-m2.u1.p3.sent2	Доброго вечора, шановні народні депутати та гості Верховної Ради України!	UKRAINIAN
ParlaMint-UA_2022-02-23-m2.u1.p3.sent3	У зв’язку з прийняттям Президентом України рішення про введення надзвичайно стану в окремих регіонах України та відповідно до частини третьої статті 83 пункту 31, частини першої статті 85 Конституції України ми сьогодні проводимо позачергове пленарне засідання Верховної Ради України.	UKRAINIAN
ParlaMint-UA_2022-02-23-m2.u1.p3.sent4	Прошу народних депутатів підготуватися до електронної реєстрації.	UKRAINIAN
ParlaMint-UA_2022-02-23-m2.u1.p3.sent5	Я нагадую, що після початку реєстрації необхідно, утримуючи сенсорну кнопку, натиснути на зелену кнопку "За" та утримувати її до кінця реєстрації.	UKRAINIAN
ParlaMint-UA_2022-02-23-m2.u1.p4.sent1	Шановні народні депутати.	UKRAINIAN
ParlaMint-UA_2022-02-23-m2.u1.p4.sent2	Ну, бачте, в когось, може, погана пам’ять.	UKRAINIAN
ParlaMint-UA_2022-02-23-m2.u1.p4.sent3	Прошу народних депутатів зареєструватися.	UKRAINIAN
ParlaMint-UA_2022-02-23-m2.u1.p5.sent1	У залі зареєстровано 327 народних депутатів.	UKRAINIAN
ParlaMint-UA_2022-02-23-m2.u1.p5.sent2	Позачергове пленарне засідання Верховної Ради України оголошую відкритим.	UKRAINIAN
ParlaMint-UA_2022-02-23-m2.u1.p6.sent1	Шановні народні депутати, згідно з пунктом 31 частини першої статті 85 Конституції України, пункту 21 частини першої статті 106 Конституції України, статей 5, 6 Закону України "Про правовий режим надзвичайного стану" Президент України 23 лютого вніс на розгляд Верховної Ради України проект Закону України (реєстраційний номер 7108) про затвердження Указу Президента України "Про введення надзвичайного стану в окремих регіонах України".	UKRAINIAN
ParlaMint-UA_2022-02-23-m2.u1.p7.sent1	Відповідно до статті 189 Регламенту Верховної Ради України питання про затвердження Указу Президента України про введення надзвичайного стану в Україні або в окремих її місцевостях розглядається Верховною Радою без голосування щодо включення його до порядку денного за процедурою першого читання та прийняття закону в цілому.	UKRAINIAN
ParlaMint-UA_2022-02-23-m2.u1.p7.sent2	Таке питання може вноситись на розгляд Верховної Ради без попередньої підготовки в комітетах, але комітети провели таку підготовку.	UKRAINIAN
ParlaMint-UA_2022-02-23-m2.u1.p8.sent1	Відповідно до Регламенту пропонується такий порядок цього питання: доповідь Секретаря Ради національної безпеки і оборони України – до 7 хвилин, до 7, можна і менше, Олексій Мячеславович.	UKRAINIAN
ParlaMint-UA_2022-02-23-m2.u1.p8.sent2	Після цього співдоповідь від профільного комітету – до 5 хвилин, можна і менше.	UKRAINIAN
ParlaMint-UA_2022-02-23-m2.u1.p8.sent3	Далі ми пропонуємо виступи від депутатських фракцій і груп – по 2 хвилини, тільки від тих фракцій, які бажають, ми так домовились.	UKRAINIAN
ParlaMint-UA_2022-02-23-m2.u1.p8.sent4	Фракцій таких буде небагато, тому я думаю, що ми.	UKRAINIAN
ParlaMint-UA_2022-02-23-m2.u1.p8.sent5	і після цього переходимо до прийняття рішення.	UKRAINIAN
ParlaMint-UA_2022-02-23-m2.u1.p9.sent1	Шановні колеги, сприймаємо такий регламент?	UKRAINIAN
ParlaMint-UA_2022-02-23-m2.u1.p9.sent2	Заперечень не буде ні в кого?	UKRAINIAN
ParlaMint-UA_2022-02-23-m2.u1.p10.sent1	Тому, шановні народні депутати, переходимо до розгляду питання.	UKRAINIAN
ParlaMint-UA_2022-02-23-m2.u1.p10.sent2	Слово для доповіді надається Секретарю Ради національної безпеки і оборони України Олексію Мячеславовичу Данілову.	UKRAINIAN
ParlaMint-UA_2022-02-23-m2.u1.p11.sent1	Будь ласка, Олексій Мячеславович.	UKRAINIAN
ParlaMint-UA_2022-02-23-m2.u2.p1.sent1	Шановні народні депутати, шановний пане Голово, сьогодні відбулося засідання Ради нацбезпеки і оборони України під головуванням Президента України, на якому розглядалося одне питання: про введення надзвичайного стану в Україні.	UKRAINIAN
ParlaMint-UA_2022-02-23-m2.u2.p1.sent2	На засіданні була заслухана доповідь міністра оборони України, міністра внутрішніх справ України, Голови Служби безпеки України, керівників розвідувальної спільноти, прикордонної служби.	UKRAINIAN
ParlaMint-UA_2022-02-23-m2.u2.p1.sent3	Надана інформація була детально обговорена на предмет ризиків і загроз суверенітету та територіальної цілісності нашої країни.	UKRAINIAN
ParlaMint-UA_2022-02-23-m2.u2.p2.sent1	В цьому плані головним викликом нашої безпеки була і є, і залишається агресивна політика Росії по відношенню до нашої країни.	UKRAINIAN
ParlaMint-UA_2022-02-23-m2.u2.p2.sent2	21 лютого 2022 року керівництвом Російської Федерації визнано незалежність самопроголошених "Л/ДНР" та прийнято рішення щодо введення на тимчасово окуповані території Донецької та Луганської областей підрозділів Збройних сил Російської Федерації.	UKRAINIAN
ParlaMint-UA_2022-02-23-m2.u2.p2.sent3	Такі дії є продовженням політики Російської Федерації щодо ескалації збройної агресії проти нашої країни, нав’язування сепаратизму, провокування міжнаціональних, міжконфесійних конфліктів, масових безпорядків, що загрожує безпеці, життю та здоров’ю наших громадян, державному суверенітету, конституційному ладу та територіальній цілісності нашої країни.	UKRAINIAN
ParlaMint-UA_2022-02-23-m2.u2.p3.sent1	Підривна діяльність спеціальних служб Російської Федерації, підтримувана нею діяльність сепаратистських сил, кримінальних та незаконних військових угрупувань на окупованих територіях Донецької та Луганської областей, здійснення ними терористичної діяльності набули характеру збройного протистояння і загрожують поширенню на інші регіони нашої країни.	UKRAINIAN
ParlaMint-UA_2022-02-23-m2.u2.p4.sent1	З метою нормалізації обстановки в державі, забезпечення захисту та охорони державного кордону, протидії злочинності, підтримання громадської безпеки та порядку, створення умов для належного функціонування органів державної влади, місцевого самоврядування та інших інститутів громадянського суспільства, запобігання спробам захоплення державної влади та зміни конституційної влади України шляхом насильства, керуючись пунктами 5 і 6 частини другої статті 4 Закону України "Про правовий режим надзвичайного стану", на засіданні Ради нацбезпеки і оборони було прийнято відповідне рішення.	UKRAINIAN
ParlaMint-UA_2022-02-23-m2.u2.p5.sent1	Шановні колеги, я дуже вас прошу підтримати це рішення.	UKRAINIAN
ParlaMint-UA_2022-02-23-m2.u2.p5.sent2	Ми доволі довго утримувались від таких рішень по введенню надзвичайного стану на тих чи інших територіях.	UKRAINIAN
ParlaMint-UA_2022-02-23-m2.u2.p5.sent3	Сьогодні ситуація ускладнилась, вона не є простою.	UKRAINIAN
ParlaMint-UA_2022-02-23-m2.u2.p5.sent4	Ми не будемо нічого скрывать від вас, нам треба цей режим, і ми пропонуємо ввести його на всій території нашої країни, крім Донецької і Луганської областей.	UKRAINIAN
ParlaMint-UA_2022-02-23-m2.u2.p6.sent1	На території Донецької і Луганської областей діє інший режим, який пов’язаний з нашим проведенням ООС.	UKRAINIAN
ParlaMint-UA_2022-02-23-m2.u2.p6.sent2	Ситуація, ще раз наголошую, непроста, але вона абсолютно контрольована.	UKRAINIAN
ParlaMint-UA_2022-02-23-m2.u2.p6.sent3	По даним всіх наших розвідок партнерів, по даних наших розвідок, по даних наших аналітиків без внутрішньої дестабілізації на території нашої країни захоплення нашої країни неможливе.	UKRAINIAN
ParlaMint-UA_2022-02-23-m2.u2.p6.sent4	Питання внутрішньої дестабілізації для Російської Федерації – це питання номер один.	UKRAINIAN
ParlaMint-UA_2022-02-23-m2.u2.p7.sent1	Для того, щоб запобігти цим подіям, ми пропонуємо Президенту ввести.	UKRAINIAN
ParlaMint-UA_2022-02-23-m2.u2.p7.sent2	на засіданні Ради нацбезпеки проговорили це питання, і Президент його підтримав, і я дуже вас прошу підтримати дану пропозицію, надану Президентом нашої країни.	UKRAINIAN
ParlaMint-UA_2022-02-23-m2.u3.p1.sent1	Дякую, Олексій Мячеславович.	UKRAINIAN
ParlaMint-UA_2022-02-23-m2.u3.p2.sent1	Подякуємо пану Секретарю Ради національної безпеки і оборони.	UKRAINIAN
ParlaMint-UA_2022-02-23-m2.u3.p2.sent2	Олексій Мячеславович.	UKRAINIAN
ParlaMint-UA_2022-02-23-m2.u3.p2.sent3	Дякуємо, будь ласка, за доповідь вам.	UKRAINIAN
ParlaMint-UA_2022-02-23-m2.u3.p3.sent1	Ми домовились, що ми запитань не задаємо, тому що ми і так сьогодні провели в дискусіях дуже багато часу.	UKRAINIAN
ParlaMint-UA_2022-02-23-m2.u3.p4.sent1	Шановні народні депутати, до слова для співдоповіді запрошується голова Комітету Верховної Ради України з питань національної безпеки, оборони та розвідки Олександр Михайлович Завітневич.	UKRAINIAN
ParlaMint-UA_2022-02-23-m2.u3.p4.sent2	Будь ласка, Олександр Михайлович.	UKRAINIAN
ParlaMint-UA_2022-02-23-m2.u4.p1.sent1	Шановна президія, шановні колеги, відповідно до доручення Голови Верховної Ради України Комітет з питань національної безпеки, оборони та розвідки на своєму засіданні 23 лютого 2022 року розглянув проект Закону України "Про затвердження Указу Президента України "Про введення надзвичайного стану в окремих регіонах України" (реєстраційний номер 7108, доопрацьований), поданий Президентом України.	UKRAINIAN
ParlaMint-UA_2022-02-23-m2.u4.p2.sent1	Метою проекту є затвердження Верховною Радою України відповідно до пункту 31 частини першої статті 85 Конституції України та частини першої статті 5 Закону України "Про правовий режим надзвичайного стану", Указу Президента України від 23 лютого 2022 року № 63/2022 "Про введення надзвичайного стану в окремих регіонах України".	UKRAINIAN
ParlaMint-UA_2022-02-23-m2.u4.p3.sent1	Комітет ухвалив одноголосно рішення рекомендувати Верховній Раді України за результатами розгляду проекту закону прийняти його за основу і в цілому, затвердивши рішення Президента України.	UKRAINIAN
ParlaMint-UA_2022-02-23-m2.u4.p4.sent1	Дякую.	UKRAINIAN
ParlaMint-UA_2022-02-23-m2.u5.p1.sent1	Дякую, шановний Олександр Михайлович.	UKRAINIAN
ParlaMint-UA_2022-02-23-m2.u5.p2.sent1	Шановні колеги, ми домовилися, що ми даємо можливість виступити тим депутатським фракціям і групам, які мають бажання.	UKRAINIAN
ParlaMint-UA_2022-02-23-m2.u5.p2.sent2	Прошу відповідні депутатські фракції і групи записатися – до 2 хвилин.	UKRAINIAN
ParlaMint-UA_2022-02-23-m2.u5.p2.sent3	Будь ласка, шановні колеги.	UKRAINIAN
ParlaMint-UA_2022-02-23-m2.u5.p3.sent1	Слово надається народному депутату Качному, фракція політичної партії "Опозиційна платформа – За життя".	UKRAINIAN
ParlaMint-UA_2022-02-23-m2.u5.p3.sent2	Олександр Сталіноленович, будь ласка.	UKRAINIAN
ParlaMint-UA_2022-02-23-m2.u5.p4.sent1	Колтунович Олександр Сергійович, до 2 хвилин.	UKRAINIAN
ParlaMint-UA_2022-02-23-m2.u5.p4.sent2	Бачите, всі захотіли виступити.	UKRAINIAN
ParlaMint-UA_2022-02-23-m2.u5.p4.sent3	Будь ласка.	UKRAINIAN
ParlaMint-UA_2022-02-23-m2.u6.p1.sent1	Дякую.	UKRAINIAN
ParlaMint-UA_2022-02-23-m2.u6.p2.sent1	Шановний пане Голово, шановні колеги, запровадження надзвичайного стану має окремі негативні явища і наслідки для, от скажімо так, в макроекономічній і монетарній площині, ви це вже бачили сьогодні в обмінниках.	UKRAINIAN
ParlaMint-UA_2022-02-23-m2.u6.p2.sent2	Я поясню, в чому тут фішка і основні моменти.	UKRAINIAN
ParlaMint-UA_2022-02-23-m2.u6.p3.sent1	Перше - це відтік прямих іноземних інвестицій.	UKRAINIAN
ParlaMint-UA_2022-02-23-m2.u6.p4.sent1	Другий момент.	UKRAINIAN
ParlaMint-UA_2022-02-23-m2.u6.p4.sent2	Є ще один момент, який стосується падіння і девальвації національної грошової одиниці.	UKRAINIAN
ParlaMint-UA_2022-02-23-m2.u6.p4.sent3	У нас на сьогоднішній день є складна ситуація, і тому Національному банку, послухайте, будь ласка, Національному банку необхідно буде втримати гривню.	UKRAINIAN
ParlaMint-UA_2022-02-23-m2.u6.p4.sent4	І з цієї точки зору я якраз звертаю вашу увагу для того, щоб все-таки вирішувати питання всередині країни, які стосуються національного масштабу і національної економіки, яким чином зараз будемо втримувати гривню?	UKRAINIAN
ParlaMint-UA_2022-02-23-m2.u6.p5.sent1	Перше.	UKRAINIAN
ParlaMint-UA_2022-02-23-m2.u6.p5.sent2	Національний банк не має резерву для інтервенції національної грошової одиниці.	UKRAINIAN
ParlaMint-UA_2022-02-23-m2.u6.p5.sent3	Для цього необхідно сформувати резервний фонд, який буде сьогодні докапіталізовувати і підтримувати національну грошову одиницю.	UKRAINIAN
ParlaMint-UA_2022-02-23-m2.u6.p6.sent1	Другий момент.	UKRAINIAN
ParlaMint-UA_2022-02-23-m2.u6.p6.sent2	Необхідно врахувати інфляційні ризики, які також на сьогоднішній день будуть.	UKRAINIAN
ParlaMint-UA_2022-02-23-m2.u6.p6.sent3	Послухайте уважно, я якраз кажу про те, що необхідно врахувати для того, щоб збити ці панічні настрої для національної економіки.	UKRAINIAN
ParlaMint-UA_2022-02-23-m2.u6.p6.sent4	Це важливі речі макроекономічного і монетарного характеру, тому це важливо.	UKRAINIAN
ParlaMint-UA_2022-02-23-m2.u6.p6.sent5	Те, що має сьогодні робити, наприклад, Національний банк України.	UKRAINIAN
ParlaMint-UA_2022-02-23-m2.u6.p6.sent6	Це другий момент.	UKRAINIAN
ParlaMint-UA_2022-02-23-m2.u6.p7.sent1	І останнє.	UKRAINIAN
ParlaMint-UA_2022-02-23-m2.u6.p7.sent2	Також є питання щодо виконання контрактів за окремими договорами.	UKRAINIAN
ParlaMint-UA_2022-02-23-m2.u6.p7.sent3	Ми також це маємо враховувати для того, щоб галопуюча інфляція не накрила сьогодні країну.	UKRAINIAN
ParlaMint-UA_2022-02-23-m2.u6.p8.sent1	Тому з цієї точки зору інфляційні, девальваційні, інші ризики їх необхідно враховувати.	UKRAINIAN
ParlaMint-UA_2022-02-23-m2.u6.p8.sent2	Ось про що йде мова і чому я сьогодні беру слово, для того щоб всі ті речі, щоб долар по 31 гривні, інші, щоб ми їх зараз збили і врахували.	UKRAINIAN
ParlaMint-UA_2022-02-23-m2.u6.p9.sent1	Дякую за увагу.	UKRAINIAN
ParlaMint-UA_2022-02-23-m2.u7.p1.sent1	Слово надається народній депутатці України Констанкевич Ірині Мирославівні, депутатська група "Партія "За майбутнє".	UKRAINIAN
ParlaMint-UA_2022-02-23-m2.u7.p2.sent1	Тарас Іванович Батенко.	UKRAINIAN
ParlaMint-UA_2022-02-23-m2.u7.p2.sent2	Будь ласка, Тарас Іванович.	UKRAINIAN
ParlaMint-UA_2022-02-23-m2.u8.p1.sent1	Шановні колеги, я вважаю і наша депутатська група "Партія "За майбутнє" вважає, що кожен день, який сьогодні переживає українська нація і українська держава, є надважливий і історичний день задля збереження українського суверенітету.	UKRAINIAN
ParlaMint-UA_2022-02-23-m2.u8.p2.sent1	Ви знаєте, я думаю, що невдовзі, за пару років, ті люди, які були причетні до сьогоднішнього рішення, яке ми сьогодні будемо приймати, коли в своїх спогадах опишуть всі перипетії, як це рішення вдавалося.	UKRAINIAN
ParlaMint-UA_2022-02-23-m2.u8.p2.sent2	Але я більш ніж переконаний, що це рішення сьогоднішнє говорить про те, що ми точно не російська Державна Дума і що ми стільки часу обговорюємо указ Президента, і ми точно не Державна Дума, яка в 2-3 хвилини голосує, як швидко треба ввести війська за межі іншої держави в іншу державу.	UKRAINIAN
ParlaMint-UA_2022-02-23-m2.u8.p2.sent3	Більше того, ми можемо дискутувати, ми можемо переконувати і ми можемо солідарно відповідати на блуд, який ми чуємо від окремо взятої політичної фракції, і ми показуємо консолідацію українського парламенту перед лицем ворога.	UKRAINIAN
ParlaMint-UA_2022-02-23-m2.u8.p3.sent1	Тому, друзі, я хочу сказати, що сподіваюсь, кожен з нас присутніх тут сподівається, що Президент як Верховний Головнокомандувач, що уряд, Національний банк, всі органи влади сьогодні знають, що далі робити і в частині оборони, і в частині енергетики, і в частині економіки, і в частині всіх інших галузей життя.	UKRAINIAN
ParlaMint-UA_2022-02-23-m2.u8.p3.sent2	Ми, головне, маємо забезпечити впевненість, спокій в державі і перемогу в завтрашньому дні.	UKRAINIAN
ParlaMint-UA_2022-02-23-m2.u8.p4.sent1	Дякую.	UKRAINIAN
ParlaMint-UA_2022-02-23-m2.u8.p4.sent2	Слава Україні!	UKRAINIAN
ParlaMint-UA_2022-02-23-m2.u8.p4.sent3	Голосуємо "за".	UKRAINIAN
ParlaMint-UA_2022-02-23-m2.u9.p1.sent1	Героям слава!	UKRAINIAN
ParlaMint-UA_2022-02-23-m2.u9.p2.sent1	Будь ласка, Бакунець Павло Андрійович, група "Довіра".	UKRAINIAN
ParlaMint-UA_2022-02-23-m2.u10.p1.sent1	Ми, Верховна Рада України, зібралися тут сьогодні, аби затвердити Указ Президента України про введення надзвичайного стану в Україні.	UKRAINIAN
ParlaMint-UA_2022-02-23-m2.u10.p1.sent2	Україна випробувала усі шляхи дипломатичні, однак агресія з боку Росії зростає, на наших кордонах стоїть вороже військо.	UKRAINIAN
ParlaMint-UA_2022-02-23-m2.u10.p1.sent3	З нашої сторони на кордоні стоїть сильна, міцна українська армія, в яку ми віримо.	UKRAINIAN
ParlaMint-UA_2022-02-23-m2.u10.p1.sent4	Але ситуація є ускладненою, і це означає, що потрібно негайно вводити надзвичайний стан.	UKRAINIAN
ParlaMint-UA_2022-02-23-m2.u10.p2.sent1	Запроваджуючи надзвичайний стан, ми діємо на випередження ідеям Кремля, дії якого спрямовані на дестабілізацію ситуації всередині нашої країни.	UKRAINIAN
ParlaMint-UA_2022-02-23-m2.u10.p2.sent2	Це насамперед ми діємо, аби змобілізувати місцеву владу, державну владу та силові структури, щоб попередити можливі провокації всередині нашої країни, це для того, аби зменшити панічні настрої серед населення України.	UKRAINIAN
ParlaMint-UA_2022-02-23-m2.u10.p3.sent1	Надзвичайний стан – це для того, аби бути готовими до можливих провокацій зі сторони терористичних російських угрупувань, які можуть бути всередині нашої країни.	UKRAINIAN
ParlaMint-UA_2022-02-23-m2.u10.p3.sent2	Надзвичайний стан – це для того, аби чітко визначити обов’язки місцевої влади, державної, громадян і силових структур.	UKRAINIAN
ParlaMint-UA_2022-02-23-m2.u10.p4.sent1	Переконаний, що введення надзвичайного стану не перешкодить життю та здоров’ю законослухняних громадян.	UKRAINIAN
ParlaMint-UA_2022-02-23-m2.u10.p4.sent2	Українцям немає за що переживати, у нас міцна армія, нам потрібно зберігати розсудливість і не вірити фейкам у соціальних мережах.	UKRAINIAN
ParlaMint-UA_2022-02-23-m2.u10.p4.sent3	Довіряйте офіційним джерелам інформації.	UKRAINIAN
ParlaMint-UA_2022-02-23-m2.u10.p4.sent4	Ми – сильна нація.	UKRAINIAN
ParlaMint-UA_2022-02-23-m2.u10.p4.sent5	Слава Україні!	UKRAINIAN
ParlaMint-UA_2022-02-23-m2.u10.p4.sent6	Слава Збройним Силам!	UKRAINIAN
ParlaMint-UA_2022-02-23-m2.u11.p1.sent1	Героям Слава!	UKRAINIAN
ParlaMint-UA_2022-02-23-m2.u11.p2.sent1	Слово надається народному депутату Михайлу Забродському, фракція "Європейська солідарність".	UKRAINIAN
ParlaMint-UA_2022-02-23-m2.u12.p1.sent1	Шановні колеги, шановні українці!	UKRAINIAN
ParlaMint-UA_2022-02-23-m2.u12.p1.sent2	Ми горда і волелюбна нація, яка вже не перший рік живе в зовсім іншій суспільній і політичній реальності, яку дуже важко зрозуміти, особливо в Москві.	UKRAINIAN
ParlaMint-UA_2022-02-23-m2.u12.p2.sent1	Сьогодні ми з вами зробили чимало, і впевнений, через декілька хвилин зробимо ще більше.	UKRAINIAN
ParlaMint-UA_2022-02-23-m2.u12.p2.sent2	І врешті-решт ті обмеження і ті жертви, на які, можливо, прийдеться піти багатьом з нас і мільйонам наших співвітчизників, це не така висока плата.	UKRAINIAN
ParlaMint-UA_2022-02-23-m2.u12.p2.sent3	І наскільки це серйозно у порівнянні з тим, чим ризикують ті, хто зараз знаходиться на сході нашої держави і по інших кордонах, на інших стратегічних напрямках.	UKRAINIAN
ParlaMint-UA_2022-02-23-m2.u12.p2.sent4	Але ми маємо чітко розуміти: ми з вами лише на початку нашого шляху, нам ще є над чим працювати і що зробити для оборони цієї країни.	UKRAINIAN
ParlaMint-UA_2022-02-23-m2.u12.p3.sent1	На черзі розгляд законів.	UKRAINIAN
ParlaMint-UA_2022-02-23-m2.u12.p3.sent2	Нова редакція Закону про національний спротив, на черзі нові пропозиції стосовно збільшення фінансування армії, на черзі для окремих категорій, присутніх тут, Закон про колабораціонізм, який ми теж розглянемо.	UKRAINIAN
ParlaMint-UA_2022-02-23-m2.u12.p4.sent1	Нещодавно повернувся з відрядження, буквально вчора ввечері.	UKRAINIAN
ParlaMint-UA_2022-02-23-m2.u12.p4.sent2	Скільки можна було за 72 години проїхати?	UKRAINIAN
ParlaMint-UA_2022-02-23-m2.u12.p4.sent3	Ну, більше половини лінії зіткнення.	UKRAINIAN
ParlaMint-UA_2022-02-23-m2.u12.p4.sent4	Всіх військових хвилює лише одне питання.	UKRAINIAN
ParlaMint-UA_2022-02-23-m2.u12.p4.sent5	І це не бронежилети, і не тільки каски, і не тільки боєприпаси, продовольство і пальне.	UKRAINIAN
ParlaMint-UA_2022-02-23-m2.u12.p4.sent6	Їх хвилює моноліт, який має залишилися тут, в тилу.	UKRAINIAN
ParlaMint-UA_2022-02-23-m2.u12.p4.sent7	І ми з вами – відображення цього моноліту.	UKRAINIAN
ParlaMint-UA_2022-02-23-m2.u12.p4.sent8	Ми – та єдина сила, яка має консолідувати суспільство і думати не про політичні вподобання, а про захист нашої країни.	UKRAINIAN
ParlaMint-UA_2022-02-23-m2.u12.p5.sent1	Пропоную для того, щоб продемонструвати тим з них, хто, можливо, нас зараз дивиться, встати і стоячи привітати Збройні Сили України і інші військові формування, які боронять нашу державу.	UKRAINIAN
ParlaMint-UA_2022-02-23-m2.u13.p1.sent1	Слово надається народній депутатці України Стефанишиній Ользі Анатоліївні.	UKRAINIAN
ParlaMint-UA_2022-02-23-m2.u13.p2.sent1	Соломія Бобровська, будь ласка, фракція "Голос".	UKRAINIAN
ParlaMint-UA_2022-02-23-m2.u14.p1.sent1	Соломія Бобровська, фракція "Голос".	UKRAINIAN
ParlaMint-UA_2022-02-23-m2.u14.p1.sent2	Шановні українці, ми приводимо державу в стан повної обороноздатності, бо як країна, яка восьмий рік веде війну за свою державу, ми знаємо, що таке в критичний час разом бути згуртованими, мобілізованими, і чітко розуміти, що кожен з нас повинен і має, і зобов’язаний робити.	UKRAINIAN
ParlaMint-UA_2022-02-23-m2.u14.p2.sent1	Я хочу наголосити, що введення режиму надзвичайного стану не означає введення режиму воєнного стану, це категорично різні речі.	UKRAINIAN
ParlaMint-UA_2022-02-23-m2.u14.p2.sent2	І сьогодні введення надзвичайного стану є для того, щоб оперативно і швидко могли прийматися рішення на місцях для того, щоб не було паніки і штаби у ваших областях уже розгорнуті і працюють.	UKRAINIAN
ParlaMint-UA_2022-02-23-m2.u14.p2.sent3	Але наголошу, жодної паніки, хаосу, дезінформації, дезорганізації, тому що це та зброя, яку сьогодні Російська Федерація оперативно на всіх можливих міжнародних, і наших внутрішніх в першу чергу майданчиках, використовують, штампуючи тисячами фейки, в які вже, власне, не вірять і їхні громадяни.	UKRAINIAN
ParlaMint-UA_2022-02-23-m2.u14.p3.sent1	Я прошу всіх тут присутніх прослідувати і заспокоїти ваших виборців на місцях і сказати, що права громадян будуть максимально забезпечені і не будуть турбувати ані бізнес, ані економіку.	UKRAINIAN
ParlaMint-UA_2022-02-23-m2.u14.p3.sent2	Це для того, щоб влада могла б швидко і оперативно приймати ці рішення на своїх місцях.	UKRAINIAN
ParlaMint-UA_2022-02-23-m2.u14.p4.sent1	І найважливіше.	UKRAINIAN
ParlaMint-UA_2022-02-23-m2.u14.p4.sent2	Сьогодні час, шановні українці, готуватися і стояти пліч-о-пліч за себе і пам’ятати, що це наша війна за нашу і свою землю.	UKRAINIAN
ParlaMint-UA_2022-02-23-m2.u14.p5.sent1	Дякую.	UKRAINIAN
ParlaMint-UA_2022-02-23-m2.u15.p1.sent1	Слово надається народній депутатці Гринчук Оксані Анатолівні, фракція політичної партії "Слуга народу".	UKRAINIAN
ParlaMint-UA_2022-02-23-m2.u15.p2.sent1	Бужанський Максим Аркадійович, будь ласка.	UKRAINIAN
ParlaMint-UA_2022-02-23-m2.u16.p1.sent1	Шановні українці, коли дорослі налякані, це відчувають діти, їм тоді теж страшно.	UKRAINIAN
ParlaMint-UA_2022-02-23-m2.u16.p1.sent2	Тож не бійтесь нічого, бережіть дітей.	UKRAINIAN
ParlaMint-UA_2022-02-23-m2.u16.p2.sent1	Зараз ми проголосуємо за введення надзвичайного стану на всій території нашої країни.	UKRAINIAN
ParlaMint-UA_2022-02-23-m2.u16.p2.sent2	Я хочу ще раз підкреслити, що всі заборони, які містить цей стан, будуть вводитися тільки за потреби.	UKRAINIAN
ParlaMint-UA_2022-02-23-m2.u16.p2.sent3	Тільки за потреби, якщо буде така ситуація.	UKRAINIAN
ParlaMint-UA_2022-02-23-m2.u16.p2.sent4	А якщо ні, то життя кожного українця не зміниться.	UKRAINIAN
ParlaMint-UA_2022-02-23-m2.u16.p3.sent1	Ми голосуємо це протягом 30 днів, і я прошу кожного без винятку підтримати це рішення.	UKRAINIAN
ParlaMint-UA_2022-02-23-m2.u16.p3.sent2	Це наша позиція, ми повинні продемонструвати, що ми беремо на себе повну відповідальність за те, що діється в країні в такі скрутні часи.	UKRAINIAN
ParlaMint-UA_2022-02-23-m2.u16.p3.sent3	Я пропоную перестати шукати ворогів поміж нас, ми всі представляємо тут наших виборців, наших громадян.	UKRAINIAN
ParlaMint-UA_2022-02-23-m2.u16.p3.sent4	Я пропоную витрачати менше часу на порожні політичні гасла і більше часу приділяти цифрам, математиці.	UKRAINIAN
ParlaMint-UA_2022-02-23-m2.u16.p3.sent5	Давайте розмовляти мовою цифр, бо час у нас вже дуже критичний.	UKRAINIAN
ParlaMint-UA_2022-02-23-m2.u16.p4.sent1	Прошу всіх без винятку підтримати введення надзвичайного стану.	UKRAINIAN
ParlaMint-UA_2022-02-23-m2.u17.p1.sent1	Слово надається народному депутату Власенку Сергію Володимировичу, фракція "Батьківщина".	UKRAINIAN
ParlaMint-UA_2022-02-23-m2.u18.p1.sent1	Дякую, пане Голово.	UKRAINIAN
ParlaMint-UA_2022-02-23-m2.u18.p1.sent2	За останні декілька днів я значно більше ніж зазвичай спілкуюся з військовими.	UKRAINIAN
ParlaMint-UA_2022-02-23-m2.u18.p1.sent3	Дорослі не бояться, дорослі готові захищати нашу країну, дорослі готові зробити все для того, щоб і інші дорослі, і наші діти були повністю захищені.	UKRAINIAN
ParlaMint-UA_2022-02-23-m2.u18.p2.sent1	Фракція "Батьківщина" одностайно і беззаперечно підтримає Указ Президента про запровадження надзвичайного стану.	UKRAINIAN
ParlaMint-UA_2022-02-23-m2.u18.p2.sent2	Я би хотів сказати, що цей указ є дуже і дуже збалансованим.	UKRAINIAN
ParlaMint-UA_2022-02-23-m2.u18.p2.sent3	Він, з одного боку, надає можливість органам державної влади, органам місцевого самоврядування оперативно в короткі стислі терміни реагувати на можливі провокації, але, з другого боку, указ не зачіпає ключових основоположних прав людини і не обмежує їх.	UKRAINIAN
ParlaMint-UA_2022-02-23-m2.u18.p2.sent4	Це є вкрай важливим для того, щоб держава продовжувала спокійно працювати, але маючи інструменти для відповіді і відсічі будь-якій провокації, яка би не виникла за цей період, за період існування цього указу.	UKRAINIAN
ParlaMint-UA_2022-02-23-m2.u18.p3.sent1	Тому я ще раз звертаюся до всіх.	UKRAINIAN
ParlaMint-UA_2022-02-23-m2.u18.p3.sent2	По-перше, дорослі не бояться.	UKRAINIAN
ParlaMint-UA_2022-02-23-m2.u18.p3.sent3	По-друге, в країні немає жодної паніки.	UKRAINIAN
ParlaMint-UA_2022-02-23-m2.u18.p3.sent4	Суспільство розуміє, чому держава сьогодні зобов’язана реагувати на ті виклики, які є, в той спосіб, як держава реагує, а саме: шляхом запровадження надзвичайного стану на всій території нашої держави.	UKRAINIAN
ParlaMint-UA_2022-02-23-m2.u18.p4.sent1	Ще раз підкреслю, "Батьківщина" одностайно і в повному складі підтримує цей збалансований і виважений указ.	UKRAINIAN
ParlaMint-UA_2022-02-23-m2.u18.p4.sent2	Дякую.	UKRAINIAN
ParlaMint-UA_2022-02-23-m2.u19.p1.sent1	Дякую.	UKRAINIAN
ParlaMint-UA_2022-02-23-m2.u19.p2.sent1	Шановні народні депутати, обговорення питання завершено.	UKRAINIAN
ParlaMint-UA_2022-02-23-m2.u19.p2.sent2	Переходимо до прийняття рішення.	UKRAINIAN
ParlaMint-UA_2022-02-23-m2.u19.p3.sent1	Відповідно до пункту 31 частини першої статті 85 Конституції України, статей 189, 190 Регламенту Верховної Ради України, статей 5, 6 Закону України "Про правовий режим надзвичайного стану" ставлю на голосування для прийняття в цілому з необхідними техніко-юридичними поправками проект Закону України (реєстраційний номер 7108) про затвердження Указу Президента України "Про введення надзвичайного стану в окремих регіонах України".	UKRAINIAN
ParlaMint-UA_2022-02-23-m2.u19.p4.sent1	Шановні колеги, готові голосувати?	UKRAINIAN
ParlaMint-UA_2022-02-23-m2.u19.p4.sent2	Прошу народних депутатів голосувати.	UKRAINIAN
ParlaMint-UA_2022-02-23-m2.u19.p5.sent1	За-335	UKRAINIAN
ParlaMint-UA_2022-02-23-m2.u19.p6.sent1	Рішення прийнято.	UKRAINIAN
ParlaMint-UA_2022-02-23-m2.u19.p7.sent1	Покажіть по фракціях, будь ласка.	UKRAINIAN
ParlaMint-UA_2022-02-23-m2.u19.p8.sent1	Шановні колеги, позачергове пленарне засідання Верховної Ради України оголошую закритим.	UKRAINIAN
