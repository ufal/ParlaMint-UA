id	text	language
ParlaMint-UA_2015-05-08-m0.u1.p1.sent1	Прошу зустрічати Президента України Петра Олексійовича Порошенка.	UKRAINIAN
ParlaMint-UA_2015-05-08-m0.u1.p2.sent1	Доброго ранку!	UKRAINIAN
ParlaMint-UA_2015-05-08-m0.u1.p2.sent2	Шановні народні депутати!	UKRAINIAN
ParlaMint-UA_2015-05-08-m0.u1.p2.sent3	Гості Верховної Ради України, пані та панове!	UKRAINIAN
ParlaMint-UA_2015-05-08-m0.u1.p2.sent4	Вперше в історії України відповідно до Указу Президента України 8 і 9 травня 2015 року проводяться заходи, присвячені 70-й річниці перемоги над нацизмом у Європі, Дню пам’яті та примирення, який відзначатиметься щороку 8 травня.	UKRAINIAN
ParlaMint-UA_2015-05-08-m0.u1.p3.sent1	В Урочистому засіданні Верховної Ради України беруть участь високоповажний гість Генеральний секретар Організації Об’єднаних Націй пан Гі Мун. Прошу привітати.	UKRAINIAN
ParlaMint-UA_2015-05-08-m0.u1.p4.sent1	Ветерани Другої світової війни.	UKRAINIAN
ParlaMint-UA_2015-05-08-m0.u1.p5.sent1	Народні депутати України.	UKRAINIAN
ParlaMint-UA_2015-05-08-m0.u1.p6.sent1	Прем’єр-міністр України Арсеній Петрович Яценюк та члени уряду, керівники центральних органів виконавчої влади.	UKRAINIAN
ParlaMint-UA_2015-05-08-m0.u1.p7.sent1	Президенти України: Леонід Макарович Кравчук, Леонід Данилович Кучма, Віктор Андрійович Ющенко.	UKRAINIAN
ParlaMint-UA_2015-05-08-m0.u1.p8.sent1	Колишні Голови Верховної Ради, колишні Прем’єр-міністри України, голова та члени Конституційного Суду України, голова Верховного Суду України та голови вищих спеціалізованих судів, Генеральний прокурор України, голова Національного банку України, секретар Ради національної безпеки і оборони України, Київський міський голова, предстоятелі церков і релігійних об’єднань України.	UKRAINIAN
ParlaMint-UA_2015-05-08-m0.u1.p9.sent1	На урочистому засіданні присутні представники іноземних парламентів та дипломатичного корпусу, представники громадських організацій і засобів масової інформації.	UKRAINIAN
ParlaMint-UA_2015-05-08-m0.u1.p10.sent1	Шановні народні депутати України, гості Верховної Ради України, пані та панове!	UKRAINIAN
ParlaMint-UA_2015-05-08-m0.u1.p10.sent2	Урочисте засідання Верховної Ради України, присвячене 70-й річниці перемоги над нацизмом у Європі, місцю та ролі Українського народу у Другій світовій війні оголошую відкритим.	UKRAINIAN
ParlaMint-UA_2015-05-08-m0.u2.p1.sent1	Героям слава!	UKRAINIAN
ParlaMint-UA_2015-05-08-m0.u3.p1.sent1	Шановні народні депутати України, гості Верховної Ради України, для українців Друга світова війна розпочалась у березні 1939 року, коли українці розпочали боротьби за Закарпатську Україну з гітлерівськими союзниками і у вересні 1939 роки, коли літаки Вермахту почали бомбардувати Галичину і Волинь, коли ворог прийшов на нашу землю, на фронтах Другої світової війни від Атлантики до Тихого океану від Норвегії до Єгипту українці боролися проти Гітлера та його союзників у арміях Польщі, Канади, Франції, Сполучених Штатів Америки, Великої Британії і Чехословаччини.	UKRAINIAN
ParlaMint-UA_2015-05-08-m0.u3.p1.sent2	Але найбільше понад 6 мільйонів українців воювали у складі Червоної армії.	UKRAINIAN
ParlaMint-UA_2015-05-08-m0.u3.p1.sent3	І їхній вклад в перемогу важко переоцінити.	UKRAINIAN
ParlaMint-UA_2015-05-08-m0.u3.p1.sent4	Понад сто тисяч українців воювали у складі Української повстанської армії, і це було єдине формування, яке воювало під українським Національним Прапором.	UKRAINIAN
ParlaMint-UA_2015-05-08-m0.u3.p1.sent5	Вклад українців у велику перемогу порятунку людства важко переоцінити.	UKRAINIAN
ParlaMint-UA_2015-05-08-m0.u3.p1.sent6	Українець Майкл Стренк один з шести морських піхотинців Сполучених Штатів Америки, які підняли прапор перемоги над Іодзімою, неприступним бастіоном імперської Японії.	UKRAINIAN
ParlaMint-UA_2015-05-08-m0.u3.p2.sent1	Українець Євген Березняк – Герой України.	UKRAINIAN
ParlaMint-UA_2015-05-08-m0.u3.p2.sent2	Врятував Краків від повного знищення.	UKRAINIAN
ParlaMint-UA_2015-05-08-m0.u3.p3.sent1	Українець Олексій Берест – Герой України.	UKRAINIAN
ParlaMint-UA_2015-05-08-m0.u3.p3.sent2	Один з трьох бійців, що встановлювали прапор перемоги над німецьким Рейхстагом у 1945 році.	UKRAINIAN
ParlaMint-UA_2015-05-08-m0.u3.p4.sent1	Але і заплатила Україна за перемогу над нацизмом найвищу ціну.	UKRAINIAN
ParlaMint-UA_2015-05-08-m0.u3.p4.sent2	Загальні втрати українців у цій кривавій війні понад вісім мільйонів людських життів.	UKRAINIAN
ParlaMint-UA_2015-05-08-m0.u3.p4.sent3	Страшна ціна, але пам’ятаємо, на фронтах Другої Світової війни українці захищали не тільки своє життя, не тільки свою землю.	UKRAINIAN
ParlaMint-UA_2015-05-08-m0.u3.p4.sent4	Ми захищали самі основи людської цивілізації, фундаментальні загальні людські цінності.	UKRAINIAN
ParlaMint-UA_2015-05-08-m0.u3.p4.sent5	Так і сьогодні у війні з російським агресором, який прийшов на нашу землю, обороняючи Україну, ми захищаємо вічні цінності свободи, гідності і справедливості.	UKRAINIAN
ParlaMint-UA_2015-05-08-m0.u3.p4.sent6	Ми, українці, – народ-переможець.	UKRAINIAN
ParlaMint-UA_2015-05-08-m0.u3.p4.sent7	І я переконаний, як і 70 років тому в 1945 році, так і сьогодні, ми переможемо агресора.	UKRAINIAN
ParlaMint-UA_2015-05-08-m0.u3.p4.sent8	Україна переможе.	UKRAINIAN
ParlaMint-UA_2015-05-08-m0.u3.p4.sent9	()	UNKNOWN
ParlaMint-UA_2015-05-08-m0.u4.p1.sent1	Шановні народні депутати України!	UKRAINIAN
ParlaMint-UA_2015-05-08-m0.u4.p1.sent2	Гості Верховної Ради України!	UKRAINIAN
ParlaMint-UA_2015-05-08-m0.u4.p1.sent3	Слово надається Президенту України Петру Олексійовичу Порошенку.	UKRAINIAN
ParlaMint-UA_2015-05-08-m0.u5.p1.sent1	Дорогий український народе!	UKRAINIAN
ParlaMint-UA_2015-05-08-m0.u5.p1.sent2	Присвяті Отці!	UKRAINIAN
ParlaMint-UA_2015-05-08-m0.u5.p1.sent3	Дорогі ветерани і дорогі воїни!	UKRAINIAN
ParlaMint-UA_2015-05-08-m0.u5.p1.sent4	Шановні народні депутати!	UKRAINIAN
ParlaMint-UA_2015-05-08-m0.u5.p1.sent5	Шановні члени уряду!	UKRAINIAN
ParlaMint-UA_2015-05-08-m0.u5.p1.sent6	Високоповажні іноземні гості!	UKRAINIAN
ParlaMint-UA_2015-05-08-m0.u5.p1.sent7	Шановний пане Генеральний Секретар Організації Об’єднаний Націй!	UKRAINIAN
ParlaMint-UA_2015-05-08-m0.u5.p2.sent1	Кадри, які ми щойно побачили, це дуже проста історія простої родини Івана Залужного, його онука Івана Гутника-Залужного і доньки Галини Залужної.	UKRAINIAN
ParlaMint-UA_2015-05-08-m0.u5.p2.sent2	Неможливо стримувати емоції, відчуваючи біль цієї сім’ї, гіркоту її втрати, як і втрат тисяч українських родин.	UKRAINIAN
ParlaMint-UA_2015-05-08-m0.u5.p2.sent3	Двадцятитрьохрічний молодший лейтенант Іван Залужний, рятуючи своїх товаришів, загинув 10 серпня минулого року під Амвросіївкою на Донеччині.	UKRAINIAN
ParlaMint-UA_2015-05-08-m0.u5.p2.sent4	Такого онука нагородженого Орденом за мужність виховав дід-герой 96-річний Іван Залужний старший, який пройшов всю війну, брав участь в боях за Сталінград і завершив свій фронтовий шлях в серпні 1945 року звільненням Кореї.	UKRAINIAN
ParlaMint-UA_2015-05-08-m0.u5.p2.sent5	І сьогодні під час зустрічі ранком з Генеральним секретарем Організації Об’єднаних Націй показав йому медаль за звільнення Кореї, там, де пролунали останні постріли Другої світової війни.	UKRAINIAN
ParlaMint-UA_2015-05-08-m0.u5.p2.sent6	А сьогодні він серед нас в цій залі.	UKRAINIAN
ParlaMint-UA_2015-05-08-m0.u5.p2.sent7	Прошу привітати його оплесками.	UKRAINIAN
ParlaMint-UA_2015-05-08-m0.u5.p3.sent1	Дорогий Іване Анікеєвичу, вся Україна зараз дякує вам за онука-патріота і вашій донці Галині Іванівні низький уклін за сина, як і всім мамам усіх українських героїв.	UKRAINIAN
ParlaMint-UA_2015-05-08-m0.u5.p3.sent2	Дозвольте вклонитися в вашій особі всім ветеранам за ратний подвиг, за звільнення, за порятунок України і всієї Європи!	UKRAINIAN
ParlaMint-UA_2015-05-08-m0.u5.p4.sent1	Тож хіба можна, дорогі українці, знайти більш переконливу історію, ніж історія родини Залужних?	UKRAINIAN
ParlaMint-UA_2015-05-08-m0.u5.p4.sent2	Відповідь на питання, чому ми так відмічаємо і День пам’яті, і День Перемоги над нацизмом: тому що такі великі подвиги не забуваються і в історії України вони карбуються золотими літерами; тому що наша країна, проти якої здійснюється військова агресія, більше, ніж будь-яка інша, цінує мир, який тривав майже 70 років; тому що – сказав би Олександр Довженко, - знову Україна в вогні; тому що надто очевидними є паралелі між подіями в Європі наприкінці 30-х років минулого століття і тепер; і тому що Україна, яка не була в ті роки незалежною державою де-факто, стала членом антигітлерівської коаліції, а ми, український народ, став народом-переможцем.	UKRAINIAN
ParlaMint-UA_2015-05-08-m0.u5.p4.sent3	Хоча закінчення Другої світової війни, на жаль, так і не зробило Україну вільною.	UKRAINIAN
ParlaMint-UA_2015-05-08-m0.u5.p4.sent4	І наше остаточне звільнення від дурману радянсько-російської імперської пропаганди значно розширює обрії історичного пізнання.	UKRAINIAN
ParlaMint-UA_2015-05-08-m0.u5.p4.sent5	І урочистості цих днів дозволяють нам як ніколи глибоко осягнути минуле, оцінити його вплив на сьогодення і зробити правильні висновки на майбутнє; проаналізувати ті події винятково в нашій, українській, системі координат.	UKRAINIAN
ParlaMint-UA_2015-05-08-m0.u5.p5.sent1	Для нас, українців, перші постріли тоді ще майбутньої світової війни пролунали в березні 1939 року на Закарпатті.	UKRAINIAN
ParlaMint-UA_2015-05-08-m0.u5.p5.sent2	Короткочасна поява та загибель Карпатської України стали відлунням Мюнхену 1938 року і краху сумновідомої політики умиротворення та задобрювання агресора.	UKRAINIAN
ParlaMint-UA_2015-05-08-m0.u5.p5.sent3	Ми дуже добре засвоїли ці сурові уроки історії.	UKRAINIAN
ParlaMint-UA_2015-05-08-m0.u5.p5.sent4	Нам не треба пояснювати, що таке окупація чехословацьких Судетів, бо у нас частково окуповані дві області: Донецька і Луганська.	UKRAINIAN
ParlaMint-UA_2015-05-08-m0.u5.p5.sent5	Нам не треба нагадувати, що таке аншлюс Австрії.	UKRAINIAN
ParlaMint-UA_2015-05-08-m0.u5.p5.sent6	Ми дуже добре засвоїли це на прикладі анексії Криму.	UKRAINIAN
ParlaMint-UA_2015-05-08-m0.u5.p6.sent1	Дозволю собі зачитати короткий вірш, і кожен, хто почує, самі вирішуйте, коли його насправді написано: чи в червні 1943, чи в червні 2014.	UKRAINIAN
ParlaMint-UA_2015-05-08-m0.u5.p7.sent1	"Лежить земля, тверда, розпечена,	UKRAINIAN
ParlaMint-UA_2015-05-08-m0.u5.p8.sent1	дощу чека, щоб напоїв.	RUSSIAN
ParlaMint-UA_2015-05-08-m0.u5.p9.sent1	Мов перед бурею, Донеччина	UKRAINIAN
ParlaMint-UA_2015-05-08-m0.u5.p10.sent1	мовчить в передчутті боїв.	UKRAINIAN
ParlaMint-UA_2015-05-08-m0.u5.p11.sent1	Стоять під хатами і клунями	UKRAINIAN
ParlaMint-UA_2015-05-08-m0.u5.p12.sent1	в соломі танки й тягачі,	UKRAINIAN
ParlaMint-UA_2015-05-08-m0.u5.p13.sent1	і тільки дальніми відлуннями	UKRAINIAN
ParlaMint-UA_2015-05-08-m0.u5.p14.sent1	гудуть машини уночі.	UKRAINIAN
ParlaMint-UA_2015-05-08-m0.u5.p15.sent1	Знамена скучили за славою,	UKRAINIAN
ParlaMint-UA_2015-05-08-m0.u5.p16.sent1	ждуть, щоб у бій взяли бійці.	UKRAINIAN
ParlaMint-UA_2015-05-08-m0.u5.p17.sent1	І марить парубок Полтавою	UKRAINIAN
ParlaMint-UA_2015-05-08-m0.u5.p18.sent1	Під Лисичанськом, на Донці".	UKRAINIAN
ParlaMint-UA_2015-05-08-m0.u5.p19.sent1	Дорогі співвітчизники, історія не відає умовного способу, але історично якбитологія не залишає сумніву планетарної катастрофи, якою стала Друга світова, можна було б запобігти.	UKRAINIAN
ParlaMint-UA_2015-05-08-m0.u5.p19.sent2	Якби не ховали голову в пісок.	UKRAINIAN
ParlaMint-UA_2015-05-08-m0.u5.p19.sent3	Якби не розраховували на те, що кожна нова порція людської крові от-от наситить хижака-агресора.	UKRAINIAN
ParlaMint-UA_2015-05-08-m0.u5.p19.sent4	Якби не тішили себе ілюзіями, мовляв, нас ця біда омине.	UKRAINIAN
ParlaMint-UA_2015-05-08-m0.u5.p19.sent5	Фатальним результатом низки аморальних розрахунків та стратегічних прорахунків і стала Друга світова війна, яка в життя українців увірвалася майже за два роки до 22 червня.	UKRAINIAN
ParlaMint-UA_2015-05-08-m0.u5.p20.sent1	У вересні 1939 року разом з поляками – а я буквально сьогодні на світанку, ще тільки сонце сходило, – повернувся разом з Генеральним секретарем Організації Об’єднаних Націй Пан Гі Муном з Гданська.	UKRAINIAN
ParlaMint-UA_2015-05-08-m0.u5.p20.sent2	Українці першими відчули наслідки змови двох тоталітарних режимів: комуністичного і нацистського.	UKRAINIAN
ParlaMint-UA_2015-05-08-m0.u5.p20.sent3	І в цінах цього парламенту абсолютно справедливо ухвалено закон, який юридично прирівнює злочинність нацистської і комуністичної людиноненависних ідеологій і кровавих практик.	UKRAINIAN
ParlaMint-UA_2015-05-08-m0.u5.p21.sent1	Дуже своєчасно ухвалений і дуже правильно, і я дякую за це народним депутатам.	UKRAINIAN
ParlaMint-UA_2015-05-08-m0.u5.p22.sent1	Але факт залишається фактом.	UKRAINIAN
ParlaMint-UA_2015-05-08-m0.u5.p22.sent2	Протягом майже двох років, з осені 39-го по червень 41-го, Сталінський Радянський Союз був союзником нацистської Гітлерівської Німеччини.	UKRAINIAN
ParlaMint-UA_2015-05-08-m0.u5.p22.sent3	Промовистим символом цієї співпраці став спільний радянсько-нацистський парад в Бресті 17 вересня 39-го року.	UKRAINIAN
ParlaMint-UA_2015-05-08-m0.u5.p22.sent4	Але це не врятувало Радянський Союз від агресії, а народна СРСР від необхідності сплачувати людськими життями за дружбу Сталіна з Гітлером.	UKRAINIAN
ParlaMint-UA_2015-05-08-m0.u5.p22.sent5	Цих навижних маніяків, яким кортіло поділити світ на двох, і в підсумку, ледве чи не кожен другий загиблий в Другій світовій війні був громадянином Радянського Союзу.	UKRAINIAN
ParlaMint-UA_2015-05-08-m0.u5.p23.sent1	Ми з вами поправу пишаємося внеском наших дідів та прадідів вже в боротьбу з нацизмом.	UKRAINIAN
ParlaMint-UA_2015-05-08-m0.u5.p23.sent2	І Україна, разом з Білорусію і європейською частиною Росії, опинилася в епіцентрі воєнних дій.	UKRAINIAN
ParlaMint-UA_2015-05-08-m0.u5.p23.sent3	Чесно кажучи, не просто в епіцентрі, в самому пеклі.	UKRAINIAN
ParlaMint-UA_2015-05-08-m0.u5.p23.sent4	І смерть своєю скорботною косою постукала в двері майже кожної української хати.	UKRAINIAN
ParlaMint-UA_2015-05-08-m0.u5.p23.sent5	Україна втратила вбитими, за різними оцінками, від 8-ми до 10-ти мільйонів людей.	UKRAINIAN
ParlaMint-UA_2015-05-08-m0.u5.p23.sent6	Понад 2 мільйона українських дівчат та юнаків примусово вивезли на роботу до Третього рейху.	UKRAINIAN
ParlaMint-UA_2015-05-08-m0.u5.p23.sent7	Більше половини, від загальної кількості нацистських дивізій, воювало саме на східному фронті.	UKRAINIAN
ParlaMint-UA_2015-05-08-m0.u5.p23.sent8	До речі, і розгромлено їх було саме тут, на східному фронті.	UKRAINIAN
ParlaMint-UA_2015-05-08-m0.u5.p23.sent9	На території України було проведено майже половину стратегічних операцій німецько-радянської війни.	UKRAINIAN
ParlaMint-UA_2015-05-08-m0.u5.p23.sent10	На українських полях і селах в огні і полум’ї вирішується доля людства.	UKRAINIAN
ParlaMint-UA_2015-05-08-m0.u5.p23.sent11	Знову зацитую Олександра Довженка.	UKRAINIAN
ParlaMint-UA_2015-05-08-m0.u5.p23.sent12	З думкою цього великого українця перегукуються слова американського журналіста Едгара Сноу, зафіксовані в січні 45-го.	UKRAINIAN
ParlaMint-UA_2015-05-08-m0.u5.p23.sent13	Звучать вони приблизно так: "Вся ця титанічна боротьба, яку деякі схильні розглядати як славу Росії, було насправді в багатьох аспектах боротьбою, запеклою війною України, яка коштувала їй багатьох болючих втрат.	UKRAINIAN
ParlaMint-UA_2015-05-08-m0.u5.p23.sent14	І жодна інша країна Європи не зазнала такого руйнування міст, промисловості, сільськогосподарських угідь, загибелі стількох людей".	UKRAINIAN
ParlaMint-UA_2015-05-08-m0.u5.p24.sent1	За підрахунками істориків в лавах Червоної армії з нацистами билися більше 6 мільйонів мешканців України.	UKRAINIAN
ParlaMint-UA_2015-05-08-m0.u5.p24.sent2	Серед них були і обидва моїх діда – дід Іван і дід Сергій, – і дід моєї дружини, який пропав безвісті під Одесою, і брати моєї мами.	UKRAINIAN
ParlaMint-UA_2015-05-08-m0.u5.p24.sent3	І я пишаюся, і переказую славу дідів моїм дітям і моїм онукам.	UKRAINIAN
ParlaMint-UA_2015-05-08-m0.u5.p24.sent4	І про подвиги українців в тій страшній війні можна говорити годинами.	UKRAINIAN
ParlaMint-UA_2015-05-08-m0.u5.p25.sent1	Я зупинюсь на головному.	UKRAINIAN
ParlaMint-UA_2015-05-08-m0.u5.p25.sent2	2072 українця стали Героями Радянського Союзу.	UKRAINIAN
ParlaMint-UA_2015-05-08-m0.u5.p25.sent3	Легендарний льотчик Іван Кожедуб, який збив 64 фашистських літаки, став тричі Героєм.	UKRAINIAN
ParlaMint-UA_2015-05-08-m0.u5.p25.sent4	4 оперативно-стратегічних об’єднання Червоної армії, створені в 43-му році, носили звання українських фронтів.	UKRAINIAN
ParlaMint-UA_2015-05-08-m0.u5.p25.sent5	Андрій Парубій вже казав, Олекса Берест разом з Єгоровим і Кантарією піднімав прапор перемоги над Рейхстагом.	UKRAINIAN
ParlaMint-UA_2015-05-08-m0.u5.p26.sent1	Визнанням нашого колосального внеску в перемогу над нацизмом стало приєднання України в 1945 році до кола країн-засновниць Організації Об’єднаних Націй.	UKRAINIAN
ParlaMint-UA_2015-05-08-m0.u5.p26.sent2	І ще раз кажу, я радий вітати в цей урочистий день присутнього тут Генерального секретаря Об’єднаних Націй пан Гі Мун.	UKRAINIAN
ParlaMint-UA_2015-05-08-m0.u5.p27.sent1	Кілька років тому стало шоком для більшості українців сумно відома заява, образлива і зневажлива щодо наших ветеранів і не тільки до них, щодо всіх українців.	UKRAINIAN
ParlaMint-UA_2015-05-08-m0.u5.p27.sent2	Нібито Росія виграла б цю війну і без України!	UKRAINIAN
ParlaMint-UA_2015-05-08-m0.u5.p27.sent3	Такі слова, це в наруга над пам’яттю загиблих воїнів, і знущання над почуттям живих ветеранів.	UKRAINIAN
ParlaMint-UA_2015-05-08-m0.u5.p27.sent4	Не виграли б цієї війни без України і українців!	UKRAINIAN
ParlaMint-UA_2015-05-08-m0.u5.p28.sent1	І тут нема навіть про що сперечатися.	UKRAINIAN
ParlaMint-UA_2015-05-08-m0.u5.p28.sent2	А от, до речі, про те, чи почалася б ця війна, якби в Кремлі не підписали пакт Молотова-Ріббентропа, можна було б подискутувати.	UKRAINIAN
ParlaMint-UA_2015-05-08-m0.u5.p28.sent3	Бо саме цей пакт відкрив ті шлюзи, які до цього стримували війну.	UKRAINIAN
ParlaMint-UA_2015-05-08-m0.u5.p29.sent1	Ніхто, підкреслюю, ніхто не має права монополізувати перемогу над нацизмом, а тим більше використовувати цю перемогу для апології свої імперської політики.	UKRAINIAN
ParlaMint-UA_2015-05-08-m0.u5.p29.sent2	Ця перемога є наш спільний здобуток, всього прогресивного людства, всієї антигітлерівської коаліції та народів Радянського Союзу!	UKRAINIAN
ParlaMint-UA_2015-05-08-m0.u5.p30.sent1	І я зараз від імені Українського народу хотів би привітати всі нації світу з 70-річчям Великої Перемоги.	UKRAINIAN
ParlaMint-UA_2015-05-08-m0.u5.p31.sent1	Але насамперед я хочу ще раз звернутися до наших славних дідів-прадідів.	UKRAINIAN
ParlaMint-UA_2015-05-08-m0.u5.p31.sent2	В лавах Червоної Армії і радянських партизанських загонів, в лавах Української Повстанської Армії, у військових з’єднаннях країн Антигітлерівської коаліції, у європейських рухах опору ви врятували цей світ.	UKRAINIAN
ParlaMint-UA_2015-05-08-m0.u5.p31.sent3	Дуже дякую вам за це.	UKRAINIAN
ParlaMint-UA_2015-05-08-m0.u5.p32.sent1	Ви відбили агресію проти України із Заходу.	UKRAINIAN
ParlaMint-UA_2015-05-08-m0.u5.p32.sent2	Низьким вам за це уклін.	UKRAINIAN
ParlaMint-UA_2015-05-08-m0.u5.p32.sent3	Та хіба неправда, що навіть в страшних снах ви, дорогі наші, не могли уявити собі, що після 70 років миру в життя ваших онуків та правників війна ввірветься зі Сходу.	UKRAINIAN
ParlaMint-UA_2015-05-08-m0.u5.p32.sent4	Слава Богу, масштаби її не ті, що у світової, але мотиви ті самі: кордони тиснуть комусь як замалі чоботи, імперські амбіції, марення повернення "исконных земель", грубе нехтування міжнародним правом і нібито боротьба за права своїх одномовців.	UKRAINIAN
ParlaMint-UA_2015-05-08-m0.u5.p33.sent1	Подібна "турбота" в лапках виявилася справжньою трагедією, яку Москва влаштувала насамперед російськомовним громадянам Донбасу, більша частина яких живе саме на Донбасі.	UKRAINIAN
ParlaMint-UA_2015-05-08-m0.u5.p33.sent2	Агресивна політика нашого сусіда вже коштувала вже життя майже 7 тисяч громадян України.	UKRAINIAN
ParlaMint-UA_2015-05-08-m0.u5.p33.sent3	До речі, це дані Організації Об’єднаних Націй.	UKRAINIAN
ParlaMint-UA_2015-05-08-m0.u5.p33.sent4	Більше тисячі зникли безвісті.	UKRAINIAN
ParlaMint-UA_2015-05-08-m0.u5.p33.sent5	Сотні тисяч людей в наслідок так званої "русской весны" стали біженцями і мусили рятуватися по всій території України.	UKRAINIAN
ParlaMint-UA_2015-05-08-m0.u5.p34.sent1	І вперше за 70 років ми зі зброєю в руках знову захищаємо свою країну, суверенітет, територіальну цілісність, незалежність нашої держави.	UKRAINIAN
ParlaMint-UA_2015-05-08-m0.u5.p34.sent2	Гідні слави своїх героїчних предків українці встали на захист Батьківщини, виконуючи святий обов’язок в лавах Збройних Сил України і інших військових формувань.	UKRAINIAN
ParlaMint-UA_2015-05-08-m0.u5.p34.sent3	Двадцять одній людині присвоєно високе звання Героя України.	UKRAINIAN
ParlaMint-UA_2015-05-08-m0.u5.p34.sent4	Країна повинна знати своїх героїв.	UKRAINIAN
ParlaMint-UA_2015-05-08-m0.u5.p34.sent5	І давайте ми з вами привітаємо оплесками кожне прізвище.	UKRAINIAN
ParlaMint-UA_2015-05-08-m0.u5.p35.sent1	Надія Савченко.	UKRAINIAN
ParlaMint-UA_2015-05-08-m0.u5.p35.sent2	Ігор Герасименко.	UKRAINIAN
ParlaMint-UA_2015-05-08-m0.u5.p35.sent3	Ігор Гордійчук.	UKRAINIAN
ParlaMint-UA_2015-05-08-m0.u5.p35.sent4	Володимир Гринюк, він зараз буде виступати в цьому залі.	UKRAINIAN
ParlaMint-UA_2015-05-08-m0.u5.p35.sent5	Ваші оплески Володимиру.	UKRAINIAN
ParlaMint-UA_2015-05-08-m0.u5.p35.sent6	Михайло Забродський.	UKRAINIAN
ParlaMint-UA_2015-05-08-m0.u5.p35.sent7	Дуже дякую.	UKRAINIAN
ParlaMint-UA_2015-05-08-m0.u5.p35.sent8	Василь Зубанич.	RUSSIAN
ParlaMint-UA_2015-05-08-m0.u5.p35.sent9	Олександр Петряківський.	UKRAINIAN
ParlaMint-UA_2015-05-08-m0.u5.p35.sent10	Олександр Порхун.	UKRAINIAN
ParlaMint-UA_2015-05-08-m0.u5.p35.sent11	Сергій Собко.	UKRAINIAN
ParlaMint-UA_2015-05-08-m0.u5.p35.sent12	Полковник спецназу Олександр Трипак.	UKRAINIAN
ParlaMint-UA_2015-05-08-m0.u5.p35.sent13	Командир 128-ї гірсько-піхотної бригади полковник Сергій Шаптала.	UKRAINIAN
ParlaMint-UA_2015-05-08-m0.u5.p35.sent14	Десятеро воїнів звання героїв отримали, на жаль, посмертно.	UKRAINIAN
ParlaMint-UA_2015-05-08-m0.u5.p35.sent15	Олександр Оніщенко.	UKRAINIAN
ParlaMint-UA_2015-05-08-m0.u5.p35.sent16	Богдан Завада . Євген Зеленський.	UKRAINIAN
ParlaMint-UA_2015-05-08-m0.u5.p35.sent17	Юрій Коваленко.	UKRAINIAN
ParlaMint-UA_2015-05-08-m0.u5.p35.sent18	Сергій Кривоносов.	UKRAINIAN
ParlaMint-UA_2015-05-08-m0.u5.p35.sent19	Сергій Кульчицький.	UKRAINIAN
ParlaMint-UA_2015-05-08-m0.u5.p35.sent20	Руслан Лужевський.	UKRAINIAN
ParlaMint-UA_2015-05-08-m0.u5.p35.sent21	Дмитро Майборода.	UKRAINIAN
ParlaMint-UA_2015-05-08-m0.u5.p35.sent22	Костянтин Могилко.	UKRAINIAN
ParlaMint-UA_2015-05-08-m0.u5.p35.sent23	Тарас Синюк. Слава героям.	UKRAINIAN
ParlaMint-UA_2015-05-08-m0.u5.p35.sent24	Загалом 1675 українських воїнів віддали своє життя за Вітчизну, за нашу з вами перемогу, неминучу, неминучу, тому що добро завжди перемагає зло.	UKRAINIAN
ParlaMint-UA_2015-05-08-m0.u5.p35.sent25	І прошу всю країну, весь український народе, хвилиною мовчання вшанувати пам’ять загиблих і в часи Другої Світової війни, і в нашій вітчизняній війні за незалежність 2014-2015 року.	UKRAINIAN
ParlaMint-UA_2015-05-08-m0.u5.p35.sent26	Вічна їм пам’ять.	UKRAINIAN
ParlaMint-UA_2015-05-08-m0.u5.p36.sent1	Дякую.	UKRAINIAN
ParlaMint-UA_2015-05-08-m0.u5.p36.sent2	"Тільки б не було війни".	UKRAINIAN
ParlaMint-UA_2015-05-08-m0.u5.p36.sent3	Хто з нас трохи старше, той пригадує, що ця фраза часто лунала в пізньорадянські часи.	UKRAINIAN
ParlaMint-UA_2015-05-08-m0.u5.p36.sent4	"Тільки б не було війни", – казали і продовжували, "тільки б не було війни, все інше переживемо".	UKRAINIAN
ParlaMint-UA_2015-05-08-m0.u5.p37.sent1	І зазвичай в новинах розповідають про бої та перемир’я, вбитих та поранених, біженців, полонених.	UKRAINIAN
ParlaMint-UA_2015-05-08-m0.u5.p37.sent2	Відбувається все це за декілька сотень кілометрів звідси, на Донбасі.	UKRAINIAN
ParlaMint-UA_2015-05-08-m0.u5.p37.sent3	І, коли під вікном не чутно канонади, дійсно, доволі важко збагнути, що саме ця гібридні війна і справляє визначальний вплив на всі сфери нашого життя.	UKRAINIAN
ParlaMint-UA_2015-05-08-m0.u5.p37.sent4	На всі без виключення, на курс валюти, на ціни, на зарплати, на пенсії, на бюджет всієї України і кожної родини зокрема.	UKRAINIAN
ParlaMint-UA_2015-05-08-m0.u5.p37.sent5	Ми в рази збільшили видатки на оборону.	UKRAINIAN
ParlaMint-UA_2015-05-08-m0.u5.p37.sent6	І сьогодні вони складають майже 90 мільярдів гривень, а от доходи впали, бо частину економіки знищено фізично.	UKRAINIAN
ParlaMint-UA_2015-05-08-m0.u5.p37.sent7	Десятки великих заводів не працюють, стоять.	UKRAINIAN
ParlaMint-UA_2015-05-08-m0.u5.p37.sent8	Десятки заводів на окупованій території обладнано, розмонтовано і вивезено до Російської Федерації.	UKRAINIAN
ParlaMint-UA_2015-05-08-m0.u5.p37.sent9	Десятки заводів фізично знищені і зруйновані, а ще сотні завантажені на 30-40 відсотків.	UKRAINIAN
ParlaMint-UA_2015-05-08-m0.u5.p37.sent10	Тому за минулий рік промисловість на Луганщині скоротилася на 31 відсоток, промисловість на Донеччині скоротилась на 42 відсотка.	UKRAINIAN
ParlaMint-UA_2015-05-08-m0.u5.p37.sent11	Решта промисловості вплинуло це скорочення по технологічних ланцюжках і ці ланцюжки охоплюють не лише Донбас, не лише Східні область, але всю Україну.	UKRAINIAN
ParlaMint-UA_2015-05-08-m0.u5.p37.sent12	Це ефект доміно.	UKRAINIAN
ParlaMint-UA_2015-05-08-m0.u5.p38.sent1	І тут справа не в конкретних цифрах, справа в механізмі впливу на економіку.	UKRAINIAN
ParlaMint-UA_2015-05-08-m0.u5.p38.sent2	І в світовій історії немає такого прецеденту, щоб у країні, проти якої розв’язано агресію, і на території якої точиться війна, відбувався економічний бум, текли молочні ріки з медовими берегами.	UKRAINIAN
ParlaMint-UA_2015-05-08-m0.u5.p39.sent1	І ми, на жаль, не стали винятком.	UKRAINIAN
ParlaMint-UA_2015-05-08-m0.u5.p39.sent2	Але мій оптимістичний прогноз полягає в наступному: коли ми виборемо мир вже наступного року перші результати реформ дадуться в знаки відновленні – відновленні економічного зростання і відновлення рівня життя людей.	UKRAINIAN
ParlaMint-UA_2015-05-08-m0.u5.p40.sent1	І тому питання війни і миру гострі й актуальні, як ніколи, звичайно, є такі, хто намагається і вимагають сьогодні від влади кавалерійської атаки, щоб перевести дух десь близько Далекого Сходу.	UKRAINIAN
ParlaMint-UA_2015-05-08-m0.u5.p40.sent2	На іншому полюсі пацифісти, які вимагають замиритися за будь-яку ціну, посередині – відповідальні реалісти.	UKRAINIAN
ParlaMint-UA_2015-05-08-m0.u5.p40.sent3	Реалісти, які тверезо оцінюють наш військовий потенціал, тверезо оцінюють міжнародне середовище, внутрішню ситуацію, які твердо знають, що вирішити проблеми можна лише в комбінований спосіб, що поєднує: оборонно-військові зусилля з політико-дипломатичними.	UKRAINIAN
ParlaMint-UA_2015-05-08-m0.u5.p41.sent1	І цей шлях миру зафіксований у Мінських угодах, які визнані основою всім світом.	UKRAINIAN
ParlaMint-UA_2015-05-08-m0.u5.p41.sent2	І скільки б мене не критикували за мій мирний план, я з свого курсу не зверну, бо відчуваю величезну, колосальну відповідальність за країну і колосальну відповідальність за народ, який довірив мені владу.	UKRAINIAN
ParlaMint-UA_2015-05-08-m0.u5.p41.sent3	Цей курс єдиний, можливий і правильний, безальтернативний бо він дає можливість зберігати і примножувати наші сили, нарощувати нашу з вами обороноздатність.	UKRAINIAN
ParlaMint-UA_2015-05-08-m0.u5.p42.sent1	Так, Україна неухильно виконує всі домовленості досягнуті в Мінську під час саміту в нормандському форматі.	UKRAINIAN
ParlaMint-UA_2015-05-08-m0.u5.p42.sent2	Це дозволило забезпечити певну деескалацію конфлікту і кожен день, якщо в нас немає вбитих, для мене неначе свято.	UKRAINIAN
ParlaMint-UA_2015-05-08-m0.u5.p42.sent3	Але рухатися далі ми зможемо лише після того, як наш ворог повністю припинить вогонь і ми маємо скоординувати зусилля всіх країн, наших партнерів, зусилля ОБСЄ, зусилля Організації Об’єднаних Націй для того, щоби наш ворог вогонь повністю припинив, навіть зі стрілецької зброї, щоб він безповоротно вивів всю важку зборю, важку техніку, артилерію за кордон російсько-український, на територію Російської Федерації, ті місця її дислокації мають бути відомі ОБСЄ, ОБСЄ мають отримати право без будь-яких перешкод здійснювати свою контрольну місію, коли відбудеться повне звільнення українських полонених, яких тримають в заручниках контрольовані Росією бойовики.	UKRAINIAN
ParlaMint-UA_2015-05-08-m0.u5.p43.sent1	Та боротьба за мир тим успішніша, чим міцніша оборона.	UKRAINIAN
ParlaMint-UA_2015-05-08-m0.u5.p43.sent2	І в березні минулого року на початку агресії проти України готовими для виконання завдань, да і то з натяжкою, були лише 8 батальйоно-тактичних груп.	UKRAINIAN
ParlaMint-UA_2015-05-08-m0.u5.p43.sent3	Мізерний на той час бюджет Міністерства оброни не забезпечував навіть мінімальних потреб армії.	UKRAINIAN
ParlaMint-UA_2015-05-08-m0.u5.p43.sent4	Завдяки українському народу, завдяки масовому волонтерському руху, який вщент знищив хуторянський міф про хату українця, яка з краю, створено нові Збройні Сили України, створено Нацгвардію, створено інші силові структури, які в запеклій боротьбі звільнили більшу частину Донбасу і локалізували межами окремих його районів той військовий конфлікт, який Російська Федерація планувала розпалити по всій без виключення Україні, саме це їм було і потрібно.	UKRAINIAN
ParlaMint-UA_2015-05-08-m0.u5.p44.sent1	Так, в нашій армії ще багато чого не так і, на жаль, розповідями про це рясніють засоби масової інформації і соціальні мережі.	UKRAINIAN
ParlaMint-UA_2015-05-08-m0.u5.p44.sent2	Але рік тому війська майже не було, а тепер воно є.	UKRAINIAN
ParlaMint-UA_2015-05-08-m0.u5.p44.sent3	І на сьогоднішній день ми можемо переконатися, що воно є сильне, боєздатне, з високим рівнем довіри, найбільшим рівнем довіри в суспільстві.	UKRAINIAN
ParlaMint-UA_2015-05-08-m0.u5.p44.sent4	Українській армії вірить український народ.	UKRAINIAN
ParlaMint-UA_2015-05-08-m0.u5.p44.sent5	Ми це дуже цінуємо.	UKRAINIAN
ParlaMint-UA_2015-05-08-m0.u5.p45.sent1	І позавчора на засіданні Ради нацбезпеки ми ухвалили Стратегію національної безпеки.	UKRAINIAN
ParlaMint-UA_2015-05-08-m0.u5.p45.sent2	Виходячи з того, що російська загроза має довгостроковий характер і розглядаючи агресивну позицію і політику Російської Федерації як головну загрозу нацбезпеці, проект ставить на меті досягнення повної сумісності сектору безпеки і оборони України з відповідними структурами країн НАТО.	UKRAINIAN
ParlaMint-UA_2015-05-08-m0.u5.p46.sent1	Це має забезпечити можливість набуття в майбутньому перспективи членства з метою отримання дієвих гарантій суверенітету, територіальної цілісності і незалежності України.	UKRAINIAN
ParlaMint-UA_2015-05-08-m0.u5.p47.sent1	Дорогі співвітчизники!	UKRAINIAN
ParlaMint-UA_2015-05-08-m0.u5.p47.sent2	Найголовніше, в чому прорахувався ворог: в готовності українців зі зброєю в руках захищати рідну землю, в незламності нашого духу, в патріотизмі не на словах, а на ділі.	UKRAINIAN
ParlaMint-UA_2015-05-08-m0.u5.p47.sent3	Ворог хотів приставити нас і протиставити одне одному, а вийшло з точністю до навпаки.	UKRAINIAN
ParlaMint-UA_2015-05-08-m0.u5.p47.sent4	Важкі випробування, одна на всіх біда і спільні радощі, невдачі і перемоги – це все остаточно згуртувало нас в українсько-європейську політичну націю, націю, яка стоїть на основі, міцній основі спільного і сильного громадянства і патріотизму.	UKRAINIAN
ParlaMint-UA_2015-05-08-m0.u5.p47.sent5	Я вітаю вас з цим, Україно!	UKRAINIAN
ParlaMint-UA_2015-05-08-m0.u5.p48.sent1	І хотів би окремо відмітити ще раз і ще раз.	UKRAINIAN
ParlaMint-UA_2015-05-08-m0.u5.p48.sent2	Русскоязычные граждане Украины свою украинскую Отчизну любят не меньше, чем украиноязычные, и доказывают это не только языком, не только словами, а потом, кровью, ратными подвигами и иногда самой жизнью.	RUSSIAN
ParlaMint-UA_2015-05-08-m0.u5.p48.sent3	В АТО как минимум каждый второй воин русскоязычный воює.	RUSSIAN
ParlaMint-UA_2015-05-08-m0.u5.p48.sent4	і доводить, що російською мовою він любить Україну ні чуть не менше, ніж ми її любимо українською.	UKRAINIAN
ParlaMint-UA_2015-05-08-m0.u5.p49.sent1	Дорогі друзі, я не маю жодного сумніву, що ми переможемо.	UKRAINIAN
ParlaMint-UA_2015-05-08-m0.u5.p49.sent2	Адже ми захищаємо свою рідну землю.	UKRAINIAN
ParlaMint-UA_2015-05-08-m0.u5.p49.sent3	Переможемо, як перемогли 70 років тому наші славні діди і прадіди.	UKRAINIAN
ParlaMint-UA_2015-05-08-m0.u5.p50.sent1	Слава воїнам-переможцям в Другій світовій війні!	UKRAINIAN
ParlaMint-UA_2015-05-08-m0.u5.p51.sent1	Слава офіцерам і солдатам, які воювали в Червоній армії!	UKRAINIAN
ParlaMint-UA_2015-05-08-m0.u5.p52.sent1	Слава ветеранам Української повстанської армії!	UKRAINIAN
ParlaMint-UA_2015-05-08-m0.u5.p53.sent1	Слава учасникам українського національно-визвольного руху, які чи не вперше присутні на подібній церемонії на такому високому рівні!	UKRAINIAN
ParlaMint-UA_2015-05-08-m0.u5.p53.sent2	Ми вітаємо вас!	UKRAINIAN
ParlaMint-UA_2015-05-08-m0.u5.p54.sent1	Слава бійцям антитерористичної операції, учасникам війни українського народу за незалежність і європейський вибір!	UKRAINIAN
ParlaMint-UA_2015-05-08-m0.u5.p55.sent1	Слова українським волонтерам і особливо волонтеркам!	UKRAINIAN
ParlaMint-UA_2015-05-08-m0.u5.p56.sent1	Дорогі другі!	UKRAINIAN
ParlaMint-UA_2015-05-08-m0.u5.p56.sent2	Слава українським воїнам всіх часів, всіх поколінь!	UKRAINIAN
ParlaMint-UA_2015-05-08-m0.u5.p57.sent1	Боже, великий єдиний, нам Україну храни!	UKRAINIAN
ParlaMint-UA_2015-05-08-m0.u5.p57.sent2	Всі свої ласки й щедроти Ти на люд наш зверни!	UKRAINIAN
ParlaMint-UA_2015-05-08-m0.u5.p57.sent3	Слава Україні!	UKRAINIAN
ParlaMint-UA_2015-05-08-m0.u6.p1.sent1	Запрошую до слова почесного голову Всеукраїнського об’єднання ветеранів, ветерана Другої світової війни, людину, яка пройшла воєнними шляхами України, Польщі та Австрії, Героя України, народного депутата чотирьох скликань, видатного українського вченого, державного діяча і громадського діяча, Ігоря Рафаїловича Юхновського.	UKRAINIAN
ParlaMint-UA_2015-05-08-m0.u7.p1.sent1	Вельмишановний пане Президенте, вельмишановний Голово Верховної Ради, вельмишановний пане Прем’єр-міністр і шановний уряду, вельмишановний Пан Гі Мун і шановні президенти України, вельмишановні святі отці, вельмишановні мої друзі, побратими ветерани і я низько кланяюсь перед вами, молоді люди, які зараз захищають Україну.	UKRAINIAN
ParlaMint-UA_2015-05-08-m0.u7.p1.sent2	Дякую вам.	UKRAINIAN
ParlaMint-UA_2015-05-08-m0.u7.p2.sent1	Війна – це завжди лихо, це смерть і страждання, це горе і розруха.	UKRAINIAN
ParlaMint-UA_2015-05-08-m0.u7.p2.sent2	Водночас війни, в історії кожного народу, на жаль, виступають тими реперними точками, які змінюють різко долю народу.	UKRAINIAN
ParlaMint-UA_2015-05-08-m0.u7.p2.sent3	Так і Друга світова війна, в тисячолітній історії українців, відіграла основоположну роль.	UKRAINIAN
ParlaMint-UA_2015-05-08-m0.u7.p2.sent4	Українська Радянська Соціалістична Республіка, на тілі якої у 1991-му році виникла держава Україна, до війни 1941-го року і після війни 45-го року були принципово різними.	UKRAINIAN
ParlaMint-UA_2015-05-08-m0.u7.p2.sent5	Після війни українці заселили міста України, з фронтів повернулись переможці над гітлерівською Німеччиною і ввійшли практично до усіх структур.	UKRAINIAN
ParlaMint-UA_2015-05-08-m0.u7.p3.sent1	Я намагався переконати істориків, що народи і природа, в якій живуть ці народи, взаємно пов’язані.	UKRAINIAN
ParlaMint-UA_2015-05-08-m0.u7.p3.sent2	Українська земля спонтанно народжує українців і асимілює українців, неукраїнців в українців.	UKRAINIAN
ParlaMint-UA_2015-05-08-m0.u7.p3.sent3	Дві вітки українства тих, що були у правлячій частині, і тій, що постійно боролися за незалежність, об’єднались у 1991-му році.	UKRAINIAN
ParlaMint-UA_2015-05-08-m0.u7.p3.sent4	І ми проголосили незалежну Україну.	UKRAINIAN
ParlaMint-UA_2015-05-08-m0.u7.p4.sent1	Президент України в своєму чудовому виступі згадав і про всіх видатних українців у цій війні.	UKRAINIAN
ParlaMint-UA_2015-05-08-m0.u7.p4.sent2	Вклад українців у перемогу над Німеччиною був одним із вирішальних.	UKRAINIAN
ParlaMint-UA_2015-05-08-m0.u7.p4.sent3	У складі Першого, Другого, Третього і Четвертого українських фронтів нараховувалось понад 60 відсотків українців.	UKRAINIAN
ParlaMint-UA_2015-05-08-m0.u7.p4.sent4	Визволення Польщі, Чехословаччини, Румунії, Угорщини, Югославії здійснили війська саме цих фронтів.	UKRAINIAN
ParlaMint-UA_2015-05-08-m0.u7.p5.sent1	Є внутрішньою справою кожної з держав колишніх республік Радянського Союзу, як визначати себе відносно цієї війни.	UKRAINIAN
ParlaMint-UA_2015-05-08-m0.u7.p5.sent2	Але ми беззастережно вважаємо, що Україна є державою-переможницею у Другій світовій війні.	UKRAINIAN
ParlaMint-UA_2015-05-08-m0.u7.p5.sent3	В результаті переговорів у Тегерані, Ялті та Потсдамі незалежними стали Польща, Чехословаччина, Румунія, Болгарія, Югославія.	UKRAINIAN
ParlaMint-UA_2015-05-08-m0.u7.p6.sent1	Україна ж не стала, бо не мала своєї держави.	UKRAINIAN
ParlaMint-UA_2015-05-08-m0.u7.p7.sent1	І тепер, коли ми її маємо, кожен українець, кожен громадянин держави повинен знати, що його моральне, матеріальне і нарешті фізичне існування може бути забезпечене тільки у незалежній Україні.	UKRAINIAN
ParlaMint-UA_2015-05-08-m0.u7.p7.sent2	І пам’ять про Другу світову війну, пам’ять незалежної держави Україна.	UKRAINIAN
ParlaMint-UA_2015-05-08-m0.u7.p7.sent3	Ми дивимось тепер на неї як нація, що перемогла німецький нацизм разом із грузинами, білорусами, росіянами, французами, англічанами, американцями.	UKRAINIAN
ParlaMint-UA_2015-05-08-m0.u7.p8.sent1	Україна належить до держав-переможниць над нацизмом.	UKRAINIAN
ParlaMint-UA_2015-05-08-m0.u7.p8.sent2	Ми дивимось на Другу світову війну як нація, що боролась за повну незалежність України як від німецького нацизму, так і проти російського більшовизму.	UKRAINIAN
ParlaMint-UA_2015-05-08-m0.u7.p8.sent3	Це пам’ять достойного народу, вдячного тепер сущих і прийдешніх поколінь.	UKRAINIAN
ParlaMint-UA_2015-05-08-m0.u7.p9.sent1	А якими мають бути дні 8 і 9 травня?	UKRAINIAN
ParlaMint-UA_2015-05-08-m0.u7.p9.sent2	Не з погляду 1945 року, не з погляду хрущовських, брежнєвських часів XX століття, а з погляду XXI столітті незалежної держави Україна.	UKRAINIAN
ParlaMint-UA_2015-05-08-m0.u7.p9.sent3	Ці дні мають бути без парадів.	UKRAINIAN
ParlaMint-UA_2015-05-08-m0.u7.p9.sent4	Усі ідуть до своїх церков і моляться.	UKRAINIAN
ParlaMint-UA_2015-05-08-m0.u7.p9.sent5	Моляться за велику перемогу, за велику жертовність повстанців та за добру пам’ять про всіх загиблих.	UKRAINIAN
ParlaMint-UA_2015-05-08-m0.u7.p9.sent6	Ці дні – дні пам’яті, моління, прощення, спогадів.	UKRAINIAN
ParlaMint-UA_2015-05-08-m0.u7.p9.sent7	Ці дні, де ми величаємо переможців і учасників.	UKRAINIAN
ParlaMint-UA_2015-05-08-m0.u7.p9.sent8	Спогадів, скерованих у такий розвиток думок і самоствердження, який нас усіх в Україні об’єднує і консолідує.	UKRAINIAN
ParlaMint-UA_2015-05-08-m0.u7.p9.sent9	Я дуже радий, що сьогодні, 70 років потому Україна саме так відзначає ці дні.	UKRAINIAN
ParlaMint-UA_2015-05-08-m0.u7.p10.sent1	Колись ми говорили про Гітлера і Сталіна.	UKRAINIAN
ParlaMint-UA_2015-05-08-m0.u7.p10.sent2	Тепер говоримо про Путіна, який ганебно скористався наслідками злочинної діяльності Януковича, про абсурд, непорядність і нечесність Кремля, що спонукав воювати між собою українців і росіян.	UKRAINIAN
ParlaMint-UA_2015-05-08-m0.u7.p11.sent1	Як колишній голова Народної Ради у Верховній Раді у 1995-1991, як керівник фракції "Державність" у 1996 аналізую наші помилки.	UKRAINIAN
ParlaMint-UA_2015-05-08-m0.u7.p11.sent2	Усі наступні роки я був у конституційних процесах.	UKRAINIAN
ParlaMint-UA_2015-05-08-m0.u7.p11.sent3	Конституції, які ми зробили, були надто ідеалізовані.	UKRAINIAN
ParlaMint-UA_2015-05-08-m0.u7.p11.sent4	Я не матиму можливості більше говорити із шановними панами депутатами теперішньої Верховної Ради, але Верховна Рада після Революції Гідності і перед лицем агресії Росії є доленосною Радою в історії України.	UKRAINIAN
ParlaMint-UA_2015-05-08-m0.u7.p11.sent5	Ви маєте прийняти нову Конституцію, реальну Конституцію України.	UKRAINIAN
ParlaMint-UA_2015-05-08-m0.u7.p12.sent1	Я завжди когось учив усе життя.	UKRAINIAN
ParlaMint-UA_2015-05-08-m0.u7.p12.sent2	І от мої поради.	UKRAINIAN
ParlaMint-UA_2015-05-08-m0.u7.p12.sent3	На базі сьогоднішньої Верховної Ради створити двопалатний парламент – Сенат і Національні Збори, 100 на 350.	UKRAINIAN
ParlaMint-UA_2015-05-08-m0.u7.p12.sent4	Перший створює стратегію і регламенти, другий – закони.	UKRAINIAN
ParlaMint-UA_2015-05-08-m0.u7.p12.sent5	Місцеве самоврядування має бути тільки на рівні громад і районів.	UKRAINIAN
ParlaMint-UA_2015-05-08-m0.u7.p12.sent6	Області – це проміжна ланка, яка не має свого власного бюджету і яка є зв’язуючою між державною владою і самоврядними районами.	UKRAINIAN
ParlaMint-UA_2015-05-08-m0.u7.p12.sent7	Треба розв’язати питання дублювання державної виконавчої влади між Президентом і Прем’єр-міністром: або президентська республіка – тоді за жодних обставин не можуть бути розпущені Національні Збори, або парламентська республіка – Президент виконує протокольні обов’язки.	UKRAINIAN
ParlaMint-UA_2015-05-08-m0.u7.p13.sent1	Бажаю вам, шановні депутати, наснаги, витримки, мудрості, здорового глузду і результативності.	UKRAINIAN
ParlaMint-UA_2015-05-08-m0.u7.p14.sent1	Як солдат минулої війни і учасник боїв вітаю вас, усіх в Україні, вітаю вас і всіх в Україні з Днем Перемоги, з Днем примирення.	UKRAINIAN
ParlaMint-UA_2015-05-08-m0.u7.p14.sent2	Слава Україні.	UKRAINIAN
ParlaMint-UA_2015-05-08-m0.u8.p1.sent1	До слова запрошується Герой України, учасник антитерористичної операції Володимир Володимирович Гринюк.	UKRAINIAN
ParlaMint-UA_2015-05-08-m0.u9.p1.sent1	Дякую.	UKRAINIAN
ParlaMint-UA_2015-05-08-m0.u9.p1.sent2	Шановний пане Президенте України, Верховний Головнокомандувач Збройних Сил України, шановні народні депутати та почесні гості!	UKRAINIAN
ParlaMint-UA_2015-05-08-m0.u9.p1.sent3	Від імені військовослужбовців Збройних Сил України щиро вітаю учасників цього поважного зібрання з 70-ю річницею перемоги над нацизмом.	UKRAINIAN
ParlaMint-UA_2015-05-08-m0.u9.p1.sent4	Ми, нинішнє покоління захисників Вітчизни, особливо вклоняюсь перед ветеранами Другої світової війни, бо саме наші діди і прадіди спільно з бойовими побратимами з інших країн звільнили Європу та відстояли право народів на мирне життя.	UKRAINIAN
ParlaMint-UA_2015-05-08-m0.u9.p1.sent5	Тоді у 1945 році, здавалося, що довгоочікуваний мир на багатостраждальну землю Європи та України прийшов назавжди.	UKRAINIAN
ParlaMint-UA_2015-05-08-m0.u9.p1.sent6	Проте, через 70 років цей мир густо окроплений кров’ю воїнів Другої світової війни був підступно порушений.	UKRAINIAN
ParlaMint-UA_2015-05-08-m0.u9.p1.sent7	У 2014 році Російська Федерація розв’язала проти України та всього існуючого світового порядку справжню військову агресію, яка отримала назву гібридна війна.	UKRAINIAN
ParlaMint-UA_2015-05-08-m0.u9.p1.sent8	Але планом захоплення нашої держави не судилось збутися.	UKRAINIAN
ParlaMint-UA_2015-05-08-m0.u9.p1.sent9	Мільйони українців згадали, що вони по духу нащадки великого козацького роду.	UKRAINIAN
ParlaMint-UA_2015-05-08-m0.u9.p1.sent10	Стійкість і мужність учасників антитерористичних операцій у поєднанні з Всеукраїнським волонтерським рухом на підтримку армії стали несподіванкою для озброєних російсько-терористичних військ.	UKRAINIAN
ParlaMint-UA_2015-05-08-m0.u9.p1.sent11	Українські військові зупинили агресора, обмеживши його просування в глибинку нашої держави, окремими районами Донецької та Луганської області.	UKRAINIAN
ParlaMint-UA_2015-05-08-m0.u9.p2.sent1	Користуючись нагодою, я хочу подякувати керівництву держави і Збройних Сил України, волонтерським організаціям та просто не байдужим громадянам за увагу до вирішення проблем українського війська.	UKRAINIAN
ParlaMint-UA_2015-05-08-m0.u9.p3.sent1	За останній рік зроблено багато з питань зміцнення боєздатності нашої армії.	UKRAINIAN
ParlaMint-UA_2015-05-08-m0.u9.p3.sent2	Збройні Сили України набули безцінного бойового досвіду, поповнилися навченим і підготовленим особовим складом, новим озброєнням та військовою технікою.	UKRAINIAN
ParlaMint-UA_2015-05-08-m0.u9.p4.sent1	Шановні товариші, у цей день хочу запевнити присутніх, що нинішнє покоління захисників рідної землі буде гідним своїх славних дідів та прадідів, які 70 років тому перемогли нацизм.	UKRAINIAN
ParlaMint-UA_2015-05-08-m0.u9.p4.sent2	Знахабнілий ворог, який топче сьогодні святу українську землю, обов’язково знайде свій безславний кінець та буде викинутий на звалище історії.	UKRAINIAN
ParlaMint-UA_2015-05-08-m0.u9.p4.sent3	Адже за тим, за ким правда, завжди перемога.	UKRAINIAN
ParlaMint-UA_2015-05-08-m0.u9.p4.sent4	Слава Україні!	UKRAINIAN
ParlaMint-UA_2015-05-08-m0.u10.p1.sent1	Шановний пане Президент, шановний Прем’єр-міністр, шановні ветерани Другої світової війни, народні депутати, гості і запрошені, хочу оголосити, що Урочисте засідання Верховної Ради України оголошую закритим.	UKRAINIAN
ParlaMint-UA_2015-05-08-m0.u11.p1.sent1	Дякую Президенту України та всім, хто брав участь в урочистому засіданні.	UKRAINIAN
ParlaMint-UA_2015-05-08-m0.u11.p1.sent2	Вітаю з Днем Перемоги!	UKRAINIAN
ParlaMint-UA_2015-05-08-m0.u11.p2.sent1	Слава Україні!	UKRAINIAN
