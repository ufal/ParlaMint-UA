<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:id="TODO--TODO">
   <teiHeader/>
   <text>
      <body>
         <div type="debateSection">
            <note>Стенограма пленарного засідання
23 лютого 2022</note>
            <note>ПОЗАЧЕРГОВЕ ЗАСІДАННЯ</note>
            <note>Зал засідань Верховної Ради України</note>
            <note>23 лютого 2022 року, 18 година 40 хвилин</note>
            <note>Веде засідання Голова Верховної Ради України СТЕФАНЧУК Р.О.</note>
            <note type="time">(18:43:03)</note>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Доброго вечора, шановні народні депутати. У зв'язку з вимогою 161 народного депутата України та відповідно до частини восьмої статті 19 Регламенту Верховної Ради ми сьогодні проводимо позачергове пленарне засідання Верховної Ради. Перелік питань, які передбачені до розгляду на позачергове засідання, вам надано.</seg>
               <seg>Прошу народних депутатів підготуватися до електронної реєстрації і нагадую, що після початку реєстрації необхідно, утримуючи сенсорну кнопку, натиснути на зелену кнопку "За" та утримувати ці дві кнопки одночасно до кінця реєстрації, тобто до появи результатів на табло.</seg>
               <seg>Шановні колеги, готові реєструватися? Прошу народних депутатів зареєструватися.</seg>
               <note type="time">(18:44:00)</note>
               <seg>У залі зареєстровано 316 народних депутатів України. Позачергове пленарне засідання Верховної Ради України оголошую відкритим.</seg>
               <seg>Шановні народні депутати, перелік питань, які ми маємо сьогодні розглянути, у вас є. У нас фактично два законопроекти. І тому починаємо з першого.</seg>
               <seg>Герасимов, будь ласка. З процедури, Артур Володимирович.</seg>
            </u>
            <note type="time">(18:44:33)</note>
            <note type="speaker">ГЕРАСИМОВ А.В.</note>
            <u who="ГЕРАСИМОВ А.В." ana="#regular">
               <seg>Шановний Руслан Олексійович, чи можна при розгляді законопроекту про бюджет авторам законопроекту і альтернативних дати на виступ по 3 хвилини, а не по 2?</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Шановні колеги, не буде заперечень? Давайте ми тоді проголосуємо спочатку скорочену процедуру, а далі запитаємо. Шановні колеги, тому що… Я ставлю пропозицію розглянути це питання за скороченою процедурою.</seg>
               <seg>Шановні колеги, ми переходимо до розгляду законопроектів, перепрошую, 7012 з усіма альтернативними. Це проект Закону про внесення змін до Закону України "Про Державний бюджет України на 2022 рік" щодо збільшення видатків на оборону.</seg>
               <seg>Ставлю пропозицію розглянути це питання за скороченою процедурою.</seg>
               <note type="time">(18:45:47)</note>
               <seg>За-291</seg>
               <seg>Рішення прийнято.</seg>
               <seg>Артур Володимирович, ваша пропозиція, щоб дати авторам законопроектів по 3 хвилини, я мушу поставити цю пропозицію на голосування.</seg>
               <seg>Шановні колеги, ми проголосували за скорочену процедуру, але Артур Володимирович просить в межах скороченої процедури авторам законопроектів дати по 3 хвилини.</seg>
               <seg>Прошу, шановні колеги, голосувати. Я мушу поставити цю пропозицію вже.</seg>
               <note type="time">(18:46:29)</note>
               <seg>За-80</seg>
               <seg>Рішення не прийнято.</seg>
               <seg>Тому переходимо до цієї процедури, яка була проголосована в нас. Я надаю слово автору першого законопроекту народному депутату України Железняку Ярославу Івановичу.</seg>
               <seg>7012, будь ласка, Ярослав Іванович.</seg>
            </u>
            <note type="time">(18:46:53)</note>
            <note type="speaker">ЖЕЛЕЗНЯК Я.І.</note>
            <u who="ЖЕЛЕЗНЯК Я.І." ana="#regular">
               <seg>Доброго вечора, шановні колеги. Цей законопроект максимально простий. У нас було перевиконання доходної частини бюджету, і ми всі гроші направляємо на військо, на українську армію, на Міноборони, на ті відомства, які зараз і в майбутньому будуть захищати і боронити нашу землю.</seg>
               <seg>Цей законопроект був зареєстрований 3 лютого. Сьогодні, 23 лютого, ми нарешті його приймаємо. Мені байдуже, який із законів сьогодні приймуть, там буде моє прізвище, прізвище Костенка, Порошенка, Гетманцева або навіть Арістова. Я думаю, що сьогодні ми не маємо тут робити політику, ми маємо робити державницькі справи, тому незалежно від прізвищ я прошу підтримати будь-який із законопроектів, який є.</seg>
               <seg>Остання комітетська версія найкраща, там дається 23 мільярди на наше військо, на прикордонників, на нацгвардійців, на військово-цивільні адміністрації. Я дуже прошу цей закон прийняти сьогодні в цілому, не затягувати його поправками, не затягувати на обговорення і дати право підписати цей закон. Сьогодні не той час, коли нам треба робити політику. Прошу підтримати і голосувати будь-який з цих законів.</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Дякую.</seg>
               <seg>Слово надається народному депутату України Гетманцеву Данилу Олександровичу, автору альтернативного законопроекту. Будь ласка, Данило Олександровичу.</seg>
            </u>
            <note type="time">(18:48:34)</note>
            <note type="speaker">ГЕТМАНЦЕВ Д.О.</note>
            <u who="ГЕТМАНЦЕВ Д.О." ana="#regular">
               <seg>Шановні колеги, дуже важливі, дуже суворі для країни часи. Давайте не витрачати час, давайте підтримаємо той законопроект, який рекомендує комітет, і дамо можливість фінансувати наші Збройні Сили в тому обсязі, в якому це необхідно.</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Будь ласка, слово надається народному депутату України Завітневичу Олександру Михайловичу, автору альтернативного законопроекту.</seg>
            </u>
            <note type="time">(18:49:12)</note>
            <note type="speaker">ЗАВІТНЕВИЧ О.М.</note>
            <u who="ЗАВІТНЕВИЧ О.М." ana="#regular">
               <seg>Добрий вечір, шановні колеги. Підтримую повністю слова свого колеги Гетманцева, прошу підтримати доопрацьований комітетський. І хочу подякувати всім фракціям, всім депутатам, які долучилися до роботи, працювали до півночі, а може, й пізніше, і врешті-решт ми маємо фіналізовану версію, яка погоджена з Міністерством оборони, з Кабінетом Міністрів, враховані і витрати, які зараз потрібні, конче зараз потрібні. Тому прошу підтримати доопрацьовану версію комітетом.</seg>
               <seg>Дякую, колеги. І слава Україні!</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Героям Слава!</seg>
               <seg>Слово надається народному депутату Костенку, автору ще одного альтернативного законопроекту.</seg>
            </u>
            <note type="time">(18:50:06)</note>
            <note type="speaker">КОСТЕНКО Р.В.</note>
            <u who="КОСТЕНКО Р.В." ana="#regular">
               <seg>Шановні колеги, дуже добре, що ми сьогодні зібралися, що повістка дня у нас така, коли ми збільшимо фінансування армії. І я вважаю, що кожен тут розуміє, що зараз це необхідно. І повинні бути завжди послідовними. Звичайно, потрібно було це робити раніше, але дійсно добре, що ми робимо це зараз і, я сподіваюся, ми будемо робити в майбутньому.</seg>
               <seg>Але коли ми говоримо про Збройні Сили, давайте говорити про всі військові формування, які у нас є. У нас є проблеми з фінансуванням Національної гвардії, а це, нагадаю, ще 60 тисяч військовослужбовців, які під час бойових дій в разі воєнного стану переходять під управління нашого Головнокомандувача, це ще 60 тисяч плюс до нашої 261 тисячі Збройних Сил. Давайте згадаємо про наших прикордонників, яких ще 40 тисяч, і вони теж мають недофінансування навіть на доукомплектування до свого повного штату. Це про розвідку, роль яких сьогодні у нас дуже важлива, і роль, яка сьогодні нам… це глаза по факту нашого народу, нашого Президента, який має приймати складні управлінські рішення.</seg>
               <seg>Тому сьогодні повинні приймати, починаючи від сьогодні, і постійно дбати про наших військовослужбовців. Ми підтримуємо законопроекти і завжди підтримуємо збільшення коштів на нашу армію. Я сподіваюся, що це буде постійно, і ми будемо комплексно, послідовно до цього підходити. Ще раз, не забуваємо, що у нас є не тільки Збройні Сили, а й інші військові формування.</seg>
               <seg>Дякую. І слава Україні!</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Героям Слава!</seg>
               <seg>Слово надається народному депутату України Порошенку Петру Олексійовичу, автору альтернативного законопроекту.</seg>
            </u>
            <note type="time">(18:51:50)</note>
            <note type="speaker">ПОРОШЕНКО П.О.</note>
            <u who="ПОРОШЕНКО П.О." ana="#regular">
               <seg>Дорогі українці, нас закликають, щоб ми не втрачали час. Треба було цей законопроект приймати чотири місяці тому, коли нам стверджували, що немає ніякої загрози. А сьогодні ворог стоїть у воріт. Ми після голосування по бюджету маємо голосувати надзвичайний стан. І хоча б цих умовах зробити так, як ми зробили в березні 20-го року, коли ми за добу знайшли на COVID, половину з якого було витрачено не за цілями 60 мільярдів, ми на сьогоднішній день жалюгідних 16 мільярдів шукаємо великий час.</seg>
               <seg>Я закликаю проголосувати цей законопроект. Я закликаю зробити це в першому читанні і в цілому. Я закликаю, щоб наступного ж дня доручити уряду знайти ще 40 мільярдів, які витратити на територіальну оборону, дати їм машини, дати їм зброю, дати їм дрони, дати їм засоби зв'язку, армії нашій дати резерви, зробити все необхідне, тому що завтра замість доріг треба будувати надовби і протитанкові єжи. Я впевнений в цьому, що якщо зараз ми не зберемо ці кошти, це буде наша вже з вами, а не уряду відповідальність.</seg>
               <seg>Отже, вчора під час зустрічі з Зеленським ми пообіцяли: ми створюємо штаб для посилення оборони держави. Отже, давайте і діяти разом як професійний, компетентний, патріотичний штаб оборони України у Верховній Раді.</seg>
               <seg>Дякую. Ми переможемо, ворог буде розбитий. І слава Україні!</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Слово надається голові Комітету з питань бюджету Юрію Юрійовичу Арістову як одному з авторів узгодженого законопроекту 7012-д.</seg>
               <seg>Будь ласка, Юрій Юрійович.</seg>
            </u>
            <note type="time">(18:53:54)</note>
            <note type="speaker">АРІСТОВ Ю.Ю.</note>
            <u who="АРІСТОВ Ю.Ю." ana="#regular">
               <seg>Доброго вечора, шановний Руслан Олексійович, народні депутати, народ України. Я впевнений, що в цей час ми забудемо про різні політичні погляди і суперечки і спрямуємо увагу в один бік – в бік лінії розмежування, на схід України.</seg>
               <seg>Я хочу висловити вдячність всім тим, хто всі ці роки героїчно тримає оборону на сході України, і адресую слова щирої підтримки українцям, які фактично стали заручниками і сьогодні знаходяться по той бік лінії розмежування.</seg>
               <seg>Україна прагне миру. Але ми знаємо, що мирні перемовини більш ефективні, коли країна готова дати відсіч на полі бою, і саме про це цей закон.</seg>
               <seg>Комітет з питань бюджету вчора працював цілодобово, секретаріат залишався на робочих місцях вночі. Я вдячний їм за відданість і професіоналізм. Як результат, у межах відведеного нам стислого часу було оперативно опрацьовано положення законопроекту 7012 та альтернативних до нього проектів. У листі висновку комітету ґрунтовано викладено зміст цих законопроектів, висновки та зауваження до них.</seg>
               <seg>З огляду на низку зауважень та застережень до вказаних законопроектів, керуючись вимогою статті 110 Регламенту Верховної Ради, народними депутатам членами Комітету з питань бюджету підготовлено інший проект Закону про внесення змін до Закону "Про Державний бюджет на 2022 рік", який зареєстрований за номером 7012-д.</seg>
               <seg>Цим законопроектом для вирішення невідкладних завдань передбачено збільшення видатків на 26,5 мільярда гривень насамперед для Міністерства оборони, Міністерства внутрішніх справ, Головного управління розвідки Міністерства оборони. Передбачено загалом збільшення на 22,7 мільярда гривень на підвищення обороноздатності держави, 500 мільйонів гривень на відновлення водопостачання в Донецькій області, обласним бюджетам Донецької, Луганської областей по 100 мільйонів гривень.</seg>
               <seg>Так як час спливає, прошу вас підтримати законопроект наш. Слава Україні!</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Героям Слава!</seg>
               <seg>А ще від комітету, чи ви одразу все? Ви все. Добре, дякую тоді. Дякую, Юрій Юрійович.</seg>
               <seg>Шановні колеги, є необхідність обговорювати це питання? Дивіться, всі махають ні. Шановні колеги, може… У нас ще одне буде позачергове засідання.</seg>
               <seg>Друзі, я не маю права, вимагають. Прошу записатися: два – за, два – проти.</seg>
               <seg>Слово надається народному депутату Джемілєву Мустафі, фракція політичної партії "Європейська солідарність".</seg>
            </u>
            <note type="time">(18:56:46)</note>
            <note type="speaker">ДЖЕМІЛЄВ М.</note>
            <u who="ДЖЕМІЛЄВ М." ana="#regular">
               <seg>Прошу передати слово депутату Гончаренку.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Депутат Гончаренко Олексій Олексійович.</seg>
            </u>
            <note type="time">(18:56:57)</note>
            <note type="speaker">ГОНЧАРЕНКО О.О.</note>
            <u who="ГОНЧАРЕНКО О.О." ana="#regular">
               <seg>Олексій Гончаренко, "Європейська солідарність". Обов'язково треба голосувати це рішення, нарешті дати зброю нашим військовим, дати їм більше зброї, більше техніки, всього того, що вони заслуговують.</seg>
               <seg>Але, друзі, на цьому треба не зупинятися. Дуже важливо зараз кожну копійчину, яка є в держави, кожну копійчину направляти туди, нашим військовим. Кожна гривня, яку ми їм віддаємо, це мінус якась доля відсотка про те, що буде вторгнення в нашу державу, це плюс один ворог, який вбитий на нашій землі.</seg>
               <seg>Ми маємо це робити постійно, не зупинитися на цьому, а йти далі. Ми пішли на компроміс, ми готові підтримати в такому вигляді зараз, але треба давати більше, більше, більше! Ми не можемо тільки спостерігати, як нам присилають зброю наші партнери. Ще раз дякую: США, Великобританія, Канада, Нідерланди, Польща, Чехія, Литва, Латвія, Естонія – всім подяка. Але й Україна, кожен має це відчувати. Звертаюсь… Я бачив, як зараз бізнес направляє кошти на "Повернись живим", на інші фонди.</seg>
               <seg>Друзі, давайте об'єднуватися, давайте це робити разом! Ми обов'язково переможемо! Попереду, друзі, Москва.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Слово надається народній депутатці України Васильченко Галині Іванівні, фракція політичної партії "Голос".</seg>
            </u>
            <note type="time">(18:58:25)</note>
            <note type="speaker">ВАСИЛЬЧЕНКО Г.І.</note>
            <u who="ВАСИЛЬЧЕНКО Г.І." ana="#regular">
               <seg>Прошу передати слово Клименко Юлії.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Юлія Леонідівна Клименко, будь ласка.</seg>
            </u>
            <note type="time">(18:58:36)</note>
            <note type="speaker">КЛИМЕНКО Ю.Л.</note>
            <u who="КЛИМЕНКО Ю.Л." ana="#regular">
               <seg>Шановні колеги, наша фракція, безумовно, буде підтримувати цей законопроект як виділення коштів для Збройних Сил України, виділення коштів не тільки для Збройних, але також для структури МВС, для Національної гвардії, а також прикордонників, тому що на деяких лініях, на деяких наших кордонах стоять тільки Національна гвардія, а також прикордонники, і вони візьмуть перший удар на себе. Тому всі вони повинні отримувати заробітну платню, додаткові кошти, достойні для того, щоб їх сім'ї в тилу могли жити і забезпечувати себе, поки їх чоловіки захищають… і жінки захищають нашу Батьківщину.</seg>
               <seg>Тому, безумовно, ми будемо підтримувати. На жаль, на цей раз ми виділяємо не так багато, як потрібно. Але я сподіваюся, наступними законопроектами ми збільшимо фінансування армії, ЗСУ, а також будемо збільшувати грошове забезпечення і далі. Тому що ми прекрасно розуміємо, що війна завтра не закінчиться, нам потрібно постійно тримати наших військових в гарній формі, з гарною зарплатою, щоби їх сім'ї і їх діти ні про що не турбувалися. Тому грошове забезпечення – перш за все.</seg>
               <seg>Цей законопроект дасть десь плюс-мінус добавки до заробітної плати між трьома і п'ятьма тисячами гривень, але це, на жаль, занадто мало, треба робити далі. Тому ми підтримуємо виділення додаткових 30 мільярдів на грошове забезпечення, на амуніцію, на зброю і на все, що потрібно і вирішать Збройні Сили України. Ми підтримуємо і будемо працювати над іншими законопроектами.</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Слово надається Івану Івановичу Крульку, фракція "Батьківщина". Будь ласка.</seg>
            </u>
            <note type="time">(19:00:15)</note>
            <note type="speaker">КРУЛЬКО І.І.</note>
            <u who="КРУЛЬКО І.І." ana="#regular">
               <seg>Іван Крулько, фракція "Батьківщина". В умовах, коли на кордонах України стоїть більше як 150-титисячне військо агресора – Російської Федерації, в умовах, коли Україна має обороняти свої кордони і Збройні Сили повинні відчувати, що український парламент все робить можливе для того, щоби вони відчували себе забезпеченими, інших питань зараз для Верховної Ради, аніж підтримка Збройних Сил України, немає і не може бути. Це наше основне і ключове завдання.</seg>
               <seg>Наші солдати виконують свої функції на передовій, вони на підйомі, вони розуміють, що будуть захищати Україну, обороняти нашу територіальну цілісність і незалежність. Наше завдання – показати їм, що ми з ними і підтримуємо їх.</seg>
               <seg>Саме тому фракція "Батьківщина" буде голосувати за законопроект, який доопрацьований комітетом, який передбачає виділення додатково 22,7 мільярда гривень для безпеки і оборони України. Це для Збройних Сил України, це для ГУР Міністерства оборони, це для Національної гвардії, це для всіх тих, які захищають сьогодні Україну.</seg>
               <seg>І я хотів би подякувати від фракції "Батьківщина" кожному українському солдату, який із зброєю в руках стоїть, щоби ворог не пройшов на нашу територію.</seg>
               <seg>І ще одне. Я вважаю, що в ці дні російської агресії ми як парламент маємо працювати постійно. Але все, що ми мусимо робити, наші всі зусилля мають бути спрямовані на одне – щоби ворог розумів: парламент дієздатний, влада в Україні дієздатна, Збройні Сили захищатимуть Україну, і ми не дамо ворогу жодного шансу, щоби він відчував себе в Україні господарем. Він тут навіть не в приймах – він тут ворог, і він це має відчувати.</seg>
               <seg>А за закон треба голосувати. Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Слово надається Бондарю Віктору Васильовичу, депутатська група "Партія "За майбутнє".</seg>
            </u>
            <note type="time">(19:02:22)</note>
            <note type="speaker">БОНДАР В.В.</note>
            <u who="БОНДАР В.В." ana="#regular">
               <seg>Шановні українці! Україна і українці ніколи не хотіли війни і ніколи не збиралися захоплювати чужі землі. Я вчора на нараді у Президента так само підкреслив цю тезу і сказав, що якщо є можливість і хоч один шанс продовжувати переговори і йти в те, щоби не було війни, я готовий від парламенту бути в цій групі переговорників, їхати і зустрічатися із парламентом Росії, із керівництвом Росії, тільки щоб зупинити цю війну.</seg>
               <seg>Але як би не було, Україна має захищатися, якщо у нас щось забирають, а тим більше забирають нашу землю і прагнуть забрати нашу державність.</seg>
               <seg>Ми підтримуємо законопроект, який сьогодні добавляє кошти нашій армії і дає можливість додатково забезпечити фінансування наших Збройних Сил, дати можливість підняти заробітні плати нашим людям, які охороняють сьогодні наш спокій. І, більше того, ми наполягаємо, вчора говорили і проводили величезну кількість консультацій з Міністерством фінансів, Міністерством оборони, щоб прибрати з бюджету всі строчки, які сьогодні не мають ніякого значення, якщо тут будуть інші війська, і зробити все, щоб передати кошти державного бюджету максимально, в максимальних обсягах на потреби військових і сучасної армії.</seg>
               <seg>Далі ми зробимо висновки. Багато хто сьогодні розказує, що треба зараз там охороняти, оборонятись, піднімати бюджети, і є питання до цих людей: що робили останніх 5-8 років? Але це не значить, що ми сьогодні маємо сваритися між собою. Ми об'єдналися в єдину коаліцію для захисту нашої країни, і я готовий підставити плече, шукати кошти і їхати на переговори, як би це комусь подобалось чи не подобалося.</seg>
               <seg>Кошти шукаймо, підтримуємо цей бюджет і очікуємо від Міністерства фінансів перегляду взагалі бюджету, щоб найближчі буквально день-два знайти кошти і фінансувати потреби нашої армії: зброю, амуніцію, резервістів, територіальну оборону і все, що необхідно для того, щоб сьогодні Україна вистояла і була сучасною, європейською, з гарною…</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Далі, будь ласка, Арешонков, потім Колтунович. Арешонков, Колтунович, хтось ще буде виступати?</seg>
            </u>
            <note type="time">(19:04:39)</note>
            <note type="speaker">АРЕШОНКОВ В.Ю.</note>
            <u who="АРЕШОНКОВ В.Ю." ana="#regular">
               <seg>Дякую, пане Голово. Володимир Арешонков, депутатська група "Довіра".</seg>
               <seg>Шановні колеги, наша група буде голосувати за законопроект 7012-д, він дійсно якісно і професійно опрацьований, і ми вирішуємо окремі питання на даному етапі.</seg>
               <seg>Але я звертаю вашу вагу на те, наскільки важко і складно сьогодні відбувався практично цей робочий день, тому що узгоджувались фінансові питання: де взяти кошти, за рахунок яких джерел забезпечити збільшення фінансування і Збройних Сил України, і територіальної оборони. І тепер надзвичайно важливі завдання наступні, і наше з вами завдання – робота над блоком економічним. Ми маємо все зробити, щоб забезпечити видатки в бюджет на наступні місяці, тому що через певний період ми знову будемо стояти перед питанням підтримки наших Збройних Сил.</seg>
               <seg>Тому економічний…</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Будь ласка, Колтунович Олександр Сергійович і Веніславський Федір Володимирович ще виявили бажання, і на цьому крапка, переходимо до голосування.</seg>
            </u>
            <note type="time">(19:05:54)</note>
            <note type="speaker">КОЛТУНОВИЧ О.С.</note>
            <u who="КОЛТУНОВИЧ О.С." ana="#regular">
               <seg>Дякую, вельмишановний Руслан Олексійович.</seg>
               <seg>Дуже коротко. Ми підтримаємо цей проект закону. Але, дивіться, тут є ж не тільки на оборону, тут, наприклад, є така опція, яка йде Міністерству фінансів, збільшення видатків на обслуговування державного боргу, плюс 3 мільярди гривень. Раз.</seg>
               <seg>Безумовно, ми підтримаємо опцію, яка стосується субвенції на забезпечення сталого водопостачання Донецької області, це плюс пів мільярда гривень.</seg>
               <seg>Що мене, наприклад, бентежить? Коли дають джерела покриття, вказують 9 мільярдів гривень перевиконання у січні, плюс 3 мільярди гривень іноземна допомога – загалом 12. Коли ми просумуємо ті позиції, які тут є: МВС – 6, Міноборони – 16, Мінфін – 3, пів мільйона і так далі – 26. Тобто у вас не б'є арифметика, ви з цим визначитесь, коли ви будете готувати відповідні зміни до бюджету. 26 і 12 – це відмінні речі.</seg>
               <seg>Ми підтримуємо цей проект закону, безумовно. Але, повторюсь, такого не має бути у фінансово-економічних показниках.</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Будь ласка, завершальне слово, Веніславський Федір Володимирович, "Слуга народу". Після цього переходимо до прийняття рішення. Прошу народних депутатів зайняти свої місця.</seg>
               <seg>Будь ласка, Федір Володимирович.</seg>
            </u>
            <note type="time">(19:07:03)</note>
            <note type="speaker">ВЕНІСЛАВСЬКИЙ Ф.В.</note>
            <u who="ВЕНІСЛАВСЬКИЙ Ф.В." ana="#regular">
               <seg>Федір Веніславський, партія "Слуга народу". Шановні колеги, я хочу нагадати, що ми з вами в цьому скликанні Верховної Ради України зробили дуже багато для посилення обороноздатності нашої країни. Ми прийняли такі важливі закони, які не приймалися протягом десятиліть, як Закон України про оборону, Закон України "Про оборонні закупівлі", Закон України "Про розвідку", Закон України "Про основи національного спротиву" та цілу низку інших законів, які істотно збільшують спроможності наших Збройних Сил, сектору безпеки і оброни загалом.</seg>
               <seg>Безперечно, політична партія "Слуга народу" буде підтримувати законопроект, який спрямований на збільшення фінансування Збройних Сил України. Це системна і послідовна позиція нашої політичної партії. Ми сьогодні вже підтримали законопроект, який дозволяє Кабінету Міністрів України дуже швидко у випадку потреби збільшувати фінансування сектору безпеки і оброни. І цей закон також підтримуємо.</seg>
               <seg>Слава Україні!</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Героям слава!</seg>
               <seg>Шановні колеги, ми завершили обговорення цього законопроекту. Прошу народних депутатів підготуватися до прийняття рішення.</seg>
               <seg>У пропозиції комітету сказано: прийняти за основу і в цілому з необхідними техніко-юридичними поправками, але ми голосуємо почергово. Прошу приготуватись до голосування.</seg>
               <seg>Я ставлю пропозицію прийняти за основу проект Закону про внесення змін до Закону України "Про Державний бюджет України на 2022 рік". Саме в такій редакції? Законопроект 7012-д, це щодо збільшення видатків на оборону.</seg>
               <seg>Готові, шановні депутати? Прошу народних депутатів голосувати.</seg>
               <note type="time">(19:09:06)</note>
               <seg>За-343</seg>
               <seg>Рішення прийнято.</seg>
               <seg>По фракціях покажіть, будь ласка.</seg>
               <seg>Шановні колеги, я ставлю другу пропозицію. Прийняти в цілому з необхідними техніко-юридичними правками законопроект реєстраційний номер 7012-д, це проект Закону про внесення змін до Закону України "Про Державний бюджет України на 2022 рік".</seg>
               <seg>Шановні колеги, готові голосувати? В цілому з необхідними техніко-юридичними правками. Шановні колеги, прошу голосувати.</seg>
               <note type="time">(19:09:57)</note>
               <seg>За-345</seg>
               <seg>Рішення прийнято.</seg>
               <seg>По фракціях покажіть, будь ласка.</seg>
            </u>
            <note type="time">(19:10:14)</note>
            <note>Веде засідання Перший заступник Голови Верховної Ради України</note>
            <note>КОРНІЄНКО О.С.</note>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Шановні колеги, пропоную доручити Голові Верховної Ради України невідкладно підписати прийнятий Верховною Радою законопроект за реєстраційним номером 7012-д.</seg>
               <seg>Якщо немає заперечень, ставлю цю пропозицію на голосування. Прошу народних депутатів підтримати.</seg>
               <note type="time">(19:10:38)</note>
               <seg>За-344</seg>
               <seg>Рішення прийнято.</seg>
               <seg>Голова Верховної Ради невідкладно підпише та направить Президенту України законопроект 7012-д.</seg>
            </u>
            <note type="time">(19:10:49)</note>
            <note>Веде засідання Голова Верховної Ради України СТЕФАНЧУК Р.О.</note>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Дякую.</seg>
               <seg>Шановні колеги, рішення прийнято. Закон прийнятий в цілому і буде невідкладно підписаний.</seg>
               <seg>Шановні колеги, переходимо до наступного проекту Постанови про організацію роботи Верховної Ради України в умовах дії надзвичайного та/або воєнного стану (реєстраційний номер проекту 7105). Я пропоную розглянути це питання за скороченою процедурою.</seg>
               <note type="time">(19:11:24)</note>
               <seg>За-285</seg>
               <seg>Рішення прийнято.</seg>
               <seg>Я запрошую до слова доповідача, народного депутата України Арахамію Давида Георгійовича. Будь ласка, Давид Георгійович. Давид Георгійович, будь ласка. Ви доповідаєте, в мене написано, по цій постанові.</seg>
            </u>
            <note type="time">(19:11:48)</note>
            <note type="speaker">АРАХАМІЯ Д.Г.</note>
            <u who="АРАХАМІЯ Д.Г." ana="#regular">
               <seg>Колеги, доброго дня. Ви знаєте, яка зараз складна ситуація в країні. Президент зібрав РНБО, вони визначились на території всій країни вводити надзвичайний стан.</seg>
               <seg>У нас була нарада серед голів фракцій. У нас є об'єктивні в тому числі зауваження і коментарі по цьому надзвичайному стану. Але я, враховуючи ситуацію, враховуючи терміновість зараз, пропоную максимально швидко затвердити рішення Президента. А всі ці речі…</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Давид Георгійович! </seg>
            </u>
            <note>(Шум у залі)</note>
            <note type="speaker">АРАХАМІЯ Д.Г.</note>
            <u who="АРАХАМІЯ Д.Г." ana="#regular">
               <seg>Я знаю, я розумію, що постанова. Проголосувати цю постанову зараз. А потім всі, які у нас є суперечки по цьому поводу, вносити в робочому порядку. Бо зараз країна від нас саме чекає цього рішення.</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Дякую, Давид Георгійович.</seg>
               <seg>Слово надається співдоповідачу голові Комітету з питань Регламенту, депутатської етики та організації роботи Верховної Ради України Кальченку Сергію Віталійовичу.</seg>
            </u>
            <note type="time">(19:12:53)</note>
            <note type="speaker">КАЛЬЧЕНКО С.В.</note>
            <u who="КАЛЬЧЕНКО С.В." ana="#regular">
               <seg>Шановна президія, шановні народні депутати, Регламентний комітет розглянув проект Постанови про організацію роботи Верховної Ради України в умовах дії надзвичайного та/або воєнного стану (реєстраційний номер 7105), яким пропонується встановити, що на період дії надзвичайного та/або воєнного стану робота парламенту здійснюється в режимі пленарних засідань, роботи в комітетах, депутатських фракціях, групах. Але з урахуванням деяких особливостей, а саме у дні, коли відповідно до календарного плану проведення сесій проведення пленарних засідань не передбачено, такі пленарні засідання парламенту проводяться за пропозицією Погоджувальної ради, яка визначає день, час та тривалість проведення пленарних засідань, а робота народних депутатів з виборцями здійснюється за розпорядженням Голови Верховної Ради про відрядження; засідання комітетів, тимчасових спеціальних комісій скликаються головами цих комітетів або комісій за ініціативи більшості відповідних комітетів парламенту і проводяться невідкладно для забезпечення розгляду питань порядку денного пленарних засідань.</seg>
               <seg>Комітет також відзначив, що відповідно до положень частини першої статті 12 Закону "Про правовий режим надзвичайного стану" у разі введення надзвичайного стану в Україні чи в окремих її місцевостях Верховна Рада приймає рішення про продовження сесії або роботи в пленарному засіданні протягом усього періоду дії надзвичайного стану, а в разі введення воєнного стану в Україні або окремих її місцевостях парламент працює в сесійному режимі, що передбачено статтею 12 Закону "Про правовий режим воєнного стану".</seg>
               <seg>Отже, у підсумку розгляду цього питання регламентний комітет ухвалив висновок на цей проект постанови та рекомендує Верховній Раді України прийняти його в цілому. Просимо підтримати.</seg>
               <seg>Дякую.</seg>
            </u>
            <note type="speaker">СТЕФАНЧУК Р.О..</note>
            <u who="СТЕФАНЧУК Р.О.." ana="#chair">
               <seg>Дякую. Дякую, шановні колеги.</seg>
               <seg>Є необхідність обговорювати це питання? Можемо проголосувати?</seg>
               <seg>Шановні колеги, я ставлю пропозицію комітету прийняти в цілому проект Постанови про організацію роботи Верховної Ради України в умовах дії надзвичайного та/або воєнного стану (реєстраційний номер проекту 7105).</seg>
               <seg>Шановні колеги, готові голосувати? Прошу народних депутатів голосувати.</seg>
               <note type="time">(19:15:28)</note>
               <seg>За-342</seg>
               <seg>Рішення прийнято. Постанова прийнята.</seg>
               <seg>Шановні колеги, у нас... ми зараз завершимо це позачергове засідання Верховної Ради України, але після цього я попрошу голів фракцій і груп зібратися у мене, тому що нам треба довести ще одне питання, і в нас сьогодні буде ще одне засідання, яке буде стосуватися затвердження Указу Президента про надзвичайний стан.</seg>
               <seg>Я попрошу народних депутатів не розходитися, сьогодні вся країна не розходиться, всі повинні бути згуртовані, знаходитись в цьому залі. Як ми тільки завершимо всі необхідні процедури щодо винесення цього питання в зал, ми одразу зберемося тут. Я прошу всіх голів фракцій і груп, прошу керівника комітету Завітневича зібратися зараз в мене в кабінеті.</seg>
               <seg>Позачергове пленарне засідання Верховної Ради України оголошую закритим.</seg>
               <note>(Шум у залі)</note>
               <seg>Я думаю, що мінімум хвилин 40, мінімум.</seg>
            </u>
         </div>
      </body>
   </text>
</TEI>
