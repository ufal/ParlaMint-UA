<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xml:id="TODO--TODO">
   <teiHeader/>
   <text>
      <body>
         <div type="debateSection">
            <note>Стенограма пленарного засідання
04 лютого 2014</note>
            <note>ЗАСІДАННЯ ПЕРШЕ</note>
            <note>Сесійний зал Верховної Ради України</note>
            <note type="time">(04 лютого 2014 року, 10 година)</note>
            <note>Веде засідання Голова Верховної Ради України В.В.РИБАК</note>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Доброго ранку, шановні народні депутати, запрошені, гості Верховної Ради України! Прошу народних депутатів підготуватися до реєстрації. Увімкніть систему "Рада".</seg>
               <note type="time">(10:05:17)</note>
               <seg>У залі зареєструвалося 378 народних депутатів.</seg>
               <seg>Шановні колеги, шановні депутати, на церемонії відкриття четвертої сесії Верховної Ради України присутній виконувач обов'язків Прем'єр-міністра України перший віце-прем'єр-міністр Сергій Геннадійович Арбузов та члени уряду. Присутній Генеральний прокурор України Віктор Павлович Пшонка і глава Адміністрації Президента України Андрій Петрович Клюєв; керівники судової гілки влади, посадові особи, яких Верховна Рада України обирає, призначає і надає згоду на призначення їх на посаду; глави дипломатичних представництв іноземних держав на інші офіційні особи.</seg>
               <seg>Відповідно до статті 83 Конституції України четверту сесію Верховної Ради України сьомого скликання оголошую відкритою.</seg>
               <note>(Лунає Державний Гімн України)</note>
               <seg>Шановні народні депутати! Пропоную зараз поділитися думками щодо врегулювання політичної кризи та забезпечення стабільності в державі. Тобто перший пленарний день наш нам треба зробити днем відкритої парламентської трибуни і надати можливість висловити бажаючим, бажаючим не тільки керівникам фракцій, але й депутатам. Тому пропонується по 6 хвилин виділити для виступів керівникам фракцій. І я прошу, хто виступить від позафракційних? Дати можливість записатися народним депутатам по 3 хвилини виступити для обговорення тої ситуації, яка є на сьогоднішній день в нашій державі. Тому я прошу представників депутатських фракцій записатися на виступ з трибуни. Прошу записатися.</seg>
               <seg>Я прошу, Партія регіонів. Народний депутат Бобков. Я прошу на трибуну для виступу Олександра Сергійовича Єфремова.</seg>
               <note>(Шум у залі)</note>
               <seg>Виступайте!</seg>
               <note>(Шум у залі)</note>
               <seg>Олександр Сергійович, виступайте.</seg>
            </u>
            <note type="time">(10:11:07)</note>
            <note type="speaker">ЄФРЕМОВ О.С.</note>
            <u who="ЄФРЕМОВ О.С." ana="#regular">
               <seg>Уважаемый Председатель, уважаемые коллеги! Меньше всего мне бы хотелось говорить о том, о чем придется. <note>(Шум у залі)</note> Украина сегодня переживает, возможно, наиболее драматический период своей новейшей истории. Дальнейшая эскалация конфликта может привести к гражданскому противостоянию и иметь катастрофические последствия. При этом мы не имеем ответа на вопросы: кто контролирует улицу и несет ответственность за экстремистские действия – захват государственных зданий и различные провокации? Кто направляет отряды боевиков на захват государственных учреждений в областях? Из многочисленных выступлений лидеров парламентской оппозиции так и непонятно, берете ли вы на себя ответственность за происходящее или используете людей для достижения своих карьерных целей, пытаясь при этом уйти от ответственности за все совершаемые преступления. И где эта черта цинизма, когда с трибуны звучат слова о демократии и свободе слова, а параллельно запугиваются члены семей, женщины и дети тех, кто имеет другую точку зрения, когда звучит угроза физическому уничтожению. Это что, ваш путь в Европу? Или вы думаете, что это путь, который приведет вас во власть? Я лично очень в этом сомневаюсь.</seg>
               <seg>Далеко не всегда, как показывает современный опыт, консультации иностранных экспертов, которым вы активно внимаете, могут пойти на пользу абсолютному большинству людей вашей родной страны. Прошу подумать об этом, кто в состоянии думать, а не только кричать. Как и о следующем. Мы гордимся тем, кто имеет суверенное независимое государство. Так вот, мы сегодня не суверенны и не независимы. Так как не в состоянии принять решение и преодолеть возникающие вызовы.</seg>
               <seg>Смотрите, сколько советников вокруг. В Европе – выборы. Отдельные европолитики делают себе сегодня на нашей беде карьеру. А часть наших патриотов в холопской позе оббивают их приемные. Вопрос: вам самим за себя не стыдно? Где же ваша национальная гордость?</seg>
               <seg>Теперь о нашей парламентской работе. В пылу политической борьбы мы перестали замечать, что парламент нынешнего созыва все дальше отклоняется от своего главного предназначения и превращается в своеобразный бойцовский клуб. Теперь уже очевидно. Односторонние оценки, политические ультиматумы и попытки силового блокирования трибуны являются тупиковым путем, а дикий рев говорит о полном отсутствии культуры. Тогда, когда замолчали политики, начала говорить улица. Это однозначно отделяет Украину от основополагающих принципов европейской демократии, сеет хаос и противостояния в обществе.</seg>
               <seg>Хотел бы надеяться, что очередная сессия Верховной Рады будет переломной и мы не допустим реализации катастрофического сценария провокаторов. Создав переговорную группу, понимая всю ответственность за судьбу страны, Президент Украины предложил беспрецедентные компромиссы, заявив о готовности пойти на амнистию для всех участников уличных противостояний и параллельно с прекращением беспорядков и выведением людей из административных зданий. И мы за эту согласованную позицию проголосовали. Рассмотреть изменения в Конституцию. На основе представительства политических сил в парламенте переформатировать законом в предусмотренные сроки Центральную избирательную комиссию. Усовершенствовать юридическую базу избирательного законодательства. Кстати, мы, Партии регионов, уже на протяжении трех лет говорим о необходимости принятия Избирательного кодекса.</seg>
               <seg>И самое главное. Для консолидации всех политических сил, ответственных за судьбу страны, Президентом были предложены наивысшие посты в Кабинете Министров Украины лидерам оппозиции. В ответ от оппозиционных политиков растерянная тишина или дикие ревы как сегодня, а радикалы пытаются далее обострять ситуацию. Это тупик.</seg>
               <seg>Поэтому предлагаю всем забыть обиды, не думать о победах и поражениях, своих карьерах, а общими усилиями выработать стратегию выхода из сложившейся ситуации, а это в первую очередь договоренности в парламенте и политический компромисс между всеми политическими силами.</seg>
               <seg>И последнее. Если кто-то призывает захватить власть силовым методом – это провокатор, толкающий вас на кровь и развал государства. Гоните его прочь! Спасибо за внимание.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Фракція "УДАР Віталія Кличка". Виступає керівник фракції Віталій Кличко.</seg>
            </u>
            <note type="time">(10:16:31)</note>
            <note type="speaker">КЛИЧКО В.В.</note>
            <u who="КЛИЧКО В.В." ana="#regular">
               <seg>Шановні колеги, цього тижня перед парламентом стоїть дуже важливе завдання. І це завдання ставить український народ. Ви всі бачити, люди вийшли на вулиці. Не зважаючи на регіон, не зважаючи Схід, Південь, Північ, Захід, Київ, Дніпропетровськ, Запоріжжя, Донецьк, Львів. Люди вийшли, тому що хочуть сказати: "Досить!". Вони втомилися жити в беззаконні, коли законів нема, коли до суду нема сенсу ходити, там правду нема де шукати, коли тотальна корупція, коли немає перспектив для свого майбутнього, для майбутнього дітей. Люди вийшли, тому кажуть: "Досить!"</seg>
               <seg>І на сьогоднішній день багато політиків, які, і це протистояння людей проти влади. Але багато політиків, які хочуть направити в зовсім інший напрямок цей рух. Вони шукають розбіжності. Розбіжності, тобто знов починається, витягують стару свою пісню – це наша мова, це не наша мова, це наші герої, це не наші герої, це наші історія, це не наша історія, це наші принципи, це не наші принципи. Що завгодно тільки для того, щоб розколоти суспільство.</seg>
               <seg>Я впевнений в тому, що сьогоднішньої політичної кризи є повна відповідальність влади. Тому влада довела до сьогоднішньої ситуації. І на сьогоднішній день влада може вирішити цю проблему. Але у нас залишився ще один майданчик – це Верховна Рада. І я звертаюся до вас до всіх, ми зобов'язані виконати долю людей. Ми зобов'язані прислухатися до них. І один із шляхів вирішення цієї проблеми є перерозподіл повноважень в державі. Тому що сьогоднішня монополія довела до тої ситуації, в якій ми сьогодні знаходимося.</seg>
               <seg>Одна із пропозицій дуже важлива і впевнений, після цього люди будуть впевнені, що вони мають зміни в країні, що почались реформи. Нам обіцяли, що реформи почнуться з євроінтеграції. Цього не відбулось. Добре, рухаємося далі. Ми повинні повернутись до конституційної реформи, яка була в неконституційний засіб змінена в 2010 році, і в нас є зараз шанс повернутись до конституційної реформи. Це один із шляхів, яким ми можемо вивести країну з політичної кризи, роблячи крок за кроком. Європейські стандарти – в першу чергу. Я впевнений, якщо ми цього не зробимо, то суспільство може вибухнути і цей гнів ми можемо побачити на вулицях. Тому закликаю всіх: ми повинні йти цивілізованим шляхом. Зупиняємо диктатуру. Повертаємось до Конституції, яка робить депутатів суб’єктами прийняття рішень, а не кнопкодавами. Ми повинні також оголосити вибори у Києві та обласних (районних) центрах, де вони не відбуваються вже багато місяців. На цій основі отримаємо довіру суспільства, і це дуже важливо. Тому що довіри в суспільства нема ні до Верховної Ради, ні до жодного політика.</seg>
               <seg>Шановні колеги, я хочу застерегти вас від іншого шляху – ескалації і шляху провокування подальшого конфлікту. Останнім часом звучать ідеї, які я чув вчора від поважних політиків, федералізації країни, про зачистку вулиць. Деякі беркутята з місцевою владою створюють якісь фронти. А кримінал, на жаль, починає співпрацювати з державними структурами, з силовими структурами. Це неприпустимо. І ті, хто штовхає на цей шлях, хочу підкреслити, грає з вогнем. А шлях до федералізації країни – це шлях до знищення суверенної держави. Я хочу ще раз підкреслити, ми повинні ні в якому разі в цьому напрямку не рухатись. Ми повинні виконати волю народу.</seg>
               <seg>Звертаюсь до кожного з вас, до депутатів: ми зараз будемо виносити питання повернення до Конституції 2004 року і це один із шляхів вирішення сьогоднішньої кризи. Я пропоную кожному з нас задуматись над тим, що він робить і які наслідки цього можуть бути. Ми маємо всі разом піти правильним шляхом і ми повинні зробити цей шлях. Звертаюсь до кожного з вас: давайте це зробимо. Дякую за увагу.</seg>
            </u>
            <note>(Оплески)</note>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Об'єднання "Свобода", керівник фракції Олег Тягнибок. Прошу.</seg>
            </u>
            <note type="time">(10:22:40)</note>
            <note type="speaker">ТЯГНИБОК О.Я.</note>
            <u who="ТЯГНИБОК О.Я." ana="#regular">
               <seg>Сергій Нігоян, Михайло Жизнєвський, Юрій Вербицький, Роман Сеник, Богдан Калиняк. А ще сотні людей, які є травмовані, у яких відірвані руки, які втратили очі. А ще три десятки людей, які пропали безвісти. А ще сотні людей, які сидять по тюрмах, у в'язницях, зовсім невинних, випадкових перехожих, яких хапали направо і наліво, затримували і заарештовували. А ще сотні і сотні покалічених людських доль.</seg>
               <seg>Шановні депутати, шановні члени уряду, які так швидко зникли звідси, ви хочете продовження того списку? Ви хочете продовження братовбивства і кровопролиття на вулицях Києва? Мені здається, прийшов час все це зупинити. І я думаю, що кожен з вас має усвідомлювати собі, що відповідальність лежить за ці смерті, за каліцтва, за порубані долі саме на тих, які розв'язали цей конфлікт, які організували ці провокації і протистояння, саме на тих, які сьогодні роздмухують вогонь громадянської війни в українській державі. Тих, які сьогодні підтискуються зі сторони ваших хазяїв Кремля, Кремля, який нині дуже зацікавлений в тому, щоб розчленувати Україну, щоб знищити територіальну цілісність нашої держави. І це є зараз абсолютно очевидно. Кремль активізувався, Кремль почав творити п'яті колони тут, в нашій державі.</seg>
               <seg>І ми маємо розуміти, що передумовою збереження територіальної цілісності України, збереження українського національного суверенітету мають бути не тільки косметичні зміни, яких треба таки робити в цьому залі і негайно робити, повертатися до Конституції четвертого року, щоб певним чином змінити повноваження Президента, Верховної Ради і парламенту, збалансувати їх. Треба однозначно ухвалювати рішення про так звану декриміналізацію, потрібно робити кроки, які дозволять вирішити оту суспільну політичну кризу в українській державі. І треба все робити для того, щоб не розв'язати громадянського протистояння, громадянської війни. Тому що те, що відбувається нині на Майданах, це не конфлікт між українцями різних частин нашої держави, це не протистояння Сходу чи Заходу, україномовних чи російськомовних, це є протистояння і протест народу, який доведений до відчаю, якого все вже дістало, до цієї влади, до цього режиму, яка не вміє слухати той народ, яка говорить з народом лише мовою сили, мовою палок, мовою зброї, яку направляють в народ.</seg>
               <seg>Отже, товариство, щоб зробити реальні кроки, не можна обійтися тільки косметичними змінами, не можна розраховувати тільки на те, що Міжнародний валютний фонд, Захід чи хтось інший зможе нам допомогти фінансово, бо це теж не вирішить проблем, це тільки відтермінує неминучий дефолт української економіки, яка є вщент розвалена і розграбована. Потрібно робити дуже системні, реальні зміни державного і національного організму, і базою тих змін має бути декриміналізація, дерусифікація і депутінізація української громади, українського суспільства.</seg>
               <seg>Невже ви не розумієте, сьогодні Кремль спить і бачить, як скористатися з теперішньої нестабільної ситуації в Україні і розчленувати Україну, розділити Україну? Ми є перед можливою втратою територіальної цілісності і, можливо, навіть національного державного суверенітету. Саме тому ми повинні призупинити, негайно призупинити всі ті спроби створення так званої "п'ятої колони" яка нині хоче розв'язати громадянське протистояння і громадянську війну в українському суспільстві.</seg>
               <seg>А ви подивіться, що ж це за "п'ята колона": фактично, українській громаді сьогодні протистоїть такий собі гібрид у складі рецидивістів, чекістів, новітніх капіталістів-олігархів. Потворний симбіоз отакого собі російського чорносотенства, сталінського більшовизму і новітніх українських мафіозних структур.</seg>
               <seg>Саме тому, товариство, негайно ми повинні усвідомити, що парламент ще має шанс реабілітуватися перед громадою і сказати своє слово, бо бездіяльність українського парламенту як найвищого законодавчого органу нашої держави породить далі кров на вулицях. Схаменіться, зупиніться, владо, не творіть далі геноциду проти свого власного народу у ХХІ столітті.</seg>
               <seg>Ухвалюємо негайно питання конституційної реформи, зміни Конституції 2004 року, вносимо закон, зміни до Закону "Про декриміналізацію" і скасовуємо будь-які умови, звіт Генпрокурора і міністра внутрішніх справ щодо розслідування…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Завершуйте. Завершуйте!</seg>
            </u>
            <note type="speaker">ТЯГНИБОК О.Я.</note>
            <u who="ТЯГНИБОК О.Я." ana="#regular">
               <seg>Звіт Генерального прокурора і міністра внутрішніх справ щодо розслідування справ катування, мордування, пропадання людей і вбивства, і підготовка документів до Гаазького трибуналу щодо засудження злочинців. Маємо з вами ратифікувати статус Римського статуту міжнародного карного суду (Рим, 17 липня 1998 року). Оце ті кроки першочергові, які ми повинні зробити для порятунку нашої держави. Слава Україні!</seg>
            </u>
            <note>(Оплески)</note>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую. Фракція "Батьківщина". Хто виступає? Народний депутат Сергій Соболєв.</seg>
            </u>
            <note type="time">(10:29:52)</note>
            <note type="speaker">СОБОЛЄВ С.В.</note>
            <u who="СОБОЛЄВ С.В." ana="#regular">
               <seg>Шановні колеги, давайте проаналізуємо, з чим країна вступає в сьогоднішній день, що змінилося за ці 70 з лишнім днів з моменту, коли мільйони людей вийшли на вулиці? Нічого не змінилося. Янукович далі хоче зберігати владу будь-якою ціною і заради цього він готов втопити в крові країну. І перші жертви, які на сьогоднішній день є в державі, це жертви, які є на крові Януковича, а не лише на крові Захарченка і його уряду.</seg>
               <seg>Що вимагає на сьогоднішній день Майдан? При чому байдуже який Майдан: той, який звезли регіонали чи ті мільйони людей, які вийшли по совісті на вулиці. Вони вимагають декількох ключових речей.</seg>
               <seg>Перше. Відставки корумпованого уряду Азарова – сталося. Що ми отримали? Замість Азарова сидять ті самі корупціонери, які довели країну до банкрутства, які не можуть сплачувати по ключових суверенних боргах і які отримали маєтки в Австрії в Швейцарії і будь-де по світу.</seg>
               <seg>Друга вимога. Негайно звільнити політв'язнів. Вимога, яка починалася з Тимошенко. Зараз ми маємо сотні політв'язнів, які на сьогодні замордовані, яких на сьогодні нібито звільняють під домашній арешт і за якими знову залишаються всі ті самі статті, які ніяк не гарантувала так звана більшість своїм Законом про амністію.</seg>
               <seg>Третє, що вимагають на сьогодні громадяни, - це негайної зміни конституційного ладу. Це вимагають всі: і представники опозиції, і представники більшості. Що натомість нам пропонують? Створення чергових комісій, заговорення цього питання – і в кінцевому варіанті невирішення нічого для того, щоб змінити реально Конституцію України, яка була в незаконний спосіб змінена в 2010 році.</seg>
               <seg>Що ще вимагають громадяни? Перш за все, і ключове питання – це зупинити кровопролитний братовбивчий конфлікт. Бо ті, хто нас лякають, що це буде, відкрийте очі: це вже є на вулицях, коли на сьогоднішній день народу протистоїть озброєна на зубів верхівка, яка використовує кримінальні авторитети, для того щоб залякувати людей.</seg>
               <seg>Що далі робити? Фракція "Батьківщина" разом зі своїми союзниками пропонують єдиний варіант виходу з цієї кризи. Перше, і головне, - це повернення в конституційне поле України, а саме: проголошення Верховною Радою України - і це можемо зробити лише ми з вами, ні Президент, ні корумпований уряд, а тільки ті депутати, які сидять в цій залі, у яких залишилася хоч крапля совісті і відповідальності за майбутнє країни, - це проголошення конституційного акту, який би гарантував повернення в конституційне русло країни, яка фактично четвертий рік живе ні по Конституції, ні по людських законах, ні по законах Божих.</seg>
               <seg>Друге, що ми пропонуємо. Це не просто акт амністії, коли сховають голову в пісок і вбивці, і кати, і тих, кого безневинно вбивали і катували, а це амністія без будь-яких застережень, яка буде вимагати чіткого розслідування. І таким особам не може бути ніякої амністії – тих, хто вбивав, тих, хто катував. А всім іншим держава повинна принести вибачення. Бо ті люди, які сьогодні постраждали, це фактично подальше відповідь на питання: чому сьогодні Захарченко не відповів за свої дії; чому Клюєв не відповів за свої дії і чому в кінцевому варіанті ті, хто штовхали на громадянську війну, а саме страшне – далі штовхають на громадянську війну, не відповідають за кожну свою дію.</seg>
               <seg>Друге питання, яке є не менш важливим, це негайно парламент повинен приступити до розробки чіткої економічної стратегії, бо те, що відбувалося останні 4 роки, це була імітація реформ.</seg>
               <seg>Третє, що повинен зробити парламент, це дати повноваження новому уряду підписати угоду про Асоціацію з Європейським Союзом і про зону вільної торгівлі.</seg>
               <seg>Чи забули ті сотні голосів з Партії регіонів, які ще три місяці назад заявляли про те, що ми йдемо в Європейський Союз, і ми підпишемо цю угоду. Зробіть це, і це буде вихід із ситуації, яка на сьогодні є.</seg>
               <seg>І останнє. Я пропоную після виступів народних депутатів зробити перерву, зібратися у фракціях і далі відновити засідання тоді, коли буде план дій. І це є єдиний варіант, що ми далі можемо робити. Дякую.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую. Фракція Комуністичної партії України, керівник фракції Петро Симоненко. Прошу.</seg>
            </u>
            <note type="time">(10:36:00)</note>
            <note type="speaker">СИМОНЕНКО П.М.</note>
            <u who="СИМОНЕНКО П.М." ana="#regular">
               <seg>Шановні громадяни України! Визначаючи позицію нашої фракції Комуністичної партії України на цю четверту сесію, ми виходили із наступного.</seg>
               <seg>По-перше, нові реалії, які вимагають від нас радикально змінити підходи в організації роботи Верховної Ради і переліку тих питань, які на часі і першочергово з яких треба прийняти відповідні рішення.</seg>
               <seg>Перше. Гору в Україні взяв екстремізм і радикалізм. Територіальний розкол вже є реальним, а загроза громадянської війни вже стоїть на порозі України. На порозі України стоїть фашистська диктатура і зрозуміло, що ті заклики, які лунали дуже часто, що вони намагаються рухати Україну до європейських цінностей, дуже швидко перетворилися на націоналістичній "угар", який панує у нас в Україні. Щоп'ятниці криваві провокації нав'язують іншу точку зору для народу України, бо саме ті, хто не зацікавлений у спокої, у мирі і у злагоді у нас в Україні якраз і цими п'ятничними кровавими провокаціями сіють тривогу, спонукають до екстремізму, намагаються підштовхнути до радикальних дій тих, хто сьогодні іде, начебто, під гаслами боротися за майбутнє України. Кров, відірвані руки, каліцтво, смерть людей – все це на совісті так званої опозиції і партії влади. Це ви заборонили українському народу мирним шляхом вирішити майбутнє України і визначитися на референдумі щодо євроінтеграційного чи Митного союзу вибір України. Це ви заборонили судами народу України мати власну думку, і в боротьбі за посаду президента ви кинули у вир кровопролиття сьогодні український народ. Саме ви його вбиваєте сьогодні. Ви вбиваєте майбутнє України. На ваших руках кров українського народу.</seg>
               <seg>Далі. Ми повинні розуміти, що заклики до перезавантаження влади з боку олігархів – це намагання замість одних олігархів посадити інших у ці ж самі крісла і проводити ту ж саму політику, і прикладів для цього у нас достатньо. Всі 22 роки незалежності України ви тільки те й робили, що закликали український народ до перезавантаження влади. Перезавантажували так, що тільки статки свої збільшували і багатства ваші зростали, а український народ став жебраками сьогодні і бігає по Європі, шукаючи собі робоче місце і кусок хліба. Треба захистити від зовнішнього впливу сьогодні український народ і державу. Саме ви призвели до того, що над Україною сьогодні знущаються. І вже у Мюнхені заявляють, що уряд в Україні може бути тільки той, якого полюбить Міжнародний валютний фонд, і той, який повинен підписати Угоду про асоціацію з Євросоюзом. Ну, такого нахабства давно ми вже не бачили.</seg>
               <seg>І я хочу ще і ще раз нагадати вам, шановні громадяни України, що мюнхенська змова у 1938 році призвела до того, що розчленили і розшматували Чехословаччину і відкрили шлях до розв'язання Другої світової війни. Перша світова війна – це результат першої світової кризи. Друга світова війна – це результат другої світової кризи.</seg>
               <seg>Я хотів би нагадати тим, хто їхав у Мюнхен за порадами, не забувайте при про те, що ви там практично здавали національні інтереси і здавали майбутнє України, заявляючи про те, що сьогодні вам конче потрібна їхня допомога, а не спирайтеся на український народ. Ви призвели до того, що вже в Румунії 25-26 січня розв'язали агресивну політику відносно того, що у них територіальні претензії до України, і вони готові в умовах, коли ви тут вбиваєте український народ, заявляти про те, що вони збройними силами будуть захищати румун на території України. Ганьба вам! Ви мерзотники політичні, що ви робите зараз з українським народом.</seg>
               <note>(Шум у залі)</note>
               <seg>Майдан в ваших руках – це механізм для того, щоб замість одного президента посадити іншого президента. Це боротьба кланів, вона кривава боротьба кланів. Майдан – це і те, що сьогодні Україна остаточно може втратити свою незалежність. Тому Компартія, саме Компартія пропонує сьогодні терміново провести конституційну реформу і відмовитися від посади президента. Треба скасувати цю посаду і не давати далі вам більше боротися кривавими методам за те, щоб один клан панував чи інший клан панував.</seg>
               <seg>Далі. Ми вважаємо, що може компромісом буде тільки одне, що повноваження президента – це вірчі грамоти приймати і нагороди державні вручати. Ще одним елементом конституційної політичної реформа Компартія розглядає, як процес федералізацію України. Треба рятувати майбутнє України, захищаючи наш народ, наші традиції, наше майбутнє тим, що кожна територіальна громада буде сама вирішувати, якою мовою розмовляти, які традиції зберігати, що шанувати і таке інше. Так як і це торкається до економічних механізмів впливу.</seg>
               <seg>Я вважаю, що сьогодні конче гостро постало питання і відносно того, який склад уряду повинен бути. Фракція Компартії наполягає, що цей уряд не повинен вирішувати питання приведення до влади чергового президента, це повинен бути уряду професіоналів, ті, хто сьогодні має досвід і, хто відсторонений від олігархів, хто сьогодні готовий свій професіоналізм покласти задля майбутнього народу України!</seg>
               <seg>Я ще і ще раз закликаю народних депутатів, зосередитися на практичних діях і практичних рішеннях, кроках, які дадуть реальну…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Завершуйте.</seg>
            </u>
            <note type="speaker">СИМОНЕНКО П.М.</note>
            <u who="СИМОНЕНКО П.М." ana="#regular">
               <seg>Я пропоную якраз конкретні кроки, і фракція Компартії внесла відповідні рішення. Ще раз заявляю, що сьогодні є реальна загроза громадянської війни і винні в цьому якраз ті, хто сьогодні більше всього говорять про демократію, ті, хто кривавими руками заборонили народу України провести референдум щодо визначення подальшої долі народу України. Дякую.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Запрошу до слова Володимира Михайловича Литвина від позафракційних депутатів.</seg>
            </u>
            <note type="time">(10:42:50)</note>
            <note type="speaker">ЛИТВИН В.М.</note>
            <u who="ЛИТВИН В.М." ana="#regular">
               <seg>Шановний Володимире Васильовичу, шановні колеги! Без перебільшення можна стверджувати, що в ці дні буде вирішена доля України, як мінімум в цей тиждень, і все буде залежати від Верховної Ради України. І, слава Богу, що вона нарешті перервала двомісячне мовчання, бо це був такий дивний спосіб роботи – мовчали і протискували рішення, а потім виявлялось, що ті рішення не ті. І все буде залежати зараз від нас, від розуму і виваженості, і правильності наших дій. Очевидно для цього ми повинні зрозуміти головне, що зима невдоволення, гніву і обурення людей – це не виступи купки екстремістів, націоналістів і радикалів, це загальний настрій українського суспільства! Це загальний настрій людей! І тут не повинно бути ілюзій, ілюзій не повинно бути для того, щоб ми прийняли рішення ті, які потрібні Україні, а не політичній силі одній або іншій. І не потрібно нам видавати, шановні колеги, бажане за дійсне і не намагатися діяти у спосіб, хто кого перестоїть. Не перестоїмо. Україна не вистоїть.</seg>
               <seg>Ми не повинні допустити, шановні колеги, щоб ця зима невдоволення перетворилася у весну повстання. А перспективи такі: 17 лютого повернуться ще студенти з канікул. І треба це також враховувати.</seg>
               <seg>У нас є два сценарії. Перший сценарій – знайти розумний компроміс в інтересах держави. І я просив би, щоб ви цей заклик не розглядали як слабкість. Ми приречені на компроміс. Ми зобов'язані знайти компроміс. Але є проблема – люди радикалізуються, відповідно політики радикалізуються.</seg>
               <seg>Друге. У нас відсутня культури діалогу. У нас є намагання перекричати один одного і залякати один одного, і це ми чули в сесійній залі. Можна скільки завгодно говорити про громадянську війну, застерігати один одного, але нічого не робити – ситуація буде лише погіршуватися.</seg>
               <seg>У нас відсутність досвіду компромісу і діалогу. Ми хочемо переламати до коліна або примусити на компроміс на своїх умовах. Так не вийде.</seg>
               <seg>І другий сценарій, страшний для України – це конфронтація і це справді війна аж до розчленування України. І я вважаю, що сьогодні постановка питання про федералізацію України – це один із сценаріїв силового розв'язання конфлікту. Сьогодні сама постановка питання є неприпустимою. Можливо, нам треба говорити про унітарну децентралізацію, а не про розшматування України. І я хотів би цих політиків, щоб вони, як мінімум, замовкли, не виступали в черговий раз провокаторами.</seg>
               <seg>Повинна звучати тема країни. І тема країни повинна звучати не лише з політичної точки зору, а також з точки зору економіки. Країна живе за інерцією. Нас чекає економічний колапс. І ви це всі прекрасно розумієте. Я думаю, тенденція із гривнею є тому підтвердження.</seg>
               <seg>Нам потрібна серйозна загальна розмова про країну і з економічної, і з політичної точки зору.</seg>
               <seg>Питання уряду. Нам потрібно сформувати спільно такий уряд, по-перше, щоб він займався безпосередньо економікою. Можливо, це має бути коаліційний уряд, це має бути уряд національної злагоди. Тут можна будь-які слова, але він має бути по суті, за змістом таким. І ще одне, і не менш важливо. Нам потрібно, шановні колеги, зробити все, щоб виключити уряд із майбутньої передвиборчої кампанії, хай займається країною.</seg>
               <seg>І ще одне ускладнення, шановні колеги, яке ми маємо враховувати і виходити із цього ускладнення і діяти розумно. Фактично відсутні правові механізми розв’язання проблем, що їх поставило суспільство. Немає правових механізмів сьогодні прийняти ті рішення, про які ми всі говоримо. І тут існує загроза, що доцільність з політичного принципу перекинеться на правові рішення. І це, до речі, це пропонується, і це ще один шлях до поглиблення конфлікту і протистояння. Бо ви прекрасно розумієте, що ніхто не збирається здаватись так просто, і треба це враховувати. Я маю на увазі питання Конституції. Факт очевидний – нам потрібно розосередити владу. Факт очевидний – нам потрібно мати систему стримування і противаг. Факт очевидний – нам потрібно механізм суспільного контролю за діяльністю влади.</seg>
               <seg>Які є варіанти? Є варіанти, якими пропонується прийняти конституційний акт, але є й інші варіанти. Давайте, при підході до розгляду цього питання все серйозно обговоримо, розуміючи, що часу немає.</seg>
               <seg>Є можливість прийняти і зміни до закону про те, щоб примусити Конституційний Суд відмінити своє не правове рішення. Ми повинні це рішення мати наближено до правового. Треба, серйозна розмова, запросити сюди спеціалістів не політизованих, тих, які говорять, яке нам рішення в якій площині потрібно прийняти. Інакше, шановні колеги, ми знову підпалимо багаття і буде глибоке протистояння.</seg>
               <seg>І, нарешті останнє. Я завершую. Роль Верховної Ради. Це добре, що Верховна Рада перервала мовчання. Разом з тим, я прошу і звертаюсь до Голови Верховної Ради, припинити будь-які розмови про можливий розпуск Верховної Ради України.</seg>
               <seg>Підстав я абсолютно не бачу. Те, що Верховна Рада не працює, тоді постає питання: нема потреби розпускати того, чого не існує.</seg>
               <seg>І ще одне. Шановні колеги, припинити будь-які пошуки матеріалів на депутатів для того, щоб поставити …</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Прошу, завершуйте.</seg>
            </u>
            <note type="speaker">ЛИТВИН В.М.</note>
            <u who="ЛИТВИН В.М." ana="#regular">
               <seg>… щоб поставити питання про припинення їх повноважень. Якщо потрібно, давайте приймемо закон у Верховній Раді і поставимо ще одну перепону, яка б відповідала Конституції. І я переконаний, що ми тут маємо бути всі спільні і розуміти свою відповідальність.</seg>
               <seg>Ще раз наголошую: зневіра, відчай і злість настільки увійшли в українське життя, що цю зиму невдоволення країна може не пережити. Але ми зобов'язані, я ще раз наголошую, зобов'язані зробити все, щоб вивести країна на …</seg>
            </u>
            <note>(Оплески)</note>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую.</seg>
               <seg>Шановні народні депутати, відведемо 30 хвилин на виступи народних депутатів. Прошу записатись народних депутатів на виступи.</seg>
               <seg>Компартія України, народний депутат Бабич.</seg>
            </u>
            <note type="time">(10:50:11)</note>
            <note type="speaker">БАБИЧ В.В.</note>
            <u who="БАБИЧ В.В." ana="#regular">
               <seg>Прошу передати слово моєму колезі Спиридону Кілінкарову.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Прошу, народний депутат Кілінкаров.</seg>
            </u>
            <note type="time">(10:50:29)</note>
            <note type="speaker">КІЛІНКАРОВ С.П.</note>
            <u who="КІЛІНКАРОВ С.П." ana="#regular">
               <seg>Уважаемые народные депутаты! <note>(Шум у залі)</note> Ситуация, которая сложилась в стране, – это результат той экономической политики, которую мы проводили последние 20 лет. За эти 20 лет сформировались крупные криминально-олигархические кланы, которые все 20 лет управляли властью. Никакой криминально-олигархический капитал никогда не позволит власти быть сильной. Ибо этот капитал хочет управлять властью! Ибо этот капитал никогда не вел бизнеса в этой стране! Этот капитал совковой лопатой выгребал деньги из бюджета! Именно на этом построен весь этот бизнес! Именно сегодня мы, пытаясь преуменьшить роль этого капитала в событиях, которые пытаются, проходят в нашей стране, пытаемся лукавить перед украинским народом. То, что происходит сегодня, это борьба за власть. Не просто борьба за власть, это борьба за финансовые ресурсы и потоки страны.</seg>
               <seg>Я хочу сказать о том, что фактически люди, которые вышли на Майдан, выступают против той несправедливости, которая сегодня есть. И это правда. Но правда является и то, что желание этих людей изменить страну фактически сегодня управляются фальшивой оппозицией, которая выдвигает фальшивые лозунги на сегодняшний день. И я вам хочу сказать, господа, что те люди, которые сегодня пытаются в той или иной мере использовать народ Украины в своих корыстных целях, рано или поздно вы столкнетесь с тем, что эти люди тем "царькам", которые сегодня есть в оппозиции, поправят ваши короны той лопатой, которой вы воруете деньги из украинского бюджета.</seg>
               <seg>Я хочу сказать вам и в отношении ваших кандидатов. Я думаю, что оппозиции давно пора определится с единым кандидатом на пост Президента и выдвинуть этим кандидатом на пост президента Виталия Кличка. Но президента не Украины, а президента Федерации бокса, и тогда этот человек для Украины принесет гораздо больше пользы чем в политике. Я думаю, роль оппозиции можно было бы сегодня распределить, это ваше дело, как вы будете это делать.</seg>
               <seg>Теперь, что касается вопросов дальнейших наших действий. Если мы сегодня не пройдем по полной процедуре внесения изменений в Конституцию, если мы не проведем референдум и народ Украины не определится, какой должна быть страна, всегда у этих олигархических кланов будет желание в очередной раз пересмотреть и незаконным способом отменить то, что будет незаконно принято в этой Верховной Раде. Поэтому если не знаешь как действовать, действуй по закону. И мы должны пройти полную процедуру внесения изменений Конституции и перейти к парламентской республике, снивелировать роль третьих стран в управлении…</seg>
            </u>
            <note>(Шум у залі)</note>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Фракція "УДАР Віталія Кличка", народний депутат Бєлькова.</seg>
            </u>
            <note type="time">(10:53:49)</note>
            <note type="speaker">БЄЛЬКОВА О.В.</note>
            <u who="БЄЛЬКОВА О.В." ana="#regular">
               <seg>Прошу передати слово Геращенко.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Народний депутат Геращенко виступає.</seg>
            </u>
            <note type="time">(10:54:01)</note>
            <note type="speaker">ГЕРАЩЕНКО І.В.</note>
            <u who="ГЕРАЩЕНКО І.В." ana="#regular">
               <seg>Шановні колеги, тут сьогодні дуже багато говорилося про те, що депутатам повинно повернути роль суб'єкта в прийнятті рішення. І для цього не потрібно насправді чекати повернення до Конституції 2004 року, потрібно трошечки кожному з нас мати почутті самоповаги, і про це я хочу говорити. Тому що ми багато говорили про відповідальність влади за те, що відбувається сьогодні в країні, але мовчимо при цьому про відповідальність самої Верховної Ради.</seg>
               <seg>Шановні колеги від Партії регіонів і комуністів, ви знаєте, останні два тижні ми з нашими колежанками ходимо по судам, райвідділам, лікарням, і бачимо стільки горя, яке було… настало в країні після проголосованих вами законів, і, на жаль, ми не бачили там жодного з вас, що, мабуть, не є правильним, тому що було би правильним, щоб і ви, пан Калетнік… пане Калетнік! … почули вашу відповідальність за те, що ви понаголосовували!</seg>
               <seg>Ось такі люди сьогодні лежать у лікарнях. І знаєте, цим нікого не здивуєш, шановні, тому що ті, хто лежать в тих відділках і лікарнях, побиті "Беркутом". Вони говорять про те, що насправді ці люди такі там лежать і в мирні часи, просто ми не знали про те, що робить "Беркут" і міліція. Це не наша з вами відповідальність?</seg>
               <seg>Ви знаєте, шановні колеги з Партії регіонів і комуністів, сьогодні починаються апеляційні суди по тим людям, яких затримали через оці наші спільні з вами рішення. І я думаю, що було би правильно, щоб хтось з вас пішов на ці апеляційні суди, подивився, що понаголосували, і вибачилися перед народом за те, що "кинули" країну і почали це виправляти. А почали з Верховної Ради. Тому що, насправді, ми з вами тут маємо оцю атмосферу недовіри і агресії припинити. Я хочу сказати, що це не є нормальним, що 150 журналістів побито було, понівечено "Беркутом", і ми досі не знаємо прізвища жодного, хто бив журналістів, і немає жодної заяви Верховної Ради з цього приводу. Це не є нормальним, коли сьогодні у Верховній Раді України б'ють жінок-депутаток, коли Лесю Оробець, коли Машу Іонову вдарили депутати від Партії регіонів і ми не почули підтримки навіть жінок від партії більшості і навпаки це виправдовується. Скажіть, будь ласка, чи може такий парламент нести мир в країну?</seg>
               <seg>Я хочу сказати, що дуже багато сьогодні залежить від позиції спікера Верховної Ради, який, насправді, має зрозуміти, що він є Головою парламенту, пане Рибак. І коли до вас звертаються депутати відносно того, що це є неприпустимим, коли отака от атмосфера твориться в парламенті, ви неп можете до того допускати, це ненормально, що тільки сьогодні ми почали обговорювати оці конфліктні питання в суспільстві.</seg>
               <seg>Тому я хочу звернутися до вас, шановні колеги, щоб ми не кивали головою на владу, ще на когось, а кожен почав з себе думати, про що ви голосуєте, що ви робите, як ви оцінюєте. Ми всі оцінюємо дії одне одного і почали ці зміни, в тому числі і Конституції...</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Завершуйте.</seg>
            </u>
            <note type="speaker">ГЕРАЩЕНКО І.В. ...</note>
            <u who="ГЕРАЩЕНКО І.В. ..." ana="#regular">
               <seg>до того, що потрібно змінити парламент. Парламент знову має стати парламентом, де депутати повинні ставитися один до одного з повагою і проходити тут всю цю процедуру.</seg>
               <seg>І також я вважаю, що буде правильним, якщо підсумком сьогоднішнього дня стане в першу чергу вибачення від парламенту перед українським народом за те, що було начебучено за останній місяць, це буде прекрасний, насправді, початок того, щоб ми почали повертатися далі до Конституції 2004...</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Партія регіонів, народний депутат Микола Рудьковський. Прошу.</seg>
            </u>
            <note type="time">(10:58:01)</note>
            <note type="speaker">РУДЬКОВСЬКИЙ М.М.</note>
            <u who="РУДЬКОВСЬКИЙ М.М." ana="#regular">
               <seg>Володимир Васильович, я не є членом Партії регіонів.</seg>
               <note>(Оплески)</note>
               <seg>Значить, шановні народні депутати, шановні колеги! Дійсно, ситуація, в якій опинилася на сьогоднішній день країна, потребує не тільки коментарів, але і дій депутатів Верховної Ради. Я думаю, що ми розуміємо, що політичні амбіції політиків, які мають рейтинг і готуються на вибори в 2015 році, не дозволять нам прийняти ті важливі рішення, які необхідні, потрібні на сьогоднішній день країні, до тих пір, поки ми не звернемося і не порадимося з народом.</seg>
               <seg>Я вважаю, що на цьому тижні треба прийняти Закон про референдум, поправити його, для того щоб ми могли забезпечити справедливе волевиявлення, щоб ми могли поправити склад Центральної виборчої комісії, щоб забезпечити повну довіру всього суспільства до результатів, і провести протягом слідуючого місяця референдум із кількох питань: парламентська чи президентська республіка, вибори пропорційні чи мажоритарні, зняття депутатської недоторканності, приватизація землі, Україна рухається в Європу чи в Митний союз, - і деякі інші питання, щоб політики на спекулювали на цих питаннях, а керувалися волею свого народу. Це, по-перше, дасть нам можливість прийняти новий текст Конституції, який буде відповідати очікуванням більшості і зніме всі політичні спекуляції.</seg>
               <seg>Після прийняття нового тексту Конституції, якщо ми приймемо рішення про формування виконавчих комітетів місцевими радами, нам, хочемо ми того чи не хочемо, ми повинні піти на дострокові вибори і парламенту, і місцевих рад, бо ми розширюємо повноваження парламенту. Люди на виборах не давали нам на це повноважень.</seg>
               <seg>Я притримуюсь позиції, що ми повинні обирати Президента в парламенті, і не тому, що мені не подобаються найбільш рейтингові кандидати. Я вважаю, що якщо ми в 2015 році підемо на вибори Президента і знову протиставимо Східну і Західну Україну, ми розвалимо її, ми знову побудуємо ворожу ситуацію в Україні. Я хочу, щоб депутати і Верховна Рада будували мир і злагоду і з'єднували нашими рішеннями країну, а не будували протиріччя. Давайте в цьому напрямку рухатися і політиків заклика…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую.</seg>
               <seg>Фракція "Батьківщина", народний депутат Княжицький. Прошу.</seg>
            </u>
            <note type="time">(11:01:25)</note>
            <note type="speaker">КНЯЖИЦЬКИЙ М.Л.</note>
            <u who="КНЯЖИЦЬКИЙ М.Л." ana="#regular">
               <seg>Шановні колеги! Ми завжди запізнюємося на крок. Колись було достатньо зняти Захарченка і покарати винних, потім – відправити у відставку. Зараз ми так говоримо теж, ніби там не наші діти стоять на Майдані і не наші діти-солдати, які охороняють тут (і мерзнуть) Верховну Раду. Ми не маємо на це право. Ми знаходимося в періоді, які пережили свого часу Польща, Іспанія. Їм вистачило мудрості забути минуле. Так, покарати винних, але забути минуле, для того, щоб разом будувати нормальне майбутнє. У нас іншого виходу немає.</seg>
               <seg>Нам потрібно змінити Конституції за моделлю європейських країн. Нам потрібно зробити уряд на основі цієї конституції, призначити вибори парламентські і президентські. Нам потрібно звільнити всіх політв'язнів. Юлія Тимошенко має брати участь в цих президентських виборах, і вона має бути тою людиною, яка в тому числі має дати гарантії тим людям, які разом хочуть будувати цю країну. У нас немає іншого виходу, як задуматися над тими, хто зараз сидить у тюрмах. У нас немає іншого виходу, як задуматися над половиною країни, яку від нас зараз хочуть відділити. Ви не розумієте, що відбувається зараз на вулиці. Ви не розумієте, що на нас дивиться зараз весь світ.</seg>
               <seg>Я хочу попросити тих дипломатів, які сидять тут. Я вірю, що в цей останній день, останні тижні нам вистачить цієї мудрості змінити Конституції, оголосити вибори, зробити новий уряд і випустити Тимошенко. Я закликаю дипломатів скликати негайно велику міжнародну конференцію по фінансовій допомозі Україні, яка знаходиться у важкій фінансовій кризі. Я вірю, що всі ми зробимо так, щоб ті люди, яких хапають зараз по вулицях, не амністії чекали за те, що вони невинні, а посміхалися всім нам тут разом: і тим, хто сидить тут в опозиції, і тим мудрим людям, які сидять тут в більшості. Ми спілкуємося. Це ваша відповідальність, така сама і наша. Давайте зупинимося і за найближчі дні виконаємо цей план.</seg>
               <seg>Дякую.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую.</seg>
               <seg>Об`єднання "Свобода", народний депутат Блавацький. Олександр Сич буде виступати, прошу.</seg>
            </u>
            <note type="time">(11:03:43)</note>
            <note type="speaker">СИЧ О.М.</note>
            <u who="СИЧ О.М." ana="#regular">
               <seg>Британський політолог Ентоні Сміт, найвідоміший у Європі дослідник націй, націоналізму, дав розрізнення між націоналізмом, фашизмом і нацизмом. Націоналізм – захист своєї нації. Фашизм – використання власної нації в інтересах панівної кліки. Нацизм – расова зверхність. У цьому я змушений погодитися з Петром Симоненко, що Україні загрожує диктатура фашизму як панівної кліки донецького бандитського клану, який намагається всю українську націю використати у своїх інтересах. І під словом "нація" хай має на увазі, хто як собі хоче – чи в етнічному, чи в політичному розумінні.</seg>
               <seg>У цьому сенсі Юрій Щербак, відомий український письменник, дійсно заслуговує премії Шевченка, бо його дилогію "Час смертохристів" і "Час великої гри" власне подали на здобуття цієї премії, бо він у своїй книзі "Час смертохристів: Міражі 2077" року передбачив цей час. Єдине, що він відбувається не в 2077 році, а у 2014, і бандота керує державою. Назверхньо держава нібито має ознаки української держави, нібито має бутафорні ознаки справжнього українського правителя – гетьмана, але насправді державою керує сірий князь.</seg>
               <seg>Насправді, Юрій Щербак помилився, бо не сірий князь, як схована десь в сутінках особа, а чорний князь бандитського режиму в Україні, і ця чорнота лякає своєю неприкритістю, тому що сьогодні захоплюють в заручники, викрадають і катують тих, хто хоче боротися з цією чорнотою, але завтра ця чорнота прийде до кожного з нас і вас, шановні члени Партії регіонів і шановні члени Комуністичної партії. А при цьому я хочу нагадати одну дуже важливу філософську сентенцію: "народ первинний, а влада вторинна". Народ обирає владу для того, щоби правити суспільством і виконувати його волю. Якщо влада перестає виконувати волю народу і знущається над його волею, рано чи пізно він таку владу, таку диктатуру скине. І наше завдання як обранців народу – допомогти народові, щоб це здійснилося мирно, задля збереження суспільної злагоди, задля збереження суверенної української держави і без того кровопролиття, на який сьогодні кидає українську націю, українську державу бандитський донецький клан.</seg>
               <seg>Слава Україні!</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Фракція "Батьківщина", народний депутат Ірина Луценко.</seg>
               <seg>Прошу, Андрій Шевченко буде виступати.</seg>
            </u>
            <note type="time">(11:06:54)</note>
            <note type="speaker">ШЕВЧЕНКО А.В.</note>
            <u who="ШЕВЧЕНКО А.В." ana="#regular">
               <seg>Колеги, я просто хотів, щоб ми разом подумали, як ми знову можемо стати парламентом країни. Тому що мені здається очевидним, якщо ми не знайдемо політичного рішення, то зметуть нас усіх.</seg>
               <seg>Я думаю, що ми повинні розуміти, що величезна відповідальність за ті смерті, які відбувалися, і за катування, які проходять, лежить на всьому українському парламентові. Тому що ми тут не знайшли спільного рішення. Я також думаю, що ми прекрасно розуміємо, що парламент не зміг до цього часу знайти рішення, бо йому активно заважали ззовні. Тому що періодично тут з'являються люди, які вважають, що вони краще за народних депутатів, в тому числі в найбільшій фракції, розуміють, як шукати це політичне рішення. Якщо ми цього не змінимо, на країну чекає катастрофа.</seg>
               <seg>Я тут, можливо, далеко не найстарший депутат у цьому залі, але до того, як став парламентарем, 12 років був журналістом. Я був одним із десятьох журналістів, які в ніч на 28 червня 1996 року ночували тут, у ложі преси. І я пам'ятаю, що ми тоді, коли була ухвалена Конституція, ми, журналісти, аплодували депутатам, бо ми бачили, як на наших очах кожен із політиків, із сірих, нецікавих політиків, ставали державним мужем, тому що приймали важливе для країни рішення.</seg>
               <seg>Я також і дитиною пам'ятаю 1991 рік. Коли 239 комуністів на якийсь момент забули, що вони комуністи, і відчули себе державниками, і проголосували за державну незалежність України. Мені здається, що зараз один із таких періодів, коли кожен із нас може знову увійти в історію.</seg>
               <seg>Чому цього не сталося до цього часу? Бо в залі було занадто багато сірості, занадто багато страху і занадто мало справжніх народних депутатів України. Я хочу, щоб ми пригадали, як голосувався останній цей псевдозакон про псевдоамністію, коли найбільша фракція країни українського парламенту зайшла сюди, без тексту, поламана через коліно, без обговорення, стоячи голосували за те, що навіть вони не знали, що потім, опускаючи очі, пояснювати що це було.</seg>
               <seg>Друзі, мені здається, що схоже більше на рабів на галерах, яких поставили і сказали: "Гребіть!". І всі бачать, що це гірська річка, і що попереду водоспад, і що зараз змиє туди всіх, і все одно як раби гребуть, гребуть, гребуть, тому що хтосьпоруч цим батогом отак ось хляскає.</seg>
               <seg>Якщо звернутися персонально до депутатів у фракції Партії регіонів, чи це, справді, та робота, якою ви хочете займатися? Олександр Сергійович Єфремов, чи те та фракція, якою ви по-справжньому можете пишатися? Сергій Тігіпко, коли ви третє місце на президентських виборах отримали, чи ви думали, що вами будуть прикривати такі голосування? Володимир Макеєнко, який голосував за Акт державної незалежності, Юрій Мірошниченко – представник Президента в парламенті, з яким ми разом законопроекти про громадянське суспільство реєстрували, чи це той парламент, яким ми можемо пишатися? Володимир Васильович Рибак, чи це та Верховна Рада, з якою ми можемо ввійти в історію?</seg>
               <seg>Тому, друзі, мені здається, що ми зараз в темній кімнаті, де кожен боїться зробити крок вперед, те, що може нам дати вихід, якщо ми разом з вами просвітлимо шлях попереду. Ціль очевидна для всієї країни – це чесні дострокові президентські вибори і це зміна до Конституції. Ось до цього ми повинні прийти. Є країни, де люди вмирають за права займатися політикою, зараз, на жаль, такою країною є Україна. І я знаю, що ті люди, які зараз вмирають і ризикують здоров'ям, вони стоять за те, щоб навіть люди з Партії регіонів, коли захочуть вийти на мирний протест, їх не розганяли. Якщо вони програють президентські вибори, щоб їх не…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Я прошу, прошу завершити.</seg>
            </u>
            <note type="speaker">ШЕВЧЕНКО А.В.</note>
            <u who="ШЕВЧЕНКО А.В." ana="#regular">
               <seg>… приїдуть з пікетом до когось чи будуть пікетувати якийсь орган влади, щоб їх там не розганяли "тітушки", щоб їх потім не знаходили із замотаними скотчем руками і ногами десь там у лісах під Києвом. Ті люди, які зараз стоять на Майдані, вони стоять за свободу і за право займатися політикою кожного українця. Давайте їх поважати, йти на зустріч. Я мрію, що українська Верховна Рада знову стане справжнім українським парламентом.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую.</seg>
               <seg>Від фракції "Свобода" буде виступати Олександр Мирний. Прошу.</seg>
            </u>
            <note type="time">(11:10:46)</note>
            <note type="speaker">МИРНИЙ О.Б.</note>
            <u who="МИРНИЙ О.Б." ana="#regular">
               <seg>Будь-які спроби виправити ситуацію починаються, мабуть, з аналізу помилок. Давайте спробуємо разом проаналізувати, яка помилка була головна суспільства? Головна помилка суспільства полягала в тому, що суспільство вірило, що влада представляє інтереси більшої частини суспільства, що влада чує і що влада може впливати на ситуацію.</seg>
               <seg>Головна помилка влади полягає в тому, що вона забула, що є речі важливіші за життя, якби це парадоксально не звучало. Тому що будь-які спроби залякати людей приводять до зворотної реакції. На що розраховувала влада, вбиваючи людей? На те, що з'явиться два-три трупи і весь Майдан розбіжиться. Є цей результат? Результат абсолютно протилежний. Сотні понівечених, мають всі сидіти по норам, по шпаринкам. І результат абсолютно протилежний. Влада не розуміє, що відбулися якісні зміни в суспільстві, що стала держава Україна, підкреслюю, держава. Що в цій державі люди знають, за що вони борються. Люди знають, як боротися, і люди готові іти до кінця.</seg>
               <seg>І головний посил для влади, що зупиняйтеся. Ті методи, які працювали в 90-х роках, ті методи, які працюють в латиноамериканських республіках, в Україні не працюють. Тому що це високоосвічена нація. Тому що це нація не рабів, це нація вільних людей. Тому що ці люди, ці люди, підкреслюю, в тому числі і на Сході, і на Півдні поважають себе, поважають сім'ю, поважають людей, які біля них і навколо них, знайомі і незнайомі. І ці люди разом, підкреслюю, те, що ніколи не було в нашій історії, разом готові відстоювати свої права. Пам'ятайте про те, що будь-яке не вирішення питання, просто буде тягнути за собою все більш і більш суворе покарання до тих людей, які не готові в силу тих чи інших причин іти на зустріч людям.</seg>
               <seg>Ми пам'ятаємо з вами про те, що немає термінів давності для злочинів. І наше з вами завдання, наше з вами, підкреслюю, зробити все, щоб більше жодної краплини крові не пролилося в Україні, тому що це шлях в нікуди. І тому що це не вирішить питання влади, і не вирішить питання тих людей, які цю владу підтримують. Тільки діалог, тільки поступки, тільки вміння чути суспільство допоможуть представникам влади і зберегти обличчя, і зберегти країну. Слава Україні!</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Об'єднання "Свобода", народний депутат Юрій Михальчишин.</seg>
            </u>
            <note type="time">(11:14:06)</note>
            <note type="speaker">МИХАЛЬЧИШИН Ю.А.</note>
            <u who="МИХАЛЬЧИШИН Ю.А." ana="#regular">
               <seg>Шановний Володимире Васильовичу, шановні народні депутати! Направду, фатальна ситуація, яка насувається на українську незалежність, змушує нас сьогодні бути, як ніколи, щирими та відвертими. Направду, сьогодні наступає момент, коли треба відкинути облудні ілюзії, фальшиву риторику, псевдо компроміси, треба відкинути страх і невпевненість. Сьогодні час називати речі своїми іменами.</seg>
               <seg>Можливо, комусь здається, що влада сильна як ніколи, міцна і тверда державна вертикаль, струнка як донецький терикон, міцна як запорізька сталь, гаряча як метал, що витікає із доменних печей "Азовсталі", але, направду, навряд чи це є так, товариство. Якщо порівнювати із ситуацією, яка вже мала місце в європейський історії, згадується картина Сальвадора Далі "Передчуття громадянської війни". Інша назва цієї картини мабуть не сподобається тим у сьогоднішній владі, хто бачить себе майбутніми піночетами і генералами франко. Це картина називалася "Варена конструкція із м'якими бобами". Саме це нагадує сьогоднішній владний організм, який намагається приховати свою нікчемність, абсолютну корумпованість, тотальну некомпетентність і непрофесіоналізм за металевими щитами "Беркуту", за кийками внутрішніх військ, за кулями найманців-спецпризначенців.</seg>
               <seg>Направду, коли згадуємо Іспанію, треба пам'ятати уроки тієї європейської трагедії, яка, на жаль, так близька українській. Працелюбний, мирний, творчий народ розділений не кордонами регіонів, не кордонами мови, не кордонами економічних та соціальних реалій, а розділений брутально корумпованою, тотально-продажною, антинаціональною владою. Я так розумію, що у цій залі, коли лунають заклики до засудження тоталітаризму, всі прагнуть засудити тоталітаризм у чужому виконанні. І в той самий час прагнуть приміряти на себе тогу як не римського імператора Нерона, так френч або гімнастерку радянського диктатора Сталіна.</seg>
               <seg>Треба розуміти, що ми живемо в час, коли український народ не дозволить реанімувати темне минуле. Нам не потрібен ні новітній Берія, ні новітній Гімлер. Нам не потрібні ні новітні Кагановичі, ні новітні Ріббентропи з Молотовими, які будуть ділити Україну. Нам потрібно відновити дух українських героїв: дух Залізняка і Гонти, дух Запорізького козацтва, дух Січового стрілецтва, дух героїв минулого, які живуть у сьогоденні. І ці герої сьогодні живуть і стоять на лінії фронту, на вулиці Грушевського. Ми вдячні їм за те, що вони роблять.</seg>
               <seg>Слава Україні!</seg>
            </u>
            <note>(Оплески)</note>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Фракція "Батьківщина", народний депутат Микола Катеринчук. Прошу.</seg>
            </u>
            <note type="time">(11:17:30)</note>
            <note type="speaker">КАТЕРИНЧУК М.Д.</note>
            <u who="КАТЕРИНЧУК М.Д." ana="#regular">
               <seg>Шановні народні депутати, я хочу, щоб ви віднеслись до моїх слів абсолютно серйозно. Всі ви розумні люди, у всіх є якесь минуле і напевно, я думаю, думаєте про якесь майбутнє.</seg>
               <seg>Я почну з того, що хотів би вам запропонувати стати зараз і хвилиною мовчання забезпечити пам'ять героїв Грушевського, будь ласка.</seg>
               <note>(Хвилина мовчання)</note>
               <seg>Дякую.</seg>
               <note>(Шум у залі)</note>
               <seg>Я хотів би нагадати вам, що у нас зараз шість вбитих, шість вбитих людей, у яких є родини, молодих хлопців, у яких, напевно, було б майбутнє. І я сьогодні не хочу вам читати моралі і взивати до вашої свідомості чи совісті. Я хочу, щоб ви зрозуміли тільки одне: сьогодні наше з вами завдання, і є всі можливості , щоб більше жертв не було.</seg>
               <seg>Володимир Васильович, я пропоную сьогодні прийняти рішення, щоб ми не закривали сесію, поки ми не приймемо рішення по Конституції. Якщо це потрібно, зміни до Закону про Конституційний Суд, але Конституційний Суд має виправити свою помилку, і ми маємо повернутися до Конституції 2004 року.</seg>
               <seg>Наступне. Якщо ми говоримо серйозно про врегулювання цього конфлікту, то Адміністрація Президента разом з Президентом, якщо вони продукують свої пропозиції, то треба обов'язково зараз відвести напругу протистояння силового через зміни в Кабінеті Міністрів. Міністр оборони має бути від опозиції, це ніколи і нікому не дасть навіть нагоди думати про те, що тут може бути військове якесь протистояння. Саме гаряче місце буде за столом переговорів, де воно і має бути. Тому це питання теж треба сьогодні вирішити, Володимир Васильович, для того, щоб ми встали на конструктивний шлях вирішення цього питання у мирний спосіб.</seg>
               <seg>І я впевнений, що тут достатньо здравих людей, достатньо відповідальних людей, які зможуть встати над свою страхом, встати над своєю невірою, тими питаннями, які нас розділяли, і вирішити питання сьогодні. Дякую за увагу. Слава Україні!</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую. Дві хвилини, Анатолій Кирилович, у вас і будемо завершувати.</seg>
            </u>
            <note type="time">(11:20:39)</note>
            <note type="speaker">КІНАХ А.К.</note>
            <u who="КІНАХ А.К." ana="#regular">
               <seg>Шановні співвітчизники, шановні народні депутати, масштаби суспільно-політичного протистояння, соціально-економічних проблем не мають аналогів, практично, за всі попередні вже 23 роки незалежності нашої держави. І дуже важливо, щоб наша розмова завершилася конкретними базовими принципами, які нас повинні об'єднувати.</seg>
               <seg>Перше. Політичне протистояння – це неспроможність держави захищати свої національні, економічні і політичні інтереси, створення умов збільшення залежності від зовнішньоекономічної кон'юнктури і перетворення України в територію, якою керують по-західному чи східному напрямку, без різниці, по зовнішнім сценаріям.</seg>
               <seg>По-друге. Дії, незалежно від сторін, які створюють загрози територіальної цілісності, силового протистояння – це однозначно, антидержавницькі дії.</seg>
               <seg>Третій принцип. Вихід з кризи тільки мирним правовим шляхом. На основі, у тому числі, мораторію з усіх сторін на силове протистояння.</seg>
               <seg>Однозначно, Конституцію необхідно вдосконалювати, особливо, в напрямку контролю суспільством за державною владою, делегування повноважень громадам, створення умов розвитку України як демократичної, конкурентоздатної держави. Це – вищий Закон держави, і ніколи не можна змінювати Конституцію під поточну особисту чи політичну кон'юнктуру. Все повинно бути жорстко у правовому полі, включаючи міжнародні стандарти.</seg>
               <seg>І на завершення, економіка. Це питання поки за межами уваги парламенту і створює дуже серйозні ризики загострення соціально-економічної системної кризи, і ми повинні об'єднати зусилля, щоб не допустити цього. Парламент повинен працювати і щогодинно віддавати борги українському народу. Дякую за увагу.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую.</seg>
               <seg>Шановні народні депутати, ми обговорили політичну ситуацію, тому є пропозиція, буде нарада керівників фракції, утворити якусь робочу групу з представників усіх фракцій, яка, робоча група, може узагальнити пропозиції і ініціативи, які прозвучали в ході нашого засідання та, може, підготує заяву Верховної Ради України щодо ситуації, яка склалася в державі і завтра можна було б цю заяву розглянути і прийняти по ситуації, заяву Верховної Ради України.</seg>
               <seg>Далі, декілька оголошень. Відповідно до статті 60 Регламенту Верховної Ради України, а також згідно з протоколом засідання депутатської фракції об'єднання "Батьківщина" від 16 січня повідомляється про виключення народного депутата України Забзалюка Романа Омеляновича з складу депутатської фракції "Батьківщина".</seg>
               <seg>Далі. Відповідно до статті 13 Закону України про статус народного депутата, Регламенту, згідно особисто поданої заяви повідомляється про входження народного депутата України Доценка Леоніда Миколайовича до складу депутатської фракції "Батьківщина".</seg>
               <note>(Оплески)</note>
               <seg>Оголошення. Згідно поданої заяви та відповідно до частини третьої статті 60 Регламенту Верховної Ради України повідомляється про вихід народного депутата України Гриценка Анатолія Степановича зі складу депутатської фракції "Батьківщина".</seg>
               <seg>Далі. Відповідно до статті 13 Закону України про статус народного депутата згідно особисто поданої заяви повідомляється про входження народного депутата України Круглова Миколи Петровича до складу депутатської фракції Партії регіонів.</seg>
               <note>(Оплески)</note>
               <seg>Шановні народні депутати, в виступах народних депутатів підіймалося дуже важливе питання про конституційну реформу, але погоджених матеріалів на даний час, які можна було б розглядати, у Верховній Раді немає.</seg>
               <seg>Нам на початку сесії треба розглянути порядок денний сесії і прийняти рішення, календарний план сесії, і ті питання, які піднімали депутати, нам треба розглядати.</seg>
               <seg>Учора на Погоджувальній раді керівники депутатських фракцій піднімали питання, щоб сьогодні у депутатів, керівників фракцій була можливість виступити і зробити перерву, щоб напрацювати проекти законів, які, можливо, винести на засідання Верховної Ради України.</seg>
               <seg>Різні думки. Хтось пропонує перерву на 30 хвилин, побалакати знову і нічого не підготувати, хтось до вечора, хтось сутками, каже, давайте працювати в залі, хтось каже: давайте сьогодні зробимо перерву попрацюємо, напрацюємо документи і в завтра в 10 годин продовжимо. То я хочу знати пропозиції фракцій і позафракційних.</seg>
               <seg>Тому я прошу по хвилині від фракцій і від депутатів. Прошу, ваші пропозиції, щоб можна було поставити на голосування і працювати. Чому я хочу таким чином поступити? Тому що приносять сюди заяви, кажуть, давайте оголосимо перерву, я виходжу в сесійну залу, а депутати кажуть: "Ви нам не даєте працювати, ви запрошуєте до себе керівників фракцій, а рішень ніяких не приймаєте". Тому давайте визначимося в сесійній залі.</seg>
               <seg>Я прошу, хто від фракції "УДАР"? Прошу, народний депутат Пинзеник, ваша пропозиція, фракції.</seg>
            </u>
            <note type="time">(11:28:09)</note>
            <note type="speaker">ПИНЗЕНИК В.М.</note>
            <u who="ПИНЗЕНИК В.М." ana="#regular">
               <seg>Шановний головуючий! Шановні народні депутати! Ми не маємо права сьогодні розглядати будь-яких питань, крім тих питань, які дозволяють нам врегулювати надзвичайно серйозну кризу в Україні.</seg>
               <seg>Ми не можемо і розходитися. Ми не можемо закривати очі, що є надзвичайно серйозні проблеми, які потребують рішень, а не розмов і не комісій. Тому наша пропозиція: сьогодні не робочі групи створюються, а рішення готуються. Рішення насправді є, навіть якщо вони не зареєстровані. Тому позиція нашої політичної сили "УДАР": збираються керівники фракцій, приймають узгоджену позицію по рішеннях, які треба приймати. І в першу чергу, ми всі добре розуміємо: ми всі стали заручниками… регіони так само, як і опозиційні сили, заручниками так званої зміни Конституції. Наше першочергове завдання – повернутися в русло Конституції, яка була змінена через пень-колоду, через коліно. Тому пропозиція – оголосити зараз засідання…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дайте продовжити.</seg>
            </u>
            <note type="time">(11:29:20)</note>
            <note type="speaker">ПИНЗЕНИК В.М.</note>
            <u who="ПИНЗЕНИК В.М." ana="#regular">
               <seg>…годині зібратися тут для прийняття потрібних країні рішень.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>О якій годині?</seg>
            </u>
            <note type="speaker">ПИНЗЕНИК В.М.</note>
            <u who="ПИНЗЕНИК В.М." ana="#regular">
               <seg>О четвертій.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>О 16-й годині – ви вносите пропозицію.</seg>
               <seg>Прошу, "Свобода", потім "Батьківщина". Олег Тягнибок, прошу.</seg>
            </u>
            <note type="time">(11:29:40)</note>
            <note type="speaker">ТЯГНИБОК О.Я.</note>
            <u who="ТЯГНИБОК О.Я." ana="#regular">
               <seg>Олег Тягнибок, фракція Всеукраїнського об'єднання "Свобода".</seg>
               <seg>Пане Голово! Ви вчора на Погоджувальній раді звинувачували опозицію в тому, що ми там ходимо до вас в кабінет і проводимо якісь кулуарні перемовини і результату немає ніякого. Я розумію, що вам потрібно було би оправдитися перед громадою, перед своєю фракцією…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Ви не дуріть народ! Це депутати кажуть, а не я…</seg>
            </u>
            <note type="speaker">ТЯГНИБОК О.Я.</note>
            <u who="ТЯГНИБОК О.Я." ana="#regular">
               <seg>Дозвольте мені завершити і не перебивати мене! Не перебивайте мене!</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Не дуріть народ! Це вимога депутатів! Хватить вже балачки і звинувачувати когось!</seg>
            </u>
            <note type="speaker">ТЯГНИБОК О.Я.</note>
            <u who="ТЯГНИБОК О.Я." ana="#regular">
               <seg>Отже я пропоную, щоб не було таких звинувачень в адресу опозиції, давайте отам в президії організуємо переговорний стіл і публічно при пресі, при депутатах, які сидять в залі, будемо говорити. Щоби ви потім не розказували, оправдовуючись перед своєю фракцією…</seg>
               <note>(Оплески)</note>
               <seg>…що влада не хоче йти на поступки, що влада не розуміє, що таке є перемовини, що ви не розумієте, що ви влада, і ви в першу чергу несете відповідальність за стан справ у державі, і ви маєте бути перші зацікавлені, щоб ситуація була вирішена.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Я ще раз кажу народним депутатам України, що ви підіймаєте питання, але проекту законів у Верховній Раді не має і не зареєстровані. І досить вести балачки і обманювати людей. Ще раз вам кажу. А депутати сьогодні, вимоги депутатів… Досить збиратися керівникам фракцій у кабінеті Голови Верховної Ради і не вирішувати питання. Із депутатами я згоден.</seg>
               <seg>Прошу, об'єднання "Батьківщина", Турчинов.</seg>
            </u>
            <note type="time">(11:32:46)</note>
            <note type="speaker">ТУРЧИНОВ О.В.</note>
            <u who="ТУРЧИНОВ О.В." ana="#regular">
               <seg>Шановні колеги, народ України чекає від Верховної Ради не яскравих виступів, не випуску пари, народ України чекає від Верховної Ради відновлення конституційного ладу. Це головна задача, яка може зупинити ескалацію насилля в Україні і вивести Україну з кризи саме мирним шляхом. Саме тому… Володимир Васильович, я вибачаюсь, ви ж слухайте пропозицію, чи потім поговоримо з вами? Саме тому ми вважаємо, що, крім рішення першого голосування, яке стосується Акту відновлення конституційного ладу, інші питання Верховна Рада розглядати не може.</seg>
               <seg>Ми внесли цей документ. Зараз він реєструється у парламенті. Ми просимо, щоб керівники фракцій його серйозно обговорили, роздали депутатам і по готовності ми вийшли в зал для спільного голосування. Це буде шлях для розв'язання страшної і небезпечної для країни кризи. Тому, ми вважаємо, коли є можливість до четвертої години встигнути проговорити…</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дайте завершити.</seg>
            </u>
            <note type="speaker">ТУРЧИНОВ О.В.</note>
            <u who="ТУРЧИНОВ О.В." ana="#regular">
               <seg>Коли є можливість до четвертої години це зробити, давайте перерву до четвертої години. Нема можливості до четвертої години це зробити, значить перерва до завтрашнього дня. Дякую.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Дякую. Це нормальна пропозиція. Нормальна пропозиція. То я хочу, щоб зал вирішив, щоб ми не звинувачували один одного. Партія регіонів, прошу, керівник фракції Олександр Сергійович Єфремов.</seg>
            </u>
            <note type="time">(11:33:13)</note>
            <note type="speaker">ЄФРЕМОВ О.С.</note>
            <u who="ЄФРЕМОВ О.С." ana="#regular">
               <seg>Дякую, Володимире Васильовичу. Нам потрібно узгоджене рішення. Рішення, яке б підписали всі керівники фракцій. Логічно було б, з моєї точки зору, щоб парламент в цей період працював, і щоб ми в залі розглядали узгоджені законопроекти.</seg>
               <seg>Але, якщо опозиція цього не підтримує, то, мабуть, було б логічно підтримати точку зору Турчинова. Якщо ми будемо готові працювати о 16 годині, ви зберете зал. Якщо ні, то перерва до завтра. Дякую.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Фракція Комуністичної партії України, ваша пропозиція. Є пропозиція? Немає.</seg>
               <seg>Прошу від позафракційних, Олег Ляшко. Хвилина, прошу. Пропозиція по проведенню і розгляду питання на сесії конституційної реформи.</seg>
            </u>
            <note type="time">(11:34:15)</note>
            <note type="speaker">ЛЯШКО О.В.</note>
            <u who="ЛЯШКО О.В." ana="#regular">
               <seg>Олег Ляшко. Звичайно, парламент не може розходиться і припиняти працювати, коли в Україні ллється кров. Тому, якщо парламент не скаже свого слова, знову заговорить вулиця.</seg>
               <seg>Я вважаю, що ми маємо приймати рішення, які дозволять розв'язати глибоку кризу, до якої призвела діяльність влади. Що для цього потрібно? Акт про повернення до Конституції 2004 року. Цей документ є, під ним зібрано підписи понад 226 народних депутатів. Володимире Васильовичу, давайте його ставити в зал і голосувати.</seg>
               <seg>Далі. Ми зареєстрували проект постанови 4076-1 – про відповідальність суддів Конституційного Суду, рішення яких привели до глибокої конституційної кризи в Україні, про звільнення суддів, призначених Верховною Радою.</seg>
               <seg>Далі. Чому і досі не функціонує комісія по розслідуванню викрадення і вбивства активістів антиурядових акцій протесту. Людей продовжують викрадати. Це ті питання, на які має Верховна Рада невідкладно дати відповідь.</seg>
            </u>
            <note type="speaker">ГОЛОВУЮЧИЙ.</note>
            <u who="В.В.РИБАК" ana="#chair">
               <seg>Шановні народні депутати, ми домовилися, що є одним із головних питань. Те, що Олег Валерійович Ляшко піднімав ще другі, ці питання є. Але є одне головне питання, яке треба розглянути і внести на розгляд Верховної Ради України.</seg>
               <seg>Я послухав пропозиції і давайте приймемо рішення, оголосити перерву до 16 години і в 16 годин зібратися і розглянути це питання. Домовились? Домовились?</seg>
               <seg>Ранкове засідання Верховної Ради України оголошую закритим. О 16 годині відбудеться вечірнє засідання Верховної Ради.</seg>
               <seg>Керівники фракцій, представник позафракційних, прошу зайти, щоб ми могли попрацювати і узгодити всі питання, які є на сьогоднішній день.</seg>
            </u>
         </div>
      </body>
   </text>
</TEI>
