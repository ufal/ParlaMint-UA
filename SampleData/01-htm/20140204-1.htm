Стенограма пленарного засідання
04 лютого 2014

<p align=center>ЗАСІДАННЯ ДРУГЕ</p>
<p align=center>Сесійний зал Верховної Ради України</p>
<p align=center>04 лютого 2014 року, 16 година</p>
<p align=center>Веде засідання Голова Верховної Ради України В.В.РИБАК</p>
<p align=center>&nbsp;</p>
<p>ГОЛОВУЮЧИЙ. Шановні народні депутати,&nbsp; прошу підготуватися до реєстрації. Увімкніть систему "Рада".</p>
<p>16:06:17</p>
<p>В залі зареєструвалося&nbsp;389 народних депутатів. Вечірнє засідання Верховної Ради України оголошую відкритим.</p>
<p>Шановні народні депутати,&nbsp; керівниками фракцій, головами комітетів, фахівцями проведені перемовини по варіантам розгляду питання –&nbsp; конституційної реформи.&nbsp; Але поки якихось законів для розгляду у Верховній Раді України не напрацьовано.</p>
<p>Я просив би дуже по дві хвилини надати слово керівникам фракцій для пропозицій. І потім приймемо рішення, як будемо далі працювати.</p>
<p>Я прошу керівників фракцій, хто сміливий, хто перший виступить? По дві хвилини.</p>
<p>Я прошу записатися від фракцій. І від позафракційних теж буде надано слово. Я прошу записатися.</p>
<p>"УДАР Віталія Кличка" фракція. Хто буде виступати? Увімкніть мікрофон Віталія Кличка. Прошу.</p>
<p>&nbsp;</p>
<p>16:08:29</p>
<p>КЛИЧКО В.В.</p>
<p>Шановні колеги, закінчилась нарада у Голови Верховної Ради Рибака Володимира Васильовича. Закінчилась тим, що ми почали&nbsp;заходити в казуїстику юридичну: скільки нам часу потрібно на це вирішити. Закінчилось тим, що зараз не реєструють документи. І впевнені в тому, що в будь-який час, який ми зараз затягуємо, робить все для того, щоб температура в суспільстві підвищувалась. Розуміючи, що питання у Верховній Раді не вирішуються, я отримав дозвіл від опозиційних і пішов зустрічався з Президентом України, де висловив йому таку ж саму позицію.</p>
<p>Позиція Президента, що ухвалення Конституції може зайняти від місяця до півроку. Хочу ще раз нагадати, що в&nbsp; країні політична криза, і півроку у нас часу нема чекати. Нам потрібно це питання вирішити. Нам потрібно повернутись до Конституції 2004 року тим же самим чином, так же швидко, як це було зроблено в 2010 році. І є чітка впевненість – ми можемо це зробити. Це політико-правове рішення.</p>
<p>Я звертаюсь до представників Партії регіонів. Будь ласка, від нас залежить наскільки ми швидко вирішимо цей конфлікт. Хочу ще раз застерегти від того, що зараз лунають сепаратистські настрої, настрої федералізації України. Це небезпечний шлях, який може привести до розколу України. Нам не потрібно&nbsp;&nbsp; &nbsp;&nbsp;шукати розбіжності,&nbsp; нам потрібно зараз вирішити це питання, і це питання немає часу відтягувати.</p>
<p>Тому наша пропозиція: зібрати голоси, проголосувати за конституційний акт повернення Конституції, зареєструвати цей акт і&nbsp; проголосувати за акт повернення Конституції 2004 року.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Я прошу,&nbsp; фракція&nbsp; "Свобода", Олег Ярославович Тягнибок. Прошу, дві хвилини у вас.</p>
<p>&nbsp;</p>
<p>16:10:46</p>
<p>ТЯГНИБОК О.Я.</p>
<p>Дякую. Олег Тягнибок, фракція&nbsp; Всеукраїнського об'єднання "Свобода".</p>
<p>Шановне товариство, дуже важливо, щоби парламент не просто включився в розв'язання системної суспільно-політичної кризи в&nbsp; Україні. Але ще надважливо, щоби парламент оперативно і вчасно вирішував ті проблеми, які перед нами виникають.</p>
<p>От дивіться, якщо&nbsp; би після 30 листопада була би реакція&nbsp; парламенту, Президента на побиття студентів, жінок, пенсіонерів на Майдані Незалежності,&nbsp; не виключено, що такого би не було. Якщо би не було тут голосування руками неконституційно&nbsp; за закони 16 січня, то так само і була би відповідна реакція, не виключено,&nbsp; що такого би не було. Якщо би відставка Азарова Президентом була підписана набагато раніше, то також не виключено, що того, що зараз твориться в Україні, не було би.</p>
<p>Саме тому&nbsp; звертаємося до усіх представників&nbsp; депутатського корпусу: перейміться цією відповідальністю і&nbsp; розумінням того, що треба вчасно і оперативно ухвалювати ті рішення, які може ухвалити найвищий законодавчий орган нашої держави.</p>
<p>Що зараз потрібно зробити? В першу чергу,&nbsp; це є&nbsp; питання звільнення заручників. І потрібно внести зміни&nbsp; і доповнення до Закону про декриміналізацію, і тоді&nbsp; напруга в суспільстві буде дуже швидко знята. А також випускати людей, які сьогодні є в ув'язненні.</p>
<p>Друге. Щодо конституційної реформи. Є два варіанти: або 4180 голосуємо&nbsp; 300&nbsp; голосами – і питання знято, або&nbsp; підтримуємо конституційний акт, запропонований&nbsp; представниками опозиції. Бо в противному випадку буде те, про що ми з вами&nbsp; говорили –&nbsp; втрата територіальної цілісності і національного суверенітету. Вже от Автономна Республіка Крим з своїм парламентом хоче звертатися до Росії, щоби&nbsp;&nbsp;&nbsp;&nbsp; ці брали її під свою опіку, в тому числі не виключено, під військову інтервенцію. Оце може завершитися для України крахом повним і знищенням. Слава Україні!</p>
<p>&nbsp;</p>
<p>ГОЛОВУЮЧИЙ. Я прошу, фракція "Батьківщина", Арсеній Петрович Яценюк.</p>
<p>&nbsp;</p>
<p>16:13:03</p>
<p>ЯЦЕНЮК А.П.</p>
<p>Пане Голово! Нездатний парламент вирішити питання по тій простій причині, що фракція Регіонів не хоче, щоб в країні була політична і економічна стабілізація.</p>
<p>Думаю, Володимире Васильовичу, якщо ви хочете... ви ж хочете, щоб була в країні&nbsp; політична стабілізація?</p>
<p>&nbsp;</p>
<p>ГОЛОВУЮЧИЙ. Да, я хочу.</p>
<p>&nbsp;</p>
<p>ЯЦЕНЮК А.П.</p>
<p>Хочете. От я думаю, дивіться, Микола Янович Азаров написав заяву про відставку. Може ви б послідували його принципу – написали заяву про відставку?</p>
<p>&nbsp;</p>
<p>ГОЛОВУЮЧИЙ. А ви радіти будете?</p>
<p>&nbsp;</p>
<p>ЯЦЕНЮК А.П. Потім ми би пішли і переконали Віктора Федоровича і якось би врегулювали ситуацію, бо я іншого шляху не бачу. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Арсеній Петрович, я думаю, що ви повинні написати заяву про відставку від керівника фракції "Батьківщина". Тому що сьогодні дуже багато і дуже погано ви працюєте.</p>
<p>Уже все, реплік немає.</p>
<p>&nbsp;</p>
<p>ЯЦЕНЮК А.П.&nbsp; <i>(Не чути)</i></p>
<p>&nbsp;</p>
<p>ГОЛОВУЮЧИЙ. Я прошу, давайте послухаємо Олександра Сергійовича Єфремова, давайте.</p>
<p>&nbsp;</p>
<p>16:14:30</p>
<p>ЄФРЕМОВ О.С.</p>
<p>Вы знаете, вот я не знаю, нечаянно или сознательно, но Арсений Петрович, по-моему, высказал основную мысль, которая у них в голове.&nbsp; <i>(Шум у залі)</i> То есть они не за чаяния людей борются, они борются за должности и делают все возможное, чтобы эти должности освободились, а они потом пришли. И радикализация переговорного процесса, который идет там за столом у Владимира Васильевича, она четко это подчеркивает. Я уже не знаю, кого они представляют: или они представляют себя любимых, или они все-таки выражают мнения людей и мнения Майдана.</p>
<p>&nbsp;Теперь, что касается возврата к Конституции 2004 года. Я не знаю, занимались ли мои коллеги чем-то в перерыве, я занялся и&nbsp; вытянул экспертную оценку всех европейских институтов по Конституции 2004 года. Нет ни одного человека в Европе, который был бы знаком с этой проблемой, имел рот – и негативно бы не сказал об этой Конституции. Мы теперь автоматом хотим все те проблемы, которые были с 2005-го по 2010 год вернуть назад, и это делается под одобрением якобы народа, который это хочет. Я думаю, что нет, это не так.</p>
<p>Теперь что касается дестабилизации ситуации. Мы договоримся здесь, действительно, до того, что у нас экономика разрушится. А за экономикой у нас последуют финансовые проблемы. Мы перестанем выплачивать пенсии и перестанем выплачивать заработные платы работникам бюджетной сферы. И, уважаемые представители оппозиции, вина за это будет на вас, и только на вас. Спасибо.</p>
<p>&nbsp;</p>
<p>ГОЛОВУЮЧИЙ. Фракція Комуністичної партії України, Петро Миколайович Симоненко. Прошу, дві хвилини.</p>
<p>&nbsp;</p>
<p>16:16:20</p>
<p>СИМОНЕНКО П.М.</p>
<p>Шановні громадяни України, зразу ж хочу заявити, що фракція Компартії в цій афері-провокації, яку намагаються започаткувати якраз так звана опозиція, приймати не буде. І я поясню чому.</p>
<p>Фракція Компартії твердо стоїть на тих позиціях, що всі зміни до Конституції треба вносити відповідно до XIII розділу Конституції, тобто конституційним, законним шляхом. Чому я про це кажу, шановні? І почуйте нас, комуністів! Бо якраз сьогодні дуже серйозна загроза, якщо відбудеться інше, бо з однієї, так і з іншої сторони, формуються сьогодні військові формування в Україні, незаконні, неконституційні, на Майдані повно зброї.</p>
<p>По-друге, країна може дійти до братовбивчого конфлікту. Ми бачимо, що заклики до так званого мирного протесту, ніхто не міг представити ще півроку, що вони будуть вирішуватися і вестися за допомогою "коктейлів Молотова". Захід і Схід формують загони самооборони сьогодні. У західних областях України запустили механізм виходу місцевої влади з-під порядкування центру. Опозиція сама почала руйнувати цілісність держави, створюючи народні ради. підтримуючи заклики до припинення сплати податків, перегляд повноважень обласних рад і адміністрацій. Закони України ігноруються на місцях. На місцях якраз екстремізм&nbsp; сьогодні є основною складовою діяльності так званих нових політиканів, керманичів народу України.</p>
<p>Очевидно, що в разі&nbsp; незаконно… неконституційних змін в Конституції в разі приходу до влади так званої опозиції Південь і Схід України візьме на озброєння ті ж самі методи, і те ж саме буде повторюватися у нас в Україні. Тому зміни до Закону… до Конституції повинні бути законними. Головна складова змін до Конституції – відміна посади Президента і федералізація України, тобто територіальні громади повинні вирішувати мовні, культурно-релігійні, економічні і інші питання шляхом якраз федерації… федералізації…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Володимир Михайлович&nbsp; Литвин. Я прошу від позафракційних ваші пропозиції.</p>
<p>&nbsp;</p>
<p>16:18:37</p>
<p>ЛИТВИН В.М.</p>
<p>Ну хай Ляшко. Я – потім. Ну незручно мені.</p>
<p>&nbsp;</p>
<p>ГОЛОВУЮЧИЙ. Дві хвилини. Народний депутат Ляшко. <i>(Шум у залі)</i> Я погодив. Олег Валерійович, я погодив. Прошу.</p>
<p>&nbsp;</p>
<p>16:18:53</p>
<p>ЛЯШКО О.В.</p>
<p>Олег Ляшко, позафракційний народний депутат, Радикальна партія.</p>
<p>Я думаю, що я висловлю думку не лише позафракційних народних депутатів, а всього українського народу. Нас люди вибрали сюди для того, щоб ми&nbsp; вирішували проблеми країни. Особливо сьогодні, коли країна в стані глибокої політичної кризи. І треба бути&nbsp; абсолютно безвідповідальними, щоб іти із зали парламенту, не розв'язавши цю кризу, не прийнявши рішення, які дадуть можливість розв'язати цю кризу. Дороги звідси немає! Як Папу Римського обирають: закривають, запечатають і не випускають&nbsp; поки не виберуть Папу Римського. У мене є така ж пропозиція: охороні Верховної Ради, Ільїну, коменданту, опечатати Верховну Раду, нікого з депутатів з зали Верховної Ради не випускати; істи,&nbsp; пити, води не давати, поки не приймуть рішення, які треба в інтересах країни. Поки не припиниться литися кров! Поки не припиняться протистояння!</p>
<p>Не здатні керівники фракцій домовлятися, давайте в залі&nbsp; парламенту, отут, домовляємося, <a name=Temp></a>кожен виступає – говоріть скільки завгодно. Людське життя – це найбільша цінність! Наше завдання – зберегти людські життя. Жодна політика, жодна посада, жодна амбіція не коштує життя людини! Сьогодні п'ятеро людей вже вбили. Скільки ще треба вбити людей, щоб нарешті ми в залі зрозуміли, що ми несемо відповідальність за долю країни?!</p>
<p>Тому я звертаюся до представників всіх фракцій і позафракційних народних депутатів. Якщо ми з вами розійдемося, якщо Верховна Рада не прийме рішення, не зупинить цю війну, завтра не буде Верховної Ради. Завтра сюди зайдуть люди і винесуть всіх на вилах: і лівих, і правих і тому подібне. Тому вирішуємо проблеми країни, не розходимося! Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати!</p>
<p>Володимир Михайлович, ви хочете виступити? Прошу.</p>
<p>&nbsp;</p>
<p>ЛИТВИН В.М. Шановні колеги, нас 43 позафракційних. Ну хоч ви послухайте колись позафракційних.</p>
<p>&nbsp;</p>
<p>ГОЛОВУЮЧИЙ. Да-да. Давайте.</p>
<p>&nbsp;</p>
<p>ЛИТВИН В.М. По суті проблеми. Я думаю, нам потрібно це питання розглянути і розглянути його цілісно. Можливо, шановні колеги, давайте у такий спосіб. Оголосити це питання. Є безліч напрацьовано пропозицій. Можливо, послухати Конституційний суд, чим він керувався, коли виносив на розгляд це питання. Послухати юристів, які є спеціалістами у галузі конституційного права, що вони рекомендують. До речі, останніми днями з'явилися публікації Віктора Мусіяки, Козюбри. Це розумні не заполітизовані люди, і вони пропонують реальні речі для того, щоб ми остаточно не розтоптали державу.</p>
<p>Тому очевидно, що є різні варіанти розглянути це питання. Але нам потрібно започаткувати рух у напрямі розв'язання цього питання і максимально наблизити його до правового поля, і узгодити позиції, прийняти рішення. Криком, перетискуванням ми, знову ж таки, нічого не вирішимо. Треба просто окреслити у якій формі і у якому форматі, у якому вигляді обговорити&nbsp; це питання спокійно,&nbsp; зважено і послухати спеціалістів. У тому числі з цього приводу&nbsp; є рішення, у тому числі&nbsp; нашим колегою, який запропонував внести зміни до Закону&nbsp; про Конституційний Суд з тим, щоб запропонувати йому переглянути своє рішення. Це&nbsp;&nbsp; буде у правовий спосіб. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp;</p>
<p>Шановні народні депутати,&nbsp; у нас є&nbsp; народний&nbsp; депутат&nbsp; з Майдана. Тому давайте послухаємо народного депутата, я у&nbsp; неділю слухав його виступ. Є Грушевський? Прошу, Грушевський Віталій&nbsp; Анатолійович, чоловік з Майдану. Прошу.</p>
<p>&nbsp;</p>
<p>16:23:25</p>
<p>ГРУШЕВСЬКИЙ В.А.</p>
<p>Результат того, що ми всі сміємося, змагаємося, хто більше&nbsp; любить Україну, і все це логічне продовження бездіяльності те, що люди вийшли на Майдан.&nbsp; І я прийшов до людей висловити свою подяку їм за те, що&nbsp; вони довели, що тільки&nbsp; вони мають безмежну силу, і довели, що всі повинні бути відповідальні за свої&nbsp; обіцянки і дії.</p>
<p>Але коли я виступав на Майдані і слухав промови, я побачив, що людям… і в їх очах було, що їм надоїло слухати&nbsp; з ранку до ночі&nbsp;&nbsp;&nbsp;&nbsp; пропозиції&nbsp; до антиконституційних дій, пропозиції до створення&nbsp; беззаконних народних рад. Люди&nbsp; від бездіяльності створюю Національні&nbsp; гвардії самооборони. І тому я запропонував прості сім пунктів, які люди сьогодні&nbsp; на Майдані можуть вже побачити результати реальної роботи.</p>
<p>Один з них – це&nbsp; створити списки тих чиновників на місцях, які зловживають владою, в судах і так по кожній ланці. І вже це є вирішення питання. І запропонував, що досить народним депутатам, лідерам політичних партій чи опозиція це, чи&nbsp; при владі, досить займатися популізмом, красномовством і спілкування через телекамери.</p>
<p>Потрібно працювати в українській громаді. І тому було запропоновано, що знайти інший шлях приходу до влади не за рахунок вулиці, а за рахунок кропіткої роботи кожного дня. І тоді люди самі виберуть хто буде Президентом української держави.</p>
<p>Питання до зміни Конституції. Не 226 депутатів, не 300 не можуть брати на себе таке рішення і вирішувати…</p>
<p>&nbsp;</p>
<p>ГОЛОВУЮЧИЙ. Дайте хвилину ще.</p>
<p>&nbsp;</p>
<p>ГРУШЕВСЬКИЙ В.А. Сорокамільйонну Україну. Потрібно спитати думку людей, створити робочу групу про референдум і виносити це питання на референдум. Але зміна до Конституції не вирішить це питання сьогоднішнього дня, корупція не дінеться. І той чиновник, який зловживав владою, він буде зловживати при любій, при любому устрою. Тому потрібно починати з кропітких кроків.</p>
<p>І тому пропозиція:&nbsp; всім об'єднатись, по кожній області, де є чиновники, де є суди, де правоохоронці, і потрібно уже сьогодні вирішувати це питання.</p>
<p>А прохання і бажання до всіх. Той, хто отримає владу вуличним шляхом, він так само її втратить не…</p>
<p>&nbsp;</p>
<p>ГОЛОВУЮЧИЙ. Дякую. Давайте прислухаємось до розумної людини!</p>
<p>Шановні народні депутати, о 17 годині продовжаться перемовини, щоб щось, можливо, напрацюємо до 10 години ранку на завтрашнє засідання. Тому вечірнє засідання Верховної Ради України я оголошую закритим. Керівників&nbsp; фракцій я прошу о 17 годині в кабінеті Голови Верховної Ради продовжити перемовини, продовжити нашу роботу. Нам потрібно на 10 годину напрацювати щось, щоб ми могли розглядати у залі Верховної Ради.</p>
<p>&nbsp;</p>
<p>&nbsp;</p>
<p>&nbsp;</p>

