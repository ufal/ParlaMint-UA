Стенограма пленарного засідання
24 лютого 2014
&nbsp;
<p align=center>ЗАСІДАННЯ СЬОМЕ (продовження)</p>
<p align=center>Сесійний зал Верховної Ради України</p>
<p align=center>24 лютого 2014 року, 16.05 година</p>
<p align=center>Веде засідання заступник Голови Верховної Ради України</p>
<p>&nbsp;</p>
<p>ГОЛОВУЮЧИЙ. Доброго дня, шановні народні депутати! Прошу сідати на свої місця.&nbsp; Прошу підготуватися до реєстрації і ввімкнути систему "Рада".&nbsp;&nbsp; Будь ласка.</p>
<p>16:08:31</p>
<p>Шановні народні депутати, я прошу сідати на місця. Вже&nbsp; зареєструвалося 292 народних депутатів.</p>
<p>Я бачу, що багато ще&nbsp; не встигли вставити свої картки.&nbsp; Прошу шановні колеги, прохання, щоб ми сьогодні дуже ефективно за нашою традицією попрацювали і прийняли дуже важливі законодавчі акти.</p>
<p>За традицією, шановні колеги, я з задоволенням&nbsp;&nbsp; хочу оголосити, що сьогодні день народження народного депутата України&nbsp; Кальченка Валерія Михайловича. Привітаємо його від Верховної Ради. (<i>Оплески).</i></p>
<p>Шановні колеги, відповідно до&nbsp; частини третьої статті 60 Регламенту Верховної Ради України&nbsp; та&nbsp; згідно особисто поданих заяв повідомляю про вихід з складу фракції Партії регіонів народних депутатів України: Клімова Леоніда Михайловича і Опанащенка Михайла Володимировича.</p>
<p>Наступне оголошення. Шановні колеги, відповідно до Регламенту Верховної Ради України я повідомляю про&nbsp; сформування депутатської групи&nbsp; "Економічний розвиток" в групі 33 народних депутата.&nbsp;&nbsp; Очолив групу народний депутат Кінах, заступником першим обрано народного депутата Хомутинніка. Список депутатів, колеги коли мої нададуть, я з задоволенням його зможу оголосити.</p>
<p>Шановні колеги, шановні народні депутати! Я, з вашого дозволу, хочу ще одну приємну інформацію оголосити. У нас тут в залі на балконі знаходиться олімпійська чемпіонка України Підгрушна Олена. <i>(Оплески)</i> Давайте привітаємо справжніх героїв і чемпіонів України! <i>(Оплески)</i></p>
<p>Я переконаний, що нова влада зробить все в Україні, щоб олімпійських чемпіонів в нас було якомога більше і щоб гідно наші спортсмени представляли нашу велику країну. Але для цього, шановні колеги, нам треба ефективно попрацювати.</p>
<p>Вам наданий порядок денний сьогоднішнього засідання. Шановні колеги, пропозиція є проголосувати його або, по традиції, перед розглядом кожного закону голосувати щодо включення його до порядку денного. Так краще. Давайте так будемо працювати.</p>
<p>Перший проект, який вноситься на ваш розгляд, це проект Постанови про вшанування учасників збройних конфліктів під час мирних акцій протесту.</p>
<p>Я надаю слово народному депутату Фаріон Ірині Дмитрівні.</p>
<p>І, шановні колеги, давайте порадимося. Дуже багато роботи у нас і в парламенті, і поза парламентом, і в першу чергу це стосується формування коаліційного уряду нової більшості.</p>
<p>Я би пропонував, шановні колеги, щоб ми з вами приймали рішення без обговорень. Можна з цим погодитися? Можна. Давайте. Будемо приймати рішення спочатку щодо включення до порядку денного цього питання і потім зразу надамо слово Ірині Дмитрівні.</p>
<p>Шановні колеги, прошу проголосувати за включення постанови 4213, назву якої я оголосив, до порядку денного. Прошу проголосувати.</p>
<p>&nbsp;</p>
<p>16:13:38</p>
<p>За-322</p>
<p>Рішення прийнято.</p>
<p>Прошу, Ірина Дмитрівна.</p>
<p>&nbsp;</p>
<p>16:13:53</p>
<p>ФАРІОН І.Д.</p>
<p>Пане Голово, колеги! Страшні слова, коли вони мовчать, тому сьогодні ця ситуація, коли, чесно кажучи, я не можу нічого від себе говорити, крім зачитання юридичного тексту, який, я сподіваюся, ви підтримаєте.</p>
<p>Отже, "Висловлюючи солідарність та підтримку цивільному населенню, що брали участь у мирних акціях протесту в Україні, з метою вшанування полеглих під час збройних конфліктів упродовж листопада 2013-го – лютого 2014 року та відання їм найвищої шани, керуючись Указом Президента України "Про звання "Герой України" від 02.02.2002 року, Верховна Рада України постановляє: доручити наступному Президентові України посмертно присвоїти звання "Герой України" полеглим цивільним учасникам збройних конфліктів під час мирних акцій протесту в Україні впродовж листопада 2013-го – лютого 2014 року. Ця постанова набирає чинності з моменту її прийняття".</p>
<p>Можливо, ми станемо чистіше після цього, мудріші і глибші. Дякую.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Шуфрича. Є ще бажаючі виступити. Будь ласка.</p>
<p>&nbsp;</p>
<p>16:15:04</p>
<p>ШУФРИЧ Н.І.</p>
<p>Дякую. Шановний головуючий, шановні колеги…</p>
<p>&nbsp;</p>
<p>ГОЛОВУЮЧИЙ. Я вибачаюсь. Нестор Іванович, давайте тоді за скороченою процедурою обговоримо&nbsp; це питання і приймемо рішення. Нема питань? Запишіться, будь ласка,&nbsp; на виступи. Я вже пообіцяв і Нестору Івановичу надав слово першому. Будь ласка.</p>
<p>&nbsp;</p>
<p>16:15:40</p>
<p>ШУФРИЧ Н.І.</p>
<p>Дякую. Шановний головуючий! Шановні колеги! Безумовно, питання, яке зараз пропонується до розгляду, має бути підтримано абсолютною більшістю цього залу. Люди загинули. Ми зараз вже починаємо розуміти: при яких обставинах, і хто давав злочинні&nbsp; накази, і хто давав відповідні вказівки. Ми переконані в тому, що винні мають бути покарані, а загиблим має бути віддана шана, і ми маємо сьогодні зробити все, щоб їх близькі відчували увагу і повагу з боку держави.&nbsp;</p>
<p>Але сьогодні ми маємо об'єднувати суспільство. У нашої фракції, і вона готова проголосувати більше, ніж 100 голосами, є пропозиція в пункті 1 виключити слово "цивільний" і проголосувати в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; включіть мікрофон народного депутата Капліна.</p>
<p>&nbsp;</p>
<p>16:16:51</p>
<p>КАПЛІН С.М.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Включіть мікрофон депутата Геращенко.</p>
<p>&nbsp;</p>
<p>&nbsp;</p>
<p>16:16:57</p>
<p>ГЕРАЩЕНКО І.В.</p>
<p>Шановні колеги! Я адресно зараз хочу звернутися до всіх депутатів в залі. Я хочу, щоб ви мене почули.</p>
<p>Безумовно, це дуже важлива ініціатива. Так само, як і важлива ініціатива нашої колеги пані Денисової, яка вже розробила законопроект про адресну допомогу всім родинам загиблих, зокрема про допомогу дітям. І я думаю, що нам якнайшвидше і це потрібно прийняти.</p>
<p>Більше того, шановні колеги (особливо ті, хто тут є забезпечені!), я вважаю, що кожен з вас має взяти на таку особисту підтримку родину, яка має дітей, до повного повноліття цих дітей, щоби їм допомагати.</p>
<p>Що стосується постанови, запропонованої нашими колегами із "Свободи", ми вважаємо, що не варто забирати слово "цивільних", тому що цивільні люди загинули через те, що військовим давала злочинні накази влада. І ми маємо про це чесно говорити. Так, там були серед військових виконавці, які так само загинули, але вони, на жаль, виконували в цей момент не свій обов'язок захищати народ України, а пішли, на жаль, по іншому шляху. І тому ми маємо захистити родини загиблих так само правоохоронців від того, щоб їх діти вони отримали навчання і таке інше, і Закон про соціальні гарантії буде стосуватися всіх.</p>
<p>Але що стосується героїв України, то це ті люди, які захищали в тому числі і наше право отут сидіти вільно в цій залі від хунти. І мені здається, що Партії регіонів навіть піднімати питання так не можна. І закликаємо всіх ходити на вулицю Інститутську, яка має бути перейменована на вулицю Героїв Небесної сотні, вклонятися їх пам'яті, які захистили демократію і незалежність України. Вони – Герої! Дякую.</p>
<p>&nbsp;</p>
<p>ГОЛОВУЮЧИЙ. Включіть, будь ласка, мікрофон народного депутата Парасківа, фракція Партії регіонів.</p>
<p>&nbsp;</p>
<p>16:18:59</p>
<p>ПАРАСКІВ О.Д.</p>
<p>Я підтримую пропозицію Шустера… Нестора Івановича. В тому, що в цій постанові потрібно виключити слово "цивільний".</p>
<p>&nbsp;</p>
<p>ГОЛОВУЮЧИЙ. Включіть, будь ласка, мікрофон народного депутата Мірошниченка фракції "Свободи".</p>
<p>&nbsp;</p>
<p>16:19:17</p>
<p>МІРОШНИЧЕНКО І.М.</p>
<p>Шановні колеги, шановні українці, я хочу звернутися, в першу чергу, до депутатів від Партії регіонів, аби ви згадали слова, вчорашні слова вашого, не знаю, нинішнього керівника чи вже екс-керівника фракції Олександра Єфремова. Який заявив, що всю відповідальність за кровопролиття і злочини, які було вчинено на вулицях Києва, несе Янукович та його оточення.</p>
<p>Саме Янукович та його оточення давали злочинні накази солдатам "Беркуту", Внутрішніх військ та інших спецпідрозділів стояти перед українцями, розганяти мирні акції протесту, стріляти в українців. Поки ми не розслідуємо злочини&nbsp;і не притягнемо до відповідальності тих, хто виконував злочинні накази. Однозначно ми не можемо ототожнювати людей, які загинули під час акцій протесту та тих, хто стояв проти них.</p>
<p>Також я хотів би дуже сказати важливу річ. Сьогодні ми протиставляємо людей, які виконували свій обов'язок і людей, які захищали свою державу добровільно, українці, які стояли і загинули на барикадах на вулиці Інститутській, вони стояли за всіх нас, за всіх вас, шановні депутати Партії регіонів, аби позбавити всю країну від режиму Януковича. І тому вони справжні герої. І їхній подвиг, і їхній вчинок іще нам належить усім оцінити належним чином. Ми, іще раз наголошуємо, "Небесна сотня", вона є справжніми героями. І не можна сьогодні ні збурювати суспільство українське, і не можна сьогодні об'єднувати всі приклади загибелі українців. Є герої, їм треба присвоїти ці звання. Ми отримали сучасних героїв і вони будуть прикладом для десятків і сотень майбутніх поколінь. Дякую.</p>
<p>&nbsp;</p>
<p>ГОЛОВУЮЧИЙ. Включіть, будь ласка, мікрофон народного депутата Мартинюка.</p>
<p>&nbsp;</p>
<p>16:21:28</p>
<p>МАРТИНЮК А.І.</p>
<p>Дякую. Мартинюк, фракція Комуністичної партії України.</p>
<p>Шановні колеги і шановний головуючий… Колега Терьохін, дайте можливість послухати головуючому, тому що я хочу внести, перед усім пропозицію до головуючого.</p>
<p>Олександр Валентинович, послухайте, будь ласка, і прошу всіх колег послухати. Давайте ми писати коректно наші законопроекти. Ми не можемо і не маємо права за Конституцією доручати Президенту. Ми можемо звернутись до Президента з пропозицією, тому що доручати, йому доручить тільки український народ, а Верховна Рада не наділена таким конституційним правом. Тому я пропоную змінити замість "доручити" – "звернутись" до наступного Президента України з пропозицією, далі за текстом. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, мені здається, що дуже коректна пропозиція Адама Івановича.</p>
<p>І, колеги, давайте все ж таки підтримаємо цей проект голосуванням з урахуванням пропозиції депутата Мартинюка.</p>
<p>Будь ласка, автору проекту декілька слів.</p>
<p>&nbsp;</p>
<p>16:22:47</p>
<p>ФАРІОН І.Д.</p>
<p>Я не мала наміру підходити сюди до трибуни і реагувати на те, що кажуть регіонали і комуністи. Але з огляду на те, що вони кажуть, я вам можу рекомендувати тільки одне: ви або стріляйтеся, або саморозпускайтеся.</p>
<p>&nbsp;</p>
<p>ГОЛОВУЮЧИЙ. Я вибачаюся, ну, це не відноситься до теми проекту. І, шановні колеги, я дуже прошу, давайте все ж таки в депутатській залі кожен має право висловлювати позицію. Друзі, опустіть руки.</p>
<p>І давайте ми будемо зараз працювати на відродження української економіки, яка знищена, на те, щоб більше крові на вулицях України не було, на те, щоби всі громадяни були захищені і на те, щоби пам'ять о героях була вічна. Саме тому з пропозицією щодо не доручати, а внести пропозицію Президенту, тобто з поправкою, є прохання, шановні колеги, проголосувати цю постанову.</p>
<p>Прошу включити систему "Рада", поставити на голосування. За основу і в цілому, будь ласка.</p>
<p>&nbsp;</p>
<p>16:24:09</p>
<p>За-346</p>
<p>Рішення прийнято.</p>
<p>Слава героям! <i>(Оплески)</i></p>
<p>Шановні колеги, прошу, давайте вшануємо їх пам'ять хвилиною мовчання.</p>
<p><i>(Хвилина мовчання)</i></p>
<p>Дякую. Прошу сідати.</p>
<p>Шановні народні депутати, давайте порадимося. У нас зараз в порядок денний засідання внесено два законопроекти, пов'язаних з ліквідацією спеціального підрозділу міліції "Беркут". Це важливе питання. Але ми зараз говорили з виконуючим обов'язки міністра внутрішніх справ. Необхідно не просто прийняти рішення щодо ліквідації, треба більш системно підійти до цього питання. І виконуючий обов'язки просить, щоб він разом з депутатами буквально за добу доопрацював ці проекти постанов з тим, щоби вони мали імперативний характер і чітко розв'язували з цим підрозділом, яка існує.</p>
<p>Те, що такого підрозділу більше не буде – це зрозуміло. Інше питання – є функції, які хтось зобов'язаний виконувати. Не функція - вбивати людей, а функція – захищати людей, боротися з особливо небезпечними злочинцями тощо і ці функції хтось повинен робити. І саме тому є прохання доопрацювати проекти разом з Міністерством внутрішніх справ з тим, щоби на найближчому засіданні ми їх прийняли. Нема заперечень? Нема заперечень. Дякую.</p>
<p>Шановні народні депутати,&nbsp; на ваш розгляд внесений проект Постанови про реагування на факти порушення суддями Конституційного Суду України присяги судді.</p>
<p>Перед тим як надати слово доповідачу, а це народний депутат Дерев'янко Юрій Богданович, є пропозиція включити цей проект постанови до порядку денного нашого засідання.</p>
<p>Прошу включити, я також дам слово, прошу систему "Рада", будемо голосувати. Обидва. Обидва законопроекти, я бачу, що там є альтернативний. Будь ласка, голосуємо за включення до порядку денного.</p>
<p>&nbsp;</p>
<p>16:26:44</p>
<p>За-324</p>
<p>Дякую.</p>
<p>Шановні колеги, 324 – за. Рішення прийнято.</p>
<p>І давайте приймемо з вами ще одне рішення, щоб все ж таки ми працювали виключно в межах Регламенту. Будемо без обговорення чи обговорення за скороченою процедурою, шановні? За скороченою процедурою.</p>
<p>Давайте тоді приймемо рішення щодо обговорення за скороченою процедурою, прошу проголосувати цю пропозицію. Хто –&nbsp; "за"?</p>
<p>&nbsp;</p>
<p>16:27:24</p>
<p>За-283</p>
<p>Рішення прийнято.</p>
<p>Я запрошую на трибуну народного депутата Дерев'янко. Будь ласка.</p>
<p>&nbsp;</p>
<p>16:27:35</p>
<p>ДЕРЕВ’ЯНКО Ю.Б.</p>
<p>Шановний Олександр Валентинович, шановні колеги, шановні українці! Як ви знаєте, 30 вересня 2010 року Конституційний Суд України прийняв рішення у справі щодо відповідності Конституції України Закону 2222, яким у неконституційний спосіб, привласнивши повноваження Верховної Ради України, вчинив спробу змінити Конституцію України. Цим рішенням Конституційний Суд порушив засадничий конституційний принцип народовладдя. Ви знаєте, 18 суддів Конституційного Суду розглядали це питання. Два судді Конституційного Суду, а саме: Шишкін і Стецюк,&nbsp; не голосували за це рішення. Проте інші судді Конституційного Суду дали можливість Президенту Януковичу узурпувати владу в Україні. Саме ці судді дали можливість узурпувати владу, що привело до тих жахливих наслідків, які ми бачимо сьогодні. Це привело до сотень загиблих, до тисяч покалічених, до поламаних доль, до величезної кількості людей, в яких позабирали майно, яких скалічили, яких били "тітушки", які впродовж трьох років ґвалтували Україну. Це зробили судді Конституційного Суду. Ті, які піддалися або піддалися тиску, це власне ті судді, які порушили свою Присягу судді Конституційного Суду.</p>
<p>Крім того,&nbsp; ці судді, а також ті судді, які були призначені пізніше, рішенням від 25 січня 2012 року дозволили Кабінету Міністрів вручну регулювати рівень…</p>
<p>&nbsp;</p>
<p>ГОЛОВУЮЧИЙ. Я прошу дати можливість завершити доповідь.</p>
<p>&nbsp;</p>
<p>ДЕРЕВ’ЯНКО Ю.Б. Дали можливість Кабінету Міністрів&nbsp; регулювати вручну всі соціальні виплати. Крім того, ці судді дали можливість не проводити вибори в місті Києві, чим порушили волевиявлення киян. Я хочу сказати, що на руках у цих суддів кров наших людей, кров наших загиблих побратимів.</p>
<p>Шановні народні депутати, судді Конституційного Суду, які приймали вище вказані рішення, порушили&nbsp; приписи статей 3, 19, 147, 153 Конституції України, що є незабезпеченням верховенства Конституції України, порушенням обов'язку захищати конституційний лад держави, конституційні права та свободи людини і громадянина і протирічити змісту присяги судді Конституційного Суду, чесному і сумлінному виконанню обов'язку судді Конституційного Суду.</p>
<p>Саме тому Верховна Рада пропонує: звільнити за порушення присяги суддів Конституційного Суду, які були призначені Верховною Радою, а саме: Головіна Анатолія Сергійовича, Колоса Михайла Івановича, Маркуш Марію Андріївну, Овчаренка В'ячеслава Андрійовича, Пасенюка Олександра Михайловича. Також пропонується Президенту України звільнити за порушення присяги суддів Конституційного Суду тих суддів, які були призначені Президентом України. Також цією постановою пропонується Раді суддів України у триденний строк скликати позачерговий з'їзд суддів України, на якому розглянути питання звільнення за порушення присяги суддів Конституційного Суду, які були призначені з'їзду суддів України.</p>
<p>Шановні народні депутати, звільнення суддів Конституційного Суду, які порушили присягу, це є перший крок на шляху люстрації судової системи, це є одна з головних вимог нашого суспільства і громадян України.</p>
<p>Шановні колеги, під стенограму, прошу Генерального прокурора, прошу Уповноваженого Верховної Ради по Генеральній прокуратурі забезпечити неможливість виїзду суддів Конституційного Суду за межі території України. Прошу Уповноваженого Верховної Ради по Генеральній прокуратурі забезпечити розслідування фактів порушення суддями Конституційного Суду всіх рішень, які вони приймали, і притягнути їх до&nbsp; відповідальності. Прошу, шановні народні депутати, підтримати постанову 4076 і звільнити суддів Конституційного Суду.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги! Є альтернативний проект народного депутата Ляшка Олега Валерійовича. Будь ласка, на трибуну.</p>
<p>&nbsp;</p>
<p>16:32:56</p>
<p>ЛЯШКО О.В.</p>
<p>Олег Ляшко, Радикальна партія. Олександре Валентиновичу, ви&nbsp; говорите так альтернативний, наче я пропоную не звільняти суддів, насправді він не альтернативний, а аналогічний.</p>
<p>Я пропоную звільнити суддів Конституційного Суду, призначених за квотою&nbsp; Верховної Ради, адже ці судді&nbsp; допомогли&nbsp; узурпувати&nbsp; Януковичу владу, наслідком якої є сьогоднішнє протистояння, кровопролиття. Цих суддів треба звільнити з вовчим білетом без вихідної допомоги, забрати в них всі зарплати і пенсії, які вони отримували, забрати в них все, що вони отримали від держави. Адже вони фактично допомагали Януковичу узурпувати владу і знищити державу. Олександре Валентиновичу, тобто&nbsp; немає значення, який&nbsp; проект голосувати чи мій, чи Дерев'янка –&nbsp;&nbsp; вони однакові.</p>
<p>Я щодо порядку денного. Олександре Валентиновичу, порядок&nbsp; денний, який ви підготували і запропонували, не відповідає історичному моменту. Я вимагаю, щоб ми&nbsp; сьогодні, не виходячи з&nbsp; Верховної Ради, розглянули кілька дуже важливих питань.</p>
<p>Перше. Прийняти рішення Верховної Ради, зобов'язати Державну прикордонну службу заборонити виїзд за кордон всім державним чиновникам: суддям, прокурорам, міліціонерам, керівникам органів центральної виконавчої влади, адже вони тікають з України, ми даємо їм можливість втекти. Люди на Майдані вкрай незадоволені.</p>
<p>Далі. Я вимагаю зараз невідкладно&nbsp; розглянути Верховній Раді&nbsp; питання&nbsp; про заборону Компартії України і Партії регіонів як злочинних організацій, на руках яких кров українських громадян. Ви не розповідайте мені казки про розділ країни, якщо ми будемо це голосувати, навпаки вся&nbsp; країна нам подякує, коли ми заборонимо Партію регіонів і&nbsp; Партію комуністів.</p>
<p>Олександре Турчинов, я звертаюся до&nbsp; вас іншого історичного&nbsp;&nbsp;&nbsp;&nbsp; &nbsp;моменту може&nbsp; не бути. Якщо ми зараз не приймемо це історичне рішення, суспільство нас не зрозуміє і не підтримає.</p>
<p>Слава України!</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я прошу записатися на виступи. Включіть систему "Рада".</p>
<p>До слова запрошується Ілик, народний депутат Ілик, фракція "Батьківщина".</p>
<p>&nbsp;</p>
<p>16:35:36</p>
<p>ІЛИК Р.Р.</p>
<p>Прошу передати слово Віктору Швецю.</p>
<p>&nbsp;</p>
<p>16:35:44</p>
<p>ШВЕЦЬ В.Д.</p>
<p>Шановні народні депутати, ми, представники опозиційних фракцій у Верховній Раді&nbsp; з першого дня винесення цього ганебного антиконституційного рішення Конституційним Судом ставили питання про те, що це рішення є абсолютно антиконституційним і таке, яке узурпує державну владу в Україні однією особою. Ми звертали увагу і суддів Конституційного Суду, і Генеральної прокуратури на явно незаконні рішення антиконституційні і ставили перед відповідними державними інституціями питання про порушення кримінальних справ і про притягнення винних осіб до сурової кримінальної відповідальності.</p>
<p>Але, на жаль, та влада, яка існувала на той час, відмовилася здійснити відповідні заходи кримінального переслідування проти цих осіб.</p>
<p>У зв'язку з цим, шановні колеги, я пропоную, перше, редакційно трохи змінити текст постанови, його резолютивну частину. Не просто звільнити суддів Конституційного Суду, а записати: "Верховна Рада постановляє: за вчинення антиконституційних дій і порушення присяги достроково припинити повноваження суддів Конституційного Суду та звільнити їх з посад…" І далі за переліком прізвища.</p>
<p>Другий пункт, доручити Генеральній прокуратурі України порушити кримінальне провадження по факту винесення незаконного&nbsp; антиконституційного рішення від 30 вересня 2010 року &nbsp;і всіх винних осіб притягти до кримінальної відповідальності. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я звертаюся зразу до шановного народного депутата Дерев'янка. Я прошу, фіксуйте, будь ласка, пропозиції. Я після виступів я дам вам слово, щоб ви уже запропонували остаточну редакцію, для того щоб її прийняла зала.</p>
<p>Будь ласка, слово надається народному депутату Мартинюку.</p>
<p>&nbsp;</p>
<p>16:37:51</p>
<p>МАРТИНЮК А.І.</p>
<p>Дякую. Мартинюк, фракція Комуністичної партії України. Шановні колеги, важко зрозуміти, за що ми маємо голосувати, бо, на превеликий жаль, я так і не зрозумів доповідача, що він доповідав: проект постанови, який є реальністю, чи те, що він хотів би щоб було у цьому проекті? Бо коли мова йде про кримінальне переслідування, коли мова йде про інші покарання, уже без суду і слідства, то ми з вами стаємо на ту ж стежку, якою засуджуємо Конституційний Суд: що вони неправильно зробили, а ми зараз, якщо вірити доповідачу, то на себе перебираємо функції судової і прокурорської інстанцій.</p>
<p>Тобто я дуже просив би доповідачів, оскільки у нас не вистачає матеріалів і немає, ми працюємо практично із голосу, конкретно і чітко говорити, що у постанові. Бо ваші колеги, доповідачу, які говорили про цей законопроект, говорили, що він доопрацьований, і в цьому доопрацьованому законопроекті немає тих питань, про які ви говорили, там лише йшла мова про звільнення суддів, а ви уже говорите про притягнення до відповідальності і інші наказові дії без суду і слідства.</p>
<p>Тому я ще раз і ще прошу: доповідачі, коли ви говорите, ви говоріть чітко, що все-таки пропонується і за що ми будемо голосувати, щоб ми голосували свідомо.</p>
<p>&nbsp;</p>
<p>ГОЛОВУЮЧИЙ. Народний депутат Мельник. Включіть, будь ласка, мікрофон.</p>
<p>&nbsp;</p>
<p>16:39:39</p>
<p>МЕЛЬНИК Є.І.</p>
<p>Прошу передати слово доктору юридичних наук Олександру Оксеньтійовичу Шевченку. Прошу включити мікрофон…</p>
<p>&nbsp;</p>
<p>16:39:48</p>
<p>ШЕВЧЕНКО О.О.</p>
<p>Народний депутат, фракція "Свобода", Олександр Шевченко.</p>
<p>Я хотів би звернути увагу шановних депутатів на той факт, що у п'ятому пункті проекту Постанови&nbsp; Верховної Ради говориться про те, що необхідно&nbsp; доручити заступнику Голови Верховної Ради України Кошулинському протягом двох днів звернутися від імені Верховної Ради України до Генерального прокурора України&nbsp; про порушення кримінальних проваджень щодо перевірки наявності ознак кримінальних порушень, передбачених Кримінальним кодексом України і так далі. І йде перелік суддів.</p>
<p>Сам же доповідач у своєму виступі сказав, що окремої думки дотримувалися такі судді Конституційного Суду як Шишкін Володимир&nbsp; Іванович і&nbsp; Стецюк. Але у рекомендаціях притягти до кримінальної відповідальності називається Шишкін Віктор Іванович і в проекті постанови і в пояснювальній записці. Питається, за що? За те, що займав окрему позицію, свою думку висловив? А тут же їх під один гамуз, як кажуть, підводять збудити кримінальну справу. Я думаю, що слід викинути прізвище Шищшкіна Віктора Івановича.</p>
<p>Окрім того, тут Ляшко бігає, кричить "заборонити Партію комуністичну і Партію регіонів". Шановні, Верховна Рада не наділена таким правом. Необхідно звертатися до суду і хай суд визначить, чи слід… чи є підстави, чи ні. Підготувати це питання і нормально його вирішити.</p>
<p>А тому я вважаю, не слід поспішати з цим питанням, треба його підготувати.&nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Слово надається народному депутату Геращенко. Включіть мікрофон.</p>
<p>&nbsp;</p>
<p>16:41:51</p>
<p>ГЕРАЩЕНКО І.В.</p>
<p>Передайте, будь ласка,&nbsp; народному депутату Романюку. Дякую.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Романюка.</p>
<p>&nbsp;</p>
<p>16:41:58</p>
<p>РОМАНЮК Р.С.</p>
<p>Дякую.&nbsp; Фракція "УДАР Віталія Кличка", Роман Романюк. Наша фракція буде&nbsp; підтримувати&nbsp; прийняття проекту цієї постанови. Ми вважаємо, що судді&nbsp; Конституційного Суду, які зухвало приймали незаконні рішення та привласнювали повноваження Верховної Ради&nbsp; України, підлягають звільненню.</p>
<p>Ми підтримуємо оновлення складу Конституційного Суду України, а також будемо голосувати за проект цієї постанови. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, увімкніть мікрофон народного депутата Шуфрича. Будь ласка.</p>
<p>&nbsp;</p>
<p>16:42:53</p>
<p>ШУФРИЧ Н.І.</p>
<p>Дякую. Шановний головуючий, шановні колеги! Я хочу звернутися зараз до всієї України і всіх, хто нас бачить і чує.</p>
<p>Сегодня мы станем свидетелями первого акта наказания и привлечения к ответственности людей <i>(Шум у залі)</i>, которые привели к тому, что в Украине и на улицах Киева пролилась кровь. Эти судьи Конституционного Суда своим решением от 30 сентября 2010 года фактически узурпировали власть, и это стало первопричиной, которая привела к гибели наших граждан с одной и с другой стороны барикады.</p>
<p>Сегодня мы привлечем их к ответственности. И я надеюсь, что Генеральная прокуратура и Министерство внутренних дел, и Служба безопасности доведут начатое в этом зале. Эти люди должны быть покараны, и это должно быть началом наказания для тех, кто…</p>
<p>&nbsp;</p>
<p>ГОЛОВУЮЧИЙ. Я прошу, дайте завершити виступ.</p>
<p>&nbsp;</p>
<p>ШУФРИЧ Н.І.&nbsp; И это должно быть началом наказания для тех, кто привел своими действиями к смерти наших граждан с одной и другой стороны барикады. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, слово надається народному депутату Петренку.</p>
<p>&nbsp;</p>
<p>16:44:38</p>
<p>ПЕТРЕНКО П.Д.</p>
<p>Шановні колеги, я як один із співавторів цієї постанови хотів би внести ясність в ситуацію. Дійсно, ми як Верховна Рада, єдиний легітимний орган, не маємо права роботи антиконституційні дії, в тому числі і стосовно питань призначення і звільнення суддів Конституційного Суду. Та постанова, яка зараз фактично розглядається в сесійній залі, вона передбачає чіткий, конституційний спосіб реалізації повноважень Верховною Радою щодо звільнення суддів, в тому числі і суддів Конституційного Суду за порушення присяги. Факти порушення присяги є очевидні і вони встановлені в преамбулі цієї постанови. Судді Конституційного Суду з порушенням статті 19 Конституції перебрали на себе фактично функції Верховної Ради, змінивши Конституцію, зробивши спробу зміни Конституції. Окрім того, ці судді Конституційного Суду виносили цілу низку інших одіозних рішень, які обмежували або позбавляли прав громадян передбачених Конституцією. Я хочу всіх зараз завірити і внести ясність по тексту резолютивної частини постанови. Я буквально зачитаю текст резолютивної частини, це на відповідь нашим колегам…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>ПЕТРЕНКО П.Д. Верховна Рада Україна постановляє відповідно до пункту 5 частини п'ятої статті 126 Конституції України звільнити за порушення присяги суддів Конституційного Суду: Головіна Анатолія Сергійовича; Колоса Михайла Івановича; Маркуш Марію Андріївну; Овчаренка В'ячеслава Андрійовича і Пасинюка Олександра Михайловича. Це ті судді, які були призначені, обрані вірніше, Верховною Радою за нашою квотою. Так само ми пропонуємо виконуючому обов'язки Президента України звільнити за порушення присяги суддів Конституційного Суду України, які були призначені на цю посаду, а саме Бауліна і Вдовиченка. Так само ми пропонуємо Раді суддів України негайно у триденний термін скликати з'їзд суддів України, на якому розглянути питання щодо звільнення за порушення присяги суддів Конституційного Суду: Бринцєва, Гультая, Запорожця, Сергейчука і Шаптало.</p>
<p>Я хочу вас повідомити, що саме ці судді Конституційного Суду приймали рішення від 30 вересня 2010 року, саме ці судді Конституційного Суду приймали ще низку рішень, які стосувалися обмеження виборчих прав громадян і обмеження прав громадян на соціальний захист, коли фактично було надано право Кабінету Міністрів без внесення&nbsp;відповідних законодавчих ініціатив обмежувати пільги для громадян України. Але більша частина – 99 відсотків суддів приймали рішення Конституційного Суду від 30 вересня 2010 року щодо змін Конституції. Ті судді, які оголошували окремі думки і були прости рішення, прийняття рішення від 30 вересня 2010 року, звичайно, не ввійшли в перелік суддів і щодо них ми не ставимо питання щодо звільнення їх за порушення присяги. Прошу це так само врахувати для всіх членів парламенту при голосуванні за даний проект постанови.</p>
<p>Ми зобов'язані дати оцінку діям суддів, які порушили присягу і фактично підштовхнули країну до громадянського протистояння. Дякую.</p>
<p>&nbsp;</p>
<p>ГОЛОВУЮЧИЙ. Прошу на трибуну народного депутата Дерев'янка Юрія Богдановича для того, щоб він прокоментував ті пропозиції, які були внесені народними депутатами до цієї постанови і запропонувати остаточний варіант, який буде поставлений на голосування. Будь ласка, Юрій Богданович.</p>
<p>&nbsp;</p>
<p>16:48:26</p>
<p>ДЕРЕВ’ЯНКО Ю.Б.</p>
<p>Шановні колеги, надійшла поправка. Там, де було написано "звільнити суддів Конституційного Суду за порушення присяги" пропонується сформулювати "достроково припинити повноваження та звільнити суддів Конституційного Суду за порушення присяги судді".</p>
<p>Наступна поправка. Пропонується там, де було доручення Президенту України, запропонувати Президенту України сформулювати, запропонувати виконуючому обов'язки Президента України.</p>
<p>Наступна поправка. Доповнити постанову наступним пунктом. "Генеральній прокуратурі України порушити кримінальне провадження по факту внесення Рішення Конституційного Суду №20-рп/2010 і притягти усіх винних осіб до відповідальності".</p>
<p>Шановні народні депутати, прошу підтримати проект постанови з урахуванням оголошених поправок.</p>
<p>&nbsp;</p>
<p>ГОЛОВУЮЧИЙ. Одну хвильку!</p>
<p>Я прошу шановного доповідача, давайте тримає руку, я так розумію щодо правок до цієї постанови народний депутат Лабунська і народний депутат Мірошниченко.</p>
<p>Я прошу надати їм одну хвилину для свої пропозицій. Будь ласка, залишайтеся на трибуні і прокоментуйте їхні пропозиції.</p>
<p>&nbsp;</p>
<p>16:49:56</p>
<p>ЛАБУНСЬКА А.В.</p>
<p>Шановні колеги, я хочу звернути увагу, що судді, які приймали участь у розгляді цього злочинного рішення, дехто з них вже не є суддями Конституційного Суду. І я прошу звернути увагу, що якраз пан Стрижак, вони вже були, який був доповідачем по цій справі, він вже не є суддею Конституційного Суду. І треба, може, в постанові прописати, що якраз у складі, в якій було винесено, тому сьогодні ті судді, які приймали участь в розгляді цього питання (винесене рішення) і сам доповідач, який готував це, виходить, що він уникає відповідальності. Я прошу це теж врахувати. Дякую.</p>
<p>&nbsp;</p>
<p>ГОЛОВУЮЧИЙ. Прокоментуйте, будь ласка.</p>
<p>&nbsp;</p>
<p>16:50:55</p>
<p>ДЕРЕВ’ЯНКО Ю.Б.</p>
<p>Щодо цієї поправки. Хочу звернути вашу увагу, що, власне, Генеральна прокуратура, ми просимо Генеральну прокуратуру порушити кримінальне провадження по факту винесення рішення і притягнути усіх винних осіб, усіх: і тих, хто готував, і тих, хто підказував, і тих, хто зараз суддя, і тих, хто зараз уже не суддя, усіх винних осіб до відповідальності.</p>
<p>Тому ця поправка в цій редакції врахована.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Мірошниченка.</p>
<p>&nbsp;</p>
<p>16:51:16</p>
<p>МІРОШНИЧЕНКО Ю.Р.</p>
<p>Шановний пане Юрію, шановні мої колеги! Коли ми так зараз ставимо питання про відповідальність суддів, які, як на мій погляд, не є коректним. Оскільки вони визнали неконституційним закон 2222. Чи готові ви ставити про відповідальність парламенту, який мав розглянути це питання і внести зміни до Конституції?</p>
<p>Адже зараз тут в залі сидять люди, які підписували це подання, які голосували за цілу низку законів про адмінреформи, які ми вчора скасовували. Я думаю, що має бути і наше сумління, пане Юрію, коли ми говоримо, що хтось винен. Треба про себе пам'ятати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Рудьковського і будемо приймати рішення в редакції, яку запропонував Юрій Богданович.</p>
<p>&nbsp;</p>
<p>16:52:08</p>
<p>РУДЬКОВСЬКИЙ М.М.</p>
<p>Шановні народні депутати, я вважаю, що ми в постанові, і я прошу автора внести відповідні зміни, бо постанова не роздана, передбачили, що не лише за відміну конституційної реформи. Були ще одіозні рішення, які вся країна знає: щодо третього строку Леоніда Даниловича Кучми, були рішення щодо відміни Закону, дії Закону "Про дітей війни", щодо дії соціальних законів. От оці всі рішення суддів Конституційного Суду повинні бути предметом розгляду правоохоронних органів. Це перше.</p>
<p>Друге. Враховуючи те, що ми плануємо протягом 3 місяців розглянути зміни до Конституції щодо місцевого самоврядування, потрібно, щоб саме з’їзд правників формував склад Конституційного Суду, а не Верховна Рада за своїми інтересами, виходячи з політичних інтересів тих чи…</p>
<p>&nbsp;</p>
<p>ГОЛОВУЮЧИЙ. Будь ласка, я запитую у доповідача. Юрій Богданович, з вашими правками ми готові ставити на голосування?</p>
<p>&nbsp;</p>
<p>ДЕРЕВ'ЯНКО Ю.Б. Так.</p>
<p>&nbsp;</p>
<p>ГОЛОВУЮЧИЙ. Так. Шановні колеги, я прошу…</p>
<p>Просить щодо поправки Олег Ігоревич Махніцький. Будь ласка.</p>
<p>&nbsp;</p>
<p>16:53:40</p>
<p>МАХНІЦЬКИЙ О.І.</p>
<p>Олег Махніцький, Всеукраїнське об'єднання "Свобода".</p>
<p>Я взяв просто слово, попросив, тому що до мене було звернення. Я хочу дати зразу відповідь, що Генеральною прокуратурою розглядається і досліджуються ці питання, які були порушені, в тому числі щодо зловживань суддями Конституційного Суду, щодо фактів можливого отримання хабара і є інформація, дано вказівку органам внутрішніх справ, є інформація про те, що навіть в тих списках, які були знайдені на території Межигір'я, списки осіб, яким давалися хабарі, фігурують судді. Тобто ці питання досліджуються, вони ретельно будуть досліджені. Дякую.</p>
<p>&nbsp;</p>
<p>ГОЛОВУЮЧИЙ. Олег Ігоревич, я планував вам надати слово після того, як ми проголосуємо цей закон, щоб ви проінформували нас взагалі,&nbsp;як ми домовлялись, по тим подіям, які розслідує прокуратура у зв'язку з дорученням Верховної Ради.</p>
<p>Шановні колеги, я прошу сідати, шановного депутата Дерев'янко. І, колеги, прошу також сісти на свої місця.</p>
<p>Єдине, що я прошу, колеги, нагадую, що відповідно до Конституції, народні депутати голосують особисто. Прошу, шановні колеги, підготуватися до голосування.</p>
<p>На голосування ставиться проект Постанови про реагування на факти порушення суддями Конституційного Суду України присяги суддів (№ 4076). Будь ласка, включіть систему "Рада".</p>
<p>&nbsp;</p>
<p>16:55:30</p>
<p>За-307</p>
<p>Дякую. Рішення прийнято.</p>
<p>307 голосів. Проект ми голосували за основу і в цілому, я нагадую.</p>
<p>Шановні колеги, наступне питання порядку денного ми розглянемо&nbsp; після інформації, яку нам надасть Уповноважений Верховної Ради з питань Генеральної прокуратури Махніцький Олег Ігорович. Будь ласка. Будь ласка, Олег Ігорович.</p>
<p>&nbsp;</p>
<p>МАХНІЦЬКИЙ О.І. Шановні колеги, за цей період роботи Генеральної прокуратури, з часу якого мене призначено Уповноваженим, я можу повідомити про ті заходи, які провела прокуратура.</p>
<p>Отже, справа проти перших посадових осіб держави і правоохоронних органів за організацію масових вбивств в цій справі, на сьогоднішній день, визначається оголошення підозр. Я можу в загальному повідомити, що по справі фігурує і буде оголошено приблизно біля 50 особам,&nbsp; з них&nbsp; це є вищі посадові особи правоохоронних органів. Розпочати розслідування&nbsp; в цьому впровадженні за фактом вчинення&nbsp; умисних вбивств 74 громадян України, які були вчинені в місті Києві під час акцій протесту в центрі&nbsp; столиці. За ознаками злочину передбаченого статтею 115 частиною першою, тобто це є вмисне вбивство при обтяжуючих обставинах. В ньому об'єднано, як я вчора повідомляв, 74 провадження про умисні вбивства цивільних учасників акцій протесту.</p>
<p>Для проведення досудового розслідування кримінального провадження створено слідчу групу, до якої ввійшли слідчі з особливо важливих справ Головного слідчого управління Генеральної прокуратури України,&nbsp; а також слідчі з територіальних прокуратур загальною кількістю 44 особи.</p>
<p>Керівництву СБУ та МВС України запропоновано виділити 250 оперативних працівників з&nbsp; метою оперативного супроводу вказаного кримінального провадження. У кримінальному провадженні вже на цей час виконано ряд слідчих та оперативно-розшукових дій. Направлено доручення щодо встановлення свідків вбивств людей та осіб,&nbsp; які їх вчинили. Встановлення&nbsp;&nbsp; відеозаписів з камер спостереження, розташованих в центральній частині міста Києва, з метою огляду записів. Направлені листи до&nbsp; установ, організацій, що розташовані в центральній частині міста Києва з метою витребування відеозаписів подій в період з&nbsp; 18 по 21 лютого 2014 року.</p>
<p>До МВС України&nbsp; направлено запити про надання інформації щодо працівників, які були задіяні під час сутичок з учасниками акцій протесту та&nbsp; про їхнє озброєння. Також з МВС витребувано накази, положення, які регулюють діяльність органів міністерства під час масових заходів, а також які регламентують порядок застосування міністерства вогнепальної зброї. Також до МВС скеровано запит про надання&nbsp; інформації про вид та номери зброї, яку видавали кожному працівнику, який приймав участь у сутичках в центрі міста Києва.</p>
<p>Проведено огляди&nbsp; місця подій, зокрема, будівля&nbsp; Національного банку України та територія на вулиці Інститутській, де вчора було виявлено елементи снайперської зброї, гільзи, а також кулю, а також пошкоджені отвори дерева. Призначено і проводяться судово-медичні експертизи і балістичні експертизи.</p>
<p>Я хочу також повідомити, що вчора, коли було витребувано з органів Міністерства внутрішніх справ кримінальні справи, це 74 кримінальні… окремі кримінальні справи по фактах вбивства, про це я повідомляв вчора, то в цих кримінальних… серед матеріалів&nbsp; кримінальної справи не було жодного процесуального акту, крім протоколу огляду місця події. Тобто жодного розслідування, жодні слідчі дії у всіх кримінальних справах органами внутрішніх справ до моменту, коли ці справи були отримані Генеральною прокуратурою, не проводилося.</p>
<p>Також встановлюються представники Міністерства надзвичайних ситуацій, які приймали участь у гасінні пожеж та надавали допомогу потерпілим у сутичках з працівниками МВС.</p>
<p>В цей час у кримінальному провадженні слідчими Генеральної прокуратури України за участю спеціалістів проводяться також інші слідчі дії, огляди місяця подій на вулиці Інститутській та прилеглих територій.</p>
<p>Наступна справа – це справа по побиттю студентів 30 листопада 2013 року, яка була закрита, як ви пам'ятаєте. Це справа, яка попала під амністію. На сьогоднішній день порушено відновлено провадження по цій кримінальній справі за статтею 340. Ця стаття передбачає відповідальність за перешкоджання мирним зборам і мітингам шляхом застосування насильства, а також вирішується питання про порушення по цих фактах кримінальної справи за ознаками вчинення тероризму.</p>
<p>Крім цього, вирішимо питання про звільнення засуджених з так званої "Васильківської справи", і станом на цей час всіх трьох засуджених по цій справі осіб звільнено з-під варти.&nbsp; <i>&nbsp;(Оплески)</i></p>
<p>Також Генеральною прокуратурою спільно з Міністерством внутрішніх справ розслідується кримінальна справа за фактом незаконного викрадення Луценка і Вербицького. Приступили вже до перших затримань. І станом на цей час затримано двоє осіб – це є високопосадовці Міністерства внутрішніх справ <i>(Оплески)</i>.</p>
<p>Також витребувано слідчим управлінням Генеральної прокуратури з суду кримінальна справа за фактом замаху на життя Чорновол для подальшого розслідування. Перекваліфіковано цю кримінальну справу на замах на вбивство.</p>
<p>Також вирішується питання щодо можливих кваліфікацій за ознаками злочину "тероризм". Витребувано також Генеральною прокуратурою для подальшого розслідування кримінальну справу за фактом викрадення Булатова.</p>
<p>Доручено всім територіальним органам прокуратури з'ясувати по всіх справах, що стосується знесення пам'ятників Леніна. Це справи, які були незаконно порушені на порожньому місці: за знесення пам'ятників Леніна.</p>
<p>І ще одна справа. Як ви пригадуєте, під час подій на Майдані, щодо тортур, катування Гаврилюка, якого роздягали на морозі працівники "Беркуту". Також винесено вже підозру по цій справі декільком працівникам міліції і вирішується питання про їхнє взяття під варту <i>(Оплески)</i>.</p>
<p>Крім цього, проведеною перевіркою в Генеральній прокуратурі, що стосується кадрових питань, з'ясовано, що під час проведення масових акцій і застосування, вчинення владою репресій, до працівників прокуратури, які були інструментами репресій, які виконували завдання щодо вчинення репресій.</p>
<p>За вчинені їхні дії щодо українського народу керівництвом Генеральної прокуратури виносилися&nbsp; заохочення. У мене є в руках цілий стос наказів про заохочення, які виносилися за відповідні дії, тобто це затримання, арешт, притягнення до відповідальності мітингувальників і навіть є… вони себе навіть задокументували, є навіть з цього приводу фотографія.</p>
<p>Також на сьогоднішній день Генеральною прокуратурою України інтенсивно вирішується питання щодо звільнення Павлюченків.</p>
<p>Дякую за увагу. Якщо є питання…</p>
<p>&nbsp;</p>
<p>ГОЛОВУЮЧИЙ. Шановні колеги, у нас нема часу на питання, тому що дуже багато ще питань нам треба розглянути.Я думаю, що є можливість&nbsp; Олегу Ігоревичу задати питання в робочому порядку. Тим паче він тут працює разом з нами.&nbsp; Я дякую.</p>
<p>&nbsp;</p>
<p>МАХНІЦЬКИЙ О.І.&nbsp; Дякую. Слава Україні!</p>
<p><i>&nbsp;</i></p>
<p>&nbsp;ГОЛОВУЮЧИЙ. Шановні колеги! Є пропозиція, враховуючи виступи, які&nbsp; лунали, і тема настільки вона болюча і актуальна для українських громадян, щоб ми не писали в постанові окремо всіх чиновників чи всіх міліціонерів, чи всіх суддів, а прийняли наступне доручення і оформили його Постановою Верховної Ради, що Генеральній прокуратурі, Міністерству внутрішніх справ, Службі безпеки України надати Прикордонній службі перелік підозрюваних в масових вбивствах громадян, а також фактах масштабної корупції.</p>
<p>Прикордонній служби відповідно до цього списку не дати можливість цим громадянам покинути територію України.</p>
<p>В такий формат ми можемо прийняти рішення, шановні колеги?&nbsp; Можемо.</p>
<p>Я прошу включити систему "Рада" і проголосувати цей проект, який ми оформимо у вигляді нашого рішення постановою. Будь ласка,&nbsp; включіть систему "Рада".</p>
<p>&nbsp;</p>
<p>17:07:02</p>
<p>За-323</p>
<p>Дякую. "За" – 323. Рішення прийнято.</p>
<p>Шановні колеги, нам зараз треба розглянути дуже важливий проект – це проект Закону (увага!) про внесення змін до додатка № 3 до Закону України "Про Державний бюджет України на 2014 рік" (щодо видатків на проведення виборів Президента&nbsp; України).</p>
<p>Є пропозиція внести цей проект закону до порядку денного, який розглянемо прямо зараз. Прошу включити "Раду" і проголосувати внесення цього проекту закону до порядку денного. Будь ласка.</p>
<p>&nbsp;</p>
<p>17:07:52</p>
<p>За-341</p>
<p>Рішення прийнято.</p>
<p>Шановні колеги, давайте проголосуємо за скорочену процедуру розгляду цього питання. Або взагалі можемо проголосувати ad hoc без розгляду. Так?</p>
<p>Прошу проголосувати процедуру ad hoc , щоб прийняти рішення з цього питання без його розгляду. Будь ласка, прошу голосувати. Без обговорення, прошу, без обговорення, я вибачаюся, без обговорення. Прошу голосувати.</p>
<p>&nbsp;</p>
<p>17:08:32</p>
<p>За-337</p>
<p>Рішення прийнято.</p>
<p>Шановні колеги, я прошу зачитати проект закону голова Комітету з питань бюджету Гєллєра Євгена Борисовича.</p>
<p>&nbsp;</p>
<p>17:08:55</p>
<p>ГЄЛЛЄР Є.Б.</p>
<p>Шановний Олександре Валентиновичу, шановні народні депутати і запроошені! Дозвольте представити зазначений законопроект, якого я є автор, а також висловити пропозицію Комітету з питань бюджету щодо нього.</p>
<p>Реалізація положень законопроекту&nbsp; має на меті здійснення фінансового забезпечення організації підготовки та проведення позачергових виборів Президента&nbsp; України, призначених на 25 травня 2014 року. Підготовка законопроекту обомлена прийняттям Верховної Ради 22 лютого поточного року відповідної постанови та відповідним дорученням Голови Верховної Ради на звернення голови Центральної виборчої комісії.</p>
<p>У зв'язку з зазначеним пропонується збільшити обсяг видатків загального фонду державного бюджету Центральній виборчій комісії за новою бюджетною програмою 673.10.40 проведення виборів Президента України на суму 1 мільярд 965,5 мільйонів гривень.</p>
<p>Покриття додатків, видатків державного бюджету пропонується здійснити за рахунок перерозподілу бюджетних призначень за окремими бюджетними програмами. Головне науково-експертне управління вважає, що законопроект може бути прийнятий за основу.</p>
<p>За наслідками розгляду комітету прийняв рішення рекомендувати Верховній Раді законопроект за реєстраційним номером 4229 за результатами розгляду в першому читанні прийняти за основу та в цілому як закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, всім зрозуміло зміст закону? Прошу підготуватись до голосування і зараз будемо голосувати. Я єдине хочу прокоментувати, мабуть, Віктор Михайлович Пинзеник також про це хоче сказати, що є можливість і ми дамо доручення скоротити видатки з цього напрямку, тобто президентських виборів у випадку прийняття Верховною Радою змін до виборчого законодавства щодо дозволить зменшити кількість членів комісії. Це буде значна економія видатків, враховуючи ту страшну ситуацію, яка сьогодні навколо виконання бюджету країни.</p>
<p>Все ж таки, Віктор Михайлович, ще додатково. Будь ласка, включіть мікрофон Пинзеника депутата народного.</p>
<p>&nbsp;</p>
<p>17:11:14</p>
<p>ПИНЗЕНИК В.М.</p>
<p>Шановні народні депутати, шановний головуючий, в розвиток того, що сказав Олександр Валентинович я пропоную підтримати проект закону, він є збалансований. Але водночас, для стенограми, дати доручення новосформованому уряду провести ретельну перевірку поданого кошторису з тим, щоб оптимізувати видатки, бо вони, на жаль, трошки не відповідають тому, що було кілька років назад. І тоді внести уточнення в бюджет. А зараз проголосувати, для стенограми, і дати доручення уряду.</p>
<p>&nbsp;</p>
<p>ГОЛОВУЮЧИЙ. Шановні колеги, я не бачу проблеми і підтримую цю пропозицію. Давайте для стенограми дамо доручення уряду оптимізувати видатки, але ж головна оптимізація відбудеться після того, як ми приймемо зміни до виборчого законодавства. Будь ласка… Проекту закону? Друзі, давайте проголосуємо, не втрачаємо час.</p>
<p>Я пропоную, шановні колеги, підготуватися до голосування. Євген Борисович, до голосування готуємося. А, у вас є картка тут. Дякую.</p>
<p>Шановні колеги, включіть, будь ласка, систему "Рада". Є пропозиція проголосувати цей закон за основу і в цілому. Будь ласка, голосуємо. Реєстраційний номер 4229 цього закону.</p>
<p>&nbsp;</p>
<p>17:12:40</p>
<p>За-352</p>
<p>Рішення прийнято.</p>
<p>Дякую, шановні колеги, за таку ефективну роботу нашого парламенту. Фактично ми з вами розпочали виборчу кампанію в Україні, яка буде прикладом як можна чесно, прозоро, демократично обирати главу держави. Будь ласка, репліку. Включіть мікрофон народного депутата Рудьковського.</p>
<p>&nbsp;</p>
<p>17:13:08</p>
<p>РУДЬКОВСЬКИЙ М.М.</p>
<p>Шановний Олександре Валентиновичу, шановні народні депутати, я пропоную, враховуючи те, що ми вже проголосували про вибори Президента в травні цього року, а також виділили фінансування, Олександр Валентинович, я пропоную зараз з метою економії коштів 4198-1 – Постанова про вибори міського голови міста Києва та міської ради. І ми разом виділили кошти і зараз проголосуємо про фінансування виділеного. Ми ж не можемо проводити вибори окремо. Таким чином ми проведемо одну виборчу кампанію. І, до речі, якраз сформуємо нову міську раду і оберемо міського голову і уже в травні буде нова система влади в місті Києві. Будь ласка, прошу поставити на голосування.</p>
<p>&nbsp;</p>
<p>ГОЛОВУЮЧИЙ. Шановні колеги, це питання є дуже актуальним. На цьому наполягають кияни. І я пропоную, щоб ми зараз підготувалися ретельно і узгодили технічну процедуру і час проведення виборів. На завтра внести цю постанову до порядку денного. Нема заперечень? Нема. Дякую.</p>
<p>Колеги, репліка, будь ласка. Шановні колеги, я прошу, я знаю пропозиції, які будуть щодо додаткових рішень, які необхідно прийняти. Я дуже прошу вас, хвильку, друзі, спокійно. Я дуже прошу вас, давайте все ж таки той порядок денний у нас залишилося два питання, ми його пройдемо. І потім – є додаткові питання, які дійсно треба розглянути, я про них знаю.</p>
<p>Будь ласка, шановні колеги, щодо нашого порядку денного. Крім того, шановні колеги, є пропозиція також завтра по можливості, коли у нас не буде проблем з рішенням щодо коаліційного уряду, розглянути проекти рішень щодо інших виборів в інших містах України, які підготував наш профільний комітет. Нема заперечень, так я розумію? Нема запереч.</p>
<p>Шановні колеги, є пропозиція розглянути проект, єдине, я не бачу номер цього проекту, я просив би прокоментувати цю тему авторів цього проекту&nbsp; Про Римський статут міжнародного кримінального суду.</p>
<p>Павло Петренко, будь ласка, включіть його мікрофон, народний депутат України.</p>
<p>&nbsp;</p>
<p>17:15:49</p>
<p>ПЕТРЕНКО П.Д.</p>
<p>Шановні колеги, прийняття і застосування Римського статуту, який фактично дозволить по злочинам проти людства передавати справи до міжнародного Гаазького трибуналу, надзвичайно важливе.</p>
<p>Зараз спільно з фахівцями з Міністерства закордонних справ, з конституціоналістами, авторський колектив, до якого входять представники практично всіх фракцій відпрацьовує модель відповідного рішення Верховної Ради для того, щоб оперативно без якихось затягувань часу були застосовані всі процедури і винні особи були притягнуті до судового переслідування.</p>
<p>У мене є пропозиція, щоб ми це питання перенесли на завтра і узгоджений текст завтра проголосували і за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, нема заперечень перенести це питання на завтра? Нема заперечень. Ми його переносимо на завтра. Я прошу&nbsp;авторів проекту підготуватись. Крім того внесено на розгляд парламенту ще і постанова, відповідна постанова, з цього ж самого питання. Я прошу визначитись і підготувати ці документи для того, щоб Верховна Рада могла їх прийняти.</p>
<p>Шановні колеги, у нас є з вами декілька кадрових питань, які також необхідно приймати.</p>
<p>Зокрема, зокрема це стосується діяльності розвідок в Україні. У нас, ви знаєте, є військова розвідка, є невійськова розвідка. І, шановні колеги, ці важливі органи повинні працювати на державу. Поки нестворений коаліційний уряд, поки у нас не сформована вся виконавча вертикаль, нам необхідно посилити ці важливі напрямки діяльності саме уповноваженими з питань цього напрямку, які ми з вами уже почали призначати по іншим, не менш важливим, напрямкам діяльності.</p>
<p>Саме тому, шановні колеги, я дуже прошу розглянути і включити до порядку денного проект Постанови про призначення Гвоздя Віктора Івановича Уповноваженим по контролю за діяльністю розвідок в Україні. Я нагадаю, що Гвоздь Віктор Іванович він кадровий військовий генерал і він свого часу очолював військову розвідку України, і був звільнений саме за політичними мотивами попереднім Президентом.</p>
<p>Шановні колеги, Постанова 4218. Є пропозиція включити її до порядку денного. Будь ласка. Прошу включити систему "Рада".</p>
<p>&nbsp;</p>
<p>17:19:01</p>
<p>За-309</p>
<p>Рішення прийнято.</p>
<p>Шановні народні депутати, є пропозиція проголосувати, щоб ми приймали це рішення без обговорення. Нема заперечень? Нема заперечень. Будь ласка, включіть систему "Рада". Прошу голосувати.</p>
<p>&nbsp;</p>
<p>17:19:36</p>
<p>За-309</p>
<p>309 голосів. Це ще не рішення. Не поспішайте, шановні друзі.</p>
<p>Ми домовилися з вами, що проголосуємо його без обговорення. Я прошу голову комітету зачитати проект постанови.</p>
<p>&nbsp;</p>
<p>17:20:02</p>
<p>ЧУМАК В.В.</p>
<p>Шановні колеги, я хочу зачитати проект постанови.</p>
<p>"Враховуючи фактичність самоусунення Президента України від виконання своїх повноважень, усвідомлюючи відповідальність за ситуацію в державі, в тому числі і необхідність забезпечення національної безпеки, Верховна Рада постановляє: призначити Гвоздя Віктора Івановича Уповноваженим по контролю за діяльністю Служби зовнішньої розвідки, розвідувального органу Міністерства оборони та розвідувального органу спеціального Уповноваженого Центрального органу виконавчої влади у справах охорони державного кордону. Ця постанова набирає чинності з моменту її прийняття".</p>
<p>Одночасно я просив би вас, Олександр Валентинович, враховуючи складну ситуацію, яка сьогодні є в Криму, дати доручення протокольне Комітету з питань національної безпеки і оборони Володимиру Михайловичу Литвину щодо створення робочої групи по опрацюванню всіх питань небезпечних, які є сьогодні у Криму і у Севастополі.</p>
<p>&nbsp;</p>
<p>ГОЛОВУЮЧИЙ. Шановні народні депутати, я думаю, що жоден з вас не заперечує, щоб саме таке протокольне доручення було зафіксовано. Нема заперечень? Нема. Ми надаємо таке протокольне доручення.</p>
<p>Шановні колеги, є пропозиція проголосувати за проект постанови, який зараз проголосив голова профільного комітету щодо призначення Гвоздя Віктора Івановича Уповноваженим по контролю за діяльністю розвідок в Україні (номер проекту 4218). Прошу включити систему "Рада" і проголосувати за основу, і в цілому. Прошу, шановні колеги.</p>
<p>&nbsp;</p>
<p>17:21:40</p>
<p>За-313</p>
<p><a name=Temp></a>Рішення прийнято.</p>
<p>Шановні колеги, Вікторе Михайловичу, з цього питання? Будь ласка.</p>
<p>&nbsp;</p>
<p>17:22:03</p>
<p>ПИНЗЕНИК В.М.</p>
<p>Шановний Олександре Валентиновичу! Шановні колеги! Я просив би можливо дати&nbsp; протокольне доручення&nbsp; з приводу того законодавства, яке було проголосоване вчора.</p>
<p>Вчора, коли ми&nbsp; проголосували повернення зміни до законів у зв'язку з відновленням Конституції 2004 року, ми впустили одну важливу річ, що після 7 жовтня, коли була змінена&nbsp; Конституція, у багато законів було внесено норми, які не&nbsp; пов'язані із зміною Конституції. Коли ми в законі проголосували відновлення норм на 7 жовтня ми&nbsp; автоматично скасували всі ті зміни, які приймалися після цієї дати. Ми цю проблему можемо врегулювати, або давши доручення відповідному комітету внести уточнення відповідно до статті 131, або можливо зараз&nbsp; відповідне формулювання&nbsp; з урахуванням дій і положень, які були проголосовані у відповідні закони після 7 жовтня. Тобто наша задача: розмежувати те, що були зв'язано&nbsp; із зміною Конституції, і те, що приймалося в плановому порядку як зміни до законів.</p>
<p>&nbsp;</p>
<p>ГОЛОВУЮЧИЙ. Шановний Вікторе Михайловичу, народний депутат Терьохін вніс відповідну пропозицію, зараз її оформлюють і завтра ми її поставимо на голосування.</p>
<p>Будь ласка, давайте дамо декілька слів можливість сказати генералу&nbsp; Гвоздю Віктор Іванович, будь ласка.</p>
<p>&nbsp;</p>
<p>ГВОЗДЬ В.І. Шановний пане Голово! Шановні народні депутати! Я дякую за ту довіру, яку ви висловили мені тут в цій залі.</p>
<p>Я весь свій&nbsp; тридцятирічний досвід роботи в розвідувальних органах, в тому числі&nbsp; будучи керівником воєнної розвідки, використаю в нинішніх складних геополітичних та геостратегічних умовах в яких находиться Україна для активізації діяльності розвідувальної спільноти.</p>
<p>Ми повинні знати кожний рух, який відбувається навколо нашого&nbsp; кордону. Ми повинні знати, хто прибуває офіційно чи неофіційно. І ви як споживачі інформації, повинні мати цю інформацію повну, реальну і вчасну. В цьому я бачу свою роботу.</p>
<p>Основне завдання я бачу в координації розвідок. Я вам скажу, що сьогодні багато з них деморалізовані. Вони не знають, яку інформацію доповідати, за яку інформацію вони можуть отримати по голові. Люба інформація, вона повинна бути у вас на столі, і ви повинні приймати рішення по ній. Подобається комусь вона чи не подобається, ми будемо давати тільки таку інформацію.</p>
<p>Я хочу звернутися, користуючись нагодою, до співробітників&nbsp; розвідувальних органів: ви є і були найкращими, були елітою України. Більшість з вас. До кого є питання, то хай воєнна прокуратура розбирається. Ви повинні працювати спокійно. Я йду не з репресивними функціями, а я йду для того, щоб ми могли разом захищати нашу Батьківщину від тих зовнішніх загроз, які стоять перед Україною. І як кажуть древні: " ………………", "поінформований – озброєний".</p>
<p>Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я прошу, включіть, будь ласка… Дякую. Включіть, будь ласка, мікрофон народному депутату Немілостівому.</p>
<p>&nbsp;</p>
<p>17:25:45</p>
<p>НЕМІЛОСТІВИЙ В.О.</p>
<p>Шановні колеги, шановний Олександр Валентинович! Після такого голосування напрашується наступне рішення: ви маєте всі повноваження і можливості звільнити тих керівних посадовців, які сьогодні займають і не справилися з поставленими завданнями. Я маю на увазі керівника зовнішньої розвітки Ілляшова, керівника військової розвідки та інших спеціальних призначень розвідувального характеру. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я обов'язково врахую цю пропозицію.</p>
<p>Шановні колеги, зараз у нас ще одне дуже важливе кадрове питання. Я хочу вас проінформувати, що голова Національного&nbsp; банку Соркін просить прийняти його відставку з посади голови Нацбанку.</p>
<p>У зв'язку з цим, шановні колеги, є пропозиція включити до порядку денного Постанову Верховної Ради України про звільнення Соркіна на підставі його заяви про відставку. Прошу включити цю постанову до порядку денного, її номер 4247. Прошу включити систему "Рада" і проголосувати.</p>
<p>&nbsp;</p>
<p>17:27:13</p>
<p>За-331</p>
<p>Дякую. 331 голос "за". Рішення прийнято.</p>
<p>Шановні колеги, я дуже коротко оголошу цю постанову.</p>
<p>Постанова номер 4247. Відповідно до пункту 18 частини першої статті 85 Конституції Верховна Рада України постановляє: звільнити Соркіна Ігоря В'ячеславовича з посади голови Національного банку на підставі його заяви про відставку. Є пропозиція проголосувати цю постанову. Немає заперечень? Прошу її проголосувати за основу і в цілому. Включіть, будь ласка, систему "Рада". Постанова номер 4247. Будь ласка.</p>
<p>&nbsp;</p>
<p>17:28:13</p>
<p>За-352</p>
<p>352 голоси "за". Рішення прийнято.</p>
<p>Шановні колеги, в цих складних, навіть драматичних, умовах ми не можемо залишати Національний банк без керівництва. Тому вноситься проект Постанови про призначення Кубіва Степана Івановича на посаду голови Національного банку України <i>(Оплески)</i>.</p>
<p>Друзі, давайте проголосуємо – потім привітаємо, я вас дуже прошу!</p>
<p>Проект постанови номер 4248. Прошу включити її до порядку денного. Прошу голосувати.</p>
<p>&nbsp;</p>
<p>17:29:07</p>
<p>За-312</p>
<p>Дякую. 312 –&nbsp; "за". Рішення прийнято.</p>
<p>Шановні колеги, я прошу зараз проголосувати цю постанову за основу і в цілому. Без обговорення, шановні колеги. Можемо ставити голосувати? Можемо.</p>
<p>Прошу, шановні колеги, давайте проголосуємо, що все ж таки будемо без обговорення приймати рішення, щоб відповідно до Регламенту ми діяли правомірно.</p>
<p>Будь ласка, прошу підтримати пропозицію прийняти рішення без обговорення. Включіть, будь ласка, систему "Рада", голосуємо.</p>
<p>&nbsp;</p>
<p>17:30:01</p>
<p>За-312</p>
<p>Рішення прийнято.</p>
<p>Шановні колеги, зараз ми повинні проголосувати, ми ж так і не проголосували, Степан Іванович бачите, в якій напрузі. Давайте підтримаємо його голосуванням.</p>
<p>І зараз я ставлю на голосування Постанову (4248) про призначення Кубіва Степана Івановича на посаду голови Національного банку України. Прошу включити систему "Рада" і голосувати. Друзі, зараз вийде.</p>
<p>&nbsp;</p>
<p>17:30:39</p>
<p>За-310</p>
<p>Рішення прийнято.</p>
<p>Степан Іванович, прошу вас на трибуну Верховної Ради. Дуже важкий і відповідальний напрямок роботи.</p>
<p>&nbsp;</p>
<p>17:30:54</p>
<p>КУБІВ С.І.</p>
<p>Дорогі українці, дорогий український народе, шановні депутати! Я хочу подякувати за таку довіру, яку ви мені сьогодні дали. Я хочу сказати, що ця посада для мене – це не нагорода, це велика відповідальність. Я хочу сказати усім українцям те, що я обіцяю одне – величезну працю, прозорість роботи діяльності Національного банку і самовіддану працю заради того,&nbsp;щоби абсолютно на сьогоднішній день зуміти сказати, що Україна – це великий ринок,&nbsp; що Україна – це чесні люди, що Україна – це площадка для інвестицій, що українець буде гордий тримати кошти в наших банках.</p>
<p>І третє, останнє. Я завтра після обіду буду просити вам особисто доповісти про ситуацію, яка відбувається сьогодні у нас на ринках, і ситуацію, яка відбувається сьогодні в банках.</p>
<p>Дякую. Слава Україні! <i>&nbsp;(Оплески) </i></p>
<p>&nbsp;</p>
<p>ГОЛОВУЮЧИЙ. Героям слава! Дякуємо, Степан Іванович.&nbsp;</p>
<p>У вас є питання до Степана Івановича? Ні. Степан Іванович, дякуємо. Я прошу не втрачати час, зараз ще декілька голосувань і приступати до роботи.</p>
<p>Будь ласка,&nbsp; Віктор Михайлович Пинзеник просить репліку. Зараз, друзі, у нас ще є одне відповідальне голосування. Навіть два…</p>
<p>&nbsp;</p>
<p>17:32:44</p>
<p>ПИНЗЕНИК В.М.</p>
<p>Шановний головуючий! Шановні народні депутати! Я пропонував би, щоб Верховна Рада дала сьогодні доручення новому голові Національного&nbsp; банку України зв'язатися з Міжнародним валютним фондом; запросити Місію Міжнародного валютного фонду для проведення переговорів щодо надання фінансової підтримки Україні. Разом з тим розпочати переговори з країнами Європейського Союзу, США та іншими країнами щодо підтримки програми реформ в Україні. Це входить в повноваження голови Національного банку.</p>
<p>Я просив би, щоб ми дали йому таке протокольне доручення.</p>
<p>&nbsp;</p>
<p>ГОЛОВУЮЧИЙ. Дякую, Віктор Михайлович.</p>
<p>Шановні колеги, дуже коротка об'ява. Друзі, я дам можливість сказати. Я просив би уповноваженого з питань Генеральної прокуратури Олега Ігоревича Махніцького. Він є в залі? Прошу, зараз ще раз надайте інформацію&nbsp; щодо звільнення Павліченка, тому що футбольні фанати підійшли до Верховної Ради і просять саме прокоментувати цю болючу не тільки для них, а для всіх правозахисників тему. Будь ласка.</p>
<p>&nbsp;</p>
<p>17:34:16</p>
<p>МАХНІЦЬКИЙ О.І.</p>
<p>По справі Павлюченків винесено, вже на цей час винесено судом вирок. Мною дано вказівку і в цей час працівники Генеральної прокуратури витребували справу Павлюченків і вивчається питання можливості звільнення їх з-під варти. Я дав вказівку про те, щоб їх було як найшвидше, щоб найшли шляхи звільнення їх з-під варти. І, я думаю, що в найближчий час, як тільки буде прийнято відповідне рішення. Ці особи будуть з-під варти звільнені. Цей час, я думаю, буде або сьогодні, або найпізніше завтра.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, нам треба з вами прийняти ще декілька дуже важливих кадрових питань, зокрема, я прошу внести до порядку денного проект Постанови про звільнення Якименка з посади Голови Служби безпеки України (номер постанови 4246). Шановні колеги, нам треба прийняти рішення кадрове з цього питання, воно дуже важливе, тому що, з одного боку, сепаратизм підіймає голову, з іншого боку, треба дуже професійно і ефективно працювати в напрямку саме захисту національної безпеки України. Шановні колеги, прошу підготуватись до голосування і підтримати пропозицію включити цю постанову до порядку денного (номер постанови 4246). Будь ласка, прошу голосувати.</p>
<p>&nbsp;</p>
<p>17:36:09</p>
<p>За-327</p>
<p>Рішення прийнято.</p>
<p>По фракціям, будь ласка.</p>
<p>Я оголошу текст постанови. Постанова Верховної Ради України про звільнення Олександра Якименка з посади Голови Служби безпеки України.</p>
<p>Відповідно до пункту 12.1 частини першої статті&nbsp;85 Конституції України Верховна Рада України постановляє: звільнити Якименка Олександра Григоровича з посади Голови Служби безпеки України. Ця постанова набирає чинності з моменту її прийняття.</p>
<p>Шановні колеги, є пропозиція проголосувати без обговорення цю постанову за основу і в цілому. Нема заперечень? Нема. Прошу голосувати. Включіть, будь ласка, систему "Рада". 4246 – номер постанови.</p>
<p>&nbsp;</p>
<p>17:37:12</p>
<p>За-346</p>
<p>Рішення прийнято.</p>
<p>Шановні колеги, враховуючи небезпеку, яка сьогодні є, є пропозиція прийняти постанову про призначення Валентина Наливайченка на посаду Голови Служби безпеки України. <i>(Оплески) </i>Прошу… це номер постанови 4245. Прошу включити цю постанову до порядку денного. Прошу голосувати, шановні колеги.</p>
<p>&nbsp;</p>
<p>17:38:02</p>
<p>За-321</p>
<p>Рішення прийнято. <i>(Оплески)</i></p>
<p>Друзі, ви знову вітаєте зарано. Треба ще прийняти саму постанову. Шановні колеги, я оголошу зміст цієї постанови. Відповідно до пункту…</p>
<p>Шановні колеги, єдиний тут нюанс, я хотів би, щоб юристи тут прокоментували. Я би попросив підійти наших юристів і опрацювати цей проект, тому що в проекті, який мені надано, Верховна Рада призначає. Наскільки я пам'ятаю, Верховна Рада дає згоду на призначення. Призначає. Саме призначає.&nbsp;Саме так, в зв'язку з поверненням Конституції.</p>
<p>Шановні колеги, прошу проголосувати Постанову Верховної Ради про призначення&nbsp; Валентина Наливайченка на посаду Голови Служби безпеки, зміст її наступний.</p>
<p>"Відповідно до пункту 12.1 частини першої статті 85 Конституції України Верховна Рада України постановляє: призначити Наливайченка Валентина Олександровича на посаду Голови Служби безпеки України. Ця постанова набирає чинності з моменту її прийняття".</p>
<p>Відповідний проект постанови я, маючи від вас повноваження, вніс у Верховній Раді.&nbsp; Шановні колеги, нема питань щодо змісту постанови? Нема.</p>
<p>Є пропозиція, Валентин Олександрович, вийдіть на трибуну, просять, щоб вас, не всі знають вас в обличчя. Будь ласка. Просить Партія регіонів, щоб всі, кого призначаємо, виходили на трибуну. Я не заперечую проти цієї позиції. Будь ласка, можемо голосувати, шановні колеги? Можемо.</p>
<p>Шановні колеги, прошу голосувати за&nbsp; постанову №4245, яку я зараз оголосив. Включіть, будь ласка, систему "Рада".</p>
<p>&nbsp;</p>
<p>17:40:21</p>
<p>За-333</p>
<p>Рішення прийнято. <i>(Оплески)</i></p>
<p>&nbsp;Валентин Олександрович, тепер можна вийти на трибуну і сказати Верховній Раді і всьому українському народу декілька слів. Будь ласка, Валентин.</p>
<p>Для протоколу я ще раз повторюю, що ми приймали рішення відповідно пункту 12.1 частини першої статті 85 Конституції України.</p>
<p>&nbsp;</p>
<p>17:40:52</p>
<p>НАЛИВАЙЧЕНКО В.О.</p>
<p>Дякую.&nbsp; Шановний пане Голово, шановні народні депутати,&nbsp; дорогі громадяни України! Я хотів би, щоб ми всі заспокоїлися і зрозуміли найголовніше, що за останні три доби я як Уповноважений Верховної Ради і всіх народних депутатів побачив, що відбувається в нашій державі.</p>
<p>Найголовніше, що ми маємо зупинити дві ключових загрози нашої, всіх нашої загрози всіх громадян України.</p>
<p>Перше. Зупинити все, що загрожує безпеці людей, людини, дитини в кожному місті і в кожній області нашої рідної держави.</p>
<p>Друга ключова національна загроза – це розбалансованість і нескоординованість всієї правоохоронної системи, яка, на жаль, поки що, була розвалена, а поки що не відновлена на предмет законності. Саме про це я буду доповідати кожному народному депутату, саме про це я буду доповідати громадянам України.</p>
<p>Дякую за довіру, обіцяю виправдати. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні народні депутати! Зараз я дам слово. Відповідно до пункту 25 частини першої статті 85 Конституції України є пропозиція надати згоду на призначення Махніцького Олега Ігоревича на посаду виконуючого обов'язки Генерального прокурора України у зв’язку з тим, що Верховна Рада звільнила Генпрокурора Пшонку із займаної посади. Нема заперечень, шановні колеги, це Постанова 4253, включити її до порядку денного?&nbsp; Нема заперечень.</p>
<p>Шановні народні депутати, я прошу включити до порядку денного Постанову 4253. Будь ласка, проголосуйте.</p>
<p>&nbsp;</p>
<p>17:43:04</p>
<p>За-315</p>
<p>Рішення прийнято.</p>
<p>Шановні народні депутати! Пропозиція без обговорення проголосувати цю постанову. Нема заперечень. Я зачитаю її зміст.</p>
<p>"Відповідно до пункту 25 частини першої статті 85 Конституції України Верховна Рада постановляє: надати згоду на призначення Махніцького Олега Ігоревича на посаду виконуючого обов'язки&nbsp;Генпрокурора України. Ця постанова набирає чинності з моменту її прийняття".</p>
<p>Шановні колеги, є пропозиція її проголосувати. Пана Махніцького ми двічі уже сьогодні слухали з цієї трибуни.</p>
<p>Ставлю постанову на голосування. Прошу визначитися Верховній Раді. Постанова № 4253. Включіть систему "Рада".</p>
<p>&nbsp;&nbsp;</p>
<p>17:44:01</p>
<p>За-312</p>
<p>Рішення прийнято. Привітаємо.&nbsp;</p>
<p>По фракціям, будь ласка.</p>
<p>Олег Ігорович, декілька слів. Будь ласка.</p>
<p>Шановні колеги, я бачу, декілька депутатів тримають руки, я зараз надам вам слово.</p>
<p>&nbsp;</p>
<p>17:44:28</p>
<p>МАХНІЦЬКИЙ О.І.</p>
<p>Шановні колеги, чесно кажучи, несподіване для мене це було рішення сьогоднішнє. Але я всім дуже вдячний за те, що, фактично, навіть мене не спитавши, довірили мені таке важливе питання, виконання таких важливих обов'язків. Я буду робити все для того, щоб в Україні дійсно була законність, щоб була справедливість, щоб було правосуддя і щоб всі винні були дійсно притягнуті до кримінальної відповідальності, а невинні особи ніколи не було такого, щоб їх фальсифікували справу і притягували до відповідальності.&nbsp;Слава Україні!</p>
<p>&nbsp;</p>
<p>ГОЛОВУЮЧИЙ. Вітаємо.</p>
<p>Я прошу включити мікрофон народного депутата Сушкевича.</p>
<p>&nbsp;</p>
<p>17:45:21</p>
<p>СУШКЕВИЧ В.М.</p>
<p>Дякую, Олександр Валентинович. Шановні колеги, шановний Олександр Валентинович, я багато років працюю з Міністерством соціальної політики, але більш корумпованого міністерства за міністерство Наталії Королевської я не бачив. Корупція тотальна і страшна, корупція дійшла до того, що міністром була зроблена спроба взагалі руйнації пенсійної системи України. Була спроба прийняти в останні дні 25 грудня проект постанови про надання Пенсійному фонду права спрямовувати страхові кошти на придбання облігацій.</p>
<p>Я прошу зараз проголосувати постанову про звільнення від виконання обов'язків міністра соціальної політики Королевської, постанова за номером 4222. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, як Верховна Рада реагує на цю пропозицію? Ставити на голосування? Ставити.</p>
<p>Шановні колеги, номер&nbsp; цієї постанови 4222. Давайте включимо її до&nbsp; порядку денного нашого засідання. Прошу проголосувати.</p>
<p>&nbsp;</p>
<p>17:47:02</p>
<p>За-299</p>
<p>Рішення прийнято.</p>
<p>Шановні колеги, я оголошу зміст цієї постанови про звільнення&nbsp; Королевської Наталії Юріївни від обов'язків міністра соціальної політики України.</p>
<p>"Відповідно до пункту 12 частини першої статті 85 Конституції України Верховна Рада постановляє: звільнити Королевську Наталю Юріївну від виконання обов'язків міністра соціальної політики України, що має наслідками відсторонення її з посади. Ця постанова набирає чинності з моменту її прийняття".</p>
<p>Можемо голосувати без обговорення? Так. Ставлю&nbsp;&nbsp; постанову номер 4222 на голосування. Прошу визначитись.</p>
<p>&nbsp;</p>
<p>17:47:50</p>
<p>За-319</p>
<p>Рішення прийнято.</p>
<p>Включіть мікрофон Ганни Герман.</p>
<p>&nbsp;</p>
<p>17:47:56</p>
<p>ГЕРМАН Г.М.</p>
<p>Шановні колеги, я думаю, що деякі речі в цьому залі сьогодні робляться справді добрі. Звільнення&nbsp; Королевської&nbsp;&nbsp;&nbsp; одна з них, призначення Голови СБУ&nbsp; Наливайченка теж. Тому&nbsp; не все так зле, що робить нова влада.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу надати слово, включивши мікрофон, народного депутата Кириленка.</p>
<p>Обов'язково,&nbsp; я дам…</p>
<p>&nbsp;</p>
<p>17:48:37</p>
<p>КИРИЛЕНКО В.А.</p>
<p>В'ячеслав Кириленко.&nbsp; Шановні колеги, я вніс проект Постанови 4219 щодо відсторонення від посади міністра культури Новохатька Леоніда Михайловича у зв'язку з незадовільним виконанням обов'язків.&nbsp;</p>
<p>Чотири дні вже шукають його по всьому Києву, знайти не можуть. Ні він не приходить на роботу, ні заступники у зв'язку з цим не можуть виконувати свої обов’язки.</p>
<p>Тому прошу включити до порядку денного і поставити на голосування цю Постанову за основу і в цілому і без обговорення. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, мені зараз принесли заяву пана Новохатька, який просить прийняти його відставку. Я хочу порадитися&nbsp; з головою профільного комітету паном Кириленком. Все ж таки проект постанови, який ви надали, чи все ж таки дати згоду на відставку? Будь ласка.</p>
<p>&nbsp;</p>
<p>17:49:33</p>
<p>КИРИЛЕНКО В.А.</p>
<p>Ну, знаєте, перед тим його п'ять днів шукали, і ніхто не міг знайти із світлом навіть. А тепер я вважаю, що за свої вчинки треба відповідати. І тому і я, і громадські активісти і комітет профільний наполягаємо на голосуванні Постанови про відсторонення.</p>
<p>&nbsp;</p>
<p>ГОЛОВУЮЧИЙ.&nbsp; Так, ще раз, будь ласка, пане В'ячеславе, голосувати саме ви наполягаєте вашу постанову. Так я зрозумів? Так.</p>
<p>Шановні колеги, я можу включити її до порядку денного? Зараз після цього я надам слово пані Геращенко, обов'язково. Шановні колеги, будь ласка, прошу проголосувати включення постанови 4252 до порядку денного Верховної Ради. Прошу голосувати.</p>
<p>&nbsp;</p>
<p>17:50:37</p>
<p>За-278</p>
<p>Рішення прийнято.</p>
<p>Адам Іванович, ви з цього питання хотіли висловитися? Ні.</p>
<p>Шановні колеги, я тоді зачитую, з вашого дозволу, Постанову про звільнення Новохатька Леоніда Михайловича від виконання обов'язків міністра культури, що має наслідком відсторонення його з посади. Ця постанова набирає чинності з моменту її прийняття. Це ми робимо, керуючись пунктом 12 частини першої статті 85 Конституції України.</p>
<p>Шановні колеги, я можу ставити постанову&nbsp; на голосування? Можу. Шановні колеги, прошу визначитися шляхом голосування і прийняти проект Постанови Верховної Ради&nbsp; номер &nbsp;4219 за основу і в цілому. Прошу голосувати.</p>
<p>&nbsp;</p>
<p>17:51:37</p>
<p>За-288</p>
<p>Рішення прийнято.</p>
<p>По фракціях, будь ласка.</p>
<p>Шановні колеги, я бачу декілька піднятих рук. Зараз я надам слово народному депутату Геращенко. Потім народному депутату Полочанінову і народному депутату Мартинюку.</p>
<p>Будь ласка, включіть мікрофон Геращенко.</p>
<p>&nbsp;</p>
<p>17:52:05</p>
<p>ГЕРАЩЕНКО І.В.</p>
<p>Шановні колеги, я хочу нагадати, що ми домовилися вчора працювати виключно по порядку денному. На сьогодні порядок денний вичерпано. І ми пропонуємо закрити сесію, для того щоб зосередитися на формуванні коаліції. Також висунути офіційну так само вимогу від опозиції дотримуватися вимог тих людей, хто стоїть на Майдані, і що в наступній коаліції не може бути депутатів, які були причетні до кривавих подій в Україні (це дуже важливо, маємо пам'ятати ).</p>
<p>І звернення до Генерального прокурора. Шановний колего, в залі знаходяться ці народні депутати, які були з "товарищем" Януковичем у Харкові. Просимо вас допитати цих народних депутатів на предмет того, де може знаходитися "товарищ" Янукович, який оголошений у розшук, тому що він має бути знайдений і доставлений до суду, щоб відповідати за те, що він наробив в Україні. Дякуємо.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Полочанінова.</p>
<p>&nbsp;</p>
<p>17:53:08</p>
<p>ПОЛОЧАНІНОВ В.Г.</p>
<p>Олександр Валентинович, шановні колеги! Я розумію, що це питання не таке важливе, як розподілення посад, але для нас воно повинно бути принципове, якщо ми послідовні.</p>
<p>Журналісти BBC Ukraine учора зафіксували під час голосування за Постанову 4175 факти неособистого голосування. Тому я пропоную вам поставити 4175 повторно сьогодні до порядку денного і проголосувати цю постанову. Дякую</p>
<p>&nbsp;</p>
<p>ГОЛОВУЮЧИЙ. Ще раз, я вибачаюсь, номер постанови, будь ласка?</p>
<p>&nbsp;</p>
<p>ПОЛОЧАНІНОВ В.Г. 4175.</p>
<p>&nbsp;</p>
<p>ГОЛОВУЮЧИЙ. Оголосіть зміст цієї постанови.</p>
<p>&nbsp;</p>
<p>ПОЛОЧАНІНОВ В.Г. Це Постанова про припинення виконання…</p>
<p>від виконання обов'язків міністра освіти і науки.</p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Шановні колеги! Я звертаюся до всіх народних депутатів. Відповідно до Конституції ми голосуємо самостійно, це принципово важливе питання. Я прошу у зв'язку з тим, що був зафіксований факт, коли голосували за іншого депутата, повторно проголосувати цю постанову.</p>
<p>Я ставлю на голосування повернення до цього питання з тим, щоби розглянути повторно цю постанову. Прошу голосувати. <i>(Шум у залі)</i> Без повернення. Ставимо зразу її на голосування.&nbsp;</p>
<p>Шановні колеги, я прошу тоді підтвердити голосуванням рішення щодо прийняття Постанови №4175 щодо звільнення&nbsp; з посади виконуючого обов'язки міністра науки і освіти Табачника Д.В.</p>
<p>Будь ласка,&nbsp; Постанова №4174. Прошу визначитися голосуванням, прийнявши її за основу і в цілому. Голосуємо. Прошу особисто голосувати.</p>
<p>&nbsp;</p>
<p>17:55:04</p>
<p>За-249</p>
<p>Рішення прийнято.</p>
<p>По фраціям, будь ласка.</p>
<p>Слово надається народному депутату Мартинюку.</p>
<p>&nbsp;</p>
<p>17:55:19</p>
<p>МАРТИНЮК А.І.</p>
<p>Дякую. Мартинюк, фракція Комуністичної партії України.&nbsp; Ну я сподіваюся, що ми вже звільняти перестанемо.&nbsp; Хоча ми тільки витрачаємо час. Усі міністри ітак звільнені. Ви швидше формуйте Кабінет Міністрів, швидше беріть відповідальність за те безладдя, яке сьогодні в державі. Це перше.</p>
<p>Друге. Я хотів би, Олександр Валентинович, щоб ми звичайно зараз уже це, на жаль, нереально, але хоча б на завтра&nbsp; поставили ті законопроекти, про які ми сьогодні говорили на Погоджувальній раді. Насамперед у нас є унікальна можливість сьогодні чи завтра розглянути і скасувати і пенсійну, і медичну реформи. Післязавтра у нас уже таких варіантів не буде.</p>
<p>І ще одне, найголовніше. Ми&nbsp; зараз призначили силовиків. Ми зараз дали згоду на призначення Генерального прокурора. Я сподіваюся, що виконуючий обов'язки президента&nbsp; підпише указ про те, що він стане Генеральним прокурором. Давайте все-таки…</p>
<p>А Генеральний прокурор говорить, що закриваються кримінальні справи про порушення щодо пам'ятників. Це є закон, змініть закон, тоді звільняйте. І не руйнуйте пам'ятників, будь ласка.</p>
<p>&nbsp;</p>
<p>ГОЛОВУЮЧИЙ. Дякую за пропозицію.</p>
<p>Шановні колеги, я хотів, щоб ми сьогодні завершили роботу, але є ще одне питання, яке необхідно нам проголосувати. Це стосується питання політв'язнів. Справа в тому, що виступ уповноваженого з питань Генеральної прокуратури, а зараз Генерального прокурора, чули за межами парламенту. Але ж люди хочуть якогось рішення.</p>
<p>Достатньо велика кількість людей біля парламенту. Вони достатньо, скажемо так, напружені. І є пропозиція прийняти проект постанови, який у нас є розроблений, зараз мені його нададуть. Проект постанови 4202. Я прошу автора Олега Ляшка прокоментувати цей проект.</p>
<p>&nbsp;</p>
<p>17:57:28</p>
<p>ЛЯШКО О.В.</p>
<p>Шановні громадяни України, які зараз перебувають під стінами Верховної Ради. Я прошу всіх вас зупинитися, Верховна Рада сьогодні – єдиний легітимний орган в Україні. Треба дати можливість парламенту працювати для того, щоб ми подолали негативні наслідки правління диктатора Януковича.</p>
<p>Щодо проекту постанови 4202 – це звільнення політичних в'язнів режиму Януковича. Адже цей режим ув'язнював наших побратимів не лише під час революції, а і до цього.</p>
<p>Тому я прошу парламент з метою відновлення справедливості підтримати проект Постанови № 4202, яким передбачено дати доручення Генеральній прокуратурі звільнити політв'язнів і перераховано перелік цих політв'язнів. Прошу підтримати проект постанови. Дякую.</p>
<p>&nbsp;</p>
<p>ГОЛОВУЮЧИЙ. Я просив би, Олег Валерійович, є у вас цей проект, щоб…</p>
<p>Я прошу, шановні колеги, декілька виступів з цього питання. Поки нам принесуть цей проект, щоб ми могли його оголосити. Будь ласка, з цього питання є бажаючі виступити?</p>
<p>Андрій Парубій, будь ласка.</p>
<p>&nbsp;</p>
<p>17:58:49</p>
<p>ПАРУБІЙ А.В.</p>
<p>Шановні депутати, шановні українці! Ми маємо знати, що попередній режим займався терором не тільки в останні місяці, а протягом багатьох років. Свого часу було незаконно засуджено цілий ряд активістів, хлопців, вина яких була тільки в тому, що вони любили Україну і боролися за Україну, поміж них, це і Павличенки, і фанатський рух вже довший час вимагає їхнього негайного звільнення. Ці люди опинилися за гранатами виключно стримхи влади і виключно тому, що вони поводили себе чесно і гідно. Це йдеться і про хлопців з Харкова, і з Василькова. Тому я дуже прошу вас зараз, коли Україна вже змінилася ці хлопці перебувають за гратами. Ми повинні негайно проголосувати цю постанову, щоб наші патріоти, щоб наші хлопці Павличенки і інші змогли бути на волі біля своїх батьків, біля своїх сімей. Закон передбачає не фамілії, а сам принцип звільнення.</p>
<p>Дякую за увагу вам. І прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція включити цей проект до порядку денного. Я прошу надати слово Олегу Тягнибоку.</p>
<p>&nbsp;</p>
<p>17:59:56</p>
<p>ТЯГНИБОК О.Я.</p>
<p>Шановне товариство, в першу чергу звертаюся до тих людей, які зараз є під стінами парламенту. Українська Верховна Рада сьогодні представляє наші спільні інтереси, інтереси українського народу. І саме ми можемо зараз вирішити ті злободенні і нагальні питання, які стоять перед нами. Ви бачили, що Генеральний прокурор сьогодні доповів, що звільнені щойно так звані васильківські терористи. Ці хлопці-патріоти вже є на волі. І зараз ми зробимо те саме, що стосується невинно заарештованих хлопців – батька і сина Павличенків, за яких виступає дуже багато українців патріотів і акції протесту вже протягом багатьох місяців є по всій Україні.</p>
<p>Шановний парламент, потрібно дослухатися до думки народу, тим більше, що це є законно і зараз негайно проголосувати. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, мікрофон народного депутата Карпунцова.</p>
<p>&nbsp;</p>
<p>18:01:11</p>
<p>КАРПУНЦОВ В.В.</p>
<p>Дорогі колеги, побратими, я вчора був присутній під час процедури звільнення адвоката Смалія – це знакова також річ, ви знаєте. Хочу зауважити, процедура була досить довгою, хоча прокуратура об 11-й годині подала подання. Лише о 4-й годині змогли налаштувати відеоконференцію з судом. Адміністрація СІЗО повністю сприяла виконанню закону, тобто напруги ніякої не було. Прошу вас слідкувати за тим, щоб всі юридичні процедури були дотримані і лишнього разу не зробити ажіотажу. Адміністрація СІЗО робить все відповідно до закону, щоб всі невинні були випущені, але контроль дивимося за тим, щоб були вчасні відеоконференції і судді приймали правосудні рішення. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція, давайте народний депутат Шуфрич і будемо голосувати.</p>
<p>&nbsp;</p>
<p>18:02:13</p>
<p>ШУФРИЧ Н.І.</p>
<p>Дякую, шановний головуючий. Шановні колеги, дійсно, ми дуже вболівали за те, щоби цей конфлікт врешті-решт вирішився. На жаль, на жаль, в попередні декілька місяців врегулювати цей, цю шалену помилку і свавілля було неможливо, незважаючи на те, що громадськість, ті, хто підтримують вітчизняний футбол, не раз просили відповідно відреагувати і звільнити батька та сина. Сьогодні ми маємо цим голосуванням поставити край самій можливості, щоби в нашій країні були політв'язні.</p>
<p>Я переконаний, що сьогоднішнє голосування буде свідченням того, що ми говоримо ні і запобігаємо на майбутнє будь-яку можливість і бажання фактично знищувати людей заради бажання якоїсь окремої особи або групи осіб. Люди мають відповідати виключно за скоєні злочини, а зведення рахунків, використовуючи підстави і підміни, мають бути неприпустимі.</p>
<p>Фракція регіонів підтримує цю постанову і я абсолютно&nbsp;переконаний, що футбольний світ, а сьогодні в цьому залі представлено декілька футбольних клубів зіткне з облегшенням, і ми сподіваємося, що в найближчі години ця сім'я вийде на свободу і обніметься зі своїми рідними і близькими.</p>
<p>Прошу поставити на голосування. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, вноситься пропозиція включити до порядку денного Постанову (4202) про звільнення політв'язнів, де йдеться, зокрема і про звільнення Дмитра та Сергія Павличенків.</p>
<p>Прошу включити до порядку денного, прошу голосувати.</p>
<p>&nbsp;</p>
<p>18:04:33</p>
<p>За-310</p>
<p>Рішення прийнято.</p>
<p>Шановні колеги, є пропозиція голосувати цю постанову без обговорення. Нема заперечень? Нема заперечень.</p>
<p>Вноситься проект Постанови (4202) про звільнення політв'язнів. Прошу прийняти цю постанову за основу і в цілому. Прошу голосувати.</p>
<p>&nbsp;</p>
<p>18:05:07</p>
<p>За-316</p>
<p>Рішення прийнято.</p>
<p>Оголосити по фракціям, будь ласка.</p>
<p>Шановні колеги, ми сьогодні дуже ефективно попрацювали. Прийняли відповідальні важливі рішення. Нам необхідно буде працювати і вночі, в першу чергу - це керівників фракцій, керівники депутатських груп для того, щоб все ж&nbsp; таки вийти на формування уряду народної довіри, уряду нової коаліції.</p>
<p>Саме тому я оголошую перерву в нашому засіданні до 10-ї години ранку завтрашнього дня. Дякую. До побачення.</p>
<p>&nbsp;</p>

