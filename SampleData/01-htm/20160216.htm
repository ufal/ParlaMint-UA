Стенограма пленарного засідання
16 лютого 2016
&nbsp;
<p align=center>ЗАСІДАННЯ ШОСТЕ</p>
<p align=center>Сесійний зал Верховної Ради України</p>
<p align=center>16 лютого 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>ГОЛОВУЮЧИЙ. Добрий ранок, шановні колеги, народні депутати! Будь ласка, заходьте до зали. Ми будемо розпочинати нашу роботу.&nbsp; Шановні колеги, будь ласка, займайте свої місця. Відповідно до Регламенту Верховної Ради&nbsp; України у нас 30 хвилин будуть виступи від фракцій і груп українського парламенту. Але перед тим я хотів би наголосити на порядку денному, сьогодні надзвичайно важливий день.</p>
<p>Шановні колеги, за результатами розгляду питань на Погоджувальній раді ми прийняли рішення про те, що в першу чергу розглянемо і схвалимо з вами проекти законів, які пов'язані з остаточним впровадженням безвізового режиму. Також сьогодні відбудеться звіт Кабінету Міністрів&nbsp; України. Є фундаментальний Закон про освіту, який має розглядатися в першому читанні. Є ряд важливих законів, які було би добре сьогодні розглянути і ухвалити.</p>
<p>Разом з тим, я думаю, що ви всі розумієте, що до нашої з вами роботи сьогодні прикута увага суспільства, прикута увага міжнародних наших партнерів. І я би просив, щоб сьогодні, не дивлячись на напружений порядок денний, ми зберігали спокій, поводили себе як люди, нормально, ввічливо, з взаємною повагою один до одного і з повним конструктивом. Я всіх колег закликаю саме до такої сьогодні роботи, незалежно від фракцій, груп, політичних поглядів або позафракційних.</p>
<p>Шановні колеги, прошу підготуватися до реєстрації.</p>
<p>Будь ласка, я прошу включити систему "Рада" для реєстрації народних депутатів.</p>
<p>&nbsp;</p>
<p>10:04:46</p>
<p>349 народних депутатів у залі Верховної Ради&nbsp; України. Прошу всіх народних&nbsp; депутатів займати свої місця, будь ласка. Оголошую&nbsp; ранкове засідання Верховної Ради&nbsp; України відкритим.</p>
<p>Будь ласка, шановні колеги, підготуйтесь до запису на виступи від фракцій і груп. Будь ласка, шановні колеги, записуйтесь на виступи.</p>
<p>Шановні колеги, прошу вашої уваги. Будь ласка, до виступу з трибуни запрошується Віктор Васильович Бондар, "Партія "Відродження".</p>
<p>&nbsp;</p>
<p>10:07:00</p>
<p>БОНДАР В.В.</p>
<p>Шановний Володимире Борисовичу, шановні колеги! Я думаю, що цей тиждень багато, хто в країні дуже уважно буде слідкувати за роботою парламенту України. Всі очікують на зміни в країні, на те, що врешті буде поставлена крапка в цій ганебній історії існування цієї парламентської коаліції, яка своїми руками привела сьогодні країну до економічного колапсу, яка своїми руками створила уряд, який не мав можливості нормально працювати і не думав про країну, а думав в першу чергу про те, як осідлати потоки, як подеребанити портфелі і як розікрасти в країні всі ті залишки, які ще залишилися, народного майна.</p>
<p>На жаль, ми бачимо, що сьогоднішня коаліціада, сьогоднішня ваша діяльність кулуарна знов прийшла тільки до того і звелась тільки до того, щоб кулуарно,&nbsp; між собою не вирішити питання соціального захисту людей, не вирішити питання, як створити нову економічну політику в Україні, а прийшла тільки до того, як знов поділити в черговий раз портфелі, міністерські позиції, державні підприємства, корупційні потоки і, по суті, ви нічого не міняєте по суті.</p>
<p>Ви бачите, вся країна бачить, до чого призвела ваша така діяльність. Сьогодні ви один одного в коаліції паплюжите, влаштовуєте чвари і показуєте, що ви не причетні до цих процесів. Да, ви, провладна коаліція, привела країну до такого стану, в якому сьогодні знаходиться економіка. Ви привели до обніщання людей, і ви відповідальні за все, що тут відбувається сьогодні.</p>
<p>Тому просимо не перекладати вину ні на кого, а в першу чергу говорити відверто, що ви призначали міністрів, які потім літали чартерами, ви призначали міністрів, які не мали жодної стратегічної якоїсь думки по міністерству, нічого не зробили для того, щоб перетворити міністерство на&nbsp;&nbsp; &nbsp;прозорі механізми, на прозору діяльність, на демократичні засади, на реформування. А, на жаль, ваша вся діяльність призвела до того, що ми просто втратили час і загубили економіку України.</p>
<p>Тому ми сьогодні бачимо, що всі ці кулуарні, на жаль, домовленості знову приводять до того, що ми не бачимо який буде новий склад уряду, ми не бачимо яка буде нова економічна політика, ми не бачимо стратегії. І ми бачимо тільки одне ваше бажання: знову поділити портфелі і осідлати корупційні потоки.</p>
<p>Тому ми вимагаємо від вас: якщо ви хочете перезавантаження, давайте чіткі пропозиції: яка буде нова економічна політика, який буде новий кадровий потенціал уряду, хто буде представлений, які професіонали і так далі. А ці підковерні кулуарні ігрища заради того, щоб поміняти старих людей на нових – таких самих корумпованих, нічого не змінять ситуації.</p>
<p>Тому реальна розмова коаліції, виходьте на трибуну і доповідайте ваше реальне бачення того, як ви будете міняти країну і які будуть реальні реформи, а не оці балачки.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Анатолійович Бойко, "Опозиційний блок".</p>
<p>&nbsp;</p>
<p>10:10:21</p>
<p>БОЙКО Ю.А.</p>
<p>Шановний пане Голово, шановні депутати! Минулого тижня виповнився рік Мінським угодам. Завдяки підписанню цього документу вдалося зберегти тисячу життів, уникнути кровопролиття і подальшої ескалації конфлікту на Сході країни. На жаль, за рік парламент так нічого і не зробив для повернення територій і людей в наше законодавче поле. Не зважаючи на всі заклики світової спільноти виконати Мінські угоди,&nbsp; Верховна Рада проігнорувала ініціативи, в тому числі і наші 10 законопроектів щодо мирних ініціативи врегулювання конфлікту на Донбасі. Ми наполягаємо на включенні до порядку денного цих питань, щоб уникнути замороженого конфлікту. Ми вимагаємо від коаліції негайно прийняти зміни до бюджету, проіндексувати пенсії і зарплати, а також виділити гроші на держпідтримку фермерів і шахтарів.</p>
<p>Минулого тижня я провів зустріч із цими людьми і ще раз переконався, наскільки влада далека від проблем простих трудящих України. Сьогоднішня політика Кабміну, зміни до Податкового кодексу ведуть до знищення реального сектору економіки, зростання безробіття і зубожіння.</p>
<p>Хочу передбачити красиві слова урядовців про успіхи української економіки. Буде багато цифр, планів і самопіару, який не має нічого спільного з реальним життям. Пройдіться селами, шахтами, підприємствами – і ви побачите, як живуть люди, побачите реальну ситуацію в економіці.</p>
<p>Дивує інше: з яким завзяттям уряд вступи в політичні торги для самозбереження. Вони готові все віддати, щоб зберегти свої посади, але відповідальність за зубожіння більшості українців лежить і на коаліції, і на уряді порівну. Європейський досвід показує: уряд, який не впорався, йде у відставку, а замість нього формується новий. А коаліція, яка не зможе сформувати дієздатний уряд, вирушає на перевибори. Я вважаю, саме так повинні чинити відповідальні перед своєю країною і перед своїми виборцями політики. Дякую за увагу.</p>
<p>&nbsp;</p>
<p>ГОЛОВУЮЧИЙ. Максим Юрійович Бурбак, "Народний фронт".</p>
<p>&nbsp;</p>
<p>10:12:58</p>
<p>БУРБАК М.Ю.</p>
<p>Шановний Голово, народні депутати, український народе! Сьогодні у парламенті важливий день, в порядку денному законопроекти, які наблизять Україну до впровадження безвізового режиму з ЄС. Це була одна з вимог Революції Гідності. Ухвалення цих законопроектів – наша данина волелюбній українській нації, це добрий сигнал нашим європейським партнерам. Українці довго йшли до того, щоб стати частиною європейської спільноти.</p>
<p>Наприкінці цього тижня в Брюсселі розпочнеться саміт ЄС, на якому буде вирішуватися питання лібералізації візового режиму з Україною. Це рішення Євросоюзу важливе для кожного українця, і від нашого голосування сьогодні та подальшого рішення ЄС залежить, чи зможуть наші громадяни їздити в Європу без віз уже в цьому році.</p>
<p>Сьогоднішній порядок денний особливий, бо вимагає від нас відповідальних рішень і державницької позиції. Ми почуємо звіт уряду, у комітетах Верховної Ради вже заслухали звіти міністрів. Нам варто нарешті визначитися зі своїм ставленням до роботи уряду. Існує два варіанти: назбирати 150 підписів і 226 голосів, щоб проголосувати за його відставку, усвідомлюючи повну відповідальність за усі наслідки, які наступають буквально&nbsp; з наступного дня. Тому що цим запускається сценарій дострокових виборів і хаосу. В результаті розвалу коаліції і проведення дострокових парламентських виборів до Ради прийдуть колишні регіонали і дикі популісти, які зроблять все для того, щоб провести позачергові і президентські вибори. Чи цього чекають наші громадяни від нас?</p>
<p>Або припиняйте шкідливі спекуляції і дайте уряду нарешті нормально працювати. Далі затвердити план роботи уряду&nbsp; на поточний рік, внести доповнення до коаліційної&nbsp; угоди і працювати, чітко дотримуючись коаліційної угоди і програми дій.</p>
<p>Фракція "Народний фронт"&nbsp; одностайно виступає за&nbsp; підтримку нашого коаліційного уряду і Прем’єр-міністра. Я впевнений, що у сесійній залі переважають депутати з почуттям громадянської сумлінності і державницькими принципами. Майбутнє України у наших руках! Або ми відповідальні парламентарі, або легковажні популісти та інтригани. Українці, наші союзники за кордоном, чекають від нас виважених і конструктивних&nbsp; рішень.</p>
<p>Разом з урядом і Президентом парламент повинен знайти вихід з політичної лихоманки. Політична криза, безкінечні вибори і дестабілізація країни – це жаданий сценарій кремлівського агресора, його&nbsp;&nbsp; втілення матиме катастрофічні для держави наслідки. І цей сценарій не новий, ми бачили, що відбувається у наших сусідів в Молдові.&nbsp;</p>
<p>Закликаю до мудрості і виваженості. Нині голос кожного з нас&nbsp; може визначити успіх або&nbsp; програш України. Сьогодні маємо&nbsp; висловити тверде "так!" коаліції, європейська Україна і коаліційному уряду Арсенія Яценюка. Ми не маємо&nbsp; права&nbsp; зійти зі шляху реформ, які ведуть Україну до повноправного членства в ЄС та НАТО. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; група "Воля народу", Володимир Михайлович Литвин.</p>
<p>&nbsp;</p>
<p>10:15:59</p>
<p>ЛИТВИН В.М.</p>
<p>Шановний Голово! Шановні народні депутати! Провівши минулий тиждень на виборчому окрузі, мої колеги по депутатській групі з тривогою і&nbsp; болем&nbsp; вимушені&nbsp; констатувати, я думаю, що ми всі вимушені констатувати: абсолютна&nbsp; більшість людей особливо в сільській місцевості&nbsp; доведена до повного зубожіння, резерви їх виживання вичерпані повністю. І зараз люди починають відчувати наслідки прийняття 38 соціальних законів, які були&nbsp; зупинені, відтерміновані або перекладені на місцеві органи влади. Отже, незабаром буде повний соціальний крах. Через те, а також розвал залишків системи охорони здоров'я, жорстокою реальністю стає загроза масового вимирання населення, я підкреслюю, масового вимирання населення. Зокрема, характеру епідемії набуло захворювання на рак. Лікування жодного. Хворі просто склякають. Влада продовжує змітити людьми не замічаючи цього.</p>
<p>Освіта, соціальна сфера і сфера культури доведені до жахливого жалюгідного стану. Те, що залишилось, добивають урядові новації під виглядом реформ. Наочний приклад, ситуація з професійно-технічною освітою. Вона ще тримається не завдяки, а на противагу владі – завдяки&nbsp; подвижникам.&nbsp; Останнє рішення Верховної Ради не&nbsp; розв'язало&nbsp; проблему, а лише відтермінувало&nbsp; цю проблему, проблему розпаду систему професійно-технічної освіти.</p>
<p>Об'єднані територіальні&nbsp; громади, а їх на Житомирщині, скажімо,&nbsp; дев'ять, відчувають себе ошуканими і кинутими напризволяще. Нічого не діє. Зв'язку, систем комунікацій між об'єднаними&nbsp; територіальними громадами немає. Вони не знаю тепер, як вирішувати проблеми освіти, охорони здоров'я і таке інше. Очевидно є&nbsp; одне, що&nbsp; уряд прагне проголошувати&nbsp; реформи, а вони обертаються негативними&nbsp; наслідками.</p>
<p>Останні податкові новації уряду, зокрема в частині підвищення плати за оренду землі, остаточно вбивають бізнес, тому що йде&nbsp; кратне підвищення. Люди повністю зневірились у владі і з обуренням говорять про її повну неадекватність. Якщо послухати виступи київських вождів, люди кажуть, якщо уряд не хоче йти у&nbsp; відставку, має нульову підтримку людей, а Верховна Рада не може цього зробити,&nbsp; то нехай тоді Верховна Рада і Кабінет Міністрів поміняють собі народ, або Захід, який підтримує цей уряд забере його до себе. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Олег Ляшко, Радикальна партія.</p>
<p>&nbsp;</p>
<p>10:19:07</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати! Я хочу зараз вам продемонструвати "визначні успіхи" (у кавичках) по боротьбі з корупцією в органах прокуратури на прикладі Дніпропетровської області.</p>
<p>Прошу, будь ласка, показати відеоролик. Увага.</p>
<p><i>(Перегляд відеозапису) </i></p>
<p>Це ви бачите Скрипника, який ото стоїть у піджаку і футболці.</p>
<p><i>(Перегляд відеозапису) </i></p>
<p>Слухайте далі, це ще не все, увага.</p>
<p><i>(Перегляд відеозапису) </i></p>
<p>А тепер, шановні колеги, історія питання. Минулого тижня, разом із фермерами Новомосковського району, ми пішли до обласної дніпропетровської прокуратури з вимогою захистити права фермерів. У дворі обласної прокуратури ми побачили новий "Рендж Ровер" 2015 року, його мінімальна вартість 115 тисяч євро. Як виявилося, ця машина, на якій на роботу їздить начальник Відділу по контролю за органами по боротьбі з злочинністю обласної прокуратури, Максим Скрипник. Номера, які ви бачили на Рендж Ровері, 0049, це ліві номера, які насправді зареєстровані на іншу машину, Лєксус, як потім в результаті розслідування виявилося, це номера машин рідної сестри начальника відділу прокуратури. Жінка, яку ви щойно бачили, – це мати прокурора, яка приїхала, 70-літня мати, і сказала про те, що це її машина. Безумовно, вся країна знає, що найуспішніші бізнесмени в цій країні – це родичі прокурорів, суддів, депутатів, чиновників і всіх інших. Ні сирота, ні робітник, ні селянин не може бути успішним, якщо в нього немає "волохатої руки".</p>
<p>Працівник прокуратури стверджував, що не його машина, хоча вся область і весь Дніпро знає, що їздить вона. Оце і всі реформи в прокуратурі. Із старих "Рендж Роверів" пересіли на нові "Рендж Ровери". Оце вам нова прокуратура.</p>
<p>Тому фракція Радикальної партії вимагає відставки Генерального прокурора і звільнення всіх до одного прокурорів. Радикальної партії вимагає відставки Генерального прокурора і звільнення всіх до одного прокурорів.</p>
<p>&nbsp;</p>
<p>ГОЛОВУЮЧИЙ. Юрій Луценко, "Блок Петра Порошенка".</p>
<p>&nbsp;</p>
<p>&nbsp;</p>
<p>ГОЛОВУЮЧИЙ. Юрій Луценко, "Блок Петра Порошенка".</p>
<p>&nbsp;</p>
<p>10:22:29</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Безумовно, запланований на сьогодні згідно чинного законодавства звіт уряду є найцікавішим питанням для журналістів і 75 відсотків громадян, які переконані в необхідності відставки уряду. Проте фракція БПП, прийнявши рішення про визнання діяльності Кабінету Міністрів України незадовільною, і готова в разі відповідного голосування приступити до підписів за відставку уряду. Хочу звернути увагу депутатів і співвітчизників на стратегічне питання. Уряди приходять і уходять, а стратегічний, геополітичний вибір країни є важливішим.</p>
<p>Ми маємо сьогодні унікальну ситуацію, коли парламент має прийняти останній пакет для безвізового режиму України. Прийняття цього закону дозволить уже 19 лютого відповідним європейським чинникам прийняти історичне рішення про повернення української держави додому в Європу після 350-річного російського полону. Закликаю усіх народних депутатів: попри неякісність текстів, які були, як завжди, внесені в останню ніч<a name=_GoBack></a> Кабінетом Міністрів України або подані Кабінетом через Президента, що ще раз, між іншим, свідчить про неякісність роботи Кабміну, все ж таки голосувати за ці законопроекти. Це історичний момент повернення України в Європу. І мільйони наших співвітчизників підтримують нас у необхідності здобуття безвізового режиму. Думаю, що сьогодні це має об'єднати зал і задати тональність для розмови про відставку уряду.</p>
<p>Прошу на решту мого часу надати слово народному депутату Богомолець до слова.</p>
<p>&nbsp;</p>
<p>10:24:35</p>
<p>БОГОМОЛЕЦЬ О.В.</p>
<p>Шановні колеги, сьогодні вся світова міжнародна спільнота відзначає день дитини, хворої на рак. Хочу зазначити, що в Україні щорічно ми діагностуємо понад тисячу захворювань на рак у дітей, з них кожна четверта дитина помирає. В першу чергу це – лейкози, на другому місці – пухлини головного мозку, на третьому місці – лімфоми.</p>
<p>На сьогоднішній день держава не забезпечує в повному обсязі потреби лікування цих дітей. Ще раз наголошую: кожна четверта дитина, маючи шанс жити, в Україні помирає.</p>
<p>Комітетом охорони здоров'я робота Міністерства охорони здоров'я по забезпеченню ліками, по організації, по реформі була визнана абсолютно незадовільною. І я звертаюсь до всіх депутатів Верховної Ради підтримати рішення Комітету охорони здоров'я і невідповідну роботу Прем'єр-міністра, постановою якого було збільшено ціна на ліки в аптеках і було скасовано ціни порівняльні, які дозволяють нам і надають нам шанс боротися з корупцією. Тому ще раз хочу наголосити, що за рішенням депутатів стоїть життя дітей українських, не просто всіх дітей, а в тому числі дітей, хворих на рак, які мають можливість жити…</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте.</p>
<p>&nbsp;</p>
<p>БОГОМОЛЕЦЬ О.В. Запрошую вас подивитися на виставку портретів тих дітей, які подолали рак в Україні, вона знаходиться на першому поверсі в фойє. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Володимирович Власенко, "Батьківщина".</p>
<p>&nbsp;</p>
<p>10:26:08</p>
<p>ВЛАСЕНКО С.В.</p>
<p>Шановний пане головуючий, шановні колеги! Один із попередніх виступаючих уже підняв це питання, коли під сурдинку безвізового режиму нам пропонують абсолютно недолугі законопроекти. Я абсолютно вдячний попередньому виступаючому за таку оцінку того, що нам пропонують голосувати.&nbsp;</p>
<p>Фракція&nbsp; "Батьківщина" беззаперечно підтримує безвізовий режим для всіх українців. Але ми абсолютно не підтримуємо перетворення України&nbsp; під цими правильними гаслами у поліцейську державу, в якій права людей абсолютно нівелюються.&nbsp; Оце документи Європейського Союзу, це так звана шоста&nbsp; доповідь&nbsp; Європейської комісії&nbsp; та Європейського парламенту, яка вимагає, що треба зробити Україні для подолання безвізового режиму. Оце&nbsp; 42 Директива Європейського Союзу щодо заморожування активів і спеціальної конфіскації. А&nbsp; оце два проекти закони, які&nbsp; внесли вчора і вимагають від нас проголосувати сьогодні. Оці закони&nbsp; не мають нічого спільного з цими європейськими документами.</p>
<p>Що нам пропонують в цих проектах? Нам пропонують, перше,&nbsp; що спеціальна конфіскація, виявляється, буде застосовуватись не лише до корупційних злочинів, а до всіх злочинів, які передбачені особливою частиною і є умисними. Тобто це не про корупціонерів ідеться, це ідеться&nbsp; про кожного громадянина&nbsp; України, який&nbsp; може потрапити під спеціальну конфіскацію. Що таке спеціальна конфіскація?&nbsp; Спеціальна конфіскація – це&nbsp; коли у вас і у звичайних громадян забирають майно по суті без суду і слідства лише тому, що&nbsp; хтось думає, що&nbsp; можливо років 10 назад цим майном, біля цього майна проходила людина, яку влада хоче посадити&nbsp; у тюрму. Влада знову&nbsp; робить спосіб пропхати&nbsp; відповідальність простих громадян, яких вони називають третіми особами. Тобто будь-яке ваше майно, яке ви придбали&nbsp; 10 років назад,&nbsp; 5 років назад,&nbsp; може бути визнано&nbsp; таким, що ним нібито користувався хтось, кого хочуть посадити у&nbsp; тюрму, і у вас це майно&nbsp; буде забрано без вашої участі в суді, без вашої можливості захистити свої права в суді. Заберуть, продадуть, а вам повернуть копійки через&nbsp; 10 років,&nbsp;&nbsp; яких це майно було нібито оцінено.&nbsp;</p>
<p>Є другий Закон&nbsp; про агенцію. Виявляється ця агенція&nbsp; може&nbsp; не лише&nbsp; забирати це майно, вона може його без суду і слідства продавати, вона може його без суду і слідства переробляти, вона може без суду і слідства робити з ним все, що захоче, не маючи жодних доказів, не маючи жодних для цього підстав.</p>
<p>Фракція "Батьківщина" готова працювати над цими законопроектами і вдень і вночі, щоб привести їх до вимог Європейського Союзу задля того, щоб забезпечити безвізовий режим.</p>
<p>Як крайній випадок, давайте проголосуємо ці законопроекти в першому читанні…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>ВЛАСЕНКО С.В. Дуже активно над цим попрацюємо і приведемо ці законопроекти в нормальний людський європейський вигляд, щоб нам не треба було використовувати безвізовий режим для того, щоб всій країні виїжджати за межі України.</p>
<p>Наскільки мені відомо, тільки що закінчилось засідання профільного комітету, який прийняв аналогічне рішення. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Олег Романович Березюк, "Самопоміч".</p>
<p>&nbsp;</p>
<p>10:29:56</p>
<p>БЕРЕЗЮК О.Р.</p>
<p>Вельмишановний пане Голово, вельмишановні колеги депутати! Ми хочемо сьогодні говорити про силу, ми хочемо сьогодні говорити про силу єдиного репрезентативного органу вищої законодавчої влади країни – парламент.</p>
<p>У кожній фракції є люди, які розуміють і усвідомлюють свою відповідальність перед власниками, єдиним власником цього органу – людьми, бо вони з ними розмовляють щодня. І в країні буде спокій і розвиток, коли цей орган буде мати силу чути і слухати цих людей. І в країні не буде, ані хаосу, ані біди, коли сила парламенту буде відповідати інтересам людей. І сьогодні ми близькі до цього, що ми разом: парламент, Президент і уряд – приймемо відповідальне рішення, не відставки, а рішення розвитку країни, коли уряд скаже: так, ми зробили те, що могли, але не зробили більше, і тому разом з вами будемо формувати новий уряд, який буде мати довіру у вашого власника – українських людей. І це є відповідальна і сильна позиція парламенту, і тоді буде спокій в державі.&nbsp;</p>
<p>Ми просимо вас усвідомити кожен свою силу, яку ви маєте волею людей.</p>
<p>Сьогодні в парламенті списки за постанову про відставку уряду. Ці&nbsp; списки є ініційовані фракцією "Самопоміч", фракцією "Батьківщина", фракцією Радикальної партії, незалежними позафракційними депутатами. Цей список є ініційований також БПП. Ми підписуємо будь-який список. Будь який список, який покаже консолідовану силу українського парламенту заради розвитку країни і людей&nbsp; у цій країні. Пам'ятаймо про цю відповідальність! Дякую.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, на Погоджувальній раді була пропозиція Ірини Геращенко, дві хвилини, з міжнародних питань. Будь ласка, прошу, дві хвилини.</p>
<p>&nbsp;</p>
<p>10:32:16</p>
<p>ГЕРАЩЕНКО І.В.</p>
<p>Шановні колеги, я хочу подякувати всім моїм колегам, що вчора на Погоджувальній раді&nbsp; прийняли рішення, щоби надати слово, щоби користуючись тією увагою, яка є до сьогоднішнього засідання Верховної Ради&nbsp; України, звернути увагу, в першу чергу, наших міжнародних партнерів на те, що відбувається з невиконанням гуманітарних аспектів Мінських угод з боку Російської Федерації і контрольованих нею бойовиків.</p>
<p>Я також дякую колегам по комітету з прав людини та закордонних справ, з якими ми разом підготували відповідну&nbsp; заяву, і я сподіваюсь, що Верховна Рада України її проголосує.</p>
<p>Але, шановні колеги, дійсно, рік тому було підписано Мінські угоди, і зараз і досі світ, в першу чергу, звертає увагу на політичний блок Мінських угод, в той час як ключовими, принциповими є саме гуманітарні аспекти. На сьогодні в полоні бойовиків залишаються, за уточненою інформацією Служби безпеки України, 137 українців, з них 10 перебувають у тюрмах Російської Федерації. І минулого тижня бойовики зробили шокуючу заяву, яка за своїм цинізмом вона нагадує риторику ІДІЛ відносно того, що вони можуть застосувати до українців смертну кару, базуючись на Кримінальному кодексі неіснуючої країни – Радянського Союзу.</p>
<p>Ми розцінюємо ці жахливі заяви не просто як шантаж&nbsp; України і знущання над&nbsp; родичами заручників, це надзвичайно серйозний тиск на заручників і це&nbsp; небезпека їх життю. І, на жаль, ми не почули: жодної реакції, жодної країни світу, жодної&nbsp; гуманітарної організації, жодної Парламентської асамблеї.</p>
<p>Тому від парламенту України ми хочемо звернутися до&nbsp; наших міжнародних партнерів з вимогою, в першу чергу вимагати від Російської Федерації контрольованих нею&nbsp; бойовиків поваги до прав людини, поваги до права людини на життя і вимагати звільнення наших заручників. І прошу вас підтримати таку заяву, підготовлену трьома комітетами Верховної Ради. Дякую за&nbsp; увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, час на виступи завершено.</p>
<p>Я прошу зараз всіх зайняти свої місця і сконцентруватись, ми переходимо до&nbsp; розгляду пакету законів, пов'язаних з запровадженням безвізового режиму. Для цього нам потрібно… вони були підготовлені урядом, опрацьовані Президентом і внесені Президентом України, і визначені як невідкладні.</p>
<p>Тому є пропозиція зараз проголосувати так, як ми вчора&nbsp; узгодили на Погоджувальній раді, з включенням у&nbsp; порядок денний цих законів для прийняття рішення. Таким чином ми розпочнемо розгляд&nbsp; цих проектів законів.</p>
<p>Будь ласка, займайте свої місця,&nbsp; підготуйтесь до&nbsp; голосування. Будь ласка, колеги, займайте свої місця. Займаємо свої місця.</p>
<p>Шановні колеги народні депутати, звертаю вашу увагу, що&nbsp; зараз ми будемо&nbsp; голосувати про включення у порядок денний для прийняття рішення проектів законів, пов'язаних з запровадженням безвізового режиму. Будь ласка, підготуйтесь до&nbsp; голосування.&nbsp;</p>
<p>Будь ласка, шановні колеги, займаємо свої місця.</p>
<p>Вношу пропозицію ухвалити рішення про включення до порядку денного для&nbsp; розгляду та прийняття рішення проектів законів реєстраційний номер 4056П, 4054П і 4055П. Готові?</p>
<p>Колеги, прошу голосувати пропозицію: включення в порядок денний пакету безвізових законі, номери яких я щойно&nbsp; оголосив, для включення в порядок денний, розгляду та прийняття рішення. Готові? Голосуємо, прошу підтримати. Голосуємо, голосуємо, прошу підтримати.</p>
<p>&nbsp;</p>
<p>10:37:34</p>
<p>За-237</p>
<p>Пропозиція ухвалена. Дякую, шановні колеги.</p>
<p>Будь ласка, займайте свої місця, розглядаємо закони.</p>
<p>Перший проект Закону (4056): проект Закону про внесення змін до деяких законодавчих актів України щодо виконання&nbsp; рекомендацій, які містяться у шостій доповіді Європейської комісії про стан виконання Україною плану дій щодо лібералізації Європейським Союзом&nbsp; візового режими для України стосовно удосконалення засад діяльності Національного агентства України з питань виявлення, розшуку та управління активами одержаними від корупційних та інших злочинів.</p>
<p>Будь ласка, доповідає міністр юстиції Павло Петренко. Будь ласка, Павло Дмитрович.</p>
<p>Є пропозиція доповідача: розглядати за скороченою процедурою. Але якщо будуть бажання висловитися, я дам можливість таку. Будь ласка, пропозиція розглядати за скороченою процедурою.</p>
<p>Розгляд за скороченою процедурою.</p>
<p>&nbsp;</p>
<p>10:38:50</p>
<p>За-158</p>
<p>Рішення ухвалено.</p>
<p>Будь ласка, Павло Дмитрович.</p>
<p>&nbsp;</p>
<p>10:39:12</p>
<p>ПЕТРЕНКО П.Д.</p>
<p>Доброго, шановні народні депутати! На ваш розгляд вноситься проект Закону номер 4056: про внесення змін до деяких законодавчих актів щодо виконання рекомендацій, які містяться у шостій доповіді Європейської комісії про стан виконання Україною Плану дій щодо лібералізації Європейським Союзом візового режиму для України стосовно удосконалення засад діяльності Національного агентства України з питань виявлення, розшуку та управління активами, одержаними від корупційних та інших злочинів.</p>
<p>Проект закону розроблений на виконання тих рекомендацій, які були зроблені останньою, фінальною місією, яка вказала про те, що Україна практично повністю виконала свої зобов'язання по отриманню безвізового режиму, і поставила умови: привести у відповідність наш Закон "Про Національне агентство з питань виявлення, розшуку та управління активами" до європейського законодавства і до директив Європейського Союзу.</p>
<p>Цей закон розроблявся спільно з представниками Європейської комісії. Вони дали відповідні висновки до тексту закону, і ми фактично приводимо його у відповідність до тої редакції першого читання, яка вносилася урядом ще в листопаді минулого року.</p>
<p>Прошу вас, шановні колеги, підтримати даний законопроект. Я знаю, що профільний комітет сьогодні зранку його розглянув, і проголосувати дуже відповідально за нього, тому що він буде оцінюватися 19 лютого поточного року представниками Європейської комісії, для того щоб визначити, чи Україна готова до передачі нашого питання до Європейського парламенту і фактично для отримання українцями в цьому році права без віз їздити до Європейського Союзу.</p>
<p>Прошу визначитися і підтримати даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Павло Дмитрович.</p>
<p>Будь ласка, співдоповідь голови комітету. Єгор Соболєв.</p>
<p>&nbsp;</p>
<p>10:41:16</p>
<p>СОБОЛЄВ Є.В.</p>
<p>В цьому залі вже була велика дискусія щодо ідей, які знову запропонував Президент після консультації з Європейською комісією.</p>
<p>Ви пам'ятаєте, що ми&nbsp; з вами ухвалили закон про творення&nbsp; спеціальної агенції з управління арештованим майном, яка має замінити нинішню дуже корупціогенну практику, коли майном фактично&nbsp; розпоряджається слідчий часто у змові з суддею. В ідеях, запропонованих Президентом, є три нових рішення, які мали велику дискусію в парламенті.</p>
<p>Перше рішення – це встановлення прямо в законі нормальної зарплати для працівників агенції. Ми вже говорили минулого разу,&nbsp; що комітет підтримує цю норму, оскільки добрі зарплати дозволяють набрати доброчесних працівників.</p>
<p>Дві другі ідеї викликали велику дискусію&nbsp; в залі, і були вилучені під час&nbsp; минулих голосувань, а тепер знову запропоновані Президентом після консультацій з Європейською комісією. Одна ідея,&nbsp; це&nbsp; утворити спеціальний фонд, куди будуть перераховуватися&nbsp; гроші від управління майном. І друга ідея, це дозволити агенції по-справжньому управляти арештованим майном, в тому числі передавати його іншим компаніям, іншим банкам в інших процедурах.</p>
<p>Минулого разу це&nbsp; викликало велике заперечення&nbsp; з боку парламентарів, бо були побоювання, що це буде зловживанням, а при призначенні недоброчесних керівників агенції&nbsp;&nbsp; може стати великою корупційною годівничкою. Втім, ухвалений нами закон передбачає, що&nbsp; все керівництво буде обиратися за конкурсом, буде потужна&nbsp; громадська рада, яка теж буде…</p>
<p>&nbsp;</p>
<p>ГОЛОВУЮЧИЙ. Продовжуйте, будь ласка.</p>
<p>&nbsp;</p>
<p>СОБОЛЄВ Є.В. І, як я сказав, законом Президента пропонується встановити високі зарплати, що дозволяє набрати нормальних управлінців в цю агенцію</p>
<p>Наш комітет рекомендує Верховній Раді ухвалити законопроект в першому читанні і далі дебатувати ці норми, які викликають дискусію, готові працювати вдень і вночі.</p>
<p>&nbsp;</p>
<p>ГОЛОВУЮЧИЙ. Будь ласка, колеги, запишіться: два – "за", два – "проти".</p>
<p>Але я дуже просив би, давайте не видумувати велосипед, є пакет законів, його треба розглядати.</p>
<p>Будь ласка, записуйтесь.</p>
<p>"Народний фронт", народний депутат Помазанов.</p>
<p>&nbsp;</p>
<p>10:44:41</p>
<p>ПОМАЗАНОВ А.В.</p>
<p>Андрій Помазанов, "Народний фронт". Я хочу зазначити, що "Народний фронт" однозначно буде підтримувати даний законопроект, ми повинні всі пам'ятати, для чого ми приймали ці законопроекти в першому читанні, для чого їх потім корегували наші європейські партнери. І ми повинні лише зазначити на тому, що ці законопроекти були подані Президентом, але де-факто, як сказав міністр юстиції, це є урядові законопроекти, які були трошки викривлені в порядку їх розгляду комітетами. Тому Європейський Союз, європейські колеги нас зараз поправляють, і ми повинні підтримати їх, щоб отримати безвізовий режим, щоб наблизитися до Європи, і ми повинні підтримувати їх разом, і даним законопроектом ми покажемо якраз єдність і Президента, і Прем'єра, і всієї нашої коаліції.</p>
<p>Прошу голосувати за цей закон.</p>
<p>&nbsp;</p>
<p>ГОЛОВУЮЧИЙ. Сергій Власенко, будь ласка.</p>
<p>&nbsp;</p>
<p>10:45:42</p>
<p>ВЛАСЕНКО С.В.</p>
<p>Шановні колеги, я ще раз підкреслюю, фракція "Батьківщина" беззаперечно підтримує безвізовий режим для України і лібералізацію.</p>
<p>Але я вчергове підкреслюю, те, що нам пропонують під виглядом цього законопроекту, не має нічого спільного з європейськими вимогами.&nbsp;</p>
<p>Я ще раз підкреслюю, представник найбільшої фракції парламенту чітко зазначив, що ці законопроекти є недолугими, але однак вимагав від нас їх прийняття в цілому, що є абсурдом.</p>
<p>Про що говорить саме цей законопроект? Він говорить про те, що, перше, ми створюємо 158 агенцію по боротьбі з корупцією. Ну, дай, Боже, щоб вона запрацювала так само, як працюють попередні 157. Хочуть – створимо, але які повноваження надаються цій агенції? Я ще раз підкреслюю: цей законопроект іде в зв'язці з законопроектом про спецконфіскацію і арешт. Ще раз підкреслю: спецконфіскація і арешт стосуються всіх громадян України, а не лише корупціонерів. Мова йде про те, що будь-яке майно може потрапити під спецконфіскацію і арешт. Будь-яке ваше майно навіть, якщо ви не маєте жодного відношення до вчинення правопорушення. І ця агенція тепер, цитую: "…може продавати і користуватися, розпоряджатися, і навіть переробляти те майно, яке належить вам". При цьому, ви знаєте, на відміну від деяких депутатів не дуже досвідчених, я пам'ятаю, як податкова Азарова забирала собі 20 відсотків з донарахованих податків. Так, оця агенція хоче заробляти 10 відсотків з того, (що вони, чим вони,) що вони контролюють. Вони що, знайшли клад? Вони що, кладошукачі якісь?</p>
<p>Пам'ятаєте, в Радянському Союзі була норма, хто знайшов клад – 25 відсотків. Це саме і тут. Це пряма корупція. Це не має нічого спільного з європейськими вимогами. Можна це як крайній випадок проголосувати в першому читанні, як каже голова комітету, і вдень, і вночі…</p>
<p>&nbsp;</p>
<p>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>ВЛАСЕНКО С.В. І вдень, і вночі працювати, довести цей закон до нормального європейського рівня. І, можливо, найближчим часом його проголосувати, щоб дійсно не зривати процедури безвізового режиму. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко.</p>
<p>&nbsp;</p>
<p>10:48:17</p>
<p>ЛЯШКО О.В.</p>
<p>Олег Ляшко, Радикальна партія. Шановні українці, зараз всі ми з вами є свідками чергової імітації боротьби з корупцією. Знову до парламенту вносяться законопроекти. Розказують про те, що нам треба до Європи, але водночас кажуть, закони неякісні, давайте їх в цілому голосувати. Покажіть мені хоч один європейський&nbsp; парламент, який голосує неякісні закони, який голосує, порушуючи процедуру, порушуючи вимоги законодавства. Це по формі.</p>
<p>А по суті. Де боротьба з корупцією? Чому пролунали заяви міністра економічного розвитку Абромавичуса про корупціонерів в оточенні Президента? Де Національне антикорупційне бюро, де антикорупційний прокурор? Нащо ми виділили півмільярда гривень на функціонування цього бюро, щоби вони бігали за інспекторами чи щоб вони бігали за друзями Президента і Прем'єр-міністра? Чому вони не притягають до відповідальності високопосадовців? Нащо антикорупційному бюро БТРи, красуються на фоні БТРів. Антикорупційному бюро треба не БТРи, а мозги треба і політичну волю для того, щоби розслідувати корупційні злочини, для того, щоби брати тих, хто сьогодні при владі, а не імітувати боротьбу з корупцією. Вся країна бачить імітацію реформ, імітацію боротьби з корупцією, а насправді ті, хто найбільше говорить про&nbsp; боротьбу з корупцією, ті нею і займаються.</p>
<p>Фракція Радикальної партії не збирається брати участь у цій імітації. Ви, влада, ви, парламентська коаліція, уряд, і всі, хто сьогодні&nbsp; при владі, ви несете відповідальність, у тому числі за ганебну ситуацію у царині боротьби з корупцією. Почніть із себе! Відправте у відставку Генерального прокурора Шокіна, нехай антикорупційний прокурор Холодницький відмовиться від генеральського звання, яке він отримав у 30 років таємним указом Президента. За що? – питається. Де результати боротьби з корупцією?&nbsp; Немає і з вами не буде.</p>
<p>&nbsp;</p>
<p>ГОЛОВУЮЧИЙ. Ірина Геращенко.</p>
<p>&nbsp;</p>
<p>10:50:28</p>
<p>ГЕРАЩЕНКО І.В.</p>
<p>Шановні колеги! Чому так важливо саме цього тижня не просто за основу прийняти запропоновані законопроекти, а за основу і в цілому? Тому що саме цього тижня група високого рівня країн Європейського Союзу (КЄС) буде давати відповідні рекомендації і Європейська комісія так само буде давати відповідні рекомендації Раді ЄС, коли саме буде розглядатися це питання законодавча ініціатива і Радою ЄС, і, в першу чергу Європейським парламентом. І зараз, шановні колеги, вирішується доля, чи буде Україна в одному пакеті&nbsp; з Грузією іти на розгляд&nbsp; цього питання, чи Україну як ту країну, яка несумлінно виконує&nbsp; своє домашнє&nbsp; завдання,&nbsp; від'єднають, і ви самі тоді усвідомлюєте всі відповідні ризики.&nbsp;</p>
<p>Президент України&nbsp; у грудні&nbsp;&nbsp; 2015 року під час міні-саміту у Брюсселі домігся того, що ми по суті авансом отримали таку достатньо позитивну&nbsp; Шосту&nbsp; доповідь ЄС, але є, насправді,&nbsp; Європейською комісією наше домашнє завдання. І от сьогодні&nbsp; відповідальність лежить на депутатах Верховної Ради, на кожній&nbsp; фракції. Тому ми маємо прийняти ці законопроекти в цілому…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; продовжуйте.</p>
<p>&nbsp;</p>
<p>ГЕРАЩЕНКО&nbsp; І.В.&nbsp; Шановні колеги,&nbsp; я закликаю всіх вас відкрити ваші гаджети, офіційну сторінку Європейського&nbsp; представництва в Україні і заяву&nbsp; пана Томбінського, який тільки-но видав відповідну заяву, що Європейський Союз очікує від Верховної Ради&nbsp; прийняття сьогодні цих законопроектів в цілому як таких, які відповідають праву Європейського Союзу. Тому що&nbsp; це ми з вами у грудні минулого року вихолостили їх і сьогодні ми маємо наші з вами помилки виправити, тому що боротьба з корупцією – це не тільки гучне ляскання дверима,&nbsp; створення платформ і заяви, це дуже ретельна законодавча робота. І це робота потім по тому, щоб ми привели наше законодавство до норм&nbsp; Європейського Союзу.&nbsp; І тому наша фракція&nbsp; наполягає на прийнятті&nbsp; цих законопроектів, запропонованих Президентом,&nbsp; в&nbsp; цілому.&nbsp;&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Антон Яценко,&nbsp; хвилина.</p>
<p>&nbsp;</p>
<p>10:52:41</p>
<p>ЯЦЕНКО А.В.</p>
<p>Шановний пане Голово, шановні&nbsp; народні депутати, ніхто не проти євроінтеграції, але ми&nbsp; вже рік спостерігаємо чи більше, коли під егідою&nbsp; євроінтеграції&nbsp; нам насовують абсолютно закони, які нічим, як кажуть, не мають ніякого відношення до цього&nbsp; процесу. От зараз якраз вийшла новина, що&nbsp; Європейський Союз&nbsp; дуже обеспокоен тим, які закони внесли.&nbsp; Сьогодні цей закон дає можливість, наприклад, слідчому&nbsp; арештувати будь-який об'єкт, навіть третьої особи, четвертої особи так званої&nbsp; і передати&nbsp; у це агентство,&nbsp; і воно без суда і&nbsp; слідства просто&nbsp; його реалізує. А якщо справа кримінальна буде&nbsp; закрита потім, то скажуть, що, вибачте, ви там колись отримаєте з бюджету. Тобто в це закладається дуже великий ризик рейдерського захоплення майна. І перш за все це стосується крупних підприємств, які постійно і так спостерігають рейдерські атаки.</p>
<p>Тому, на нашу думку, ми не можемо ніяким чином його приймати. І депутатська група "Партія "Відродження" не буде голосувати за цей…</p>
<p>&nbsp;</p>
<p>ГОЛОВУЮЧИЙ. Будь ласка, Віктор Михайлович Пинзеник.</p>
<p>&nbsp;</p>
<p>10:53:57</p>
<p>ПИНЗЕНИК В.М.</p>
<p>Шановні колеги, шановний Володимир Борисовичу, ви пам'ятаєте, минулого разу цей законопроект, побідний законопроект викликав великі дискусії, бо цей законопроект, є питання, які ми маємо дуже тонко виписати, особливо коли мова йде про управління майном і розпорядження з арештованим, не конфіскованим, заарештованим майном.</p>
<p>Вчора у нас були досить тривалі дискусії з авторами законопроекту&nbsp; з приводу даного проекту закону, і ми принаймні по двох нормах знайшли спільну позицію. Я хотів би, щоб вона була відображена в тексті закону.</p>
<p>Позиція перша. Якщо арешт рахунків не повинен мати наслідком фізичне вилучення&nbsp; грошей, тому що арешт рахунків означає неможливість їх користування.</p>
<p>У зв'язку з цим ми погодили норму, що вилучення грошей може мати місце тільки в тому випадку, якщо за&nbsp; висновком Національного банку цей банк відноситься до категорії неплатоспроможних. Я прошу, щоб ця правка була внесена в законопроект.</p>
<p>Правка друга. Законопроект передбачає можливість переробки і управління майном, і продажу майна досить…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка, Віктор Михайлович.</p>
<p>&nbsp;</p>
<p>ПИНЗЕНИК В.М. …досить розширене тлумачення переліку цього майна, який дозволяє під арештоване майно продати будь-що.</p>
<p>У зв'язку з цим&nbsp; ми&nbsp; ще одну норму вчора узгодили з авторами. Це хоча б якийсь крок, який дає відповідь проти ризиків, що закладені в цій нормі. Мова йде про те, що перелік цього майна має затверджувати Кабінет Міністрів України. Я прошу міністра юстиції підтвердити погодження хоча б цих двох норм, щоб вони ввійшли в текст нашого закону.</p>
<p>&nbsp;</p>
<p>ГОЛОВУЮЧИЙ. Павло Петренко.</p>
<p>&nbsp;</p>
<p>10:55:45</p>
<p>ПЕТРЕНКО П.Д.</p>
<p>Шановні колеги, підтверджую. Дійсно, ці технічні зміни можуть бути внесені до тексту закону. Мова йде про статтю 20 і 21. В 20 статті ми уточняємо питання щодо того, що кошти можуть бути переміщені з депозитного рахунку особи на інший рахунок у разі наявності висновку Національного банку про&nbsp; створення&nbsp; умов для визнання банку&nbsp; проблемним або неплатоспроможним.</p>
<p>Що стосується статті 21. По примірному переліку пропонується так само змінити, що&nbsp; примірний перелік такого майна визначається Кабінетом Міністрів, тобто всього того&nbsp; майна, яке&nbsp; визначене пунктом 4 статті 21.</p>
<p>Тому я думаю, що при&nbsp; доопрацюванні&nbsp; або при голосуванні в цілому&nbsp; з техніко-юридичними правками можна буде таким чином підтримати таку редакцію закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Андрій Володимирович Парубій.</p>
<p>&nbsp;</p>
<p>10:56:38</p>
<p>ПАРУБІЙ А.В.</p>
<p>Шановні колеги! Шановні депутати! Зараз у ці хвилини парламент проходить серйозне&nbsp; випробування. Ми будемо сьогодні слухати&nbsp; звіт уряду, а зараз відбувається наш звіт, наш іспит перед українським… перед українським суспільством. Тому що ті закони, які&nbsp; ми приймаємо, це є пряма норма&nbsp; вимог щодо отримання безвізового&nbsp; режиму для наших громадян. Але ті закони у першу чергу є антикорупційними законами. Вони не є для нас новими, для нашого залу, ми їх всіх обговорювали, і звучали ті ж&nbsp; самі аргументи. Аргумент про те, що неякісні закони, що не відповідають&nbsp; вимогам. І попередній раз, коли&nbsp; ми його обговорювали, ключові, принципові моменти були вилучені з тіла&nbsp; тих законів. Європейці, звичайно, повернули&nbsp; ці вимоги і сказали, без цих норм, вагомих норм, зокрема які стосуються агенції по виявленню корупційного майна, безвізового режиму не буде.</p>
<p>Насправді, всі все розуміють у цьому залі, колеги, всі&nbsp; все розуміють і намагаються заговорити це питання, про неякісні законі, про те, що вони не&nbsp; відповідають європейським&nbsp; вимогам. Хочу вам&nbsp; повідомити, годину тому, для того, щоб не було сумнівів, посол ЄС в України Томбінський назвав ці законопроекти і&nbsp; 4056, який ми зараз розглядаємо в тому числі, як той, який&nbsp; повністю відповідає європейським вимогам.</p>
<p>Наголошую ще раз, всі норми є обговорені. Ми їх всіх обговорювали.&nbsp; Наш час – 19 числа, коли відбудеться подання Європейською комісією&nbsp; на розгляд&nbsp; Європейської ради та Європейського парламенту законодавча пропозиція, чи будуть розглядати разом Грузію і Україну в отриманні безвізового режиму, чи&nbsp; Україну з того процесу вилучать.</p>
<p>Тоді кожен хто сьогодні не буде голосувати за ті законопроекти буде нести персональну відповідальність перед громадянами України за те, що ми не дали їм змогу відчувати себе вільними людьми у вільному світі. Кожен це знає і кожен розуміє. Багато хто боїться тих законопроектів, і правильно боїться.</p>
<p>Я закликаю, шановні колеги, проголосувати і за основу, і в цілому ці законопроекти. <i>(Шум у залі)</i> В нас немає часу. Ці законопроекти були повністю&nbsp; обговорені. Це наш іспит перед українським суспільством, це нас звіт перед Україною, і під час голосування кожен продемонструє, чи він пройшов, чи не пройшов цей звіт і цей іспит. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги.</p>
<p>Будь ласка, займіть свої місця. Шановні колеги, будь ласка, займайте свої місця. Я…</p>
<p>Шановні колеги, я бачу, що ряд фракцій не готові зараз голосувати за… в цілому за цей законопроект.</p>
<p>Зокрема "Батьківщина", "Самопоміч", Радикальна партія,&nbsp; групи парламенту.</p>
<p>У мене&nbsp; пропозиція наступна. Давайте ухвалимо рішення: прийняти цей проект закону за основу, з метою розгляду його в четвер. Бо в п'ятницю, ну, ви розумієте, що буде процедура дуже коротка підготовки до другого читання, і для того, щоб ми остаточно ці закони ухвалили в четвер. Ну, конечно, да, з можливістю внесення правок до другого читання, конечно, безумовно. Да, да, да.</p>
<p>Колеги, я прошу таку логіку підтримати. Але ще раз хочу наголосити... Сідайте, будь ласка, на місця.</p>
<p>Да, да, з правками. Така ж буде поправка, з техніко-юридичними правками до другого читання підготуємо.</p>
<p>Павло Петренко, оголосіть, які правки в першому читанні.</p>
<p>Увага, колеги! Займайте свої місця.</p>
<p>&nbsp;</p>
<p>11:01:58</p>
<p>ПЕТРЕНКО П.Д.</p>
<p>Шановні колеги,&nbsp; ще раз повторю ту&nbsp; пропозицію, яку озвучив Віктор Михайлович Пинзеник, ми її підтримуємо. Це стаття 20 законопроекту пункт 1 прочитаю в тій редакції, яка запропонована: "Їх розміщення на депозитних рахунках національного агентства у відповідній валюті або банківському металі відкритих у державних банках, визначених на конкурсних засадах у порядку встановленому законодавством про державні публічні закупівлі за договором банківського вкладу на вимогу, у разі наявності висновку Національного банку про створення умов для визнання банку проблемним або неплатоспроможним".</p>
<p>І друга технічна поправка – це стаття 21 цього ж законопроекту пункт 4. Ми тут змінюємо наступні слова, після слів "щонайменше, не нижче ринкових", нове речення в редакції: "примірний перелік такого майна визначається Кабінетом Міністрів України". Дякую.</p>
<p>&nbsp;</p>
<p>ГОЛОВУЮЧИЙ. Значить перша поправка може бути прийнятною абсолютно і, а друга поправка будете готувати до другого читання.</p>
<p>І так, увага! Я прошу всіх підтримати це рішення, колеги. Питання йде про те, що ми виконуємо з вами безвізовий план, подобається це комусь, не подобається – треба буде реєструвати&nbsp; все майно. Ну, а як?</p>
<p>Треба буде заповнити електронну декларацію. Ну, нічого страшного в цьому немає. Всі це проходили – і ми з вами пройдемо. І ми з вами пройдемо, не треба цього лякатись.</p>
<p>Тому пропозиція наступна: ухвалити за основу з включенням першої правки, яку оголосив міністр юстиції, прийняти цей проект закону за основу… <i>(Шум у залі)</i> Дві поправки…</p>
<p>Шановні колеги, увага! Слухайте пропозицію: за основу з врахуванням першої поправки, яку оголосив Павло Петренко, міністр, під стенограму, з метою підготовки та розгляду остаточного цього рішення в четвер, 18 лютого.</p>
<p>Шановні колеги, це була перша пропозиція. Шановні колеги, парламент може прийняти, за процедурою може прийняти рішення по процедурних питаннях. Приймається така пропозиція, колеги? За основу з врахуванням першої поправки, яку оголосив міністр юстиції Павло Петренко, з метою остаточного розгляду цього питання в четвер, розгляду та прийняття рішення 18 лютого, у четвер. Приймається? От саме цю пропозицію я ставлю на голосування. Прошу голосувати. За основу. Прошу всіх підтримати, колеги. За основу з врахуванням першої поправки з метою остаточного розгляду у четвер. Прошу голосувати.</p>
<p>&nbsp;</p>
<p>11:05:28</p>
<p>За-282</p>
<p>Закон ухвалено.</p>
<p>Була пропозиція в цілому? <i>(Шум у залі)</i></p>
<p>Дивіться, я просто… Ні…</p>
<p>Шановні колеги, сигнальне голосування в цілому, в другому читанні і в цілому. З поправкою Петренка.</p>
<p>Сигнальне голосування з поправкою Петренка першою і другою в цілому. Але сигнальне, колеги. Увага! Увага!</p>
<p>Будь ласка,&nbsp;&nbsp; перша і друга поправка, сигнальне. З поправками… в цілому закон з першою і другою поправками Павла Петренка, міністра юстиції. Є така пропозиція, Ірина Геращенко її внесла.</p>
<p>Голосуємо! Я підтримую всі варіанти, нам треба безвізовий режим для людей. Голосуєм.</p>
<p>&nbsp;</p>
<p>11:06:38</p>
<p>За-219</p>
<p>По фракціях.</p>
<p>Колеги, 217, не встигли. Будь ласка.&nbsp; 219.</p>
<p>Давайте ще раз. Колеги, увага, сконцентруйтесь. Та ж сама пропозиція. <i>(Шум у залі) </i></p>
<p>За основу і в цілому з двома поправками Павла Петренка 4056. Прошу всіх підтримати. Прошу всіх підтримати! Сигнальне. Прошу голосувати. Сигнальне! Прошу голосувати, прошу всіх підтримати. Голосуємо. Голосуємо! Прошу підтримати, колеги. Давайте підтримаємо.</p>
<p>&nbsp;</p>
<p>11:07:44</p>
<p>За-209</p>
<p>119 – "Блок Петра Порошенка", "Народний фронт" – 70, "Опозиційний блок" – 0, "Самопоміч" – 13, Радикальна&nbsp; партія –&nbsp; 1, "Батьківщина" – 0, партія "Відродження" – 0, позафракційних – 6.</p>
<p>Ми рішення ухвалили попереднє.</p>
<p>Завтра до 3-х годин прошу внести поправки і в четвер внести пропозиції.</p>
<p>Колеги, 4054, проект Закону.&nbsp; 4054: проект Закону про внесення змін до Кримінального та Кримінального процесуального кодексу України щодо виконання рекомендацій, які містяться у шостій доповіді Європейської Комісії про стан виконання Україною Плану дій щодо лібералізації Європейським Союзом візового режиму для України (4054). Доповідає Павло Петренко.</p>
<p>Є пропозиція за скороченою процедурою розглянути.</p>
<p>&nbsp;</p>
<p>11:08:57</p>
<p>За-162</p>
<p>Рішення ухвалено.</p>
<p>Будь ласка, Павло Дмитрович Петренко.</p>
<p>&nbsp;</p>
<p>11:09:11</p>
<p>ПЕТРЕНКО П.Д.</p>
<p>Шановні колеги, це другий закон з пакету безвізових законів за номером 4054, який приводить наше законодавство, кримінальне і кримінально-процесуальне законодавство з питань, які стосуються спецконфіскації і арештів, до європейських стандартів.</p>
<p>Ми обговорили і з колегами депутатами, і з експертами Європейської Комісії даний текст законів. І буквально годину тому назад Представництво Європейського Союзу в Україні зробило публічну заяву, що підтримують і цей, і попередній закон в тій редакції, яка була внесена Президентом, і просять парламент проголосувати їх в цілому, тому що ці закони потрібні для того, щоб, дійсно, 19 числа ми отримали реальну можливість, українці отримали реальну можливість, отримати статус безвізового режиму вже буквально в наступні місяці.</p>
<p>Тому прошу вас, шановні колеги, підтримати даний законопроект і проголосувати його в цілому. Він дає можливість нашим правоохоронним органам, дійсно, повертати активи від тих осіб, які фактично використовувалися корупціонерами, найвищими корупціонерами як підставні особи: офшорні компанії, треті особи.</p>
<p>Хочу розвіяти міфи. В цьому законі немає жодних питань, які стосуються спецконфіскації без рішення суду. В цьому законі немає жодних питань, які стосуються відбору майна людини без вироку суду по основному кримінальному провадженню. В цьому законі немає будь-яких страшилок, які стосуються накладення огульного арешту на будь-яке майно.</p>
<p>Навпаки, цей закон додає додаткових гарантій для третіх осіб в частині саме судового захисту і контролю слідчих, коли вони приймають рішення щодо арешту, в тому числі і речових доказів. Прошу підтримати даний законопроект в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, співдоповідь. Андрій Анатолійович Кожем'якін.</p>
<p>&nbsp;</p>
<p>11:11:02</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Хочу сказати ще раз, що я як народний депутат, громадянин України, як голова комітету повністю за те, щоб громадяни України отримали якомога скоріше безвізовий режим, який нам поки що тільки обіцяють. І вважаю, що цей процес повинен бути прозорий і чесний, раз.</p>
<p>По-друге, я не розумію оцих натякань на те, що хтось там десь постійно розказує, міжнародні експерти. Я тільки бачу зараз коментарі Томбінського про те, що Закон "Про прокуратуру", який вніс Президент, його дуже насторожує. Щось-щось не грає, розумієте з цим, що це нормально – це не нормально. Тому, колеги, цей закон, про який тільки що,.. проект, який тільки що доповідав пан міністр, він вже, в принципі, прийнятий нами з вами і підписаний Президентом. Але все рівно, вибачте, просувається та необхідність змін, яка дасть комусь десь у когось забрати те, що він забажає. Отак я би прокоментував.</p>
<p>Тому, колеги, комітет розглянув цей проект сьогодні за проханням Президента. І з поваги до Президента, в першу чергу… Хоча я вважаю, що тут з ним його помічники і уряд поступають не зовсім коректно, правлячи ці закони тільки вночі. Комітет вважає, що цей законопроект повинен бути допрацьований. Він має багато нарікань. І тому було прийнято рішення прийняти його сьогодні тільки за основу. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, запишіться: два – "за", два – "проти".</p>
<p>Олексій Рябчин, "Батьківщина".</p>
<p>&nbsp;</p>
<p>11:12:59</p>
<p>РЯБЧИН О.М.</p>
<p>Передаю слово Власенку.</p>
<p>&nbsp;</p>
<p>11:13:10</p>
<p>ВЛАСЕНКО С.В.</p>
<p>Шановні колеги, тільки що виступав міністр юстиції, який&nbsp; вчергове чомусь, з невідомих для мене причин, вводить в оману сесійну залу.</p>
<p>У мене в руках законопроект, я не знаю, що там хочуть… що коментував міністра юстиції, у мене в руках законопроект 4054. Проект вноситься Президентом України, цитую: "Спеціальна конфіскація полягає у безоплатному вилученні за рішенням суду власності держави, грошей у випадку за умови вчинення умисного злочину (тобто будь-якого) або суспільно небезпечного діяння, що підпадає під ознаки діяння, передбаченого особливою частиною цього кодексу". Це, шановний пане міністре, називається: без суда.&nbsp; Бо якщо лише є ознаки діяння, а немає вироку суду про те, що особа винна, то це означає – без суда.&nbsp; Це перше.</p>
<p>Друге. Друге, що стосується громадян України. Я ще раз підкреслюю: цей закон не стосується корупціонерів, цей закон стосується кожного громадянина України – кожного! Вас тут сором'язливо називають третіми особами, тобто це ті, хто нібито не приймав участі в злочині, але той, чиє майно, як думає слідчий, має якісь ознаки або стосунки до особи, яка вчинила діяння, що підпадає під ознаки злочину, передбаченого особливою частиною. От під цією абракадаброю, нормальною мовою, знаходиться те, що у будь-кого із вас без суду і слідства можна забрати майно, передати в ту агенцію, яку ми голосували попередній раз, агенція його продасть, собі залишить 10 відсотків, а вам віддадуть через 10 років копійки по якійсь невідомій оцінці. Оце, що пропонують нам в цих законопроектах.</p>
<p>Ще раз підкреслю: за основу, на доопрацювання. Ніякої поліцейської держави, безвізовий режим в нормальних європейських…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ВЛАСЕНКО С.В. На доопрацювання фахове, не політичне. Я розумію, що одна тут фракція реагує на будь-які слова уряду і все підтримує. Все підримує, заплющуючи очі на порушення права людей і на порушення&nbsp;&nbsp;&nbsp;&nbsp; &nbsp;базових принципів права. Давайте перейдемо&nbsp; до професійної роботи.&nbsp; Безвізовому режиму –&nbsp; так!&nbsp; Поліцейській державі&nbsp; в Україні – ні! Дякую.</p>
<p>&nbsp;</p>
<p>ГОЛОВУЮЧИЙ.&nbsp; Микола Петрович… Юрій Віталійович Луценко.</p>
<p>&nbsp;</p>
<p>11:15:56</p>
<p>ЛУЦЕНКО Ю.В.</p>
<p>Шановний пане Голово, шановні&nbsp; народні&nbsp; депутати, сьогодні&nbsp; на ранішньому засіданні комітету ми екстрено зібралися, аби розглянути цей законопроект. З прикрістю мушу зазначити, що&nbsp; критика, яка звучала тут і звучала на комітеті, має&nbsp; місце, вона абсолютно&nbsp; обґрунтована. Але на комітеті я казав і зараз&nbsp; хочу повторити історичний факт, коли молоду королеву Англії мама проводжала на весілля, сказала: заплющ очі і думай про Англію.&nbsp; Так само і зараз, ми, на жаль, стоячи перед історичною можливістю вступу до&nbsp; європейської спільноти, знаючи всю неякісність документу,&nbsp; засуджуючи спосіб внесення документу з ночі на ранок, тим не менше&nbsp; маємо заплющити очі&nbsp; і думати про Україну, проголосувати за ці закони, а потім професійно вносити в них правку у повних контактах&nbsp; з нашими&nbsp; європейськими&nbsp; партнерами. Закликаю усіх зараз думати про&nbsp; європейську Україну і проголосувати "за".</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Опанасенко, "Самопоміч".&nbsp; Олена Сотник, "Самопоміч".</p>
<p>&nbsp;</p>
<p>11:17:11</p>
<p>СОТНИК О.С.</p>
<p>Шановні колеги,&nbsp; за ці законопроекти, можливо, в іншій державі можна було б проголосувати. Але в країні, де, вибачте, на сьогоднішній день&nbsp; не реформована прокуратура і процвітає "шокінізм",&nbsp; і де&nbsp; поліцейський терор, він досі присутній, за ці закони&nbsp; голосувати є злочинно. Тому що, дійсно, ці закони запроваджують для простих людей повну незахищеність, повний деспотизм і повний беспредел, вибачте, з боку&nbsp; правоохоронних органів.</p>
<p>У мене тут директива,&nbsp; 42-а Директива, до якої ми мали&nbsp;&nbsp;&nbsp; привести у відповідність даний законопроект. Пан Петренко, якщо у вас немає перекладу цієї директиви, я вам подарує. Так от в цій директиві не зазначено тих всіх складів злочинів, а фактично ви&nbsp; майже всі&nbsp; злочини&nbsp; включаєте під спецконфіскацію.&nbsp;</p>
<p>Я вимагаю від уряду, я вимагаю від Міністерства юстиції професійної роботи. Ви маєте належним чином виконувати ті вимоги, які ставить до нас Європейський Союз. Європейський Союз говорить про те, що ми маємо привести у відповідність до директив. Візьміть, будь ласка, директиву, уважно її прочитайте і відповідні зміни мають внесені бути до цього закону, і тільки після цього він може бути проголосований, тільки після цього.</p>
<p>І останнє. Нас з вами зараз… дуже поспішаю, щоб ми прийняли ці закони. От у мене тут звіт відповідно до безвізового режиму і тут чітко зазначено, що ці зміни ми маємо внести в першому кварталі 2016 року. Це означає, що до кінця березня у нас є на це час. І не треба перетворювати парламент в лайно, вибачте, будь ласка.</p>
<p>&nbsp;</p>
<p>ГОЛОВУЮЧИЙ. Сергій Мельничук, "Воля народу".</p>
<p>&nbsp;</p>
<p>11:19:13</p>
<p>МЕЛЬНИЧУК С.П.</p>
<p>Сергій Мельничук, "Воля народу". Шановний український народе, колеги, цими законами, низкою законів, які нам треба прийняти і все-таки, щоб отримати безвізовий режим, корупціонери, які засіли в кабінетах, хочуть рівненькою, а може не рівненькою, низкою поправок внести корективи і зробити з нашої країни поліцейську державу. Ці закони треба ще раз вичитати, деякі взагалі, як цей, конкретно цей, взагалі не потрібно голосувати, він сирий.</p>
<p>Тому група "Воля народу" за даний законопроект не буде голосувати. А всі інші відправити на доопрацювання. Ми проти голосування за дану низку законів. Дякую.</p>
<p>&nbsp;</p>
<p>ГОЛОВУЮЧИЙ. Ірина Геращенко, дві хвилини, будь ласка.</p>
<p>&nbsp;</p>
<p>11:20:35</p>
<p>ГЕРАЩЕНКО І. В.</p>
<p>Шановні колеги, от весь цей&nbsp; рівень дискусії відбувається саме тому, що протягом півтора року уряд, діяльність якого ми сьогодні будемо&nbsp; обговорювати, не спромігся створити спеціальну структуру, яка би займалася експертизою законодавства, і щоб ми не на мигах тут зараз дискутували, так відповідає цей законопроект європейському праву чи не&nbsp; відповідає європейському праву, а мали&nbsp; дійсно&nbsp; відповідну експертизу. Так само немає і досі при уряді відповідного&nbsp; бюро перекладів європейських директив&nbsp; для того, щоб ми&nbsp; усвідомлено підходили до відповідних обговорень. І тому дуже важливо, щоб нами&nbsp; було зроблено такий висновок, і це було створено.</p>
<p>Але якщо говорити про даний&nbsp; законопроект, то дійсно дивує&nbsp;&nbsp;&nbsp;&nbsp; наступне. Подвійні стандарти, які&nbsp; от тільки що звучать&nbsp; у виступах вельми європейських колег. Тому що назва&nbsp; законопроекту має відповідати&nbsp; сутності. І у грудні ми так само чули, в тому числі від дружньої фракції коаліції: та не буде ніякого безвізового режиму, та не потрібно&nbsp; голосувати за антидискримінаційні&nbsp; закони, цього нічого&nbsp; не буде. Але вдалося нам отримати&nbsp; авансом позитивну шосту доповідь Європейської Комісії, де дуже чітко зазначено, що ми маємо привести у відповідність&nbsp; до&nbsp; цієї доповіді саме роботу антикорупційних структур і відповідних агенцій, які&nbsp; мають займатися арештом корупційно здобутого майна. І не платформи, які&nbsp; формують, як гриби після дощу, в парламентах, мають боротися&nbsp; з корупцією, а саме відповідне законодавство.</p>
<p>Грузія, з якою ми сьогодні йдемо поки що&nbsp; в одному пакеті, прийняла ці&nbsp; закони. І права моя колега, що дійсно ми можемо й до квітня все приймати, але тоді нас будуть розглядати в іншому пакеті, не з Грузією. І я думаю, пані Олено,&nbsp; і ти, і твоя фракція, ви чудово&nbsp; усвідомлюєте тоді ризики, на які ми наражаємося, враховуючи і референдум у Нідерландах, призначений на квітень цього року.</p>
<p>Тому я прошу розглянути цей законопроект у комплексі всіх&nbsp; ризиків, які стоять перед Україною, і проголосувати його зараз у першому читанні, як мінімум.</p>
<p>&nbsp;</p>
<p>ГОЛОВУЮЧИЙ. Максим Бурбак, будь ласка.</p>
<p>&nbsp;</p>
<p>11:22:52</p>
<p>БУРБАК М.Ю.</p>
<p>Шановні колеги, сьогодні у нас дуже&nbsp; відповідальний день, тому що ми сьогодні&nbsp; повинні прийняти пакет законопроектів, яким&nbsp; запроваджується безвізовий режим для наших громадян.</p>
<p>Друга річниця Революції&nbsp; Гідності, яка розпочалася з того, що люди вийшли за те, щоб Україна стала європейською державою. І сьогодні закликають деякі фракції, закликають, що давайте, допрацьовуємо ці документи. Та ми вже три місяці допрацьовуємо і&nbsp; чуємо їх скиглення.</p>
<p>Будь ласка, беремо на себе відповідальність голосуємо "за" і все ж таки даємо надію нашим громадянам їздити теренами Європи без віз у цьому році. Це наша особиста і персональна відповідальність, кожного депутата. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, будь ласка, займайте свої місця, переходимо до…</p>
<p>Юрій Левченко, хвилина.</p>
<p>&nbsp;</p>
<p>11:23:39</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Ну, по-перше, щодо безвізового режиму. Я думаю, що перед тим, як черговий&nbsp; раз проштовхувати мега-корупційні закони під виглядом безвізового режиму, треба спочатку відзвітувати тим, хто заявляв, що все-все готово, все нормально, у грудні&nbsp; прийняли всі закони під Новий рік, і вже нам 100 відсотків нам дадуть безвізовий режим.</p>
<p>Щось відбулося із&nbsp; цим звітом! Що трапилось? Що змінилося за один місяць? Чому півтора місяці тому вже безвізовий режим все, а тепер уже не все? Ну, у мене складається враження, що через місяць знову буде ще безвізовий режим, потім через квартал, потім через рік, потім буде з окремими країнами безвізовий режим і так далі. Так можна буде повністю українське законодавство змінити.</p>
<p>А що зараз пропонується під цим нібито безвізовим режимом? Хоча я впевнений, що європейські дипломати не читали цей закон в англійському варіанті, тому що фізично його не можливо було зараз ще перекласти. Так от, пропонується, наприклад, одна норма, щоб можна було будь-яку українську фірму, яка малий і середній бізнес, який зараз і так ледь "на ладан дихає",&nbsp; знищити, тому що якщо малий і середній бізнес буде мати хоч якийсь опосередкований зв'язок з якимось гіпотетично корупційним…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд.</p>
<p>&nbsp;</p>
<p>11:24:52</p>
<p>ЛЕВЧЕНКО Ю.В.</p>
<p>Якщо якийсь бізнес буде мати хоч якийсь опосередкований зв'язок з якоюсь фірмою, яка буде мати хоч якісь елементи, ознаки фіктивності, одразу це дає підстави податковій повністю її знищити, конфіскувати все майно і поставити, повністю знищити цей малий і середній бізнес.</p>
<p>&nbsp;</p>
<p>ГОЛОВУЮЧИЙ.&nbsp; Яценко, хвилину.</p>
<p>&nbsp;</p>
<p>11:25:11</p>
<p>ЯЦЕНКО А.В.</p>
<p>Шановні колеги, це ще один приклад, коли уряд вносить закони, які повністю не відповідає світовій практиці і направлені лише на одне – рейдерське захоплення будь-яких активів, майна. І його треба розглядати виключно у контексті попереднього закону.</p>
<p>Ще раз кажу, його не можна приймати, бо це дасть можливість будь-якому слідчому, навіть районній міліції, заарештувати, наприклад, завод будь-який великий, передати його агентству, у третіх лиць арештувати, потім його продати за безцінь, і потім буде нема з кого спросити.</p>
<p>Тому "Партія "Відродження" не буде підтримувати цей закон, як і попередній, бо це рейдерська корупційна схема. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, дві хвилини, Павло Петренко. І переходимо до голосування. Прошу зайняти свої місця, шановні колеги.</p>
<p>&nbsp;</p>
<p>11:26:02</p>
<p>ПЕТРЕНКО П.Д.</p>
<p>Шановні колеги, ну, дуже гаряча дискусія в залі, як&nbsp; завжди, коли мова іде про прийняття будь-яких антикорупційних законів. Чомусь, коли приймаються антикорупційні закони, наші депутати згадують про простих українців, про те, що їх переслідує правоохоронна система. А, напевно, всі думають тільки про себе, що ці речі можуть стосуватися звичайного корупціонера, в тому числі і високопосадовця.</p>
<p>Я вам хочу нагадати, друзі, в листопаді місці, коли в перший раз вносилися ці закони, була та сама дискусія. І тоді ми попереджали, що треба їх буде повертати до редакції, яка вноситься урядом. І зараз ми маємо не просто якісь коментарі, а офіційні позиції по кожному закону наших європейських колег. І закони були перекладені, і вони по ним давали конкретні коментарі, по кожній статті. Я можу передати пані Сотник на англійській мові ці коментарі, щоб ви почитали.</p>
<p>Тому я вас дуже прошу, давайте приберемо ці пристрасті і виконаємо свій обов'язок – обов'язок перед українським суспільством. Тому що ці закони потрібні не тільки європейцям, ці закони потрібні українському народу, щоб реально були механізми боротьби з корупцією. А питання по правоохоронній системі – так само наша з вами відповідальність, реформа прокуратури і судів. І цю реформу треба проводити в цьому залі, а не робити посилання, що в нас погані суди і прокуратура. Змінюйте суди і прокуратуру. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, прошу зайняти свої місця, підготуватися до голосування.</p>
<p>&nbsp;</p>
<p>ГОЛОС ІЗ ЗАЛУ. Репліка.</p>
<p>&nbsp;</p>
<p>ГОЛОВУЮЧИЙ. Я не чув прізвища.</p>
<p>Шановні колеги, займіть, будь ласка, свої місця.</p>
<p>Слухайте, ну, очевидно є те, що нам потрібно приймати ці закони. Було декілька поправок, які були на минулому голосуванні&nbsp; враховані, але не були синхронізовані з європейськими партнерами. Невже так важко підтримати рішення, які дозволять нам виконати план безвізового режиму? Я не розумію цього.</p>
<p>Тому я закликаю всіх стати на державницьку позицію і проголосувати за ці рішення. І не сприймати його як зло, а, навпаки, маємо ставити крапку в безвізовому режимі. Люди мають отримати право спокійно пересуватися по Європейському Союзу. Все абсолютно очевидно, все абсолютно реально.</p>
<p>Будь ласка, займаємо свої місця, колеги. 4054 проект закону. Готові? Готові? <i>(Шум у залі)</i> Будь ласка, займайте свої місця.</p>
<p>Колеги, 4054. Будь ласка, займайте свої місця.</p>
<p>Отже, шановні колеги, 4054, сигнальне голосування. 4054, сигнальне голосування. Голосуємо за основу і в цілому – те, що ви любите. <i>(Шум у залі)</i> За основу і в цілому прошу голосувати, сигнальне голосування. Голосуємо. Прошу підтримати.</p>
<p>&nbsp;</p>
<p>11:30:01</p>
<p>За-202</p>
<p>Не набирає ця пропозиція голосів.</p>
<p>Аналогічна пропозиція, колеги. За основу 4054 з метою остаточного ухвалення і прийняття в четвер, 18 лютого, відповідно поправки потрібно буде подати завтра до 12 години.</p>
<p>По попередньому до&nbsp; 15 години, а по цьому – до 12 години.</p>
<p>Прошу цю пропозицію підтримати, шановні колеги. За основу. До 12-ї. Завтра до 12-ї – поправки. За основу, з метою остаточного ухвалення – в четвер, 18 лютого. Я прошу цю пропозицію всіх підтримати, колеги. Голосуєм? Прошу підтримати. Голосуємо, колеги. Прошу всіх підтримати. Будь ласка,&nbsp; голосуєм. Прошу всіх підтримати.</p>
<p>&nbsp;</p>
<p>11:31:01</p>
<p>За-264</p>
<p>По фракціях. "Блок Петра Порошенка" – 126, "Народний фронт" -&nbsp; 64, "Самопоміч" – 21, Радикальна партія – 14, "Батьківщина" – 15, "Воля народу" – 1, позафракційних – 23.</p>
<p>Будь ласка,&nbsp; колеги, відповідно до процедури я прошу… Я прошу&nbsp; ще одну річ, колеги. В четвер бути присутніми у залі Верховної Ради України і остаточно ухвалити дані&nbsp; проекти законів. Це важливо, бо 19-го буде засідання&nbsp; в Європейському Союзі. Я буду… я ще раз кажу, я всі прізвища от такими літерами, хто не&nbsp; підтримує&nbsp; ці&nbsp; закони, буде на телеканалі "Рада".&nbsp; Ротація: 5 прізвищ в хвилину. <i>(Шум у залі) </i></p>
<p>Хоть 30-им кадром! Але країна має знати своїх&nbsp; героїв. Взяли проголосували, пішли далі.</p>
<p>Колеги, 4055. Проект Закону (реєстраційний номер 4055) про внесення змін до Закону України "Про прокуратуру" щодо забезпечення прозорості в організації діяльності Спеціалізованої антикорупційної прокуратури з метою виконання рекомендацій Міжнародного валютного фонду. Міністр юстиції – Петренко. А… доповідає Степан Іванович Кубів.</p>
<p>Є пропозиція, шановні колеги, розглядати даний проект закону за скороченою процедурою. За скороченою.</p>
<p>&nbsp;</p>
<p>11:32:49</p>
<p>За-119</p>
<p>120, колеги.</p>
<p>Будь ласка, скорочена процедура. Колеги… Розглядати&nbsp; за скороченою, нам треба 150 голосів, голосуємо.</p>
<p>&nbsp;</p>
<p>11:33:27</p>
<p>За-127</p>
<p>Хочете так, хай буде так.</p>
<p>Степан Кубів, доповідайте.</p>
<p>&nbsp;</p>
<p>11:33:46</p>
<p>КУБІВ С.І.</p>
<p>Шановні колеги, нами вже ухвалено низку важливих законопроектів, законодавчих актів, які спрямовані на вдосконалення суспільних відносин у важливих сферах життя, діяльності нашої країни і приведення законодавства України у відповідності до стандартів ЄС.</p>
<p>Проте завершення зазначеного процесу, ми бачимо сьогодні, проходить не так просто, жваві обговорення, але ми зобов'язані перед українським народом прийняти дані рішення і дати право громадянам України в безвізовому режимі&nbsp; просуватися по території Євросоюзу.</p>
<p>12 лютого 2016 року Президентом України було внесено на розгляд парламенту законодавчу ініціативу, метою якої є удосконалення засад, забезпечення прозорості організації діяльності Спеціалізованої антикорупційної прокуратури. Відповідно до Закону України "Про прокуратуру", в структурі Генеральної прокуратури України функціонує Спеціалізована антикорупційна прокуратура. Однак норми цього закону не забезпечують прозорості в організації діяльності. На зазначену проблему звернув увагу і Міжнародний валютний фонд.</p>
<p>З метою удосконалення правових засад організації діяльності Спеціалізованої антикорупційної прокуратури, забезпечення прозорості у формуванні та діяльності конкурсних комісій з призначення на адміністративні посади та посади прокурорів у цій прокуратурі та виконання рекомендацій Міжнародного валютного фонду проектом закону зокрема передбачено, що членами конкурсної комісії, яка здійснюватиме організацію та проведення конкурсу з призначення на адміністративні посади Спеціалізовану антикорупційну прокуратуру, можуть бути особи, які мають бездоганну ділову репутацію, високі професійні та моральні якості, суспільний авторитет, а також значний досвід діяльності у сфері запобігання або протидії корупції.</p>
<p>Голова конкурсної комісії обиратиметься з числа членів, визначених Верховною Радою України. Генеральний прокурор України матиме повноваження щодо призначення керівника спеціалізованої антикорупційної прокуратури, його першого заступника та заступника. Керівник Спеціалізованої антикорупційної прокуратури призначатиме усі на інші адміністративні посади в названій прокуратурі. При цьому конкурсна комісія подаватиме лише по одній кандидатурі на кожну з посад. Керівнику Спеціалізованої антикорупційної прокуратури надається право приймати на роботу та звільняти з неї замість погодження працівників Спеціалізованої антикорупційної прокуратури, які не є прокурорами.</p>
<p>Прийняття закону дасть змогу виконати рекомендації Міжнародного валютного фонду та удосконалити правові засади організації, діяльності Спеціалізованої антикорупційної прокуратури, забезпечити прозорість діяльності конкурсних комісій з призначення на відповідні посади в цій прокуратурі. Прошу підтримати цей законопроект в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, співдоповідь. Голова комітету Андрій Кожем'якін.</p>
<p>&nbsp;</p>
<p>11:37:34</p>
<p>КОЖЕМ’ЯКІН А.А.</p>
<p>Шановні колеги, Комітетом Верховної Ради України з питань законодавчого забезпечення правоохоронної діяльності сьогодні зранку, о 9 годині розглянуто проект Закону України номер 4055 про внесення змін до Закону України "Про прокуратуру" щодо забезпечення прозорості в організації діяльності Спеціалізованої антикорупційної прокуратури з метою виконання рекомендацій Міжнародного валютного фонду, поданий Президентом України.</p>
<p>Зазначеним законопроектом пропонуються зміни до статей 8-1, 39 та 41 Закону України "Про прокуратуру", відповідно до яких: перше – Генеральний прокурор України здійснюватиме призначення на посаду та звільнення з посади заступника Генерального прокурора України, керівника Спеціалізованої антикорупційної прокуратури, першого заступника керівника&nbsp; Спеціалізованої антикорупційної прокуратури та заступника керівника Спеціалізованої антикорупційної прокуратури.</p>
<p>Друге: керівник Спеціалізованої антикорупційної прокуратури робить призначення на посаду та звільняє з посади керівника підрозділу Спеціалізованої антикорупційної прокуратури та заступника керівника підрозділу Спеціалізованої антикорупційної прокуратури.</p>
<p>Крім того, керівник Спеціалізованої антикорупційної прокуратури отримує право самостійно – звертаю вашу увагу! – приймати на роботу та звільняти з роботи працівників САП, які не є прокурорами. До речі, якраз цього і… це і було рекомендовано в шостій доповіді Європейської комісії, про яку нам постійно тут розказують представники уряду.</p>
<p>У статті 8 зі значком один також встановлюються вимоги до членів конкурсної комісії, зокрема ними повинні бути особи, які мають, серед іншого, досвід діяльності у сфері запобігання і протидії корупції. Головою конкурсної комісії повинен бути загальновизнаний та авторитетний експерт, що має багатий досвід, зацікавленість або відомий своїми діями на підтримку боротьби з корупцією.</p>
<p>Пропонується, що конкурсна комісія буде рекомендувати по одній кандидатурі. Звертаю увагу, це те, що теж важливо і що змінено. Конкурсна комісія буде рекомендувати по одній, а не три, кандидатурі на посади першого заступника та заступника керівника САП керівнику Спеціалізованої антикорупційної прокуратури, який вноситиме їх на призначення&nbsp; на розгляд&nbsp; Генерального прокурора України. Зараз&nbsp; конкурсна комісія пропонує&nbsp; по&nbsp;&nbsp; 3 кандидатури на кожну&nbsp; із зазначених&nbsp; адміністративних посад. Генеральний прокурор України матиме право,&nbsp;&nbsp; шляхом видання публічного листа на адресу конкурсної комісії протягом 14&nbsp; днів після отримання відповідних пропозицій, відхилити кандидатуру на призначення на адміністративну посаду&nbsp; в Спеціалізовану антикорупційну прокуратуру відповідно&nbsp; до вимог законодавства. Цим правом Генеральний прокурор може скористатися не більше двох разів підряд для&nbsp; кожної з адміністративних посад.</p>
<p>Проаналізувавши&nbsp; законопроект, члени комітету у той&nbsp; час, який нам надали можливість, тобто це майже 1 година&nbsp; 10 хвилин, зазначають, що прийняття&nbsp; законопроекту дозволить виконати рекомендації Міжнародного валютного фонду, Європейської комісії&nbsp;&nbsp; та забезпечити прозорість в організації діяльності&nbsp; Спеціалізованої&nbsp; антикорупційної прокуратури.&nbsp; І з огляду на&nbsp; 1 час 10 хвилин&nbsp; і на те, що рекомендує нам Міжнародний валютний фонд, на доповідь,&nbsp; Шосту доповідь&nbsp; експертної комісії&nbsp;&nbsp; європейської, комітет ухвалив рішення, яке трошки не збігається з коментарями представника&nbsp; Євросоюзу в Україні, який сьогодні прокоментував, що&nbsp; зміни до цього&nbsp; Закону "Про прокуратуру" трошки його насторожують. Але все рівно комітет&nbsp; прийняв рішення прийняти цей&nbsp; законопроект&nbsp; за основу та в цілому як закон. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; по фракціям запишіться. По фракціях, групах запишіться по закону. <i>(Шум у залі)</i></p>
<p>&nbsp;Василь Іванович Німченко, будь ласка.</p>
<p>&nbsp;</p>
<p>11:42:45</p>
<p>НІМЧЕНКО В.І.</p>
<p>Уважаемые коллеги! Слышно там, да? Уважаемые коллеги, вы представляете, что этот закон внесен в триаде законов, направленный, по сути, на механизм ущемления прав граждан.</p>
<p>И второй вопрос по поводу создания. Какую еще прокуратуру мы не создаем за последние 3 месяца? И все это направлено на агенции по борьбе с коррупцией и все прочее. Мне кажется, это мое, наверное, субъективное… несубъективное мнение о том, что указанный закон касательно изменения механизма, формирования прокурорских структур на сегодняшний день он, по сути, никчемный. Есть у нас, аппарат есть, у нас есть прокурорские институты, которые должны быть приведены в движение. Вот и все. Если мы положим на алтарь лишь буквальные закрепления,&nbsp; нормативные закрепления без предоставления механизма,&nbsp; с этого не выйдет ничего.</p>
<p>А тому я считаю, что этот законопроект не может быть принят ни за основу, ни, тем более, в первом чтении. Спасибо.</p>
<p>&nbsp;</p>
<p>ПАРУБІЙ А.В. Олег Ляшко, будь ласка.</p>
<p>&nbsp;</p>
<p>11:44:22</p>
<p>ЛЯШКО О.В.</p>
<p>Олег Ляшко, Радикальна партія. Щойно, коли я йшов до трибуни, шановний Голова парламент запропонував мені, щоб я сказав, що всім прокурорам продати Range Rover. Підтримую повністю. І не тільки Range Rover продати, а й хати триповерхові продати і рахунки на жінок і на дітей ,і на батьків записаних продати. Усе, що нажили непосильним трудом, усе передати щонайменше на фронт.</p>
<p>Тепер по суті законопроекту. Законопроектом пропонується розширити права Генерального прокурора, щоб він призначав керівника Антикорупційної прокуратури і його заступників.</p>
<p>Тут шановні колеги посилалися на Європейський Союз, на представника Європейського Союзу, які вимагають, кров з носа, цих законів, а інакше не буде безвізового режиму.</p>
<p>Я не знаю, чи вчились ви в школі,&nbsp; а якщо вчились у школі чи вчили ви українську мову, чи хоча б англійську. Я вам процитую витяг із заяви посла ЄС в Україні Яна Томбінського, пряма мова, шановні колеги: "Я стурбований&nbsp; поправками, запропонованими у Закон про&nbsp;&nbsp; прокуратуру (4055), що загрожує незалежності Спеціалізованій антикорупційні прокуратурі, надавши занадто багато повноважень Генеральному прокурору". Пряма&nbsp; мова посла ЄС Томбінського.</p>
<p>Крім того, раз ми вже&nbsp; цитуємо, "нет пророка в своем отечестве", тому цитуємо наших закордонних партнерів, давайте процитуємо шановного, не менш шановного&nbsp; нашого союзника, посла Сполучених Штатів&nbsp; пана Пайєтта, який учора після відставки заступника Генпрокурора Каська заявив, що це удар по реформах і це підрив довіри до антикорупційних зусиль української влади.</p>
<p>То я питаю, шановні колеги, і ті від влади, хто вносив&nbsp; оце… "чортячі морди", я вас питаю, ви для чого народ дурити. Ви розказуєте про&nbsp; реформи, ви&nbsp; розказуєте про безвізовий режим, а водночас ви просто&nbsp; вносите закони, які ліквідовують&nbsp; реальну незалежність антикорупційного&nbsp; прокурора.&nbsp; І той же Європейський Союз, на який ви посилаєтеся, цього не підтримує.</p>
<p>Я вам скажу так. Ви можете приймати, будь-які закони, ви можете розказувати&nbsp; все, що завгодно, але ключове для Європейського Союзу –&nbsp; щоб українці були багаті, щоб в українців була достойна зарплата, достойна пенсія, щоб вони жили не як жебраки, щоб вони приїжджали в Європу як туристи, а не як заробітчани, шукаючи підробітку, тому що&nbsp; не можуть заробити в рідній хаті.&nbsp;</p>
<p>І тому ви нам не голову морочте і не брехливі закони приймайте, а&nbsp; давайте підвищувати&nbsp; радикально заробітні плати, доходи громадян, їхню купівельну спроможність, створювати робочі місця. От тоді&nbsp; нам не треба&nbsp; нікуди буде їздити, бо Європа буде в Україні.<i> </i>&nbsp;&nbsp;&nbsp;</p>
<p>&nbsp;</p>
<p>ПАРУБІЙ А.В.&nbsp; Река Андрій Олександрович, "Народний фронт".</p>
<p>&nbsp;</p>
<p>11:47:31</p>
<p>РЕКА А.О.</p>
<p>Прошу передати слово Ігорю Алексєєву.</p>
<p>&nbsp;</p>
<p>ГОЛОВУЮЧИЙ. Алексєєв, будь ласка.</p>
<p>&nbsp;</p>
<p>11:47:48</p>
<p>АЛЕКСЄЄВ І.С.</p>
<p>Доброго дня, шановні колеги!&nbsp; Депутатська фракція "Народний фронт" однозначно буде підтримувати всі законопроекти, які направлені на те, щоб виконати вимоги і виконати план дій щодо лібералізації безвізового режиму.</p>
<p>Але якщо ми говоримо про цей законопроект. У мене на руках висновок Європейської Комісії на цей проект закону. Вони в цілому вітають ініціативу. Але що вони наголошують? Що цей законопроект в діючому вигляді, він ще більше розширює дискреційні повноваження Генерального прокурора, тому що не визначено, на яких підставах Генеральний прокурор зможе відхиляти кандидатуру, яка буде запропонована номінаційною комісією</p>
<p>Тому ця ініціатива в тому вигляді, в якому запропонована, вона розширює дискреційні повноваження Генерального&nbsp; прокурора, і ми не зможемо забезпечити прозорий добір на всі посади в антикорупційну прокуратуру.</p>
<p>У зв'язку з цим депутатська фракція "Народний фронт" проголосує за цей законопроект лише за основу. Ми не можемо підтримати цей законопроект в цілому, оскільки немає чітких критеріїв, на підставі яких Генеральний прокурор може відхиляти ту чи іншу кандидатуру, яка запропонована номінаційною комісією. Ми вважаємо, що без деталізації відповідних положень законопроекту цей законопроект лише погіршить існуюче регулювання при призначенні до антикорупційних органів.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>"Самопоміч" передає Романова Єгору Соболєву. Будь ласка.</p>
<p>&nbsp;</p>
<p>11:49:20</p>
<p>СОБОЛЄВ Є.В.</p>
<p>В цьому законопроекті всі підлість роботи з українським парламентом.</p>
<p>Справді, в нас були великі дискусії влітку, що антикорупційна прокуратура має бути&nbsp; незалежна, насамперед, від Генеральної прокуратури. І ми говорили, що завдання антикорупційної прокуратури, по великому рахунку, арештувати керівництво Генеральної прокуратури. І життя підтвердило правильність цих думок. Віктор Шокін провалив, зімітував, сфальсифікував реформу прокуратури, про яку так довго розповідали, що вона ось-ось відбудеться. Прокурора з одного району перевели в інший, з того району в третій, а третього в перший і назвали це реформою прокуратури.&nbsp;</p>
<p>Від Генерального прокурора пішли навіть люди, які намагалися змінити цю прокуратуру, які намагалися зробити її, справді, прокуратурою, люди, яких туди привів Євромайдан.</p>
<p>Що тепер нам пропонується? Під виглядом виконання вимог МВФ, я думаю, Крістін Лагард померла би з сорому, якби вона дізналася, що під виглядом її аргументів Верховній Раді пропонується надати Віктору Шокіну, Генеральному прокурору, право двічі відхиляти кандидатів на посаду антикорупційного прокурора, які обрані через відкритий конкурс. Це означає, що ми гарантуємо, що два найсильніших кандидата будуть точно вибиті за рішенням Генерального прокурора.</p>
<p>"Самопоміч" буде голосувати за цей законопроект виключно, якщо прямо в першому читанні буде ви креслений пункт про те, що Генпрокурор має право відхилити кандидатуру на призначення на адміністративну посаду&nbsp; в Спеціалізовану антикорупційну прокуратуру. Цей абзац має бути повністю викреслений, а Президент України має провести службове розслідування, хто його намовив підписатися під таким законопроектом.</p>
<p>&nbsp;</p>
<p>11:51:42</p>
<p>ПАРУБІЙ А.В.</p>
<p>Дякую.</p>
<p>Шановні колеги, я в обговореннях зараз дам слово, скажу кілька слів. Я вам скажу, український парламент провів дуже якісну роботу по питанню обрання спеціального прокурора. Ми створили тут комісію з громадських діячів, з міжнародних експертів. Даний законопроект, який ми зараз розглядаємо, мав бути спрямований на те, щоб розширити повноваження антикорупційного прокурора. На жаль, під час підготовки появилася норма, про яку вже було сказано, де навпаки – замість розширення прав&nbsp; спеціального антикорупційного прокурора обмежуються ці права тим, що дається повноваження Генпрокурору – відхиляти пропозицію комісії, яка складається з представників, Президента, уряду. Логіка була в тому, щоб вони давали не двох кандидатів, а Генпрокурор обирав одного, а в тому, щоби був один кандидат, введена норма, яким Генпрокурор має право відхилити цього кандидата.</p>
<p>І сьогодні дуже чітко Європейський Союз дав з того приводу сигнал. У мене на руках є коментарі до проекту Закону про прокуратуру Генерального управління з міграції та внутрішніх справ Європейської комісії, де зазначено, що подібна норма розширює повноваження Генеральної прокуратури, і вони пропонують вилучити абзац, де Генеральний прокурор України має право шляхом видання публічного листа на адресу конкурсної комісії відхилити кандидатури. І вони у висновку пишуть: "Наполегливо рекомендуємо, щоб зміни до Закону "Про прокуратуру" не повинні голосуватись без взяття до уваги вищезгаданих коментарів".</p>
<p>Шановні колеги, ми повинні сьогодні тут, в залі, визначитися з того приводу. Варіант один: вилучення того абзацу. Варіант другий: можливий компроміс, де дається виключний перелік законів, на які може опиратися Генпрокурор. Це варіанти, які ми можемо зараз обговорити перед кінцевим голосуванням.</p>
<p>Зараз Олена Шкрум, "Батьківщина". Потім – Юрій Луценко. Олена Шкрум.</p>
<p>&nbsp;</p>
<p>ГОЛОВУЮЧИЙ. Хвилина.</p>
<p>&nbsp;</p>
<p>11:53:41</p>
<p>ШКРУМ А.І.</p>
<p>Шкрум Альона, фракція "Батьківщина". Колеги, я б хотіла трішки перейти із політичної дискусії про залежність чи незалежність нового антикорупційного прокурора в фахову дискусію.</p>
<p>Дивіться, ви правильно сказали, пан Парубій, що єдиний абзац, який викликає велику кількість заперечень і у європейців, і у громадськості, - це те, що Генеральний прокурор має право шляхом видання публічного листа на адресу конкурсної комісії відхилити двічі кандидатуру на призначення в Спеціальну антикорупційну прокуратуру. І фактично не прописано, на підставі чого він має право відхилити людину. Ну, от не подобається йому найкращий фахівець, який відібраний, він його відхиляє.</p>
<p>Так от, я пропоную: або, дійсно, підтримати "Самопоміч" – і вилучити цей абзац; або все ж таки написати конкретні підставі, на підставі чого він буде відхиляти цю кандидатуру. На підставі, наприклад, того, що кандидатура суперечить законам про очищення влади, про запобігання корупції, про державну таємницю, про спеціальну, там, наприклад, про спеціальну державну службу щодо критеріїв, за якими ця людина відібрана. Але нам треба доопрацювати цю річ і написати, що він не може самовільно, одноособово, залежно від своєї думки просто відхиляти цю кандидатуру. Тому…</p>
<p>&nbsp;</p>
<p>ГОЛОВУЮЧИЙ. Юрій Луценко, будь ласка.</p>
<p>&nbsp;</p>
<p>11:55:12</p>
<p>ЛУЦЕНКО Ю.В.</p>
<p>Шановний пане Голово! Шановні колеги! Коли звучить слово "прокуратура", в залі є ряд визначних громадських діячів, які знають тільки прізвище Шокін.</p>
<p>Ми пишемо закони не під конкретні прізвища. Більше того, профільний комітет мав би не боротися з Шокіним, а боротися за те, щоб прокурори&nbsp; отримували не 2 тисячі гривень, бо через це жоден відкритий конкурс не&nbsp; має жодного успіху. Нормальна людина не піде в такі органи, коли постовий патрульний має 8 тисяч, а місцевий прокурор – 2. Але байдуже це профільному комітету. Він бореться з Шокіним. Профільному комітету байдуже, що НАБУ не набрало достатньо детективів, щоб розслідувати всі справи. І тому парламент ставиться в цейтнот: знов залиште за ГПУ право слідства. Мені здається, треба припинити боротьбу з прізвищами.</p>
<p>В зв'язку з цим пропоную за узгодженням з Президентом доповнити законопроект нормою, яка викликала стурбування тут в залі, дійсно, звуженням причин, за яким Генеральний прокурор&nbsp; може відхилити кандидатуру, а саме: в разі&nbsp; невідповідності кандидати вимогам законів України&nbsp; про очищення влади та про запобігання, а також вимогам для отримання&nbsp; допуску до державної таємниці відповідно до закону України "Про державну таємницю".</p>
<p>Мені здається, жоден керівник не може призначити свого&nbsp; підлеглого за поданням будь-якої дуже незалежної комісії, якщо він корупціонер, якщо він не пройшов люстрації, і якщо він&nbsp; не має допуску до державної таємниці, а приїхав "гастролювати" і розказувати нам байки&nbsp; про боротьбу з корупцією.</p>
<p>Прошу підтримати дану пропозицію і прийняти закон в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка… У нас далі від фракції виступи&nbsp; завершено? Від фракцій. Від депутатів три виступи по 3 хвилини. Запишіться, будь ласка.</p>
<p>Альона Бабак, "Самопоміч".</p>
<p>&nbsp;</p>
<p>11:57:23</p>
<p>БАБАК А.В.</p>
<p>Прошу передати слово Єгору Соболєву.</p>
<p>&nbsp;</p>
<p>ГОЛОВУЮЧИЙ. Єгор Соболєв, будь ласка.</p>
<p>&nbsp;</p>
<p>11:57:29</p>
<p>СОБОЛЄВ Є.В.</p>
<p>Колеги, я звертаю увагу, що в законі це вже врегульовано. Кандидатури можуть подаватися конкурсною комісією лише після отримання конкурсною комісією підтвердження щодо відповідності вимогам законів "Про очищення влади", "Про запобігання корупції" та "Про доступ до державної таємниці". Це вже врегульовано в законі. Коли ми говоримо, а тепер ще Генпрокурор хай це перевірить, це означає, що ми даємо Генпрокурору право сказати: а я вважаю, воно не відповідає вимогам Закону про протидію корупції. І потім іди борися з його думкою, з його свавільним рішенням. Хто буде це робити?</p>
<p>Не може Генеральний прокурор визначати: подобається йому чи не подобається людина, яка пройшла вибір за відкритим конкурсом. Якраз ідея Спеціалізованої антикорупційної прокуратури, повторюся, в незалежності від Генеральної прокуратури, тому жодних повноважень Генпрокурору по праву відхиляти кандидатури надавати не можна.</p>
<p>"Самопоміч" за таке не голосуватиме.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Васильович Чумак.</p>
<p>&nbsp;</p>
<p>11:59:08</p>
<p>ЧУМАК В.В.</p>
<p>Віктор Чумак, 214 виборчий округ, місто Київ, Дніпровський район, позафракційний.</p>
<p>Шановні колеги, мені дуже прикро слухати все те, що відбувається сьогодні в залі. Прикро, з одного боку, що все те, що напрацьовувалося парламентом минулого скликання в антикорупційній політиці, в антикорупційному законодавстві, послідовно душиться і послідовно нівелюється сьогоднішнім парламентом. Ми третій раз повертаємося до зміни законодавства про врегулювання питань спеціальної конфіскації. Ми третій раз повертаємося до врегулювання питання щодо створення агенції з повернення активів. Сьогодні ми знову повернулися до питання Спеціалізованої антикорупційної прокуратури. Ви пам'ятаєте, як в травні ми взагалі позбавили можливості призначати Спеціалізованого антикорупційного прокурора самостійно своїх підлеглих. Сьогодні ми навіть робимо те, щоб навіть і цього прокурора не можна було визначати за результатами відкритого конкурсу. Зрозумійте, що робиться. У нас і так фейкові конкурси. Ми зараз обираємо не кращого з 3-х або кращого з 20-и, а найзручнішого з 3-х, який нам пропонують.</p>
<p>Нам зараз пропонують вибирати не 3-х, а з 9-и, два рази відхиляючи одну й ту ж саму, за невідомими підставами два рази можливості даючи відхиляти Генеральному прокурору найкращу кандидатуру. Нам сьогодні кажуть, що можливо зняти того незалежного антикорупційного прокурора за підставами, які взагалі не визначені за законом. Тобто за рішеннями конкурсної комісії, тої ж самої конкурсної комісії кваліфікаційної і комісії прокуратури. Уявіть собі, що ми взагалі руйнуємо його незалежність. Більше того, якщо раніше він міг сам набирати осіб в прокуратуру, в спеціалізовану прокуратуру осіб, які не є прокурорами, то сьогодні йому треба це робити тільки через погодження з Генеральним прокурором.</p>
<p>Я вас дуже прошу, цей законопроект контраверсійний. Є дуже гарні норми, які стосуються кваліфікаційних вимог до членів конкурсної комісії, але він дуже небезпечний в частині позбавлення Спеціалізованого антикорупційного прокурора самостійності. Більше того, я вам хочу сказати, що цей закон або законопроект не відповідає вимогам Міжнародного валютного фонду. Вимоги Міжнародного валютного фонду дуже прості і зрозумілі. Я вам можу їх зачитати.</p>
<p>Сторінка 72 звіту фонду про прогрес в Україні у створенні антикорупційної прокуратури написано: "Конкурсна комісія подає одного кандидата на кожну з трьох позицій (голова і два заступника) Генеральному прокурору". Оце є вимога МВФ. І друга вимога МВФ, наступна. В Закон "Про прокуратуру" не може бути внесено жодних інших законодавчих змін, що стосуються процедури вибору керівника антикорупційної прокуратури та його заступників, інших антикорупційних прокурорів та співробітників, окрім як змін, зазначених вище, без погодження МВФ.</p>
<p>Я думаю, що і виступи сьогодні посла Томбінського щодо занепокоєння…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>ЧУМАК В.В.&nbsp; …не чули вимоги МВФ щодо необхідності таких змін. Я думаю, цей закон в цій частині неможна приймати. Його треба відправити на доопрацювання суб'єкту законодавчої ініціативи…</p>
<p>&nbsp;</p>
<p>ПАРУБІЙ А.В. Романова, "Самопоміч".</p>
<p>Сотник, Олена Сотник. Будь ласка, включіть мікрофон.</p>
<p>&nbsp;</p>
<p>12:02:57</p>
<p>СОТНИК О.С.</p>
<p>Дякую. Колеги, я пропоную все ж таки конструктивно переходити до роботи, бо у нас важливе питання щодо уряду стоїть. Тому, дивіться, проста пропозиція: у частині… 8 стаття прим. 1 ми прибираємо абзац, який стосується "Генеральний прокурор України має право шляхом видання публічного листа відзивати кандидатуру", голосуємо це в першому читанні. Колеги, у яких є ще якісь зауваження, до другого читання зможуть подати поправки, але таким чином ми отримаємо три закони на першому читанні, які необхідні для безвізової лібералізації, і просто попрацюємо.</p>
<p>Колеги, давайте підтримаємо пропозицію "Самопомочі" і проголосуємо за виключенням цього абзацу. Дякую.</p>
<p>&nbsp;</p>
<p>ПАРУБІЙ А.В. Войціцька Вікторія.</p>
<p>&nbsp;</p>
<p>12:03:48</p>
<p>ВОЙЦІЦЬКА В.М.</p>
<p>Вікторія Войціцька, "Об'єднання "Самопоміч". Колеги, давайте вже закінчимо воду в ступі товкти, приймемо відповідно цей закон із вилученням третього абзацу і перейдемо нарешті до розгляду питання щодо уряду. Досі зловживати часом. Дякую.</p>
<p>&nbsp;</p>
<p>ПАРУБІЙ А.В. Паламарчук, "Блок Петра Порошенка".</p>
<p>&nbsp;</p>
<p>12:04:16</p>
<p>ПАЛАМАРЧУК М.П.</p>
<p>Прошу передати слово Капліну.</p>
<p>&nbsp;</p>
<p>12:04:22</p>
<p>КАПЛІН С.М.</p>
<p>Особисто я, дорогі українці, шановні колеги, підтримую відповідний законопроект. У жодній країні світу за всю історію сучасних реформ реформи ніколи не відбувалися і не проводилися без залізної руки для боротьби з корупцією, без залізної руки реформатора. Згадайте Ататюрка, згадайте Рузвельта. згадайте Аденауера, згадайте Лі Куан Ю. Звичайно, закони не пишуться під конкретні прізвища, вони пишуться під конкретну історію України. І історія&nbsp; України&nbsp; сьогодні вимагає такого порядку і такої диктатури реформ.&nbsp; Сьогодні окремі народні депутати, так звані громадські діячі, представники інших рухів почали істерію, ліберальну істерію про те, що начебто&nbsp; держава, прокуратура, нові органи антикорупційні, які ми створюємо, залізуть їм у кишеню.&nbsp; Давно пора! Давно пора потрусити окремих депутатів, які&nbsp;&nbsp; по&nbsp; 15, по&nbsp; 20 років сидять у своїх кріслах.&nbsp; Давно пора зайти у п'яти, чотирьохповерхневі будинки&nbsp;&nbsp; окремих лідерів фракцій і подивитися, як живуть радикальні бійці за… чи радикальні сторонники&nbsp; за простих людей. Давно пора&nbsp; зайти у&nbsp; хати прокурорів і керівників СБУ. Давно пора в країні наводити порядок. Країна стоїть перед роздоріжжям, або буде політична воля&nbsp; парламенту, Президента,&nbsp; нового Прем'єра, або не буде&nbsp; у боротьбі з корупцією. Іншого шляху&nbsp; у нашої країни нема і не буде. І досить затягувати час. Давайте починати&nbsp;&nbsp; розгляд доповіді Прем'єра і Кабінету Міністрів. На вулиці чекають люди.&nbsp;&nbsp;&nbsp;</p>
<p>Я, користуючись&nbsp; нагодою, запрошую тисячі українців іти сюди. Сьогодні головний день&nbsp; в цьому році, можливо, в історії нашої країни. Сьогодні або почнеться нова історія країни, або країна почне котиться назад. Я запрошую мільйони, сотні тисяч українців іти сюди і боронити своє право на&nbsp; європейську країну, на порядок&nbsp; у цій країні, на панування боротьби з корупцією, панування&nbsp; реформ. І сьогодні поставити&nbsp; крапку у житті мафіозного режиму нині діючого уряду, почати формувати&nbsp;&nbsp; новий уряд і дати хід новій Україні зробити останній крок&nbsp; у європейську сім'ю. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, завершено обговорення даного закону.&nbsp; Завершений&nbsp; час на обговорення&nbsp; від депутатів. Займіть,&nbsp; будь ласка,&nbsp; свої місця.&nbsp;</p>
<p>Репліка, Юрій Луценко, будь ласка.&nbsp;</p>
<p>&nbsp;</p>
<p>12:07:30</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, я зараз прошу хвилину увагу тим, хто висловлювали зауваження про неможливість голосування. Ще раз хочу пояснити, в чому полягає озвучена мною поправка.</p>
<p>Да, дійсно, сьогодні конкурсна комісія по відбору спецпрокурора повинна перевіряти кандидатів на предмет корупції, люстрації та держтаємниці.</p>
<p>Пропоную… Тим не менше, ніхто не може дати гарантії, що комісія це зробить об'єктивно. Тому перший фільтр проти корупціонерів і нелюстрованих людей – на комісії.</p>
<p>Другий фільтр. Генпрокурор по тим самим підставам і ніяким іншим, підкреслюю, ніяким іншим. І не йдеться про три кандидата. Ми виконуємо вимоги міжнародних організацій про те, щоб це був один кандидат. Не два, не три – один кандидат. І його перевірять на відповідність Закону про боротьбу з корупцією і Закону про люстрація, і Закону про держтаємницю і комісія, і, власне, та людина, яка…</p>
<p>&nbsp;</p>
<p>ГОЛОВУЮЧИЙ. Продовжуйте, Юрій Віталійович.</p>
<p>&nbsp;</p>
<p>ЛУЦЕНКО Ю.В. Такий компроміс знімає можливість зловживання Генпрокурором по відсіву, бо він має тільки вузькі рамки. Це збільшує контроль за якістю спецпрокурора, і це дає йому повну незалежність, бо обирається незалежною комісією і подається один кандидат, підкреслюю, один кандидат, а не декілька, як сьогодні.</p>
<p>Таким чином, з моєї точки зору, з точки зору фракції, цей законопроект варто підтримати з врахуванням поправки мною озвученої.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, я думаю, що є абсолютно цілком необхідним ухвалити цей законопроект в цілому з цією поправкою, про яку щойно оголосив Юрій Віталійович Луценко.</p>
<p>Всі три закони мають надважливе значення для і України, і безвізового режиму. Я тут чую про те, що треба боротись з корупцією. То треба запроваджувати електронну декларацію, яку ми сьогодні будемо з вами розглядати, щоб кожен чиновник зареєстрував своє майно, яке в нього є або на підставних осіб, тоді буде розуміння, що вилучати. Якщо мова йде про нажите майно нечесним шляхом, треба його вилучати, і це абсолютно нормально. Ці всі рішення має прийняти український парламент. І разом з цим ми отримаємо той безвізовий режим в рамках тих зобов'язань, які Україна взяла на себе. Ми просто виконуємо в цій угоді свої зобов'язання.</p>
<p>Тому пропозиція наступна. Зараз зайняти свої місця. Будь ласка, шановні колеги, прошу всіх зайти, зайняти свої місця. Прошу займайте свої місця. Займайте свої місця, колеги, готуємося до голосування, будь ласка. Керівники фракцій, будь ласка. Завершено обговорення по закону. Будь ласка.</p>
<p>Шановні колеги, будь ласка, готові? Будь ласка, займайте свої місця, обговорення завершено. Пропозиція, сигнальне голосування, 4055 проект закону пропозиція Юрія Луценко за основу та в цілому з поправками та техніко-юридичними правками, які він оголосив. 4055.</p>
<p>Будь ласка, 4055 з поправками Юрія Луценка та техніко-юридичними правками. Голосуємо, прошу підтримати. Голосуємо. Готові? Прошу голосувати за основу і в цілому з поправками Юрія Луценко. Голосуємо. Прошу ухвалити. Голосуємо.</p>
<p>&nbsp;</p>
<p>12:12:27</p>
<p>За-191</p>
<p>Тепер, шановні&nbsp; колеги, є пропозиція ухвалити даний проект закону за основу. За основу з метою&nbsp; підготовки остаточного&nbsp; розгляду і прийняття рішення у четвер,&nbsp; 18 лютого, з поправками, які маємо надати до 12 години завтрашнього&nbsp; дня.</p>
<p>Прошу за основу голосувати цю пропозицію. За основу, прошу голосувати. Прошу голосувати.</p>
<p>&nbsp;</p>
<p>12:13:07</p>
<p>За-236</p>
<p>Ухвалено проект закону за основу з метою підготовки… це не сигнальне було, з метою підготовки&nbsp; та розгляду у четвер.</p>
<p>Колеги, зараз я оголошую 30-хвилинну перерву і прошу шановних керівників фракцій і груп піднятись на третій поверх на нараду.</p>
<p>&nbsp;</p>
<p align=center><i>(Після перерви)</i></p>
<p><i>&nbsp;</i></p>
<p>ГОЛОВУЮЧИЙ.&nbsp; Ще раз доброго дня! Продовжуємо нашу роботу. Щойно завершилась нарада лідерів фракцій і груп парламенту, де ми узгодили підходи до голосування по наступним проектам законів.</p>
<p>Будь ласка, я прошу всіх налаштуватися на роботу, шановні колеги. І розпочнемо нашу роботу з проекту Закону…&nbsp; Закон 3755 щодо електронного декларування.</p>
<p>Будь ласка, я прошу всіх народних депутатів зайти до зали Верховної Ради&nbsp; України. Проект Закону 3755 про&nbsp; внесення змін до Закону "Про запобігання корупції". Будь ласка, колеги, займаймо свої місця.</p>
<p>Проект Закону (реєстраційний номер 3755) про&nbsp; внесення змін до Закону "Про запобігання корупції". Є пропозиція розглянути його за скороченою процедурою. Для доповіді надамо трошки більше часу автору. Будь ласка, займаємо свої місця.</p>
<p>Давайте, 3755, за скороченою процедурою розгляд. Прошу підтримати пропозицію. Колеги, у нас є зараз година попрацювати, давайте сконцентруємося. 3755 за скороченою процедурою, прошу всіх підтримати. В нас ще чотири закони треба ухвалити. 3755, будь ласка, голосуємо. Прошу підтримати розгляд за скороченою.</p>
<p>&nbsp;</p>
<p>13:19:05</p>
<p>За-159</p>
<p>Дякую, колеги, рішення підтримано.</p>
<p>Будь ласка, для доповіді запрошую Вадима Денисенка, народного депутата України, будь ласка.</p>
<p>&nbsp;</p>
<p>13:19:17</p>
<p>ДЕНИСЕНКО В.І.</p>
<p>Шановний пане Голово, шановні народні депутати, після довгих консультацій, згідно з домовленістю між громадськістю, рядом політичних сил, урядом, Президентом та нашими іноземними партнерами ми хочемо запропонувати певні зміни до ряду законів, які дозволять нам ввести електронне декларування.</p>
<p>Отже, що пропонується? Я пропоную, прошу під стенограму те, що було напрацьовано нашими всіма політичними силами. Отже, перше, стаття 366 Кримінального кодексу пункт 1 "декларування недостовірної &nbsp;інформації" пропонується вилучити.</p>
<p>Натомість пропонується статтю такого змісту. 366.2 "Декларування недостовірної інформації". Подання суб'єктом декларування завідомо недостовірних відомостей у декларацію особи уповноваженої на виконання функцій держави або місцевого самоврядування передбачається Законом України "Про запобігання корупції" або умисне неподання суб'єктом декларування зазначеної декларації карається позбавленням волі на строк до двох років з позбавленням права обіймати певні посади чи займатися певною діяльністю на строк до трьох років. Примітка: суб'єктом декларування є особи, які, відповідно до частини першої та другої статті 45 Закону України "Про запобігання корупції" зобов'язані подавати декларацію особи, уповноваженої на виконання функцій держави або місцевого самоврядування. При цьому ця стаття 366.2 набуває чинності з 1 січня 2017 року, я хотів би наголосити на цьому.</p>
<p>У Законі України "Про запобігання корупції", пам'ятаєте, що було достатньо багато питань з приводу того визначення членів сім'ї. Отже, в статті 1 визначення термінів "члени сім'ї" пропонуються викласти в наступному формулюванні: члени сім'ї, особи, які спільно проживають, пов'язані спільним побутом, мають взаємні права та обов'язки, крім осіб, &nbsp;взаємні права та обов'язки яких не мають характеру сімейних, а саме: особи, які перебувають у шлюбі, їхні діти, у тому числі повнолітні, батьки, особи, які перебувають під опікою/піклуванням іншої особи, які спільно…</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте.</p>
<p>&nbsp;</p>
<p>ДЕНИСЕНКО В.І. Стаття 46 "Інформація, що зазначається в декларації". Пропонується замість попереднього пункту "Місце реєстрації та фактичного проживання" виписати в наступному формулюванні: "зареєстроване місце проживання". Тобто тут вводиться тільки зареєстроване місце проживання.</p>
<p>Пункт 3 "Цінне рухоме майно, вартість якого перевищує 50 мінімальних заробітних плат" пропонується викласти в редакції: "Цінне рухоме майно, вартість якого перевищує 150 мінімальних зарплат". І надалі ми пропонуємо підвищити цю планку, тому що, ну, ми розуміємо, що з нинішньою інфляцією 50 мінімальних зарплат – це може бути до кінця року уже взагалі фактично нічим.</p>
<p>Примітка до цього пункту: "Дія цього пункту поширюється на цінне рухоме майно, набуте після дня початку роботи системи подання та оприлюднення відповідно до цього закону декларацій осіб, уповноважених на виконання функцій держави або місцевого самоврядування".</p>
<p>В пункті 7, абзаці другому пропонується викласти в наступній редакції: "Такі відомості включають дані про вид доходу, джерело доходу та його розмір, відомості щодо подарунка зазначаються лише у разі, якщо його вартість перевищує 150 мінімальних заробітних плат, встановлених на 1 січня звітного року, а для подарунків у вигляді грошових коштів, якщо розмір таких подарунків, отриманих від однієї особи, групи осіб протягом року перевищує 150 мінімальних заробітних плат, встановлених на 1 січня звітного року".</p>
<p>В пункті 8 пропонується внести наступну правку: "Не підлягають декларуванню наявні грошові активи, у тому числі готівкові кошти, кошти, розміщені на банківських рахунках, внески кредитних спілок та інших небанківських фінансових установи, кошти, позичені третім особам, та активи у дорогоцінних банківських металах, сукупна вартість яких не перевищує 150 мінімальних заробітних плат, встановлених на 1 січня звітного року".</p>
<p>В пункті 9 "Щодо відомостей про фінансові зобов'язання" також пропонується замість 50 мінімальних заробітних плат змінити на 150 мінімальних заробітних плат.</p>
<p>Пункт 10: "Видатки та всі правочини, вчинені у звітному періоді, на підставі яких у суб'єкта декларування виникає або припиняється право власності&nbsp; володіння чи користування,&nbsp; у тому числі спільної власності, на нерухоме або рухоме майно, нематеріальні та інші активи, а також виникають фінансові зобов'язання, які зазначені в пунктах 2.9 частини першої статті. Такі відомості зазначаються у разі, якщо&nbsp; розмір відповідного видатку перевищує 150 мінімальних заробітних плат, встановлених на 1 січня поточного року".</p>
<p>Також в розділі 13 "Прикінцеві положення" вилучається фраза "але не раніше 1 січня 2017 року". Замість цього пропонується викласти в наступному… в наступній редакції: "Установити, що у 2017 році службові особи, які згідно із статтею 50 цього закону займають відповідальне та&nbsp; особливо відповідальне становище, зобов'язані подати декларації про майно, доходи, витрати і зобов'язання фінансового характеру в порядку, встановленому цим законом протягом 60 календарних днів з дня&nbsp;&nbsp; наступного з днем початку роботи системи подання&nbsp; та&nbsp; оприлюдненню&nbsp; відповідно до цього закону декларації осіб, уповноважених на виконання функцій держави або місцевого самоврядування. Суб'єкти декларування при заповнення декларації мають право не вказувати вартість майна, активів, крім випадків, коли таке майно, активи є джерелом доходу".</p>
<p>Хотів би наголосити, що ці позиції фактично узгоджені із&nbsp; більшістю політичних сил в парламенті і хотів би наголосити, що вони узгоджені і з нашими міжнародними партнерами, а також із цілим рядом громадських організацій. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; співдоповідь, Андрій Кожем'якін.</p>
<p>А, ні. Єгор Соболєв. Єгор Вікторович, будь ласка.&nbsp; Співдоповідь.</p>
<p>&nbsp;</p>
<p>13:25:41</p>
<p>СОБОЛЄВ Є.В.</p>
<p>Так не можна підходити до&nbsp; ухвалення&nbsp; законодавства. Законопроект Андрія Денисенка… Вадима Денисенка, який розглядав наш комітет,&nbsp; складався з одного слова. Це слово "з 1 січня 2017 року – викреслити".</p>
<p>Нагадаю, це слово з'явилося під час ухвалення&nbsp; бюджету всліпу і фактично одним словом на цілий рік перенесли електронне декларування.</p>
<p>Електронне декларування нічим не відрізняється від паперового, окрім одного: до нього можуть легко через Інтернет отримати доступ всі громадяни. І це важлива вимога всієї громадськості, яку підтримують міжнародні партнери України: зробити прозорим декларації посадовців. Особливо високопосадовців, що є, зокрема, прямою рекомендацією Міжнародного валютного фонду.</p>
<p>Але те, що зараз прочитав колега, це величезна кількість змін, які, наскільки я зрозумів, обмежують кількість родичів, чиї активи мають враховуватися в декларації посадовців, і відкладають на пару років кримінальну відповідальність за брехню в деклараціях.</p>
<p>Ми мали зараз дискусію під час перерви на раді коаліції в присутності спікера. Я сказав, що як голова Комітету Верховної Ради з протидії корупції я відмовляюся голосувати за таку величезну кількість поправок з голосу по на стільки важливій темі.</p>
<p>Давайте ухвалимо закон в першому читанні, зробимо разом з громадськими організаціями добру робочу групу і в четвер ухвалимо остаточне рішення. Інакше ми знову пропустимо якесь шахрайство, як це було з тими, хто голосував за ухвалення бюджету всліпу.</p>
<p>&nbsp;</p>
<p>ГОЛОВУЮЧИЙ. Будь ласка, запишіться: два – "за", два – "проти".</p>
<p>Будь ласка, Олександра Кужель, "Батьківщина".</p>
<p>&nbsp;</p>
<p>13:28:08</p>
<p>КУЖЕЛЬ О.В.</p>
<p>Шановні колеги, ми, фракція "Батьківщина", не голосували за цей ганебний бюджет і тому, розуміючи ту помилку, яка була зроблена щодо відтермінування декларування, вважаємо неприйнятним.</p>
<p>І тому ми підтримаємо цю редакцію, яку зараз з голосу прочитав наш колега Денисенко.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Леонід Ємець, "Народний фронт".</p>
<p>&nbsp;</p>
<p>13:28:35</p>
<p>ЄМЕЦЬ Л.О.</p>
<p>Леонід Ємець, фракція "Народний фронт", місто Київ. Шановні колеги, це є закон, який ми обіцяли людям, що буде прийнято, що декларації чиновників, а особливо чиновників найвищого ґатунку стануть прозорими. І електронна декларація означає, що кожен громадянин зможе дуже просто, буквально моментально отримати інформацію про те, чи відповідає чиновник високим критеріям своєї посади, чи не є він в своїй діяльності корупціогенним. Бо це одразу проявляється в цих деклараціях. Тому фракція "Народний фронт" стояла і стоїть за те, що даний законопроект має бути прийнятий, особливо зважаючи на те, що він є в переліку євроінтеграційних. І Європейський Союз ставить цю вимогу як частину обов'язкових завдань, які має виконати Україна на шляху до високих європейських стандартів, тому що інтеграція без інтеграції стандартів не має ні сенсу, ні ефективності, ні майбутнього. Тому треба голосувати за даний законопроект. Цього вимагає Європа, цього вимагають українські громадяни. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Вікторія Войціцька, "Самопоміч".</p>
<p>&nbsp;</p>
<p>13:29:54</p>
<p>ВОЙЦІЦЬКА В.М.</p>
<p>Прошу передати слово Єгору Соболєву.</p>
<p>&nbsp;</p>
<p>ГОЛОВУЮЧИЙ. Єгор Соболєв, будь ласка.</p>
<p>&nbsp;</p>
<p>13:29:59</p>
<p>СОБОЛЄВ Є.В.</p>
<p>Я хочу від фракції "Самопоміч" ще раз повторити позицію. Шановні колеги, так не можна ухвалювати закони. Я прошу спікера опитати: якщо в залі знайдеться десять людей, які розуміють, що там написано, це буде хорошим результатом. Йдеться про декларування, про відкритість декларацій посадовців. Це важлива антикорупційна політика. Не можна такі закони з голосу ухвалювати. З маленької поправочки, яка обговорювалася на комітеті, ми зараз почули безліч ідей, частина яких на слух виглядають як величезний крок назад. Ми – не шахраї, ми – парламентарії, давайте так не розглядати.</p>
<p>В першому читанні можна ухвалити закон 3787, який є по факту альтернативним до цього. Завтра на робочій групі відкрито з громадськістю обговорити, що треба зробити, і проголосувати в четвер. Це не парламент, що зараз відбувається.</p>
<p>&nbsp;</p>
<p>ГОЛОВУЮЧИЙ. Сергій Мельничук, "Воля народу".</p>
<p>&nbsp;</p>
<p>13:31:03</p>
<p>МЕЛЬНИЧУК С.П.</p>
<p>Шановні колеги, ми забули, що в країні іде війна, що заступники Болотова бродять по нашій українській території, і за ними ніхто не слідкує. Яка європейська інтеграція, які закони, хто нас там чекає? Що, сепаратисти спокійно будуть ходити в Європу з українськими паспортами, а поліція буде мирних громадян убивати?</p>
<p>Всі кажуть, особливо з "Фронту змін", про високопосадовців, але ми забули тисячі, десятки тисяч людей, простих людей, які будуть у виконавчій владі, яких можуть спокійно, спокійно взяти потім з мінімальною зарплатою, яку вони отримують в півтори-дві тисячі гривень, взяти ту саму вчительку, яка у виконавчій владі, яка заробляє собі на прожиття додатковими заняттями, і її потім "тримати на гачку".&nbsp; Про цих людей ви забули. Цей закон потрібно доопрацювати, вернути назад в комітет і доопрацювати.&nbsp; Я – все.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Руслан Князевич.</p>
<p>&nbsp;</p>
<p>13:32:37</p>
<p>КНЯЗЕВИЧ Р.П.</p>
<p>Шановні колеги, я би просив хвилинку уваги. Насправді за сьогоднішньою нашою роботою уважно спостерігають не тільки в Києві, а і в багатьох європейських столицях, в першу чергу в Брюсселі. І якщо ми сьогодні закінчимо наш робочий день без будь-яких позитивних сигналів, а, на превеликий жаль, поки що жодного сигналу ми так Європі позитивного не дали. Це означає, що саме в такий спосіб вони формуватимуть свою позицію уже в четвер для того, щоби в п'ятницю її презентувати в Європейському парламенті. У нас немає четверга, друзі! Четвер у нас уже тепер не зрозуміло, що з двома іншими законами, у нас сьогодні є останній шанс прийняти цей закон.</p>
<p>Та редакція, яка була озвучена, це не редакція автора, ця редакція, погоджена з Міністерством юстиції, з Міністерством закордонних справ, з нашими європейськими партнерами, з переважною більшістю фракцій парламенту. Друзі, давайте проголосуємо. Це справді той варіант, який є прийнятний для всіх сторін і який дає можливість запустити систему і належним чином відкоригувати той закон, який&nbsp; у багатьох&nbsp; в тому числі&nbsp; до сих пір&nbsp; ще викликає острах. Інших варіантів у нас немає.&nbsp; Давайте&nbsp; хоча б що-небудь продемонструємо сьогодні позитивне…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp;&nbsp; будь ласка, давайте&nbsp; заходимо, займаємо свої місця. От настав той момент, коли ми маємо ухвалити абсолютно правильний закон. У тому числі і ті правки, які були зроблені,&nbsp; на мій погляд, вони є абсолютно&nbsp; тими, які відповідають критеріям і узгоджені&nbsp; з результатами проведення&nbsp; наради.&nbsp; Треба відновлювати електронне&nbsp; декларування, не треба його боятись, і все зроблено зараз у відповідності до тих реалій, які є сьогодні. Тому, колеги, я прошу, я всіх закликаю до&nbsp; якісної нормальної роботи і ухвалення цих рішень.&nbsp; Парламент зробив цю помилку, мають її виправити. Тому, будь ласка, прошу&nbsp;&nbsp;&nbsp; підготуватись до голосування.&nbsp; Готові?</p>
<p>Колеги,&nbsp; 3755-д (депутатом підготовлений). 3755 з поправками, які&nbsp; під стенограму&nbsp; озвучив Вадим Денисенко. Сигнальне голосування за основу та в цілому. Я прошу всіх підтримати, це момент&nbsp; істини, підтримати запровадження електронного декларування.&nbsp; Прошу всіх, шановні колеги,&nbsp; підтримати. Готові?&nbsp; Готові?&nbsp;</p>
<p>3755, рейтингове голосування за основу і в цілому з поправками&nbsp; Вадима Денисенка, техніко-юридичними&nbsp; правками. Прошу підтримати всіх колеги, всі фракції прошу&nbsp; підтримати. Підтримайте, будь ласка. Прошу підтримати. Голосуємо. Прошу підтримати всіх. Голосуємо, колеги. Це важливе рішення.&nbsp;</p>
<p>&nbsp;</p>
<p>13:35:34</p>
<p>За-233</p>
<p>А тепер голосуємо по-справжньому. Голосуємо. Остаточно голосуємо мою пропозицію, голосуємо. Це було рейтингове. З поправками Денисенка відповідно до моєї пропозиції, техніко-юридичними правками. Голосуємо, колеги. Прошу підтримати. Прошу підтримати всіх.&nbsp;&nbsp;&nbsp;</p>
<p>&nbsp;</p>
<p>13:35:53</p>
<p>За-238</p>
<p>Закон&nbsp; ухвалено відповідно до&nbsp; пропозиції,&nbsp; яку я вніс під стенограму. Вітаю&nbsp; всіх, шановні колеги, з прийнятим в цілому Законом про електронне декларування з пропозиціями Вадима Денисенка і техніко-юридичними правками комітету.</p>
<p>Йдемо далі! Йдемо далі. 3501: проект Закону про внесення змін до деяких законодавчих актів України (щодо гармонізації законодавства у сфері запобігання та протидії дискримінації із правом Європейського Союзу). Народний депутат Геращенко, скорочена процедура. Прошу голосувати. Прошу підтримати. Скорочена процедура.</p>
<p>Всім дякую, хто підтримав відновлення електронного декларування. Дякую, колеги.</p>
<p>&nbsp;</p>
<p>13:36:41</p>
<p>За-167</p>
<p>Рішення ухвалено.</p>
<p>Будь ласка, Ірина Геращенко, доповідайте. Це швидкий закон. Будь ласка.</p>
<p>&nbsp;</p>
<p>13:36:48</p>
<p>ГЕРАЩЕНКО І.В.</p>
<p>Шановні колеги, законопроект, який я зараз презентую, належить авторству великого колективу депутатів, що представляють два парламентських комітети: це Комітет з питань євроінтеграції і Комітет&nbsp; закордонних справ.</p>
<p>Ми розробляли його, виходячи з результатів оціночної місії Європейської Комісії, яка працювала в Україні у вересні 2015 році і надала відповідні рекомендації щодо необхідності виконання другої фази плану дій щодо візової лібералізації в наших зобов'язаннях по захисту прав людини та боротьбі з дискримінацією.</p>
<p>І мета цього закону – це вдосконалення антидискримінаційного законодавства, а також гуманізація цього законодавства. Ми пропонуємо внести зміни до Кримінального кодексу України, вилучити з нього кримінальну відповідальність за статті, що стосуються дискримінації, і посилити адміністративну відповідальність, що насправді допоможе, щоб ось ці справи, які сьогодні дуже формально по дискримінації розглядаються в суді, вони таки знаходили там свій розгляд, і порушники несли серйозну адміністративну відповідальність. Також це йдеться про таку європейську практику гуманізації нашого законодавства.</p>
<p>І також дуже важливо, ми пропонуємо там до європейських норм розширити і уточнити повноваження Уповноваженого Верховної Ради з прав людини щодо обов'язковості до виконання її вимог… його вимог, вірніше, щодо усунення порушень з дискримінації.</p>
<p>І також ми пропонуємо уточнити певні юридичні норми та ввести певні нові юридичні терміни, які&nbsp; відповідають європейським практикам до цього законодавства.</p>
<p>Просимо підтримати в першому читанні цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Григорій Михайлович Немиря, співдоповідь.</p>
<p>Колеги, я думаю, що ми можемо після співдоповіді голови комітету за основу голосувати цей&nbsp; закон.</p>
<p>Будь ласка, Григорій Михайлович.</p>
<p>&nbsp;</p>
<p>13:38:51</p>
<p>НЕМИРЯ Г.М.</p>
<p>Шановні колеги, є дві&nbsp; причини чому треба підтримати&nbsp; цей законопроект.</p>
<p>Перша причина, це&nbsp; зобов'язання України&nbsp; згідно з&nbsp; Угодою про асоціацію з Європейським Союзом.</p>
<p>Друга причина, і&nbsp; на сьогодні навіть більш актуальна з точки зору календарного&nbsp; плану, це Рекомендації щодо виконання Плану дій з безвізового режиму.</p>
<p>Дві&nbsp; речі, на які&nbsp; звернула Ірина Геращенко, хочу ще раз підкреслити. Цей закон гуманізує наше законодавство, він вводить адміністративну відповідальність замість кримінальної, як то є зараз. І друга причина, він розширює&nbsp; мандат Уповноваженого&nbsp; Верховної Ради з прав людини, яка мусить діяти відповідно з цим законом.</p>
<p>Тому Комітет з прав людини одноголосно підтримує цей закон і рекомендує&nbsp; прийняти його в першому&nbsp; читанні за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, в&nbsp; мене є пропозиція, абсолютно слушна, я думаю. Відповідно до доповіді і співдоповіді&nbsp; голови комітету 3501 – за основу.</p>
<p>Голосуємо,&nbsp; за основу 3501. Будь ласка, колеги. Давайте, колеги, 3501 за основу.</p>
<p>Будь ласка, одну хвилину, народний депутат Єленський, "Народний фронт".</p>
<p>&nbsp;</p>
<p>13:40:56</p>
<p>ЄЛЕНСЬКИЙ В.Є.</p>
<p>Шановні колеги, ми всіляко підтримуємо гуманізацію українського законодавства і приведення її вимоги… до вимог європейського законодавства.</p>
<p>Але я хочу звернути вашу увагу на те, що принципи недискримінації у даному випадку входять у протиріччя з принципами, фундаментальними принципами свободи совісті.</p>
<p>Я пропоную, щоб всі ці зміни, які ведуть дискримінацію до насправді… не дискримінацію, до дискримінації, були усуненні при читанні… при другому читанні.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Абсолютно&nbsp; розумна пропозиція, шановні колеги. Прошу, займайте свої місця, підготуйтесь до голосування. 3501 – за основу. Готові голосувати? Прошу підтримати. 3501 – за основу, прошу підтримати.</p>
<p>Прошу голосувати, колеги! Важливий закон. Ви чули доповідь Ірини Геращенко, співдоповідь Григорія Михайловича Немирі. Будь ласка, колеги, за основу, прошу підтримати. Прошу підтримати, голосуємо. Голосуємо, колеги. прошу підтримати. Всі – "за".</p>
<p>&nbsp;</p>
<p>13:42:23</p>
<p>За-231</p>
<p>Закон ухвалений. Дякую, шановні колеги.</p>
<p>Ідемо далі. Проект Закону про внесення змін до деяких законів (щодо уточнення деяких положень). Друге читання. Андрій Іванчук. Будь ласка, доповідайте.</p>
<p>&nbsp;</p>
<p>13:42:53</p>
<p>ІВАНЧУК А.В.</p>
<p>Шановний пане Голово, шановні народні депутати! На ваш розгляд вноситься законопроект 2319-д, друге читання. Але я хотів би нагадати трошки історію даного законопроекту. Ми декілька разів голосували, і нами, всіма фракціями, було прийнято рішення підготувати законопроект, який буде вже доопрацьований і буде враховувати думку всіх представників фракцій. І ми внесли цей законопроект. Правда, прийняли його тільки у першому читанні.</p>
<p>До&nbsp; другого читання надійшло декілька поправок, і комітет більшість з них врахував. Тому вам пропонується в редакції комітету в правій колонці, табличка вам роздана, проголосувати за даний законопроект та прийняти його в другому читанні та в цілому.</p>
<p>Давайте тоді, Андрій Володимирович, пройдемося по поправках. А, вибачте, Володимир Борисович, не побачив.</p>
<p>&nbsp;</p>
<p>ГОЛОВУЮЧИЙ. Будь ласка, по поправках, прошу.</p>
<p>&nbsp;</p>
<p>ІВАНЧУК А.В.&nbsp; 1 поправка народного депутата Денисенка, врахована.</p>
<p>2 поправка народного депутата Левченка, врахована.</p>
<p>&nbsp;</p>
<p>ГОЛОВУЮЧИЙ. Народний депутат Левченко, хвилина.</p>
<p>&nbsp;</p>
<p>ІВАНЧУК А.В. Прошу дати слово народному депутату Левченку.</p>
<p>&nbsp;</p>
<p>13:44:15</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ. Ну, насправді, поправка 2-а зовсім не врахована. І тому хотів би на ній наполягти.</p>
<p>А питання полягає в наступному. Якщо все ж таки ви зараз наполягаєте під час війни, під час економічної кризи продавати направо і наліво прибуткові та стратегічні державні підприємства, то ви принаймні запишіть в цьому законі поправку, так само як ви робите для громадян держави-агресора, ви запишіть поправку, яку я пропоную, щоб такі підприємства не могли би купити: чиновники, люди, які наближені до чиновників, будь-які люди, які наближені, власне кажучи, до влади.</p>
<p>Відповідно моя поправка полягає в тому, що крім того, щоби заборонити приватизацію суб'єктам пов'язаним із державою-агресором, так само&nbsp; заборонити приватизацію суб'єктам, на яких поширюється дія Закону України про запобігання корупції, а так само близьким особам таких суб'єктів. Покажіть таким чином, що це не ви самі хочете роздерибанити державне майно, а що ви, справді, хочете отримати за нього справедливу ціну. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Андрій Іванчук.</p>
<p>&nbsp;</p>
<p>13:45:27</p>
<p>ІВАНЧУК А.В.</p>
<p>Я підтримую автора. Дійсно, зауваження, воно на часі. Але я хотів би сказати народному депутату Левченко, що Фонд державного майна не має таких повноважень – перевіряти належність особи, на яких поширюється дія Закону про запобігання корупції, тобто близьких осіб зазначених суб'єктів. І на погляд комітету, чому ми врахували вашу поправку таки частково, тому що це дуже сильно сповільнить процес приватизації. Але я вважаю, що ми можемо це прописати і вносити цю зміну на подальшу приватизацію. Дякую.</p>
<p>Будь ласка, народний депутат наполягав, щоб врахувати… ну, на підтвердження поправку. Але якщо вона не набере, то частково вона повинна бути врахована в редакції комітету.</p>
<p>&nbsp;</p>
<p>ГОЛОВУЮЧИЙ. Будь ласка, на підтримку поправку, яка була відхилена комітету, Юрія Левченка. Прошу, визначайтесь голосуванням. Це поправка, яка не підтримана комітетом… частково підтримана, внесена Юрієм Левченком.</p>
<p>&nbsp;</p>
<p>13:46:30</p>
<p>За-86</p>
<p>Не врахована.</p>
<p>Йдемо далі. Будь ласка, продовжуйте.</p>
<p>&nbsp;</p>
<p>13:46:57</p>
<p>ІВАНЧУК А.В.</p>
<p>3 поправка, народного депутата Петьовки, також врахована частково.</p>
<p>&nbsp;</p>
<p>ГОЛОВУЮЧИЙ. Далі, будь ласка. Четверта.</p>
<p>&nbsp;</p>
<p>13:47:48</p>
<p>ІВАНЧУК А.В.</p>
<p>Ні, ні, ні. Шановний пане Володимир Борисович, в кінці 3 поправки – ми проконсультувалися щойно з науково-експертним і юридичним управлінням нашим, - і треба дописати наступний термін, я його зачитаю під стенограму, в кінці третьої поправки: "Термін контролюється" вживається у значенні терміну "контроль", наведеному в Законі України "Про акціонерні товариства". Термін "кінцевий бенефіціарний власник" вживається у значенні, наведеному у Законі України "Про запобігання та протидію легалізації, відмиванню доходів, одержаних злочинним шляхом, фінансуванню тероризму та фінансуванню розповсюдження зброї масового знищення. Термін "пов'язані особи" вживається у значенні, наведеному у Податковому кодексі України". Це чисто технічні правки. Дякую.</p>
<p>&nbsp;</p>
<p>ГОЛОВУЮЧИЙ. Дякую. Це 4-а, да, була поправка?</p>
<p>&nbsp;</p>
<p>ІВАНЧУК А.В. Це був кінець 3-ї, зараз – 4-а.</p>
<p>&nbsp;</p>
<p>ГОЛОВУЮЧИЙ. Кінець 3-ї.</p>
<p>&nbsp;</p>
<p>ІВАНЧУК А.В. Да.</p>
<p>&nbsp;</p>
<p>ГОЛОВУЮЧИЙ. Будь ласка, 4 поправка.</p>
<p>&nbsp;</p>
<p>ІВАНЧУК А.В. 4 поправка, народного депутата Петьовки, також врахована частково. І в правій колонці на сторінці 5 в першому абзаці, де написано: "Відповідальність за достовірність, повноту поданого документа…", - також юридичним управлінням Апарату Верховної Ради пропонується після слова "документа" викласти в наступній редакції: "Відповідальність за достовірність, повноту поданого документа та обов'язок довести відсутність ознак, передбачених частиною третьої цієї статті, покладається на покупця". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Йдем далі.</p>
<p>&nbsp;</p>
<p>ІВАНЧУК А.В. Дякую. 5-а поправка народного депутата Левченка відхилена. Народний депутат, дайте слово пану Левченку.</p>
<p>&nbsp;</p>
<p>ГОЛОВУЮЧИЙ. Юрій Левченко. Хвилина.</p>
<p>&nbsp;</p>
<p>13:48:30</p>
<p>ЛЕВЧЕНКО Ю.В.</p>
<p>Левченко, "Свобода", 223 округ. В цьому законопроекті&nbsp; ви пропонуєте не тільки спростити процедуру приватизації чи, власне кажучи, пришвидшити дерибан державного майна, але ви також пропонуєте&nbsp; запровадити ще один&nbsp; механізм виводу грошей через приватизацію, це так званий інститут радників. Ну який абсолютно буде непідконтрольний інститут, туди будуть абсолютно лівим людям за відсутні послуги мільйони платити. Тому я пропоную в своїй поправці, щоб ви хоча би хоч якісь критерії до цих радників прописали. Ну хоч щось.</p>
<p>Ну наприклад, щоб радник обирався за результатами відкритого конкурсу, а не так, як в першому варіанті вашого проекту, де просто&nbsp; призначається за рішенням Кабінет Міністрів. Щоб цей радник хоча би мав якийсь досвід роботи в міжнародних організаціях на керівних посадах не менше 5 років. Щоб такий радник хоч дві іноземні мови хоча би знав, бо я не розумію, що він може радити&nbsp; в приватизації до західних інвесторів, якщо він навіть не буде знати іноземних мов. Так? тому пропоную все ж таки хоч якісь критерії прописати, щоб це не було черговим механізмом виводу грошей з&nbsp; Державного бюджету. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Андрій Іванчук.</p>
<p>&nbsp;</p>
<p>13:49:41</p>
<p>ІВАНЧУК А.В.</p>
<p>Шановний депутат Левченко,&nbsp; ми відхилили вашу поправку&nbsp; на комітеті з одної простої причини. Коли ви говорите, що радники повинні володіти&nbsp; українською та двома іноземними мовами, ви&nbsp; не врахували одне, що радником може бути юридична особа, і ми не можемо від юридичної особи вимагати володіння мовами, тому її відхилили. Але далі те, що ви сказали, воно передбачено поправками народного&nbsp; депутата… народний… депутатки Пташник. Дякую.</p>
<p>Номер 6.</p>
<p>&nbsp;</p>
<p>ГОЛОВУЮЧИЙ.&nbsp; Номер 6 поправка.</p>
<p>А, будь ласка,&nbsp; 5-а поправка не врахована комітетом. Наполягає Юрій Левченко, вона була відхилена. Будь ласка,&nbsp; визначайтесь, колеги. П'ята.</p>
<p>&nbsp;</p>
<p>13:50:41</p>
<p>За-111</p>
<p>Поправка не набрала необхідної кількості&nbsp; голосів.</p>
<p>6-а поправка, будь ласка.</p>
<p>&nbsp;</p>
<p>13:50:49</p>
<p>ІВАНЧУК А.В.</p>
<p>6-а поправка народного депутата Пташник. Врахована з уточненнями. Автор просить слово.</p>
<p>&nbsp;</p>
<p>ГОЛОВУЮЧИЙ. Будь ласка, Вікторія Пташник.</p>
<p>&nbsp;</p>
<p>13:50:56</p>
<p>ПТАШНИК В.Ю.</p>
<p>Дякую. Шановні колеги, цією поправкою, яка була врахована, якраз пропонувала визначити ті критерії, які будуть встановлюватися до радників. Але в той же час я хочу оголосити ту домовленість, яка була членами комітету озвучена, стосовно того, хто ж не може бути особою радників. І нагадати, Андрію Володимировичу, ви це обіцяли під стенограму озвучити, бо цього немає в таблиці з поправками.</p>
<p>І, зокрема, я пропоную якраз щоб в редакцію комітету додати, що радником не може бути фізична особа, громадянин країни-агресора або юридична особа кінцевим бенефіціаром, якою якраз є особа з громадянством країни-агресора. Мені здається, що це абсолютно справедливо, коли ми не можемо залучати інвесторів з країни-агресора, і так само нам не потрібні радники з походженням з країни-агресора. Дякую.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>13:51:57</p>
<p>ІВАНЧУК А.В.</p>
<p>Шановний пане Голово, шановні народні депутати, ми на комітеті підтримали, тому що це дзеркальне відображення вимог до тих, хто має право приймати участь у приватизації. Ми так само пропишемо, з вашого дозволу, щоб і радники, якщо у них кінцеві бенефіціари з країни-агресора, щоб теж не мали права приймати. Це дуже слушне зауваження, прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, ідемо далі. 8-а.</p>
<p>&nbsp;</p>
<p>13:52:33</p>
<p>ІВАНЧУК А.В.</p>
<p>7 поправка народного депутата Левченка, відхилена.</p>
<p>&nbsp;</p>
<p>ГОЛОВУЮЧИЙ. Юрій Левченко, хвилину.</p>
<p>&nbsp;</p>
<p>13:52:37</p>
<p>ЛЕВЧЕНКО Ю.В.</p>
<p>Дякую. Левченко, "Свобода", 223 округ.</p>
<p>Цей законопроект взагалі загалом намагається забрати чи не останній запобіжник щодо огульної приватизації в країні, забрати вимогу до… це основна мета цього проекту, забрати вимогу до 5-10-відсоткового попереднього лістингу відповідного підприємства на біржі. Я розумію, що сьогодні біржа українська майже не працює, і саме через це це є по суті, власне кажучи, запобіжник до такої кричущої приватизації.</p>
<p>Але якщо ви говорите, що це дуже маленький пакет, якщо він нічого не вартий, то, відповідаючи на цей ваш аргумент, я пропоную цю поправку. Не хочете 5-10 відсотків, які нічого не варті, немає питань, давайте запропонуємо 25 відсотків пакет, який якраз вартий, тому що це в певних моментах грає блокуючим пакетом в певних випадках. І ваш аргумент про те, що це нікому не буде цікавий пакет, тоді повністю зникає.</p>
<p>Тому прошу все ж таки залишити цю норму про тестову ціну і залишити 25 відсотків, а не 5-10, як зараз є. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Іванчук.</p>
<p>&nbsp;</p>
<p>13:53:44</p>
<p>ІВАНЧУК А.В.</p>
<p>Шановний пане Голово, шановні народні депутати, шановний пан народний депутат Левченко! Ваше зауваження, воно, може, слушне і заслуговує розгляду в даній залі. Але ми відхилили вашу поправку, тому що вона суперечить концепції першого читання даного законопроекту, тільки тому. Але ми говоримо, що це дискусія відкрита, і чому б і ні. Тому в зв'язку з тим, що воно протирічить концепції, ми його відхили, пане голово.</p>
<p>&nbsp;</p>
<p>ГОЛОВУЮЧИЙ. Добре. Йдемо далі.</p>
<p>&nbsp;</p>
<p>ІВАНЧУК А.В. Ні, на підтвердження.</p>
<p>&nbsp;</p>
<p>ГОЛОВУЮЧИЙ. Будь ласка, 7 поправка, визначайтесь. Відхилена комітетом. 7-а, Левченко, відхилена комітетом. Визначайтесь.</p>
<p>&nbsp;</p>
<p>13:54:24</p>
<p>За-98</p>
<p>8 поправка. Не наполягає?</p>
<p>8-а, 9-а, 10-а. Можливо, ви зразу їх три доповісте?</p>
<p>Будь ласка, 8 поправка, Левченко.</p>
<p>&nbsp;</p>
<p>13:54:35</p>
<p>ЛЕВЧЕНКО Ю.В.</p>
<p>Дякую. Це стосується схожої логіки про те, що ми тільки що говорили. Коли ви пропонували цей проект, ви кажете, що не працюють українські фондові біржі. Одне питання було по розміру пакету. Ми тільки що це проговорили. На жаль, зал відхилив, так. Але є питання також самої біржі. Добре, не працює українська фондова біржа, але сам же ж механізм тестування реальної ціни на фондовій біржі – це абсолютно правильний механізм економічно. Він, до речі, запроваджений в багатьох розвинутих країнах.</p>
<p>Якщо ви кажете, що українська фондова біржа не працює, немає питань. Давайте дамо можливість випускати тестові пакети на закордонних біржах, іноземних біржах, і таким чином перевіряти реальну ціну. Особливо, якщо мова стосується про великі підприємства, які ви хочете тут, згідно цього закону, відкрити шлях для їхньої приватизації.</p>
<p>Тому якраз моя поправка стосується того, щоб допустити можливість тестувати ціну через іноземні біржі, власне кажучи. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Андрій Іванчук, хвилина. 8 поправка.</p>
<p>&nbsp;</p>
<p>13:55:37</p>
<p>ІВАНЧУК А.В.</p>
<p>Шановний пане голово, шановні народні депутати, шановний народний депутат Левченко! Знову ж таки скажу, що ваша поправка дуже слушна, і вона заслуговує на увагу. Але коли ми відмовляємся взагалі від попереднього продажу, то воно суперечить концепції першого читання. Я підтримую, що треба не тільки на українських біржах, але і на іноземних, але в даному законопроекті воно не корелюється. Тому поправка відхилена.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>8 поправка. Наполягаєте?</p>
<p>Прошу голосувати. 8-а, відхилена комітетом, Левченко.</p>
<p>&nbsp;</p>
<p>13:56:22</p>
<p>За-108</p>
<p>107 голосів, не набрала необхідної кількості голосів дана поправка.</p>
<p>9-а поправка Левченка. Хвилину, будь ласка.</p>
<p>&nbsp;</p>
<p>13:56:26</p>
<p>ЛЕВЧЕНКО Ю.В.</p>
<p>Дякую. Ну, це останні мої дві поправки, по суті, вони повторюють те, що було раніше, те, що вже було відхилено. Тому я просто скористаюся цією хвилиною, щоби все ж таки зробити певний підсумок для українського народу.</p>
<p>Те, що зараз відбувається в цій залі, це намагання повністю дозволити сьогодні владі під час війни, під час економічної кризи абсолютно безконтрольно, абсолютно без жодного на те економічного підґрунтя розпродати стратегічні прибуткові державні підприємства. На превеликий жаль, ми бачимо, що більшість в залі, коаліція, це підтримує. Я думаю, вам український народ зробить оцінку рано чи пізно. Ви таким чином дограєтесь, коли, з однієї сторони, ви повністю знищуєте всі соціальні виплати, ви, з однієї сторони, розповідаєте,&nbsp; що немає грошей у державі, а, з іншої сторони, ви робите все можливе, щоб швиденько, без жодних попередніх механізмів перевірки розпродати прибуткові підприємства. Ганьба!</p>
<p>&nbsp;</p>
<p>ГОЛОВУЮЧИЙ. 9-у наполягаєте, поправку? Будь ласка, відхилена комітетом 9 поправка, Юрій Левченко. Визначайтесь. 9 поправка відхилена комітетом, Юрій Левченко.</p>
<p>&nbsp;</p>
<p>13:57:48</p>
<p>За-100</p>
<p>Не набрала необхідної кількості голосів. Йдемо далі.</p>
<p>10 поправка. Наполягає Юрій Левченко? Не наполягає.</p>
<p>11 поправка. Не наполягає.</p>
<p>12-а? Не наполягає. Я не бачу. Не наполягає. Не бачу. Наполягає.</p>
<p>Вікторія Пташник, хвилина.</p>
<p>&nbsp;</p>
<p>13:58:07</p>
<p>ПТАШНИК В.Ю.</p>
<p>Дякую. Шановні колеги, редакція, яка пропонується до голосування передбачає, що оплату послуг&nbsp; радників буде здійснювати або державний бюджет, або&nbsp; міжнародні організації, або вона здійснюватиметься за рахунок інших джерел, які не заборонені законодавством. На комітеті я, оскільки&nbsp; моя поправка була не врахована комітетом, я пропонувала якраз замінити ці&nbsp; інші&nbsp; незаборонені законодавством джерела і чітко&nbsp; прописати, що мається під ними на увазі для того, щоб&nbsp;&nbsp; радник не працював фактично на майбутнього переможця, знаючи, що він&nbsp; від нього отримає якийсь відсоток від&nbsp; об'єкту&nbsp; приватизації. Тому я зараз&nbsp; прошу&nbsp; пана Білоуса озвучити все ж таки, що мається на увазі під цими "іншими&nbsp; незабороненими законодавством джерелами". А комітет&nbsp; якраз вирішив&nbsp; прийняти в редакції комітету і це&nbsp; була&nbsp; друга фактично наша поправка, яку комітет має після цього прописати після того, як буде це озвучено під стенограму. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Андрій Володимирович.</p>
<p>Білоус, будь ласка,&nbsp; ложа уряду.</p>
<p>&nbsp;</p>
<p>13:59:25</p>
<p>БІЛОУС І.О.</p>
<p>Основні&nbsp; джерела у нас&nbsp; два – це&nbsp; бюджетні і донорські. Що мається на увазі&nbsp; "інші джерела". Часом є ситуація, коли оплату радника&nbsp; здійснює покупець. І саме для таких… Я вибачаюсь, технічно. Тобто два різних джерела – бюджет і донори. Деколи&nbsp; є ситуація,&nbsp; коли самі покупці оплачують&nbsp; ці послуги,&nbsp; у тому числі і на&nbsp; електронній частині. Ну, я не&nbsp; наполягаю на цьому, ми можемо забрати це.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, давайте, 12 поправка відхилена комітетом. Андрій Іванчук.&nbsp;&nbsp;&nbsp;</p>
<p>&nbsp;</p>
<p>14:00:25</p>
<p>ІВАНЧУК А.В.</p>
<p>Шановні народні депутати,&nbsp; звертаюся до пані Кужель.&nbsp; Пані Кужель, Олександра Володимирівна, до вас звертаюсь. Тут прописана норма дуже широка,&nbsp; з інших, не заборонених законодавством джерел.</p>
<p>Пані Вікторія&nbsp; Пташник, вона каже:&nbsp; давайте ми, коли будемо готувати законопроект на підпис Голові парламенту, з науково-експертним управлінням і з юридичним управлінням пропишемо правильно, які це джерела. Ми це зробимо згідно діючого законодавства. Якщо у вас є якась пропозиція, я готовий її під стенограму озвучити.</p>
<p>&nbsp;</p>
<p>ГОЛОВУЮЧИЙ. Будь ласка, Олександра Кужель, репліка.</p>
<p>Колеги, я продовжую на 15 хвилин засідання Верховної Ради.</p>
<p>&nbsp;</p>
<p>14:01:07</p>
<p>КУЖЕЛЬ О.В.</p>
<p>Шановний пане Андрію, я хочу ще раз, щоб ми прочули. Може бути тільки два істочника фінансування – державний бюджет і донорські організації. Крапка.&nbsp; Не дай Боже, щоб далі ви прописали покупець –&nbsp; те, що ви говорите. Тоді ми не будемо голосувати всією фракцією за цей законопроект. Тільки два джерела:&nbsp; донорські організації і державний бюджет. Крапка.</p>
<p>&nbsp;</p>
<p>ІВАНЧУК А.В.&nbsp; Добре. Я зрозумів. Я підтверджую, ми пропишемо вичерпний перелік.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наполягаєте, 12-у? Не наполягає.</p>
<p>Йдемо далі. 13 поправка. Не наполягає.&nbsp;</p>
<p>14-а. Не наполягає.</p>
<p>15-а. Не наполягає.&nbsp;</p>
<p>16-а. 15 поправок.</p>
<p>15-а. Не наполягає.&nbsp;</p>
<p>Колеги, ми пройшли всі поправки. Я прошу зайняти всім свої місця. Колеги, займаємо свої місця. Шановні колеги, важливий закон, друге читання і в цілому…</p>
<p>Будь ласка, колеги, займаємо свої місця. 2319а-д проект Закону у другому читанні та в цілому з поправками, які лунали під стенограму, Андрій Іванчук, з техніко-юридичними правками в другому читанні та в цілому.</p>
<p>Готові голосувати, колеги? Голосуємо? Голосуємо, колеги. Прошу голосувати в цілому. Готові? Голосуємо в цілому. Прошу всіх підтримати даний проект закону 2319а-д з техніко-юридичними правками і поправками, які оголосив Андрій Іванчук з трибуни Верховної Ради України. Голосуємо. "За" голосуємо. Прошу підтримати. Голосуємо, колеги.</p>
<p>&nbsp;</p>
<p>14:03:19</p>
<p>За-252</p>
<p>Закон ухвалено. Дякую, шановні колеги.</p>
<p>Йдемо далі. 3700: проект Закону… Я продовжив на 15 хвилин, продовжив на 15 хвилин.</p>
<p>3700, завершуємо цей закон і йдемо далі.</p>
<p>Будь ласка, проект Закону 3700 за скороченою процедурою, прошу підтримати. Скорочена процедура, голосуємо.&nbsp; Прошу підтримати&nbsp; 3700 за&nbsp; скороченою процедурою.</p>
<p>&nbsp;</p>
<p>14:03:54</p>
<p>За-159</p>
<p>Будь ласка, Олег Ляшко.</p>
<p>В 14.15,&nbsp; я продовжив роботу до&nbsp; 14.15. Але під&nbsp; час&nbsp; розгляду закону не можна&nbsp; закривати засідання. Тому,&nbsp; будь ласка, працюємо.</p>
<p>&nbsp;</p>
<p>14:04:10</p>
<p>ЛЯШКО О.В.</p>
<p>Шановні колеги, прошу&nbsp; підтримати законопроект про внесення змін до Закону України "Про вибори народних депутатів України" (щодо виключення кандидатів у народні депутати України з виборчого списку партій у багатомандатному окрузі).</p>
<p>Дехто із&nbsp; наших колег охрестив цей закон партійною диктатурою. Так, це диктатура проти тих, хто зраджує&nbsp; виборців. Це диктатура проти&nbsp; тих, хто торгує совістю. Це диктатура про тих, хто забуває про свої передвиборчі&nbsp; програми перед виборами і після виборів&nbsp; торгує мандатом і&nbsp; совістю&nbsp; проти українських громадян.</p>
<p>Пропонується узгоджений&nbsp; текст законопроекту викласти в такій редакції:</p>
<p>Верховна Рада України постановляє: в Закон України "Про вибори народних депутатів України" ("Відомості Верховної Ради&nbsp; України" 2012 рік номер 10-11, стаття 73) внести такі зміни. Перше. Статтю 61 доповнити&nbsp; частиною дев'ятою такого змісту: "Дев'яте. У разі прийняття партією рішення, передбаченого&nbsp; частиною третьою статті 105 цього закону щодо кандидата у&nbsp; депутати до прийняття рішення Центральною виборчою комісією про визнання&nbsp; його обраним, Центральна&nbsp; виборча комісія приймає рішення&nbsp; про виключення зазначеного у&nbsp; рішенні кандидата у депутата з виборчого списку&nbsp; партії. Друге. Статтю 105 доповнити частиною третьою такого змісту: "Третє. Партія, яка висувала кандидатів у депутати, включених до її виборчого списку, що взяв участь у розподілі депутатських мандатів, може прийняти рішення про виключення кандидата у депутати, який за підсумками результатів виборів згідно з частиною 10 стаття 98 цього закону вважається не обраним зі свого виборчого списку у будь-який час після дня виборів до&nbsp; прийняття рішення Центральною комісією про визнання його обраним. Таке рішення приймається відповідно до статуту партії з'їздом... "</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, продовжуйте.</p>
<p>&nbsp;</p>
<p>ЛЯШКО О.В. "…з’їздом, зборами, конференцією партії. Витяг з протоколу з'їзду, зборів, конференції, підписаний головуючим, та рішення, підписане керівником і скріплене печаткою партії, не пізніше як на&nbsp; п'ятий день з дня прийняття рішення передаються до Центральної виборчої комісії. На підставі цих документів Центральна виборча комісія не пізніше як на п'ятий день з дня їх отримання приймає рішення про виключення зазначеного у рішенні кандидата у депутати з виборчого списку партії.</p>
<p>Друге. "Прикінцеві та перехідні положення". Перше. Цей закон набирає чинності з дня, наступного за днем його опублікування. Друге. Центральній виборчій комісії привести свої нормативні акти у відповідність із цим законом. Третє. Дія цього закону поширюється на виборчі списки кандидатів у народні депутати України від політичних партій, які були суб'єктами виборчого процесу на позачергових виборах народних депутатів України 26 жовтня 2014 року". Крапка!</p>
<p>Останнє, що я хотів би сказати. Шановні колеги народні депутати, одну хвильку уваги! Багато в парламенті є питань щодо того, що цей закон стосується народних депутатів. Ні, цей закон не стосується обраних народних депутатів, не стосується вас, не стосується будь-яких народних депутатів у майбутньому скликанні. Цей закон стосується лише з моменту, коли Центральна виборча комісія прийняла рішення про реєстрацію. Тобто вже обрані народні депутати, і цей закон стосується тільки кандидатів у народні депутати, а не діючих народних депутатів. Прошу підтримати в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, запишіться: два – "за", два – "проти". Співдоповідь комітету не треба, да? Добре.</p>
<p>Будь ласка, два – "за", два – "проти" і працюємо.</p>
<p>Кривошея, "Народний фронт".</p>
<p>&nbsp;</p>
<p>14:08:38</p>
<p>КРИВОШЕЯ Г.Г.</p>
<p>Прошу передати слово Леоніду Ємцю.</p>
<p>&nbsp;</p>
<p>ГОЛОВУЮЧИЙ. Леонід Ємець.</p>
<p>&nbsp;</p>
<p>14:08:54</p>
<p>ЄМЕЦЬ Л.О.</p>
<p>Шановні колеги! Леонід Ємець, місто Київ. Щоб не було інсинуацій, я говоритиму за себе і виключно за себе. Але я не можу мовчати в ситуації, коли ми намагаємося допустити через рішення парламенту таку ключову і категоричну помилку. Ну, друзі, ну, не можна через рік переглядати результати виборів, ну, не можна, ну, це порушення взагалі ідеї виборчого процесу. <i>(Оплески)</i> Ну, якщо хочете, тоді давайте отруїмо цю систему. Якщо ми даємо право з'їзду викидати членів&nbsp; списку, то дайте з'їзду тоді право набирати туди нових, замінювати. Нехай з'їзд збирається, наповнить по-новому список, а потім ця людина стане депутатом.</p>
<p>Друзі, люди голосували за список в цілому. Ніхто, коли голосував, не знав скільки людей отримає мандат. Не можна взяти і визначити, що ця частина є легітимнішими кандидатами, ніж інші і тим паче не можна це робити по результатам виборів через рік. Колеги, ну давайте все-таки, ну, знати межу. Я розумію, що дуже треба, я все розумію, але ж є якась межа. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Іван Крулько.</p>
<p>&nbsp;</p>
<p>14:10:12</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні народні депутати і українське суспільство, цей закон мусується вже багато тижнів і він є непростим. В чому була головна проблема цього закону? Головна проблема цього закону полягає в тому, що в первісній його редакції він надавав можливість з'їзду партії виключити кандидатів у депутати, які обрані, але ще не склали присягу. Тому принципова поправка, яка мусить бути включена до цього проекту закону: що з'їзд партії може бути проведений тільки після складання присяги депутатами, які були обрані на чергових або позачергових виборах.</p>
<p>Якщо ця поправка підтримується, тоді я не бачу проблем, щоб фракція "Батьківщина" проголосувала за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Каплін, Сергій Каплін.</p>
<p>&nbsp;</p>
<p>14:11:06</p>
<p>КАПЛІН С.М.</p>
<p>Насправді це є простим і необхідним законопроектом, який ми нарешті маємо прийняти. В цій країні нарешті має бути дисципліна і порядок. і лише за цих умов, коли є відповідна стрункість у роботі парламенту, у функціонуванні фракцій, партій у парламенті, коли є відповідальність і готовність нести за кожну букву в своїх передвиборчих памфлетах перед виборцем, тільки за цієї умови країна може стати на сталі рейки реформ і змін. Але, разом з тим, ми повинні як мінімум почути тих народних депутатів, які мають свою, окрему позицію. Я хотів би назвати їх прізвища, і щоб ви, пане Голово, дали їм право виступити, право на репліку. Це пан Мушак, це Пташник, це Мустафа Найєм, це Лещенко, Чумак. Ми живемо у демократичному суспільстві, ми будуємо абсолютно демократичний парламент, і ми при всій відповідальності маємо зробити все для того, щоб у парламенті був порядок, але досягати такого порядку ми повинні за умов, коли почуємо кожного, почуємо кожного свого колегу. <i>(Шум у залі)</i></p>
<p>&nbsp;Виконайте вимоги Регламенту – і дайте право на репліку всім тим депутатам, яких я перелічив. Давайте не перетворювати роботу Верховної Ради і Регламент у сміття, давайте будемо приймати такі важливі, відповідальні рішення, спираючись виключно на закон, спираючись на Конституції, спираючись на Регламент. Це&nbsp; рішення потрібне, ми його точно проголосуємо, але тільки на демократичних засадах. Слава Україні!</p>
<p>&nbsp;</p>
<p>ГОЛОВУЮЧИЙ. Десь я раніше чув "почую кожного". Не пам'ятаєте, звідки це? <i>(Шум у залі) </i>Не почув. Він просто був хворий на голову і в нього… <i>(Шум у залі) </i></p>
<p>Заключне слово? Репліку? <i>(Шум у залі)</i> Стоп, стоп, стоп. Стоп! Стоп… <i>(Шум у залі) </i>&nbsp;Ніхто нікого не ображав.</p>
<p>Ладно, Олексій Мушак, хвилину. Репліка, будь ласка.</p>
<p>Будь ласка,&nbsp; хвилина, і голосуєм.</p>
<p>Будь ласка,&nbsp; хвилина і голосуємо. Займайте свої місця, шановні колеги народні депутати.</p>
<p>&nbsp;</p>
<p>14:13:56</p>
<p>МУШАК О.П.</p>
<p>Шановні колеги! Шановний пане головуючий! Дякую за можливість дотриматися Регламенту і виступити.</p>
<p>Якщо в "Блоку Петра Порошенка" наступний на входження пан Богдан, а, наприклад, в "Батьківщині" 30-й номер – тоже пан Богдан, то із-за двох Богданів не треба міняти&nbsp; повністю законодавчий… Чекай! Я маю право на репліку. Ви скажете.&nbsp; То із-за цього не треба міняти повністю законодавство. Це раз.</p>
<p>Друге. Позиція повинні бути тільки одна – тільки виборець України, тільки&nbsp; громадянин України, а не партійні з'їзди можуть змінювати список. Це друга позиція.</p>
<p>І позиція номер три. Шановні… <i>(Шум у залі) </i>&nbsp;Шановні колеги!&nbsp; У вас буде право на репліку. І позиція номер три. ми за розширену відповідальність українських політиків, яка починається не після виборів, а вона починається&nbsp; ще до виборів і&nbsp; піж час оформлення списку. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Завершальні слова автора. Олег Ляшко. І голосуємо.</p>
<p>&nbsp;</p>
<p>14:14:53</p>
<p>ЛЯШКО О.В.</p>
<p>Відповідно до Регламенту не "завершальне",&nbsp; а "заключне" слово автора законодавчої ініціативи!</p>
<p>Я хочу звернутися до українських громадян. Чому триває така гаряча дискусія у цьому залі? Тому що нарешті ми поставили питання про&nbsp; відповідальність&nbsp; політичних сил перед&nbsp; виборцями. Тому що, коли шановний колега виходить і розказує про те, що через рік після виборів ми не можемо змінювати виборчі списки і виключати кандидатів, а я спитаю по-іншому: а якщо кандидат, який стоїть, через рік після виборів продався, пішов в іншу політичну силу, не сповідує тих принципів, з якими він ішов рік тому, як він може заходити сюди і ставати тушкою? Цей закон дає можливість уникнути тушкування, цей закон дає можливість політично відповідати перед виборцями.</p>
<p>Прошу підтримати!</p>
<p>&nbsp;</p>
<p>ГОЛОВУЮЧИЙ. Просить дуже репліку ще Мустафа Найєм, одну хвилину. Все. Колеги, все, все. Мустафа Найєм, хвилина. Одна хвилина і голосуємо.</p>
<p>&nbsp;</p>
<p>14:16:05</p>
<p>НАЙЄМ М. .</p>
<p>Уважаемые коллеги, вчера у нас было наше совещание фракции, и нам открыто сказали, что это личный шантаж со стороны господина Ляшко, со стороны "Батьківщини", со стороны наших коллег с "Самопомочи", которые требуют, чтобы этот закон был принят, и это торг в этом зале.</p>
<p>А теперь я скажу, посмотрите, кто больше всего хочет закон. Те, кто говорят про продажу мест в списках, те, у кого в списках продаются места. Это господин Ляшко, у которого в списках коррупционеры, у которого в списках дальше идут другие коррупционеры, и их мы видели в этом зале, и именно они требуют. Но это не повод нам здесь устанавливать диктатуру, потому что эти ребята бессовестно продавали места на выборах.</p>
<p>Не делайте этого, это исторический момент!</p>
<p>&nbsp;</p>
<p>ГОЛОВУЮЧИЙ. Шановні колеги, була репліка, ще раз хвилину. Давайте завершимо обговорення цього питання.</p>
<p>Я, до речі, вчора був на цій нараді, я нічого подібного не чув, можливо, якась інша була.</p>
<p>Колеги…</p>
<p>Готові голосувати? 3700 за основу і в цілому, прошу визначитись шляхом голосування з поправкою Крулька і оголошеною поправкою Олега ляшка з трибуни під стенограму, з техніко-юридичними правками. Крулько, Ляшко, з техніко-юридичними правками.</p>
<p>Да, да, да, я сказав.</p>
<p>Голосуємо? Прошу голосувати, шановні колеги, голосуємо. Голосуємо.</p>
<p>&nbsp;</p>
<p>14:17:40</p>
<p>За-207</p>
<p>Рішення не ухвалено, колеги. <i>(Шум у залі)</i></p>
<p>Дякую, шановні колеги.</p>
<p>На цій, на цій ноті… Закон не ухвалено. На цій ноті ми завершуємо засідання Верховної Ради України ранкове.</p>
<p>О 16 годині відбудеться вечірнє засідання, на якому ми розглянемо, на якому ми розглянемо звіт уряду. Дякую, шановні колеги.</p>
<p>&nbsp;</p>
<p>&nbsp;</p>

