Стенограма пленарного засідання
05 лютого 2015
&nbsp;
<p align=center>ЗАСІДАННЯ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>5 лютого, 10 година</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p><b>&nbsp;</b></p>
<p>10:01:20</p>
<p>ГОЛОВУЮЧИЙ. Доброго дня, шановні народні депутати. Багато з наших народних&nbsp; депутатів&nbsp; у зв'язку &nbsp;з погодними умовами ще не доїхали до сесійного залу. Але разом з тим&nbsp; дві фракції&nbsp; "Самопоміч"&nbsp; і Радикальна партія&nbsp; звернулися до&nbsp; президії з проханням оголосити півгодинну перерву для консультацій. І тому,&nbsp;&nbsp; згідно Регламенту,&nbsp; за проханням двох фракцій ми оголошуємо&nbsp; півгодинну перерву. І водночас величезне прохання до народних депутатів України, до голів фракцій, щоб протягом тих півгодини максимально стягнути&nbsp; депутатів до залу. Сьогодні першим питанням буде&nbsp; йти&nbsp; зняття недоторканності. Питання надважливе, надчутливе, на яке є&nbsp; величезний суспільний запит. І для того, щоб ми могли&nbsp; спільно організовано на нього відповісти на цей запит, є величезне прохання, щоб за півгодини ми були в залі, були готові до роботи і готові&nbsp; до голосування.</p>
<p>Оголошується перерва на&nbsp; півгодини, до 10.30. Дякую&nbsp; вам.&nbsp;&nbsp;</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>10:39:49</p>
<p>ГОЛОВУЮЧИЙ. Доброго ранку, шановні&nbsp; колеги&nbsp; народні депутати.&nbsp; Прошу займайте свої місця у сесійній залі. Ми можемо&nbsp; розпочинати нашу роботу.&nbsp; Я прошу включити систему&nbsp; "Рада" для реєстрації народних депутатів.</p>
<p>10:40:21</p>
<p>314 народних депутатів&nbsp; у залі. Я оголошую ранкове засідання Верховної Ради України&nbsp; відкритим.</p>
<p>Шановні народні депутати,&nbsp; я прошу&nbsp; заходити&nbsp; до зали, займати свої місця. Сьогодні важливий день. Сьогодні ми з вами розглянемо питання депутатської недоторканності, недоторканності&nbsp; суддів, яке внесене Президентом. Я думаю, що ні для кого немає секрету у тому, що десятки років суспільство чекає цього рішення. І я глибоко вірю в те, що саме цей парламент&nbsp;&nbsp; і сьогодні, і в майбутньому прийме надзвичайно відповідальне рішення щодо зняття депутатської недоторканності з народних депутатів&nbsp; України, а також суддівського корпусу, що дозволить нам побудувати якісне суспільство без корупції, без зловживань і&nbsp; вирівняти права всіх, як то є належним&nbsp; до Конституції, перед законом.</p>
<p>Також ми розглянемо ряд важливих законопроектів, зокрема і що стосується місцевого самоврядування, які теж є очікуваними для територіальних громад України. Перед тим як ми розпочнемо розгляд питань порядку денного я хотів би виконати надзвичайно приємну місію. Шановні колеги, я би просив вашої уваги. Шановні колеги, прошу вашої уваги. Відповідно до Указу Президента України за номером 957 нашого колегу Лапіна Ігоря Олександровича нагороджено Орденом Богдана Хмельницького ІІІ ступеня. Давайте його привітаємо. <i>(Оплески) </i>І я запрошую для вручення цієї державної нагороди.</p>
<p>&nbsp;</p>
<p>10:44:05</p>
<p>ЛАПІН І.О.</p>
<p>Слава Україні! Шановні колеги, шановний пане Голова, надзвичайно щиро вдячний за цю високу нагороду. Але хотів би, перш за все, сказати, що це не лише моя нагорода, це нагорода моїх побратимів батальйону "Айдар", які визволяли штурмом разом зі мною такі міста як Щастя, Металіст, Георгіївка, Вергунський Роз'їзд Луганськ, цей… До речі до Луганська теж ми дійшли, Хрещевата,<a name=Temp></a> Лутугіно, Успенка, Новосвєтловка. Я хотів би, щоб ми всі зараз хвилиною мовчання пом'янули наших побратимів. Це, я хотів би, зокрема, зі свого підрозділу, зі своєї штурмової роти "Захід" батальйону "Айдар", це таких хлопців як Геннадій Тома, Хамраєв Рустам, Михайлов Олег, Вишневський, Оболмасов, Климчук та багато-багато інших, і таких як Юркевич. Це все герої України, це все хлопці, з якими я разом воював. Давайте пом'янемо їх хвилиною мовчання. <i>(Хвилина мовчання)</i> Дякую. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ&nbsp; Героям Слава!</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; я хотів би ще раз надати слово ще одному нашому колезі, представнику фракції "Батьківщина" Івану Крулько. Справа у тім, що він перебував у Москві, у нашої колеги Надії Савченко. І я хочу надати йому можливість дати інформацію з того, який реальний стан справ з нашою колегою. Будь ласка, Іван, поінформуйте.</p>
<p>&nbsp;</p>
<p>10:46:21</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний Голово Верховної Ради, шановні народні депутати, вчора разом з сестрою Надії Савченко Вірою я перебував у Москві, де все-таки вдалося домогтися від російського слідчого комітету, щоби Віра мала побачення з її сестрою Надією. Одразу хотів би сказати, що з кожним разом ця процедура стає все більш ускладненою. В цьому місяці, в лютому, а лютий тільки почався, скоріше за все до Надії більше нікого не пустять. І Росія робить усі можливості, в тому числі і процесуальні, для того, щоб обмежити доступ відвідувачів до головної бранки Кремля – до&nbsp; Надій Савченко. У той же час я хотів би сказати таку річ, що Надія – наш народний депутат, член представник від України в Парламентській асамблеї Ради Європи, має надзвичайно сильний дух. У неї там – передова. Вона там бореться з режимом Путіна. Вона там відстоює незалежність України і тримається дуже і дуже сильно. Але при цьому сьогодні 55 день голодування Надії Савченко. Вдумайтеся, 55 день! Надія Савченко, хоч і каже, що вона дуже добре намагається триматися, в неї дуже сильна сила волі, але при цьому є будь-які можливості людського організму. І фактично питання на сьогодні йде уже про дні стосовно того, щоби негайно домогтися звільнення Надії Савченко. Коли відбувалося вчора з нею спілкування, то Надія просила передати велику вдячність усім громадянам України, усім народним депутатам України, які її підтримують. І те, що коли виноситься в цій сесійній залі питання стосовно Надії Савченко, воно консолідує сесійну залу, на жаль, на відміну від багатьох інших питань. І це свідчить про те, що депутати можуть об'єднуватися у дуже важливі моменти. Я хотів би одну цитату від Надії зараз зачитати.</p>
<p>"Почуваю себе на диво сильною від підтримки людей, які бажають мені добра, хоча лікарі кажуть, що тримаюся виключно на силі волі".</p>
<p>Це те, що Надія просила передати усім, усім українцям, які її дуже підтримують. І&nbsp; ще ми вчора передали футболку, яку підписували українці, українські патріоти на Майдані Незалежності у день відкриття сесії Парламентської асамблеї Ради Європи. Ця футболка її хоч трошки буде зігрівати і показувати, що дійсно є підтримка в Україні.</p>
<p>І ще один момент, шановні колеги. Допоки це місце…</p>
<p>&nbsp;</p>
<p>ГОЛОВУЮЧИЙ.&nbsp; Я прошу, дайте завершити.</p>
<p>&nbsp;</p>
<p>КРУЛЬКО І.І. Допоки оце місце прямо перед трибуною в сесійній залі пустує, до того часу ми не маємо права зупинитися в тому, щоб звільнити з полону нашу Надію. Слава Україні і слава героям України.</p>
<p>&nbsp;</p>
<p>ГОЛОВУЮЧИЙ. Дякую за інформацію.</p>
<p>Шановні колеги, переходимо до розгляду питань порядку розкладу засідання на сьогодні. Переходимо до розгляду питання (реєстраційний номер 1920) проект Постанови про порядок денний другої сесії Верховної Ради України восьмого скликання.</p>
<p>Погоджувальна рада його опрацювала і він схвалений, і внесений на ваш розгляд. Чи є необхідність? Немає? Я тоді, якщо є пропозиції, тоді ми… Давайте від фракцій і груп, запишіться по хвилині, пропозиції. Будь ласка, від фракцій по хвилині. Будь ласка, Олег Ляшко, Радикальна партія.</p>
<p>&nbsp;</p>
<p>10:51:03</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, шановні колеги народні депутати, сьогодні ми прийматимемо історичне рішення про наступне чергове голосування, яке дасть можливість у підсумку скасувати депутатську недоторканність.</p>
<p>&nbsp;Я звертаюсь до всіх колег у цій залі, я звертаюсь до всіх українських громадян, щоб ви бачили, як відбуватиметься це голосування. Ми маємо проголосувати, ми маємо скасувати депутатську недоторканність, це те, чого вимагав від нас Майдан, це те, чого вимагає від нас українське суспільство. Фракція Радикальної партії голосуватиме за цей законопроект і ми доб'ємось нарешті прийняття історичного рішення, і скасуємо депутатську недоторканність. Слава Україні!</p>
<p>&nbsp;</p>
<p>ГОЛОВУЮЧИЙ. Олександра Кужель, "Батьківщина".</p>
<p>&nbsp;</p>
<p>10:51:56</p>
<p>КУЖЕЛЬ О.В.</p>
<p>Я прошу передати слово Івану Григоровичу Кириленко.</p>
<p>&nbsp;</p>
<p>ГОЛОВУЮЧИЙ. Іван Кириленко, будь ласка.</p>
<p>&nbsp;</p>
<p>10:52:01</p>
<p>КИРИЛЕНКО І.Г.</p>
<p>Шановний Володимир Борисович, шановні колеги, існувала в парламенті добра практика, коли ми голосували за порядок денний на поточну сесію, ми голосували за всі законопроекти, які внесені на момент відкриття засідання цього дня. Давайте цю практику збережемо, бо нам не відомо, з яких причин не потрапили надзвичайно резонансні законопроекти, які зареєстровані, наприклад, нашою фракцією. Дивіться, (номер 1874) – внесення змін до Земельного кодексу, щодо набуття права власності на земельні ділянки, (номер 1906) – про внесення змін до деяких законодавчих актів України щодо запобігання корупції в сфері земельних відносин та ряд інших, (1875) – система державного регулювання в сфері карантину, і так дальше.</p>
<p>Я пропоную, Володимире Борисовичу, поставити на голосування саме ті законопроекти, які зареєстровані на сьогоднішній день, зал проголосує повністю. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Бондар, "Народний Фронт", народний депутат Бондар.</p>
<p>&nbsp;</p>
<p>10:53:06</p>
<p>БОНДАР М.Л.</p>
<p>Прошу передати слово Вікторії Сюмар.</p>
<p>&nbsp;</p>
<p>ГОЛОВУЮЧИЙ. Вікторія Сюмар.</p>
<p>&nbsp;</p>
<p>10:53:15</p>
<p>СЮМАР В.П.</p>
<p>Шановні колеги, сьогодні дуже важливий день, очевидно, і важливі речі будуть розглядатися сьогодні в залі: і про зняття депутатської недоторканності, і медійні законопроекти, зокрема, (1317), який нарешті покажіть, що український парламент спроможний захищати свій інформаційний простір від російського засилля і присутності, навіть не у&nbsp; вигляді російських телеканалів, а інформпродукту.</p>
<p>"Народний Фронт" просить також включити до порядку денного законопроект (1868) про частку власності іноземних ЗМІ. Ми дійсно розмовляли з нашими&nbsp; колегами і дійшли до низки компромісів у цьому питанні, що законопроект має бути суттєво вдосконалений, ми готові ці поправки врахувати в стенограмі, але величезне прохання: зробити це максимально по медійному пакету. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Блок Петра Порошенка". Сергій Каплін.</p>
<p>&nbsp;</p>
<p>10:54:21</p>
<p>КАПЛІН С.М.</p>
<p>Шановні колеги, шановні українці! Шановний пане Голово, саме до вас я б хотів звернутися зараз, аби ви дали доручення з'ясувати, чи є правдивою інформація про те, що Прем'єр-міністр України на селекторній нараді дав доручення звільнити до 5 відсотків бюджетників, яких в нашій країні півтора мільйони. Це 100 чоловік, які можуть опинитися на вулиці.</p>
<p>Друге. Попереджую, в разі, якщо це правда, я виведу сотні тисяч бюджетників під стіни Кабінету Міністрів, як я це зробив з шахтарями. І ми допоможемо збереження робочих місць. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, сядьте, будь ласка! Друзі, сядьте, будь ласка, на місця. І, дивіться, я думаю, що… ну, я такого не чув, тому я думаю, що це просто розмови ні про що.</p>
<p>Я просив би, ми зараз… Я дав по хвилині, я просив би керівництво фракцій визначати виступаючого згідно порядку денного, а не за загальними питаннями.</p>
<p>Тому прошу, народний депутат Хомутиннік, "Економічний розвиток". Сідайте на свої місця, шановні колеги!</p>
<p>&nbsp;</p>
<p>10:55:39</p>
<p>ХОМУТИННІК В.Ю.</p>
<p>Шановні колеги, шановний пане Голово! Щодо порядку денного сесії ми подавали свої пропозиції, але, на жаль, напевно, з технічних причин ми не бачимо в цьому порядку денному 9 законопроектів. Тому прохання їх долучити. Всі ці законопроекти членів групи "Економічний розвиток" і направлені на поліпшення саме економічного стану в нашій державі. Це законопроекти: 1274, 1293, 1490, 1495, 1556, 1604, 1618, 1130, 2003. Прохання долучити ці законопроекти до постанови, про яку ми будемо голосувати.</p>
<p>Чи друга пропозиція, яка також нами підтримується, оголошена "Блоком Юлії Тимошенко": проголосувати за всі законопроекти, які зареєстровані на сьогоднішню дату. Дякую.</p>
<p>&nbsp;</p>
<p>ГОЛОВУЮЧИЙ. Добре. Будь ласка, Леонід Козаченко, по порядку денному. І будемо голосувати, я зараз внесу пропозицію, вона всіх влаштує. Прошу. Леонід Козаченко, я вже сказав.</p>
<p>&nbsp;</p>
<p>10:57:03</p>
<p>КОЗАЧЕНКО Л.П.</p>
<p>Шановний пане голово, шановні колеги, наша фракція просить включити до розгляду проект Закону номер 2003 стосовно відшкодування ПДВ при експорті сільськогосподарської продукції. З цього приводу ми маємо звернення 11-ти профільних асоціацій, які просять переглянути це питання, тому що втрати будуть становити близько 20 мільярдів гривень впродовж року для фермерів. І ще, будь ласка, включіть проект 1833 стосовно книгодрукування, який теж має дуже велике значення.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, дивіться. Я внесу зараз пропозицію, яка всіх влаштує. Все те, що станом на зараз зареєстровано відповідно до Регламенту Верховної Ради України, ми включаємо в порядок денний. Немає заперечень? Немає. Все те, що зараз зареєстровано на даний етап. Будь ласка, народний депутат Агафонова.</p>
<p>&nbsp;</p>
<p>10:58:08</p>
<p>АГАФОНОВА Н.В.</p>
<p>Володимир Борисович, прошу включити в порядок денний законопроект 1805 про військову поліцію.</p>
<p>&nbsp;</p>
<p>ГОЛОВУЮЧИЙ. А він розглядався, він автоматично включений.</p>
<p>&nbsp;</p>
<p>АГАФОНОВА Н.В. Він розглядався комітетами.</p>
<p>&nbsp;</p>
<p>ГОЛОВУЮЧИЙ. Дякую. Шановні друзі, прошу підготуватися до голосування. Законопроекти, які зареєстровані на даний момент, відповідно до Регламенту Верховної Ради України. Прошу в цілому голосувати. Прошу голосувати. Все те, що зареєстровано відповідно до Регламенту на даний момент. Так, як всі сказали народні депутати. Прошу голосувати, шановні колеги.</p>
<p>&nbsp;</p>
<p>10:58:56</p>
<p>За-271</p>
<p>Рішення прийнято. Всі законопроекти на даний момент, які зареєстровані відповідно до Регламенту Верховної Ради України, вважаються включеними за результатами нашого голосування.</p>
<p>Дякую, шановні колеги. Переходимо до розгляду питання порядку денного 1776, внесене Президентом України, щодо депутатської та суддівської недоторканності. Надзвичайно важливе рішення, яке потребує детального розгляду і уваги кожного народного депутата. Для цього рішення визначена законом відповідна процедура і згідно цієї процедури я запрошую до слова доповідача, представника Президента України у Верховній Раді України Кубіва Степана Івановича.</p>
<p>Шановні колеги! Для цього законопроекту визначена спеціальна процедура, але просив би всіх бути максимально лаконічними, тому що нам потрібно не говорити про цей законопроект, а нам потрібно його ухвалити і направити до Конституційного суду, щоб якомога раніше він повернувся до залу парламенту і проголосувати його в 300 голосів. Тому, будь ласка, прошу вашої уваги.</p>
<p>Степан Іванович, прошу доповідайте.</p>
<p>&nbsp;</p>
<p>11:00:22</p>
<p>КУБІВ С.І.</p>
<p>Шановний український народе! Шановні депутати!</p>
<p>Президент України послідовний в своїх діях і законопроект Закону про внесення змін до Конституції України щодо недоторканності народних депутатів та суддів, від 16.01.2015 року за номером 1776, сьогодні винесений до зали.</p>
<p>Депутатська недоторканність – це&nbsp; ця проблематика, яка завжди була актуальна, коли проходять вибори до Верховної Ради України. Це ті обіцянки, які ставали чи не одним з основних, що ми йдемо писати закони Верховної Ради, а не боячись відповідальності згідно чинного законодавства.</p>
<p>Президент України чітко пояснив свої дії і процедуру щодо вирішення, я думаю, сьогодні рішення більше 300 голосів. Сьогодні збіг обставин, сьогодні немає виборів, сьогодні індикатором суспільства це є система контролю виконання обіцянок народних депутатів, які є в цій залі. Сьогодні я дякую коаліції, яка чітко розуміє свою відповідальність і чітко розуміє про необхідність прийняття даного закону сьогодні в сесійній залі. Прийняття запропонованого&nbsp; проекту Закону змін забезпечить демократичні цінності, забезпечить виконання чіткої програми і угоди в коаліції, забезпечить демократизацію розвитку суспільства нашої держави Україна.</p>
<p>Метою є вдосконалення положення і Конституції щодо недоторканності народних депутатів та суддів і приведення до основного Закону - Конституції України.</p>
<p>Коли ми говоримо те, що процес – це є дуже індикативно, ситуативний, то це є неправда. Це є однозначна позиція, як і Президента, так і коаліції, так і народних депутатів, які сьогодні пройдуть на цей лакмусовий папірець -&nbsp; індикативність, прийняття даного положення.</p>
<p>На сьогоднішній день буде принципом, що саме обмеження депутатської, суддівської недоторканності – це відповідальність перед Майданом, це відповідальність обіцянок, яку багато людей очікують сьогодні у нашому суспільстві.</p>
<p>Коли ми говоримо про зміни 126 статті Конституції України, що суддя не може бути без згоди Вищої ради юстиції, а не політичного органу Верховної Ради затриманий, тут багато проходить і спекуляцій. Не потрібного того робити.</p>
<p>Бо зміни і статті 129 Конституції України, і положенням про те, що притягнення суддів до юридичної відповідальності здійснюється на загальних підставах. Водночас і рада коаліції обговорювали дане питання, і пропонується закріпити інститут функціонального імунітету судді, за яким судді не можуть бути притягнуті до юридичної відповідальності за діяння, вчинення у зв'язку з здійсненням правосуддя, крім випадків ухвалення завідомо неправосудного судового рішення, порушення присяги судді і вчинення дисциплінарного правопорушення.</p>
<p>Багато теж спекуляцій зараз, на даний момент, проходить в медіа про те, що сьогодні юстиція, Рада юстиції не є повноважною. Так, але є&nbsp; два варіанти розв'язання питання. Перший. Що&nbsp; з дня наступного&nbsp; за днем публікації цього&nbsp; закону&nbsp; в разі,&nbsp; якщо на день, що передує дню опублікованого цього&nbsp; закону, Вища рада&nbsp; юстиції&nbsp; є повноважною.&nbsp; І другий варіант. Що через 10 днів, з дня формування повноважного складу Вищої ради юстиції, в разі,&nbsp; якщо на день, що передує дню публікування цього закону, Вища рада юстиції&nbsp; не&nbsp; є повноважною.</p>
<p>Разом з тим хочу сказати, що разом із направленням&nbsp; цього закону до&nbsp;&nbsp;&nbsp; Конституційного Суду, буде&nbsp; заключення&nbsp; Венеціанської&nbsp;&nbsp;&nbsp;&nbsp; комісії і для проведення&nbsp; відповідної процедури. Процедура&nbsp; є конкретна, вона є чітка в часі і вона&nbsp; буде виконана.</p>
<p>Я закликаю&nbsp;&nbsp; кожного свого колегу, який сидить у цій залі. Ми обіцяли, ми обіцяли собі, ми обіцяли бути відповідальними перед обіцянками на Майдані. Слава Україні! Слава&nbsp; українському народу! Слава кожному із нас! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; співдоповідь.&nbsp; Голова Комітету&nbsp; з питань&nbsp; правової політики Князевич Руслан Петрович.</p>
<p>&nbsp;</p>
<p>11:06:04</p>
<p>КНЯЗЕВИЧ Р.П.</p>
<p>Дякую. Шановний пане Голово, шановні колеги! Я вам нагадаю, що&nbsp; питання, яке сьогодні розглядаються,&nbsp; вже було&nbsp; предметом&nbsp; сесійної зали. І 16 січня сесійна зала&nbsp; визначилась на користь того, що включити цей законопроект&nbsp; до&nbsp; порядку денного сесії минулої. Щойно ми прийняли рішення&nbsp; про порядок денний цієї сесії, де один&nbsp; з пунктів було&nbsp; включити цей законопроект&nbsp;&nbsp; до порядку денного цієї вже сесії.</p>
<p>До чого це я&nbsp; все кажу? Тому що&nbsp; відповідно до Конституції і Регламенту для того,&nbsp; щоб ми могли рухатись надалі в процесі змін до Конституції, ми зобов'язані насамперед включити поданий&nbsp; Президентом&nbsp; законопроект&nbsp; до порядку денного, що ми щойно зробили. А надалі згідно статті 159 Конституції України &nbsp;ми повинні прийняти рішення про направлення цього законопроекту на розгляд Конституційного Суду для того, щоб він міг відповідно до Конституції дати висновок на відповідність статті 157 і 158 Конституції України цього законопроекту.</p>
<p>Відповідно до доручення Голови Верховної Ради і, зважаючи на те, що сьогодні в порядку денному цей законопроект стоїть одним із перших, вчора на своєму засіданні Комітет з правової політики та правосуддя розглянув питання щодо направлення до Конституційного Суду проекту Закону України про внесення змін до Конституції України щодо недоторканності народних депутатів України та суддів за реєстраційним номером 1776 від 16 січня 2015 року, суб'єктом права законодавчої ініціативи в цьому випадку є Президент України.</p>
<p>Розглянувши на своєму засіданні поданий Президентом України та визначений ним як невідкладний законопроект про внесення змін до Конституції України щодо недоторканності народних депутатів України та суддів (реєстраційний номер 1776) від 16 січня 2015 року. Комітет Верховної Ради України з питань правової політики та правосуддя встановив таке.</p>
<p>Метою законопроекту є вдосконалення положень Конституції України щодо недоторканності народних депутатів України і судів, і приведення відповідних положень основного закону України у відповідність з міжнародними стандартами.</p>
<p>Заради досягнення цієї мети законопроектом пропонується виключити в частину першу, в частину третю статті 80 Конституції України, яким передбачено гарантії депутатської недоторканності.</p>
<p>Крім того, змінами до статті 126 Конституції України пропонується передбачити, що суддя не може бути без згоди Вищої ради юстиції затриманий та до нього не може бути застосовано запобіжний захід у виді тримання під вартою до винесення обвинувального вироку судом.</p>
<p>При цьому такий імунітет судді не поширюватиметься на випадки затримання при вчиненні суддею або безпосередньо після вчинення ним тяжкого чи особливо тяжкого злочину проти життя та здоров'я особи.</p>
<p>Крім того, стаття 129 Конституції України доповнюється положенням про те, що притягнення суддів до юридичної відповідальності здійснюється на загальних підставах. Водночас пропонується закріпити інститут функціонального імунітету судді, за яким &nbsp;судді не можуть бути притягнені до юридичної відповідальності за діяння вчинені у зв'язку за здійсненням правосуддя, крім випадків ухвалення за відома неправосудного судового рішення, а також порушення присяги судді або вчинення дисциплінарного правопорушення. Згідно з статтею 159 Конституції України законопроект про внесення змін до Конституції України розглядається Верховною Радою України за наявності висновку Конституційного Суду України щодо відповідності законопроекту вимогам статей 157 та 158 Конституції України. Відповідно до частини першої статті 148 Регламенту Верховної Ради України звернення Верховної Ради України до Конституційного Суду України про надання висновку Конституційним судом щодо відповідності законопроекту про внесення змін до Конституції вимогам статей 157 і 158 Конституції України приймається у формі Постанови Верховної Ради України.</p>
<p>Враховуючи викладене Комітет з питань правової політики та правосуддя вирішив рекомендувати Верховній Раді України поданий Президентом як невідкладний проект Закону про внесення змін до Конституції&nbsp; України щодо недоторканності народних депутатів та суддів (реєстраційний номер 1776) від 16 січня 2015 року направити до Конституційного Суду України для одержання висновку щодо його відповідності вимогам статей 157 та 158 Конституції України. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, виступи від фракцій. Запишіться, будь ласка, від фракцій і груп на виступи з даного питання. Питання зняття депутатської та суддівської недоторканності.</p>
<p>Будь ласка, Радикальна партія, народний депутат Мосійчук.</p>
<p>&nbsp;</p>
<p>11:11:48</p>
<p>МОСІЙЧУК І.В.</p>
<p>Шановна українська громада, колеги, воістину зараз &nbsp;визначальне рішення буде приймати парламент. Водночас з тим, що депутати демонструють згоду скласти з себе імунітет, необхідно більш детально, як на мене, підійти до зняття імунітету суддівського. Всім нам відомо, що Вища рада юстиції це не працює вже рік і коли запрацює невідомо. Тому після експертизи Конституційного Суду, як на мене, необхідно звернути на це увагу. І взагалі, на думку нашої фракції, судді не потребують абсолютно ніякого імунітету, ніякого захисту, мають бути рівними з усіма громадянами. Недоторканність – це пережиток старого режиму, який має бути знищений. І одночасно з направленням до Конституційного Суду, який сьогодні, я переконаний, буде проголосовано, необхідно ініціювати створення Тимчасової контрольної комісії по підготовці Закону про імпічмент Президента. Це така ж сама вимога Майдану, які і зняття депутатської і суддівської недоторканності.</p>
<p>Наразі, коли країна перебуває в стані війни, не маємо жодного права ховатись за недоторканістю ані ми, ані продажні судді, ані Президент, ані будь-хто інший. Тому фракція Радикальної партії однозначно голосуватиме за подання до Конституційного Суду, підтримує зняття недоторканності з народних депутатів, суддів і прийняття Закону про імпічмент Президента. Це позиція нашої фракції і ми закликаємо всіх колег підтримати нас, так як зараз український народ спостерігає за цим доленосним голосуванням. Слава Україні!&nbsp;</p>
<p>&nbsp;&nbsp;&nbsp;</p>
<p>ГОЛОВУЮЧИЙ. Будь ласка, народний депутат Рабінович, "Опозиційний блок".</p>
<p>&nbsp;</p>
<p>11:14:35</p>
<p>РАБІНОВИЧ В.З.</p>
<p>Уважаемые коллеги, я хочу сказать, что сегодня действительно исторический день, наконец мы проголосуем за, я не знаю, что и народ станет лучше жить, заможней и все будет замечательно. Я хочу вам сказать, я прошу, чтобы зафиксировано было в протокол, я хочу, чтобы с меня сейчас, на этой трибуне, сняли депутатскую неприкосновенность. Мне не нужна ваша депутатская неприкосновенность, это все цирк и комедия, вместо того, чтобы заниматься реальными вещами. Вы сегодня пытаетесь перевести стрелки только на одну вещь, да, действительно, в стране должны быть все равны, но давайте это равенство считать от другого. Если бы вы хотели снять депутатскую неприкосновенность, вы бы это сделали на первой сессии, потому что сегодня это вторая сессия, а это значит, что до 2016 года никто ничего не снимет, а это значит, что вы не хотите ее снимать. Я хочу вам сказать, если бы хоть кто-нибудь в зал внес, хоть на одного человека, какую-нибудь бумагу о нарушении закона, тут же этот зал бы проголосовал за снятие депутатской неприкосновенности.</p>
<p>Я обращаюсь к своим коллегам по оппозиционному блоку, пожалуйста, все проголосуйте за снятие депутатской неприкосновенности только для того, чтобы не давать возможности "политическим проституткам" вас тролить. А я хочу вам сказать следующее, послушайте что, пожалуйста. Если сегодня 23 гривна стоит, почему сутки вчера мы занимались тем, чтобы людей парканы снять? Да, это важно, люди, если мы не займемся экономической ситуацией, а будем рассказывать сутками о депутатских неприкосновенностях, народу не будет лучше жить. Я вернулся вчера из Харькова, людям пенсии не платят, вот чем мы должны заниматься. Давайте объявим мобилизацию здесь в зале, не будем выходить из зала, будем решать экономические вопросы, вопросы того, что происходит.</p>
<p>130 миллиардов Национальный банк дал рефинансирование банкам для того, чтобы людям выплатить деньги. Люди теперь не могут получить деньги, а банки с деньгами. Поэтому я за то, чтобы снять депутатскую неприкосновенность вместе с президентской и судейской, но сделать это надо тогда, когда мы поставим перед собой вопрос, как людям лучше жить.</p>
<p>Я хочу поблагодарить господина Гройсмана. Благодарю моему заявлению, дорогие украинские избиратели. Нет больше водки в депутатском буфете. Теперь еще психическое обследование сделайте, и будет вообще замечательно. <i>(Оплески) </i></p>
<p>Господин Гройсман, выступая на канале ICTV, сказал, что депутатская неприкосновенность – это рудимент советской системы. Я хочу вас расстроить, это рудимент европейской системы, поэтому, дорогие избиратели, я снимаю с себя депутатскую неприкосновенность. Прошу вас проголосовать "против", но давайте займемся людьми, потому что вы не досидите до 2016 года, люди вас сбросят, вам надо заниматься экономикой и вот тогда будет: Слава Украине! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Друзі! Я перед тим, як надати слово представнику "Блоку Петра Порошенка", хочу проінформувати народних депутатів щодо процедури. Насправді, на цій сесії буде проголосоване зараз питання про зняття депутатської недоторканності. Далі, за процедурою, після повернення з Конституційного суду, а це, я думаю, що там місяць, ми голосуємо не за затвердження, от тоді починається відлік сесії. Це означає, що в вересні місяці, в перших числах, як тільки ми відкриємо сесію, ми проголосуємо в цілому і воно одразу вступить в силу, після підписання. Все, тому жодного 2016 року, в 2015 році – вересень місяць, це як найпізніше має бути ухвалено депутатами. Для цього потрібно 300 голосів. Я думаю, що всі фракції вважають це питання справою честі, щоби не тільки зараз, а й після повернення з Конституційного суду, проголосувати 300 голосами. Оскільки так просто зняти недоторканність неможливо, а треба шляхом змін до Конституції України, вот в цьому є дуже проста відповідь.</p>
<p>Будь ласка, Ірина Геращенко, "Блок Петра Порошенка" .</p>
<p>&nbsp;</p>
<p>11:18:56</p>
<p>ГЕРАЩЕНКО І.В.</p>
<p>Шановні колеги, вже більше 15 років питання депутатської недоторканності є одним з найпопулярніших перед виборами. І дуже багато політичних сил будують навіть свою кампанію на тому, що ми знімемо депутатську&nbsp; недоторканність, а потім, як правило, ліва частина залу ніколи за це не голосує.</p>
<p>Я хочу нагадати лівій частині залу, що депутатська недоторканність, яка начебто була у нас ще рік тому, жодним чином не допомогла тодішній опозиції, яку представляли ми, ані на Майдані, де "Беркут" лупасив депутатів, ані в інших ситуаціях і таке інше. І тому депутатська недоторканність – це не є демократія, це є насправді рудимент тоталітарних режимів. Абсолютно очевидно, що сьогодні, і це добре, що сесійна зала повертається до цієї теми не перед виборами, а тільки коли ми стартували з нашої роботи, має бути 300 голосів за зняття депутатської недоторканності.</p>
<p>Демократія заключається в тому, що депутати повинні мати відповідальність і їх політична діяльність не може бути предметом для політичного тиску. І в демократичній країні так і буде, це є норма.</p>
<p>Що стосується суддівської недоторканності, то це ключове питання в тому числі і боротьби з корупцією. Ви знаєте, 18-20 лютого всі ми з вами знову будемо вшановувати Небесну Сотню, але і досі не покарано жодного суддю, який приймав ці антинародні рішення: ані Оболонського суду, ані Печерського суду, який давно пора закрити взагалі як символ корупції і відсутності права в Україні; ані в Черкасах, ані в Запоріжжі, коли судді пакували десятками, сотнями безвинних громадян, садили їх. І зараз ці судді, знаєте, себе прекрасно почувають.</p>
<p>Тому абсолютно очевидно, що ми маємо це зняти. І, більше того, відразу після зняття депутатської недоторканності, яка має в повному обсязі відбутися, і суддівської, в 2015 році, Генеральна прокуратура України має порушити справи і проти тих народних депутатів, які, прикриваючись мандатом, зараз знаходяться в цій сесійній залі і продовжують фінансувати сепаратистів, і продовжують насправді копанками займатися і на цьому заробляти свої гроші, і продовжують приховувати за мандатом свою антинародну діяльність по розкраданню країни. Ми що, не знаємо, що тут половина мільйонерів збагатилися на розкраданні бюджету? Але не можна до них дотягнутися саме через існування депутатської недоторканності. Тому показово з себе тут нічого з трибуни знімати не потрібно, але створити механізм прозорості і створити можливості для правоохоронних органів займатися тими злочинцями, які і зараз знаходяться в цій залі і прикриваються мандатом і корочкою. Це справа честі сьогодні для кожного колеги.</p>
<p>Наша фракція, безумовно, підтримує те, з чим ми дуже багато років йдемо до виборців, тому що нам немає від чого ховатися. І навіть у найскладніші часи опозиційні, знаєте, та недоторканність нікому не допомагала. Справи відкривали, але якщо людина чесна і не має ніяких за собою скелетів у шафі, їй немає чого…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, фракція "Самопоміч", Єгор Соболєв.</p>
<p>&nbsp;</p>
<p>11:22:21</p>
<p>СОБОЛЄВ Є.В.</p>
<p>Колеги, в цьому залі немає політичної сили, яка не обіцяла скасувати депутатську недоторканність. Тому всі політичні сили мають за це проголосувати. "Самопоміч" буде голосувати. Але після цього ми маємо розуміти, що, як говорили в одному радянському фільмі: "Сядемо усі", якщо ми з вами не почнемо творити справжні правоохоронні органи і правосуддя. З моменту, коли ми знімемо з себе недоторканність, і це правильно – треба починати з себе. Ми станемо такими самими безправними перед замовними слідчими, перед замовними прокурорами, перед замовними суддями, якими є зараз громадяни. І нам треба очолити їхнє бажання створити нормальну прокуратуру, створити нормальне слідство, створити нормальний суд.</p>
<p>Тому давайте сьогодні проголосуємо "за", а завтра почнемо організовувати відкритий конкурс з підбору нового Генерального прокурора. І не зупинимося в очищенні прокурорсько-судової системи… <i>(Оплески)…</i> до того, поки ми її не очистимо. Кінцевою крапкою нашого шляху має бути набір наново всіх суддів. Тоді з чистою совістю без недоторканності ми будемо спокійно працювати в українському парламенті.</p>
<p>&nbsp;</p>
<p>ГОЛОВУЮЧИЙ. Віктор Бондар, "Економічний розвиток".</p>
<p>&nbsp;</p>
<p>11:24:00</p>
<p>БОНДАР В.В.</p>
<p>Шановний Володимире Борисовичу, шановні колеги, група "Економічний розвиток" однозначно буде голосувати за прийняття цього законопроекту у першому читанні. Ми рахуємо, що це питання давно вже перезріло. І воно сьогодні стало більш інформаційним приводом, ніж реальністю для тих людей, кому воно було цікаво. Всі, кому потрібна була недоторканність, уже давно в Москві, і сьогодні &nbsp;їх не цікавить розгляд цього питання в цьому залі, це більше політична сьогодні інформаційна хвиля, ніж реальні справи, на які очікують люди. Ми розуміємо, що недоторканність має бути не тільки скасована для депутатів, а ми наполягаємо, що вона має бути скасована і для Президента, Генерального прокурора, голови антикорупційного бюро, суддів і перед законом маю бути всі рівні.</p>
<p>В той же час ми звертаємо увагу, що, дійсно, країна сьогодні знаходиться в тому стані, коли потрібно займатися економікою і якомога швидше проводити економічні реформи. Запитайте сьогодні в бізнесу, підприємців, заїдьте в будь-яке село, підприємства:&nbsp; щось поміняється від того, що буде скасована недоторканність в плані економіки, в плані заробітків людей, в плані соціального забезпечення? Нічого не поміняється.</p>
<p>Тому зараз терміново треба все ж таки, щоб коаліція разом з всіма депутатами, які приєднуються до потужних економічних реформ, терміново, дуже швидко розпочали реформи податкові, бюджетні, міліції, правоохоронної системи в цілому, судову реформу, для того, щоб суспільство реально відчуло зміни і для того, щоб країна не потонула в економічному безладі і не потонула в економічній кризі.</p>
<p>Тому ми розуміємо, що сьогодні те, що зараз відбувається, це більш інформаційна хвиля. Давайте закінчувати ці ігри, бо у нас кожний місяць буде придумуватись нова тематика - то ми&nbsp; будемо обговорювати недоторканність, потім будемо позачергові вибори, потім місцеві вибори, в якому форматі будуть проходити. А коли будем займатися економікою? А коли почнуться реальні реформи по галузях? А коли почнеться реальна робота?</p>
<p>Тому ми наполягаємо: зараз без обговорень подальших, голосуємо, знімаємо питання і пішли далі розглядати нормально економічні питання. Дякуємо.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Єремеєв, "Воля народу".</p>
<p>&nbsp;</p>
<p>11:26:38</p>
<p>ЄРЕМЕЄВ І.М.</p>
<p>Шановний український народе! Пане Голово! Народні депутати!</p>
<p>Питання зняття депутатської недоторканності воно звучить в цьому залі останні 15 років. Багато політичних сил і ті, які сидять і справа, і з ліва, йшли на вибори з тим, що казали: ми знімемо депутатську недоторканність.</p>
<p>Події, які відбувалися в минулому році – це події, коли Україна і весь український народ визначив, що вони хочуть стати європейською країною. Європейському не тому, що ми хочемо мати якісь інші можливості, тому що ми хочемо жити і думати по іншому. Ми повинні дати нашим дітям майбутнє. Це майбутнє може бути лише в країні, в якій не має корупції, не має знущання над власним народом і не має нищення власної ідентичності українського народу.</p>
<p>Коли ми говоримо про зняття недоторканності, ми повинні говорити, як говорять прості люди: риба гниє з голови. І тому одним із етапів боротьби з корупцією є те, що Президент, судді, народні депутати відмовляться від недоторканності і стануть рівними серед рівних.</p>
<p>Наша фракція "Воля народу" буде голосувати за сьогоднішній законопроект. Ми вважаємо, що до цього питання треба підійти відповідально. Треба прийняти так цей законопроект, щоби потім це не було елементом політичного тиску на тих, хто не згідні з позицією уряду чи Президента. Але ми&nbsp; згідні, що час настав, це питання актуальне, і ми сьогодні його підтримаємо. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, "Народний фронт", Вікторія Сюмар.</p>
<p>&nbsp;</p>
<p>11:28:23</p>
<p>СЮМАР В.П.</p>
<p>Знаєте, український народ, напевно, унікальний народ. Він тричі виходив на революції зовсім не за економічні проблеми. Він хотів справедливості, він хотів не бачити олігархів при владі, він хотів не бачити президента, який будував собі Межигір'я, а ви були поруч з ним і зараз розповідаєте тут про те, що важливо, а що не важливо.</p>
<p>Український народ прагне цієї справедливості. І коли люди обирають нас з вам, народних депутатів, а після цього ми загороджуємося від людей ось цією недоторканністю, зникає довіра.</p>
<p>Найважливіше, що повинні мати народні обранці – це довіра своїх виборців.</p>
<p>Судді – це має бути місце… Суди мають стати місцем, де люди будуть знаходити цю справедливість. Але замість цього українські суди стали концентрацією корупції і самої несправедливості, коли тільки той, хто має гроші, може себе захистити. І жодної справедливості тут немає. Тому це питання честі сьогодні для українського парламенту. Питання честі проголосувати&nbsp; це рішення, більше того, проголосувати його&nbsp; 300 голосами.&nbsp; Я&nbsp; сподіваюся, ті, хто тут&nbsp;&nbsp; зараз виступав&nbsp; дуже активно,&nbsp; всі проголосують, тому що це тест для нас&nbsp; з вами.&nbsp; Але тест&nbsp; буде&nbsp; і тоді, чи спроможні ми робити наступні кроки. Тому що, очевидно&nbsp; праві&nbsp; мої колеги, це тільки перший крок. Наступний крок – це&nbsp; має бути реальна&nbsp; реформа судової&nbsp; системи, коли у нас з'являться нові судді. Це має бути реформа всієї правоохоронної системи. Люди не повірять нам з вами, поки не побачать, що&nbsp; винні в корупції високопосадовці будуть за ґратами. Тільки тоді, коли це стане&nbsp; нормою, тільки&nbsp; тоді&nbsp; ми можемо сказати,&nbsp; що&nbsp; європейські стандарти є.</p>
<p>І ці питання ми маємо ставити вже сьогодні навіть Генеральному прокурору. Ми дуже чекаємо завтрашнього виступу Генерального прокурора для того, аби поставити йому питання: чому за рік після Майдану ми не бачимо конкретних справ і чому ми не бачимо&nbsp; винних у цих розстрілах за&nbsp; ґратами?&nbsp; Справедливість&nbsp; починається&nbsp;&nbsp; з законів, але закінчується практикою.&nbsp; "Народний фронт" однозначно –&nbsp;&nbsp; "за".</p>
<p>&nbsp;</p>
<p>ГОЛОВУЮЧИЙ. Юлія Тимошенко, "Батьківщина".</p>
<p>&nbsp;</p>
<p>11:31:01</p>
<p>ТИМОШЕНКО Ю.В.</p>
<p>Шановні колеги,&nbsp; ви добре знаєте, що приклад всього мого життя свідчить про те, що від політичних репресій, якщо їх&nbsp; хочуть&nbsp; провести, не захищає ніяка недоторканність. І також приклад системи,&nbsp; яка працювала багато років в Україні,&nbsp; говорить про те, що не недоторканність захищала всіх справжніх корупціонерів, а сама&nbsp; система. І тому сьогодні&nbsp; ми підійшли до питання зняття недоторканності, розуміючи, що спрацює це лише&nbsp; в комплексі з фундаментальним глибинним реформуванням судової системи&nbsp; &nbsp;і всієї системи української влади. Тільки тоді ми можемо говорити про справедливість. Але в той же час зняття недоторканності, яке конче потрібно сьогодні зробити і довести до логічного завершення, потрібно не лише як правовий крок, це потрібно зробити як моральний крок, тому що коли кожен українець сьогодні щодня потерпає без, від терору суддів, від терору правоохоронної системи, коли він нічим не захищений, то нам потрібно з моральної точки зору, як депутатам, стати на один рівень з українцями і відчути, що ми живимо в тій самій системі, в якій живуть вони. Ви знаєте, що найкращі лікарі світу, коли хочуть засвоїти нову вакцину, нові ліки вони випробовують на собі. Так давайте ми почнемо на собі випробовувати те, що в країні працює негайно. І тому знімати недоторканність треба, і зробити так, щоб між першим читанням і остаточним зняттям куля не пролетіла. І тоді ми будемо гідні того, що нас орали люди хоча б в цьому питанні. Але реформи треба робити далі, щоб люди відчули зміни, а не лише символи, яким сьогодні є зняття недоторканності.</p>
<p>Крім того, я хочу також акцентувати вашу увагу, що партія "Батьківщина" і фракція "Батьківщина" з першого дня приходу до парламенту намагалася зібрати підписи під змінами до Конституції про зняття недоторканності з депутатів, суддів і всіх інших, хто її має в повному обсязі. Сьогодні ми знімаємо недоторканність повністю лише з депутатів, починаємо знімати, з суддів майже не знімаємо, і з усіх інших теж залишаємо, не хочу говорити під час війни це, цю посаду. Нам треба знімати недоторканність повністю, в цілому і зразу. Партія "Батьківщина" це підтримує. Давайте діяти.</p>
<p>&nbsp;</p>
<p>ГОЛОВУЮЧИЙ. Шановні колеги, від фракцій, груп виступи завершено. Ми зараз виділимо з вами 15 хвилин для виступів народних депутатів.</p>
<p>Будь ласка, я прошу народних депутатів записатися і перейдемо до голосування. Прошу запишіться від депутатів.</p>
<p>Будь ласка, народний депутат Побер Ігор Миколайович, партія "Блок Петра Порошенка". Народний депутат Побер.</p>
<p>Будь ласка, у вас регламент 3 хвилини, але, якщо ви менше вкладаєтесь часу, більш колег зможуть виступити. Прошу.</p>
<p>&nbsp;</p>
<p>11:35:04</p>
<p>ТОМЕНКО М.В.</p>
<p>Шановні колеги, я хотів би в тему нашого законопроекту подивитися як ми далі будемо рухатися. Реально ситуація виглядає таким чином, що, ну, не для преси, так ніхто ж нас не бачить і не чує, скажу, що взагалі цей законопроект неправильно називають. Це законопроект про ліквідацію депутатської недоторканності і зміцнення суддівської недоторканності. Треба ж сказати як він правильно називається.</p>
<p>Тому, я, як людина, яка зі своїми колегами Андрієм Кожем'якіним, Сергієм Міщенком, Сергієм Капліним дійшов до другого читання і переконував, що це треба зробити. Звичайно, проголосую двома руками. Але ми повинні розуміти, якщо ми направляємо цей законопроект про зміцнення суддівської недоторканності і ліквідацію депутатської, і Конституційний Суд не вносить змін або не сумнівається в жодній крапці і комі, ми не можемо змінити цей законопроект, коли будемо голосувати його на наступній сесії і голосувати в цілому. Тому моя позиція така, якщо ми чесні один перед одним ми повинні сказати, що і брати судді так само повинні піти на виконання своїх зобов'язань перед українським народом. І тоді ми вносимо зміни і кажемо, що ми забираємо Вищу раду юстиції, тому що це ще краще чим Верховний Суд, тому що ми чи Верховна Рада, бо ми ж у Верховній Раді, ми б швидше зняли суддівську недоторканність чим Вища рада юстиції це зробить.</p>
<p>Тому, я думаю, з цим застереженням треба розуміти, що, якщо ми хочемо виконати зобов'язання перед людьми, в законі не повинно бути норми про суддівську недоторканність.</p>
<p>Тепер про Президента. Ведеться &nbsp;дискусія стосовно Закону про імпічмент. Я займаю таку позицію, і може це велика несподіванка для когось, що ми ухвалили закон про імпічмент, оскільки Регламент, який ми ухвалили як закон, діє, і&nbsp; тут є глава 30, яка складається з 20 статей, де попунктно виписана процедура імпічменту&nbsp; Президента. Що бракує нам сьогодні розпочати процедуру? Бракує наявність одного закону. Дивіться, 171 стаття чітко пише, як нам діяти. "Розгляд у Верховній Раді України питання про усунення Президента України з поста в порядку імпічменту здійснюється відповідно до статей 85, 111 Конституції…",&nbsp; увага, "…закону про тимчасові слідчі комісії, спеціальну тимчасову слідчу комісію і тимчасові спеціальні комісії та цього Регламенту". Що це означає? Якщо в позиції Президента, ми теж чесні один перед одним, ми повинні, Володимир Борисович, невідкладно внести Закон про спеціальні комісії і почати розгляд цього закону. Таким чином, зробивши сьогодні страт і маючи на увазі, що ми розпочали знімати недоторканність з депутатів, а скорегуємо і знімемо недоторканність суддів і інституційно забезпечуємо можливість процедури імпічменту, тоді все правильно, тоді ми голосуємо і тоді ми все правильно робимо. За таку ідеологію я…</p>
<p>&nbsp;</p>
<p>ГОЛОВУЮЧИЙ. Народний депутат Кривошея, "Народний фронт", Геннадій Григорович.</p>
<p>Леонід Ємець, "Народний фронт", будь ласка.</p>
<p>&nbsp;</p>
<p>11:38:32</p>
<p>ЄМЕЦЬ Л.О.</p>
<p>Дякую. Шановні колеги, ну, зрозуміло, є час роздавати обіцянки, але колись приходить час їх виконувати. І&nbsp; сьогодні ми маємо виконати першу процедурну позицію щодо внесення змін до Конституції і зняття недоторканності з народних депутатів та з суддів. І, вибачте, всі розмови про те, що ми це маємо робити в пакеті з Законом про імпічмент, завершенням воєнного стану – то все від лукавого, то все за те, щоб замилити процес і не довести його до логічного завершення. Тому сьогодні голосуємо однозначно і одностайно.</p>
<p>І дозвольте ще одну юридичну ремарку, це до "Опозиційного блоку", який заявляє, що вони готові зняти з себе недоторканність в іншому порядку, самостійно. Якщо ви відкриєте Конституцію, там&nbsp;&nbsp; написано, що Верховна Рада дає дозвіл на зняття недоторканності і відкриття кримінального провадження. Я так розумію, від "Опозиційного блоку" щойно прозвучала заява про явку з повинною, відповідно зізнання в кримінальному злочині. Тому, звичайно, ми це сприймаємо, тому що це є правда, тому що і ви відповідальні за війну, ви відповідальні за злочини Януковича, ви відповідальні за стан в країні. Тому, звичайно, недоторканність з вас має бути знята і ваша фікція, і популізм не зупинить цей процес, і всі народні депутати стануть рівними перед законом, а злочинці будуть сидіти в тюрмі. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Шуфрич, "Опозиційний блок".</p>
<p>&nbsp;</p>
<p>11:40:20</p>
<p>ШУФРИЧ Н.І.</p>
<p>Дякую. Шановний Головуючий, шановні колеги, ще одна спроба позбавити нас самих тієї самої недоторканності. Ви знаєте, різне було в цьому залі, сподіваюсь, що врешті-решт ми це закінчимо, але давайте будемо все ж таки відвертими хоча б перед людьми, якщо не один перед одним.</p>
<p>Цікава була пропозиція, що має зробити Вадим Рабінович, порушити проти себе кримінальну справу, зняти з себе недоторканність, а потім ще й винести вирок відносно самого себе? Дивна ця юрисдикція така, хоча, після того, що відбулося в цій країні, це нічого не дивує.</p>
<p>Скажіть, будь ласка, тут є сторожили парламенту, а хіба був випадок, коли хоч один раз Верховна Рада України відмовила Генеральному прокурору в знятті недоторканності? Я вибачаюсь, один раз було. Я шукаю Володимира Михайловича Литвина і хотів би, щоб ми сьогодні, на жаль, його нема, я хотів би, щоб сьогодні Верховна&nbsp; Рада йому зааплодувала. Тому що у 2003-2004 роках, він дійсно зайняв принципову позицію і сказав, поки я – Голова Верховної Ради України, це подання про&nbsp; зняття недоторкаyності ніколи не буде розглянуто. І наша з вами колега залишилася в залі, працювала і була, як і є зараз, яскравою тоді опозиціонеркою, а зараз яскравою представницею коаліції. І тоді Верховна Рада один раз не здала народного депутата України і не зняла з неї недоторканність.</p>
<p>Я думаю, сьогодні ми маємо бути щирими і відвертими до себе, а саме, де так звана декларація і реальні наміри Президента України щодо внесення змін до 105 статті Конституції, а саме зняття недоторканності з Президента України? Говорять, що треба вдосконалити процедуру імпічменту. Присутній тут суддя Конституційного суду генерал Німченко Василь Іванович, він вам може чітко сказати, що єдина процедура, яка чітко врегульована Конституцією, це є процедура імпічменту. Там ніякого закону не треба. Якщо є бажання усунути Президента, то ця процедура конституційно забезпечена вже сьогодні. Ми можемо його вдосконалити, але ті норми Конституції, які діють зараз, вони достатні.</p>
<p>Тому давайте так, 105 Конституції – знімаємо недоторканність з Президента, знімаємо недоторканність з депутатів і знімаємо недоторканність з суддів. Це буде чесно відносно наших громадян України, інакше це все обман черговий. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Народний депутат Соловей Юрій Ігоревич, "Блок Петра Порошенка".</p>
<p>&nbsp;</p>
<p>11:43:34</p>
<p>СОЛОВЕЙ Ю.І.</p>
<p>Добрий день, шановний Володимир Борисович, шановний український народе! Сьогодні на порядку денному сесії Верховної Ради України стоїть одне з найбільш важливих питань, особливо серед питань, які розглядає новий склад українського парламенту, бо українські люди готові миритися з&nbsp; тим, що хтось живе краще, хтось живе гірше, хтось живе багатше, хтось живе бідніше, але українські люди ніколи не буде миритися з тим, що той, хто&nbsp; украв булочку – в тюрмі, а той, хто кради мільярди, прикривається депутатською недоторканністю і ходить на свободі, що той, хто образив людину, отримує кримінальне провадження, а той, хто займається бєспрєдєлом, той, хто приймає незаконні суддівські рішення, ходить на свободі.</p>
<p>І саме тому сьогоднішнє прийняття Верховною Радою рішення про зняття депутатської недоторканності конче необхідне і конче на часі. Але поряд з тим я хочу зупинитися на тому, що, крім зняття депутатської недоторканності, можливо, більш важливим є зняття суддівської недоторканності. Бо саме суддівська недоторканність призвела до того, що в Україні немає правової держави. Сьогодні правий той, хто занесе більше грошей в суд, а не той, хто дійсно правий по закону. І тому зняття суддівської недоторканності – це є ключове і основне питання. І до того часу, поки в нашій державі не буде працювати право, до того часу, поки в нашій державі суддя не буде розуміти, що він буде відповідати за свої дії, в нас немає майбутнього.</p>
<p>І останнє. Ми повинні розуміти, що в нашій державі не має бути касти доторканних і недоторканних. І саме тому поряд зі зняттям депутатської, суддівської недоторканності основним і базовим має бути і закон про імпічмент Президента.</p>
<p>І саме тому депутатська група "УДАР" фракції "Блоку Петра Порошенка" виступає за зняття депутатської недоторканності, за зняття суддівської недоторканності і за закон України про імпічмент Президента. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Артур Герасимов, "Блок Петра Порошенка".</p>
<p>&nbsp;</p>
<p>11:46:06</p>
<p>ГЕРАСИМОВ А.В.</p>
<p>Шановний Володимир Борисович, шановні колеги, принципова позиція фракції "Блоку Петра Порошенка" одна і дуже чітка: всі мають бути рівні перед законом. Тому ми підтримуємо прийняття Постанови про скасування недоторканності і депутатської, і недоторканності суддів.</p>
<p>Але я хотів би звернути увагу, що в нашій країні ми розуміємо, що журналісти і ті, хто займаються політичною діяльністю, знаходяться в зоні ризику. І ми маємо одразу розуміти, що мають бути якимось чином виставлені запобіжники для більш серйозного захисту прав журналістів, тобто журналістської діяльності, і також тих, хто займається політичною діяльністю.</p>
<p>Це дуже серйозне питання, яке стосується особливо мажоритарників, яких буде багато в усіх фракціях. І я хотів би наголосити: ми підтримуємо, просимо весь зал одностайно конституційною більшістю проголосувати цю постанову. Але одразу, не відкладаючи, почати розробляти механізми, які забезпечать нам посилення захисту свободи слова, посилення захисту журналістської діяльності в країні і посилення захисту тих, хто займається політичною діяльністю. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Олег Березюк, "Самопоміч".</p>
<p>&nbsp;</p>
<p>11:47:38</p>
<p>БЕРЕЗЮК О.Р.</p>
<p>Вельмишановний пане голово, шановні пані і панове. Вульгарна феодальна норма депутатської недоторканності, яка зараз є в парламенті, має бути скасована. І сьогодні разом з вами партія "Об’єднання "Самопоміч" за це буде голосувати.</p>
<p>Але дуже важливо, щоб замість вульгарної феодальної депутатської недоторканності не з’явилася феодальна інквізиція, яка в країні в той чи інший спосіб існувала протягом 24-х років. Для цього ми не повинні видумувати велосипедів, ми повинні вчитися у цивілізованих суспільствах і громадах.</p>
<p>Тому ми пропонуємо як фракція "Об’єднання "Самопоміч", щоб Верховна Рада доручила Голові Верховної Ради України направити проект Закону про внесення змін до Конституції до Європейської комісії за демократію через право Венеціанської комісії для отримання висновку про відповідність європейським стандартам. Крім того, що ми сьогодні направимо її до Конституційного Суду. Це важлива запорука якості нашого законодавства, яке буде стояти на охороні того, щоб в Україні не з’явилася "цивілізована (в лапках) інквізиція".</p>
<p>І ще одна річ. Справді, а що заважає зараз правоохоронним органам винести в залу законопроекти про позбавлення депутатської недоторканності тих, хто завинив перед українським суспільством? Нічого не заважає. Зала готова до того, щоб позбавити їх цієї феодальної недоторканності вже сьогодні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Рибак Іван Петрович, "Блок Петра Порошенка".</p>
<p>&nbsp;</p>
<p>11:49:38</p>
<p>РИБАК І.П.</p>
<p>Шановний Володимире Борисовичу! Шановні колеги депутати! Шановні виборці!</p>
<p>Ви знаєте, 24 роки поспіль українська громада чекала, напевно, цього рішення. Сам особисто на своїй шкірі пережив, коли народні депутати дозволяли собі багато чого проти тебе як просто проти чиновника, просто як проти державного службовця, говорити і наклепувати на тебе. Я думаю, що сьогодні дійсно це закінчиться.</p>
<p>Я думаю, що це буде дійсно перемога наша з вами і доказ того, що ми вміємо виконувати ті обіцянки, які ми даємо своїм виборцям.</p>
<p>Я буду вдячний, якщо ми всі сьогодні проголосуємо і дійсно покажемо, що ми парламент нової градації і парламент нової якості. Я дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. І від позафракційних, будь ласка, Андрій Іллєнко. Хвилина і час вичерпано.</p>
<p>&nbsp;</p>
<p>11:50:43</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>Шановні колеги! Сьогодні ми маємо виконати ті зобов'язання, які ми брали перед українським народом на Майдані, про що всі говорили перед виборами, причому перед всіма виборами. Якщо сьогодні хтось вважає, що це популістичне рішення, то треба це було говорити перед виборами, а не зараз, тому що це є лицемірство</p>
<p>Наші 7 свободівських голосів однозначно "за". І ми сьогодні проводимо пікетування Верховної Ради саме з цією вимогою, щоб цей закон було направлено до Конституційного Суду. Хоча ми розуміємо, що він є теж не ідеальний, там необхідно все-таки чіткіше прописати зняття недоторканності з суддів, звичайно і з Президента, але сьогодні він обов'язково має бути направлений, це є абсолютно необхідний крок.</p>
<p>і ми закликаємо всі фракції, всіх депутатів до 100 відсоткового голосування за&nbsp;&nbsp; даний проект Закону. Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати! Процедуру обговорення, згідно Регламенту, ми завершили. Я просив би всіх народних депутатів зайняти свої робочі місця, запросити своїх колег, щоби всі, хто хочуть висловитись шляхом свого голосування за цей законопроект, змогли це зробити.</p>
<p>Будь ласка, шановні колеги! Прошу займайте свої місця.</p>
<p>Хотів би зазначити, що насправді, це надзвичайно важливе рішення і говорить про те, що депутати або судді будуть не захищеними, і правильно. Оскільки вступить в силу це рішення у вересні 2015 року після голосування в цій залі 300 голосами.</p>
<p>Це означає, що до цього часу у нас з вами є абсолютно нормальна можливість створити якісну систему судочинства. Систему, яка поверне довіру і суспільства, в тому числі, і нас з вами.</p>
<p>Так просто відбулось, що в житті нам випав сьогодні шанс приймати рішення, нести за них відповідальність. Але ми точно такі ж громадяни, як і всі інші. Тому маємо внести свій внесок в те, щоб ця система була відкритою, зрозумілою, доступною і викликала повагу, і довіру людей.</p>
<p>Я думаю, що це питання, яке ми в стані з вами вирішити.</p>
<p>Шановні колеги, прошу підготуватись до голосування.</p>
<p>На ваш розгляд вноситься Постанова Верховної Ради України про направлення до Конституційного суду України законопроекту, про внесення змін до Конституції України щодо недоторканності народних депутатів України та суддів, реєстраційний номер 1776-р1.</p>
<p>Шановні колеги, прошу приготуватись до голосування.</p>
<p>Ставлю на голосування проект Постанови (реєстраційний номер 1776/П1) про направлення до&nbsp; Конституційного Суду&nbsp; України&nbsp; законопроекту про&nbsp; внесення змін до Конституції України&nbsp; (щодо&nbsp; недоторканності народних депутатів України та суддів)&nbsp; –&nbsp; за основу і в цілому. Прошу голосувати, шановні колеги. Прошу голосувати.&nbsp; Прошу голосувати.</p>
<p>&nbsp;</p>
<p>11:54:38</p>
<p>За-365</p>
<p><i>(Оплески)</i></p>
<p>&nbsp;Дякую, шановні народні депутати, за позицію, яка офіційно зафіксована і буде оприлюднена&nbsp; по кожному народному депутату.</p>
<p>Розглядаємо наступне питання порядку денного, шановні колеги, не менш важливе,&nbsp; про надання згоди на затримання чи арешт (взяття під варту) окремих суддів. Для цього теж є відповідна процедура. Тому я запрошую до слова&nbsp; Голову Верховного Суду України&nbsp; Ярослава Михайловича Романюка. Прошу.</p>
<p>&nbsp;</p>
<p>11:55:34</p>
<p>РОМАНЮК Я.М.</p>
<p>Шановні народні депутати,&nbsp; до Верховного Суду України&nbsp; надійшло подання,&nbsp; на той час,&nbsp; Генерального прокурора України Олега Махніцького,&nbsp; в якому було&nbsp; порушено питання про необхідність отримання згоди Верховної Ради України на&nbsp; затримання та арешт судді Печерського районного суду міста Києва Кірєєва Радіона&nbsp; Володимировича.&nbsp;</p>
<p>У поданні було&nbsp; зазначено, що&nbsp; судді&nbsp; Кірєєву оголошено, повідомлено про підозру&nbsp; у вчиненні злочину, передбаченого статтею 374 Кримінального кодексу України - це порушення права на захист, а саме: ненадання суддею своєчасно захисника підсудному. А також у вчиненні злочину, передбаченого частиною другою&nbsp; статті&nbsp; 375 Кримінального кодексу України, а саме: &nbsp;про встановлення суддею&nbsp; завідомо&nbsp; неправосудного судового рішення, у виді обрання міри запобіжного заходу тримання під вартою, що спричинило тяжкі наслідки та вчинення особистих інтересів.</p>
<p>Зважаючи на те, що суддя Кірєєв переховується від слідства, місце його знаходження вжитими оперативно-розшуковими заходами встановити не вдалося, Генеральний прокурор просив підтримати його подання. Я, як Голова Верховного Суду України, підтримую це подання і вніс його на розгляд парламенту.</p>
<p>&nbsp;</p>
<p>ГОЛОВУЮЧИЙ. Дякую. Якщо є запитання… Немає. Шановні колеги, є співдоповідь ще голови комітету. Чи одразу ставимо а голосування і голосуємо? На голосування. Значить, шановні друзі, є пропозиція ставити на голосування. Дякую за інформацію Голові Верховного Суду України. Ставлю на голосування питання про надання згоди… Ставлю на голосування 17, номер 1753 про надання згоди на затримання та арешт (взяття під варту) судді Печерського районного суду міста Києва Кірєєва. Прошу голосувати за основу та в цілому. 1753, про надання згоди на затримання та арешт (взяття під варту) судді Печерського районного суду міста Києва Кірєєва Р.В. Прошу голосувати.</p>
<p>&nbsp;</p>
<p>11:58:29</p>
<p>За-297</p>
<p>Просив би народних депутатів бути більш уважними.</p>
<p>Наступний, будь ласка, пане Голово.</p>
<p>&nbsp;</p>
<p>11:58:53</p>
<p>РОМАНЮК Я.М.</p>
<p>До Верховного Суду України надійшло подання Генерального прокурора України Яреми, в якому йдеться про те, що судді Центрального районного суду міста Миколаєва оголошено про підозру в організації та пособництві у вчиненні навмисного вбивства. Оскільки злочин є тяжким санкція статті у вчиненні злочину, по якій&nbsp; підозрюється суддя Рудяк Андрій Олександрович передбачає позбавлення волі на строк до 15 років. І я, як Голова Верховного Суду України, підтримав це подання і вніс його на розгляд парламенту.</p>
<p>&nbsp;</p>
<p>ГОЛОВУЮЧИЙ. Чи є необхідність обговорювати? Голосуємо.</p>
<p>На ваш розгляд вноситься Постанова Верховної Ради України про надання згоди на затримання та арешт (взяття під варту) судді Малиновського районного суду міста Одеси Болотіна М.В., Рудяка, я перепрошую. 1755. Просто доповідач не по порядку доповідає. 1755 вноситься на голосування Постанова номер 1755 про надання згоди на затримання та арешт (взяття під варту) судді Центрального районного суду міста Миколаєва Рудяка А.О. Ставлю на голосування за основу та в цілому, прошу голосувати, 1755.</p>
<p>&nbsp;</p>
<p>12:00:20</p>
<p>За-314</p>
<p>Згідно процедури 314 рішення прийнято. Згідно процедури кожна постанова голосується окремо, це дуже важливо.</p>
<p>Будь ласка, 1754.</p>
<p>&nbsp;</p>
<p>12:00:42</p>
<p>РОМАНЮК Я.М. Шановні народні депутати,&nbsp; до Верховного Суду України надійшло подання Заводського районного суду міста Миколаєва в якому повідомляється про те, що в провадженні цього суду знаходиться кримінальна справа про обвинувачення судді Малиновського районного суду міста Одеси у вчиненні злочину, передбаченого частиною другої статті 368 Кримінального кодексу України, це отримання хабаря. Оскільки суддя скривається від суду, його місцезнаходження невідоме. Вжитими оперативно-розшуковими заходами в межах України місцезнаходження його встановити не вдалося. А для того, щоб оголосити в міжнародний розшук та застосувати сили бюро Інтерполу, необхідно отримання згоди на його затримання та арешт. Я підтримую, як Голова Верховного Суду, це подання, і вніс його на розгляд парламенту.</p>
<p>&nbsp;</p>
<p>ГОЛОВУЮЧИЙ. Дякую, пане Голово.</p>
<p>Будь ласка, шановні колеги, на ваш розгляд вноситься Постанова (реєстраційний номер 1754) . Про надання згоди на затримання&nbsp; та арешт (взяття під варту) судді Малиновського районного суду міста Одеси Болотіна М.В. Прошу голосувати. Малиновського районного суду.</p>
<p>&nbsp;</p>
<p>12:01:59</p>
<p>За-324</p>
<p>Рішення прийнято.</p>
<p>Дякую, пане Голово, дякую за представлення.</p>
<p>Шановні колеги народні депутати… <i>(Шум у залі)</i> Шановні колеги народні депутати, згідно регламенту нашої роботи я вимушений оголосити 30-хвилинну перерву, і ми продовжимо нашу роботу 0 12 годині 30 хвилин. Дякую. Прошу всіх народних депутатів прибути до зали, є ще ряд важливих рішень.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу, займайте свої місця керівники фракцій, заступники керівників фракцій, запросіть депутатів до зали Верховної Ради, ми продовжуємо наше засідання.</p>
<p>Шановні колеги, ми маємо продовжувати нашу роботу. Зараз є надзвичайно важливий законопроект щодо регіональної політики, регіонального розвитку.&nbsp;</p>
<p>Шановні колеги народні депутати! Будь ласка, запросіть народних депутатів до зали.</p>
<p>Шановні народні депутати, продовжуємо нашу роботу. Просив би вашої уваги і проси би ще раз закликати до зали народних депутатів України.</p>
<p>На ваш розгляд вноситься в другому читанні проект Закону реєстраційний номер 0908: проект Закону про засади державної регіональної політики. Доповідає голова Комітету з питань державного будівництва, регіональної політики та місцевого самоврядування Сергій Власенко.</p>
<p>Шановні колеги, хотів би зазначити, що зараз буде розглядатися 2 законопроекти надзвичайно важливих: щодо регіональної політики в Україні і щодо добровільного об’єднань територіальних громад. Це 2 законопроекти, які є важливими з точки зору зміцнення місцевого самоврядування в Україні. Тому я би просив уваги і максимальної концентрації.</p>
<p>Секретаріат прошу, запрошуйте народних депутатів до зали. Дякую, шановні колеги. Будь ласка, Сергій Володимирович.</p>
<p>&nbsp;</p>
<p>12:44:14</p>
<p>ВЛАСЕНКО С.В.</p>
<p>Шановні колеги, за дорученням Верховної Ради України Комітет з питань державного будівництва, регіональної політики та місцевого самоврядування на своєму засіданні 15 січня 2015 року розглянув запропонований законопроект про засади державної регіональної політики, реєстраційний номер 0908, а також розглянув зауваження і пропозиції, які були внесені суб’єктами законодавчої ініціативи. Цей законопроект було подано Кабінетом Міністрів та прийнято 3 липня 2014 року за основу.</p>
<p>І за наслідками розгляду у першому читанні Верховною Радою України сьомого скликання було внесено до Верховної Ради України восьмого скликання для його подальшого розгляду відповідно до статті 106 Регламенту Верховної Ради України за процедурою підготовки до другого читання.</p>
<p>У ході підготовки законопроекту до другого читання комітетом було збережено ту концепцію, яка була закладена Кабінетом Міністрів. Водночас положення окремих статей законопроекту зазнали доопрацювання. Так до розгляду законопроекту в другому читанні від 6 народних депутатів України було подано 52 пропозиції, з яких 46 пропонується врахувати, 6 пропонується врахувати частково.</p>
<p>За результатами всебічного обговорення комітетом було ухвалено висновок: рекомендувати Верховній Раді України відповідно до пункту 3 частини першої статті 123 Регламенту Верховної Ради України, проект Закону про засади державної регіональної політики, реєстраційний номер 0908. За результатами розгляду в другому читанні прийняти в другому читанні та в цілому.</p>
<p>Остаточна редакція законопроекту завізована із зауваженнями, на жаль, Головного юридичного управління Апарату Верховної Ради України.</p>
<p>Шановні колеги, у разі прийняття цього законопроекту в цілому, при його підготовці на підпис Голові Верховної Ради України прошу доручити Комітету з питань державного будівництва, регіональної політики та місцевого самоврядування спільно із Головним юридичним управлінням Апарату Верховної Ради здійснити його техніко-юридичне та редакційне доопрацювання.</p>
<p>Хочу також додати, що під час розгляду в комітеті, один із членів комітету назвав цей закон філософським законом державної регіональної політики. Я хочу погодитись з цим визначенням. Цей закон регулює базові принципи державної регіональної політики, а від так прошу вас його підтримати в другому читанні та в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, саме цей законопроект він покликаний на те, щоб забезпечити розвиток регіональних стратегій шляхом фінансування, в тому числі і коштів Європейського Союзу. Тому він надзвичайно важливий і створить механізми абсолютно відкриті, публічні щодо реалізації регіональних стратегій в кожному регіоні України.</p>
<p>Шановні колеги, таблиця вам роздана. Підемо по поправках, як сказав голова комітету, більшість яких врахована і не потребують голосування. По поправкам. Фактично всі поправки враховані, колеги, тому немає необхідності …</p>
<p>В таблиці всі поправки, доповнять…&nbsp; Є ще одна поправка, яка надана комітетом. Я її зараз за цитую. Надана народним депутатом Матвієнко. Я зараз її за цитую. Щодо 22 статті, викласти її в наступній редакції: "фінансування за рахунок коштів державного фонду регіонального розвитку, пункт 3 статті 22 викласти в редакції: державна підтримка регіонального розвитку за рахунок коштів Державного бюджету, зокрема, коштів державного фонду регіонального розвитку, здійснюється відповідно до Бюджетного кодексу України". Це буде означати повністю в відповідності до законодавства яке прийнято. Наголошую, що це є поправка&nbsp;&nbsp; &nbsp;Анатолія Матвієнка. Я думаю, що тут заперечень не має, тут є точне уточнення щодо виконання функцій і Бюджетного кодексу… статей Бюджетного кодексу.</p>
<p>Сергій Володимирович, не має заперечень?</p>
<p>&nbsp;</p>
<p>12:48:58</p>
<p>ВЛАСЕНКО С.В.</p>
<p>Єдине, що можу зазначити, комітет не розглядав цієї поправки, я не можу висловити позицію комітету з цього приводу, але можу зазначити, що на жаль, є певна проблематика в виконанні законодавства про Державний бюджет. Оскільки Закон про Державний бюджет дещо протирічить, принаймні, певним засадничим позиціям місцевого самоврядування… децентралізації місцевого самоврядування. Але це на розсуд зала.</p>
<p>&nbsp;</p>
<p>ГОЛОВУЮЧИЙ. Дякую. Тим більше, що це мова йде про виконання Бюджетного кодексу України.</p>
<p>Тому, шановні колеги,&nbsp; прошу вас підготуватись зараз. Прошу приготуватись до голосування, шановні колеги. Важливий надзвичайно закон. І прошу його підтримати.</p>
<p>На ваш розгляд вноситься на голосування Закон України в другому читанні, Закон України про… проект Закону України про засади державної регіональної політики, реєстраційний номер 0908, в другому читанні і в цілому, з правкою Анатолія Матвієнка, яку я оголосив під стенограму і з можливістю здійснити техніко-юридичні правки… редакційні правки.</p>
<p>Прошу голосувати в цілому, у другому читанні. Прошу підтримати в цілому, в другому читанні.</p>
<p>&nbsp;</p>
<p>12:50:25</p>
<p>За-254</p>
<p>Дякую, шановні колеги. <i>(Оплески) </i></p>
<p>Надзвичайно важливий закон, я на цьому наголошую. Він ще… минулий парламент не спромігся його прийняти і тому регіональні бюджети сьогодні втрачали кошти. Зараз це все буде виправлено в зв'язку з підтримкою Верховної Ради України. Дякую, шановні колеги.</p>
<p>Наступне питання, шановні колеги. Реєстраційний номер… не менш важливий законопроект, реєстраційний номер 0915, Проект Закону про добровільне об'єднання територіальних громад.</p>
<p>Хотів би одразу зазначити для всіх народних депутатів і для всіх тих, хто нас бачить і чує сьогодні. Мова йде про створення абсолютно добровільного механізму, який дозволить громадам стати сильнішими, виключно добровільний підхід, жодних немає, жодних&nbsp; примусових речей з цього приводу.</p>
<p>Запрошую до доповіді голову комітету&nbsp; Сергія Власенка.</p>
<p>&nbsp;</p>
<p>12:51:25</p>
<p>ВЛАСЕНКО С.В.</p>
<p>Дякую, Володимире Борисовичу. Шановні колеги,&nbsp; за дорученням Верховної Ради України&nbsp; Комітет з питань державного будівництва, регіональної політики&nbsp;&nbsp;&nbsp; та місцевого самоврядування на своєму засіданні&nbsp; 12 січня 2015 року розглянув зауваження і пропозиції, що надійшли від&nbsp; суб'єктів права&nbsp; законодавчої ініціативи до проекту&nbsp; Закону України&nbsp; про добровільне об'єднання територіальних громад (реєстраційний номер 0915), поданого&nbsp;&nbsp; Кабінетом Міністрів&nbsp; України та прийнятого&nbsp; 3 липня 2014 року&nbsp;&nbsp; за основу&nbsp; за наслідками&nbsp; розгляду&nbsp; в першому читанні Верховною Радою&nbsp;&nbsp; України&nbsp; сьомого скликання та внесеного&nbsp; до&nbsp; Верховної Ради&nbsp;&nbsp; України&nbsp; восьмого скликання для подальшого розгляду, відповідно&nbsp; до статті&nbsp; 106 Регламенту&nbsp; Верховної Ради України,&nbsp; за процедурою підготовки до другого читання.</p>
<p>У ході підготовки законопроекту до другого читання&nbsp; комітетом збережено концепцію добровільного об'єднання&nbsp; територіальних громад та ключові положення, ухвалені в першому читанні. Водночас&nbsp; значна кількість статей&nbsp; законопроекту зазнала суттєвого доопрацювання.</p>
<p>До розгляду законопроекту&nbsp; у&nbsp; другому читанні від&nbsp; 9 народних депутатів України&nbsp; було подано&nbsp; 82 пропозиції,&nbsp; із яких 52 пропозиції пропонується врахувати, 8 – врахувати&nbsp; частково, 10 – врахувати редакційно і 12 – відхилити.</p>
<p>За результатом &nbsp;всебічного&nbsp;&nbsp; обговорення&nbsp; Комітетом Верховної Ради України&nbsp; з питань державного будівництва, регіональної політики та місцевого&nbsp; самоврядування&nbsp; було ухвалено висновок: рекомендувати&nbsp;&nbsp; Верховній Раді України&nbsp; відповідно&nbsp; до&nbsp; пункту&nbsp; 3 частини першої статті&nbsp; 123 Регламенту Верховної Ради України&nbsp; проект&nbsp; Закону про добровільне об'єднання&nbsp;&nbsp; територіальних громад (реєстраційний номер 0915) за результатами&nbsp; розгляду в другому&nbsp; читанні&nbsp; прийняти у другому читанні та в цілому.</p>
<p>Остаточна редакція законопроекту завізована,&nbsp; знову таки на жаль, із зауваженнями&nbsp; Головного юридичного управління Апарату Верховної Ради України. Ще&nbsp; раз звертаюся до вас, шановні колеги, як і під час прийняття&nbsp; попереднього закону, у&nbsp; разі&nbsp; прийняття законопроекту в цілому&nbsp; при його підготовці на підпис Голові&nbsp; Верховної Ради&nbsp; прошу доручити Комітету з питань державного будівництва, регіональної політики та місцевого&nbsp; самоврядування спільно&nbsp; з&nbsp; Головним юридичним&nbsp; управлінням&nbsp; здійснити його техніко-юридичне&nbsp; та редакційне доопрацювання.</p>
<p>Хочу звернути вашу увагу на те,&nbsp; що під час розгляду цього законопроекту комітет обстоював, жорстко обстоював принцип добровільності об'єднання територіальних громад. Це була ключова призма, через яку ми розглядали практично всі поправки. І саме тому деякі із поправок були відхилені, і були не сприйняті комітетом як такі, що в той чи інший спосіб зазіхають на принцип добровільності об'єднання громад. Ми, як комітет, абсолютно чітко підтримуємо і говоримо про те, що об'єднання повинно відбуватися, об'єднання територіальних громад повинно відбуватися абсолютно добровільно. Це була ключова позиція комітету, звертаю вашу увагу ще раз і прошу підтримати цей законопроект в другому читанні та в цілому.</p>
<p>&nbsp;</p>
<p>ГОЛОВУЮЧИЙ. Дякую, Сергій Володимирович. Це навіть в назві законопроекту визначено, що це мова йде про створення абсолютно добровільного механізму, який дозволить територіальним громадам стати сильнішими і найбільш … . Будь ласка, по поправкам підемо і…</p>
<p>Так, всі враховані поправки до поправки номер 6, народний депутат Новак. Є необхідність на підтвердження її ставити? Відхилена вона. Немає. Номер 7. Немає.</p>
<p>Далі. Наступні враховані. Поправка номер 11. Немає. Не наполягають. Враховано.</p>
<p>Наступні враховані.</p>
<p>Поправка номер 18. Відхилена. Автор не наполягає.</p>
<p>Наступна. Номер 20. Відхилена. Автор не наполягає.</p>
<p>Наступні всі правки враховані.</p>
<p>&nbsp;Поправки… Поправка номер 36. Автор не наполягає.</p>
<p>Поправка номер 41. Не наполягає.</p>
<p>Далі прошу. Поправка номер 51. Не наполягає, оскільки багато в доопрацюванні вже було враховано.</p>
<p>Поправка номер 57. Не наполягає автор.</p>
<p>Поправка номер 69. Є лист народного депутата Куліченка. Будь ласка, народний депутат Куліченко слово щодо поправки номер 69.</p>
<p>&nbsp;</p>
<p>12:56:15</p>
<p>КУЛІЧЕНКО І.І.</p>
<p>Дякую, Володимир Борисович. Асоціація міст України розглядала пропозиції з приводу вилучення статті 12 і настоює на тому, щоб залишилася в первоначальній редакції.</p>
<p>&nbsp;</p>
<p>ГОЛОВУЮЧИЙ. Дякую, Іван Іванович.</p>
<p>Ми говорили про це і проводили нараду з цього приводу. Я зараз по процедурі вимушений її поставити на підтвердження, але ми її не підтримуємо. І це буде означати, що зберігається та редакція, яка узгоджена між всіма сторонами. Тому за процедурою я ставлю на голосування на підтвердження 69 поправку.&nbsp; Щодо підтвердження 69 поправки.</p>
<p>&nbsp;</p>
<p>12:57:06</p>
<p>За-55</p>
<p>Дякую. Не підтверджено, тобто вона є відхиленою.</p>
<p>Наступна 70 поправка, не наполягає автор.</p>
<p>Далі, 71-а, теж не наполягає.</p>
<p>72-а, теж не наполягає. Всі інші поправки враховані.</p>
<p>Є ще одна узгоджена поправка. Я хотів би надати слово Івану Кириленко. Іван Григорович, будь ласка, і будемо переходити до голосування.</p>
<p>&nbsp;</p>
<p>12:57:40</p>
<p>КИРИЛЕНКО І.Г.</p>
<p>Шановний Володимиру Борисовичу, шановні колеги, ми дякуємо вам, Володимире Борисовичу, що ви з розумінням віднеслися до позицій фракції "Батьківщина" при розгляді цього дуже резонансного законопроекту ще у минулому скликанні. А тому закон порівняно з літнім варіантом, коли його відправили на повторне друге читання, удосконалено сьогодні зусиллями комітету, громадських організацій і безпосередньо зацікавлених органів місцевого самоврядування. Головне, ідеологія&nbsp; добровільності об'єднання в цій редакції закону витримана. Ключовий фактор добровільності рішення всієї громади, що прописано в статті 7, яка передбачає обов'язкове громадське обговорення і перш за все зборів громадян воля яких враховується при прийнятті остаточного рішення. В такій редакції і за такого підходу фракція "Батьківщина" підтримує цей законопроект в цілому.</p>
<p>Я на своїй поправці не наполягаю, можна поставити її на підтвердження і зняти. Дякую.</p>
<p>&nbsp;</p>
<p>ГОЛОВУЮЧИЙ. Так, так, так. Дякую. Я тоді, можливо, її зачитаю, цю поправку 7 щодо громадського обговорення, і статтю 7.</p>
<p>"Підготовка проекту договору про об'єднання", стаття 7. Пункт 2 викласти в наступній редакції. "Сільські, селищні, міські голови забезпечують протягом 60 днів проведення обов'язкового громадського обговорення, шляхом громадських слухань, громадського обговорення (громадські слухання), збори громадян та інші форми консультацій з громадськістю. Підготовлено спільно робочою групою проекту договору про об'єднання, за результатами якого сільські, селищні, міські голови вносять питання про схвалення його проекту на розгляд сільських, селищних, міських рад". Повністю зберігається добровільність, врахування громадської думки і процедура обговорення так, як громада це визначить.</p>
<p>Тому, шановні народні депутати, я прошу всіх сконцентруватись, надзвичайно важливий закон і прошу вашої підтримки. Я ставлю на голосування, з врахуванням техніко-юридичних правок, законопроект (реєстраційний номер 0915) у другому читанні та в цілому, з поправкою, яку я оголосив щойно. І ще раз наголошую, це абсолютно добровільне об'єднання, жодних примусових речей там немає. Шановні колеги, в другому читанні і в цілому, прошу вас голосувати і прошу підтримати цей важливий законопроект. <i>(Шум у залі)</i> В другому читанні в цілому з поправкою, яку я оголосив під стенограму.</p>
<p>&nbsp;</p>
<p>13:00:26</p>
<p>За-265</p>
<p>Рішення прийнято. <i>(Оплески)</i></p>
<p>Дякую всім. Дякую всім народним депутатам за підтримку цього законопроекту, він насправді є важливим. І ви побачите, що він є: а) добровільним, він… Ми зможемо з вами спільно, в тому числі з мажоритарниками показати історію успіху об'єднання сильних і слабких територіальних громад, де вони зможуть стати по-справжньому сильними. І це означає, що сьогодні невеликі села при об'єднанні, не втрачаючи статусу села, добровільному об'єднанні, зможуть отримати 60 відсотків прибуткового податку з громадян.&nbsp;&nbsp;&nbsp;&nbsp;</p>
<p>Можуть повністю в розвиток цього закону розпоряджатися землями, зможуть без, абсолютно, залежності від району і області затверджувати свої власні бюджети, отримати повну фінансову і, я б сказав, незалежність компетенції щодо надання послуг мешканцям територіальних громад. Це є надзвичайно важливо, тому ще раз вам дякую за розуміння і далі будемо продовжувати роботу спільно над удосконаленням законодавства щодо реформ місцевого самоврядування, зокрема, щодо децентралізації влади, яку ми маємо закласти в питання Конституції, конституційної реформи. Всім дякую за розуміння.</p>
<p>Шановні колеги, переходимо до наступного питання. Законопроект, друге читання (реєстраційний номер 1762). Проект Закону про внесення змін до деяких законодавчих актів України щодо посилення відповідальності військовослужбовців, надання командирам додаткових прав та покладання обов'язків у особливий період. Теж надзвичайно важливий законопроект. Запрошую до слова голову профільного комітету Андрія Анатолійовича Кожем'якіна.</p>
<p>&nbsp;</p>
<p>13:02:21</p>
<p>КОЖЕМ’ЯКІН А.А.</p>
<p>Шановний пане Головуючий, шановні народні депутати, шановні присутні, вашій увазі пропонується розглянути у другому читанні проект Закону номер 1762 щодо посилення відповідальності військовослужбовців, надання командирам додаткових прав та покладання обов'язків у особливий період. Комітет двічі розглядав порівняльну таблицю до законопроекту, перший раз 27.01 після позачергового засідання Верховної Ради України, другий раз вчора, у зв'язку з надходженням додаткової пропозиції від народного депутата України Єфімова і висновку юридичного управління.</p>
<p>До законопроекту надійшло 20 пропозицій від народних депутатів, комітет вирішив 15 врахувати, 3 відхилити, по двом пропозиціям народного депутата Єфімова комітет не визначився. Крім того, під час вчорашнього засідання комітету, народний депутат України Богомолець внесла наступну пропозицію, а саме статтю 172-20 Кодексу України про адміністративні правопорушення, викласти в новій редакції. Я не буду зачитувати цю нову редакцію, зачитаю лише зміни.</p>
<p>У статті 172-20 Кодексу України про адміністративні правопорушення, у санкції частини першої слова "від однієї до п'яти не оподаткованих &nbsp;мінімумів доходів громадян, замінити словами: від 1 до 2 мінімальних заробітної плати. Після цього доповнити новою частиною другого такого змісту, тобто повторне протягом року вчинення&nbsp; порушення, передбаченого частиною першою цієї статті, а це розпивання алкогольних напоїв військовослужбовцями, за які особу вже було піддано адміністративному стягненню, тягне за собою накладення штрафу від 2 до 3 мінімальних заробітних&nbsp; плат або арешт з утриманням на гауптвахті на строк до 15 діб. У зв'язку із цим частину другу вважати відповідно частиною третьою.</p>
<p>Крім того, санкції частини третьої пропонується викласти в такій редакції: тягне за собою накладання штрафу від 2 до 3 мінімальних заробітних плат або арешт з утриманням на гауптвахті на строк до 15 діб та доповнюється частиною 4 такого змісту: повторне протягом року вчинення порушення, передбаченого частиною третьою цієї статті, за які особу вже було піддано адміністративному стягненню, тягне за собою накладення штрафу від 3 до 4 мінімальних заробітних плат або арешт з утриманням на гауптвахті на строк до 20 діб.</p>
<p>Комітет пропонує визначити щодо пропозиції пані Богомолець в сесійній залі, оскільки строки для внесення пропозицій до комітету закінчилися&nbsp; 29.01. У зв'язку&nbsp; із цим, пане Володимир Борисович, я хотів би, щоб ви надали слово теж нашій колезі Ольге Богомолець для висловлення та обґрунтування своєї пропозиції під час обговорення таблиці до другого читання.</p>
<p>&nbsp;</p>
<p>ГОЛОВУЮЧИЙ. Я думаю, що ми можемо в кінці....</p>
<p>&nbsp;</p>
<p>КОЖЕМ'ЯКІН А.А.&nbsp;&nbsp; І з огляду... я вибачаюсь, з огляду на все вище сказане, прошу підтримати рішення комітету, яке полягає в тому, щоб прийняти законопроект у другому читанні та в цілому. Дякую.</p>
<p>&nbsp;</p>
<p>ГОЛОВУЮЧИЙ. Я пропоную наступним чином. Ми пройдемо зараз по таблиці, а потім я надам слово народному депутату Богомолець.</p>
<p>Андрій Анатолійович.</p>
<p>&nbsp;</p>
<p>КОЖЕМ'ЯКІН А.А.&nbsp; Добре. Добре. В будь-якому випадку ми .........</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, за процедурою другого читання таблиця вам роздана порівняльна, ідемо по поправкам. Я буду називати тільки ті поправки, які відхилено комітетом. Просив би уваги, шановні колеги.</p>
<p>Відхилена поправка номер 5, народний депутат Сотник. Чи є необхідність на підтвердженні? Немає, не наполягає автор. Дякую</p>
<p>Наступна, сьома поправка. Автор не наполягає.</p>
<p>Поправка номер 10. Будь ласка, народний депутат Вінник.</p>
<p>&nbsp;</p>
<p>13:06:19</p>
<p>ВІННИК І.Ю.</p>
<p>Шановні колеги, ми вносимо в Кодекс України про адміністративні правопорушення нові статті. Деякі з них передбачають санкції у вигляді арешту і утриманням на гауптвахті. Це є фактично обмеження особистої свободи громадян. Зрозуміло, що така санкція, напевно, потрібна по окремих випадках, але Закон України "Про прокуратуру" чинний, і та редакція, яка буде чинною в квітні 2015 року, чітко передбачає, що нагляд за додержанням законів при застосуванні заходів примусового характеру, пов'язаних з обмеженням особистої свободи, прокурори зобов'язані наглядати за застосуванням таких законів.</p>
<p>Тому я наполягаю на обов'язковій участі прокурора, коли будуть розглядатися провадження про застосування цих санкцій по цих статтях про адміністративні правопорушення, які ми вводимо. Тому прошу підтримати поправку і внести відповідні зміни в статтю 250 Кодексу про адміністративні правопорушення, яка передбачає обов'язкову участь прокурора при провадженні у справах по цих статтях. Дякую..</p>
<p>&nbsp;</p>
<p>ГОЛОВУЮЧИЙ. Дякую. Автор поправки народний депутат Вінник щойно порушив питання щодо підтвердження голосуванням цієї поправки.</p>
<p>Тому я ставлю на голосування поправку номер 10. Ви чули аргументи автора. Прошу визначатися щодо голосування, 10 поправка. Це 10 поправка, на підтвердження.</p>
<p>&nbsp;</p>
<p>13:07:56</p>
<p>За-63</p>
<p>Не прийнята.</p>
<p>Будь ласка, далі прошу. Всі далі прийняті поправки. Все, шановні колеги…</p>
<p>&nbsp;</p>
<p>КОЖЕМ'ЯКІН А.А. Ні, ні, ні, Володимир Борисович, будь ласка, у нас є дві поправки народного депутата Єфімова. Учора ми не визначилися…</p>
<p>&nbsp;</p>
<p>ГОЛОВУЮЧИЙ. Номер поправки?</p>
<p>&nbsp;</p>
<p>КОЖЕМ'ЯКІН А.А. Це поправка номер 2, подивіться. Комітет не визначився, тому що, ну, по-перше, строк сплив, а, по-друге, ми не встигли.</p>
<p><a name=_GoBack></a>Нехай визначиться зал. Це поправка номер 2 і поправка номер …</p>
<p>&nbsp;</p>
<p>ГОЛОВУЮЧИЙ. Комітет не визначився? В мене просто не відзначено.</p>
<p>&nbsp;</p>
<p>КОЖЕМ'ЯКІН А.А.&nbsp; Ні.</p>
<p>&nbsp;</p>
<p>ГОЛОВУЮЧИЙ. Поправка номер 2, народний Депутат Єфімов. Будь ласка, слово народному депутату Єфімову. Уважно колеги.</p>
<p>&nbsp;</p>
<p>13:08:44</p>
<p>ЄФІМОВ М.В.</p>
<p>Уважаемые коллеги. Запропонований в статті 172 параграф 11 Кодексу України про адміністративні порушення, частину другу викласти у наступній редакції: "діяння передбачені частиною 1 цієї статті вчинене повторно протягом року". Аргументація до цього. Якщо залишити у запропонованій автором редакції, то одні і ті ж самі діяння будуть каратися і за цією статтею, і за частиною 1 статті 407 Кримінального кодексу.</p>
<p>Статтю 6 дисциплінарного Статуту Збройних Сил, окрім змін, які вносяться законопроектом, доповнити ще двома частинами наступного змісту: "командир зобов'язаний вжити заходів щодо припинення підлеглим вчинення адміністративного або кримінального правопорушення, у випадку вчинення підлеглим адміністративного правопорушення командир військової частини зобов'язаний в одноденний термін, з моменту вчинення такого правопорушення, у випадку неможливості скласти протокол у зв'язку із проведенням бойових дій у триденний термін, скласти протокол про таке правопорушення, та у дводенний термін з моменту складення …</p>
<p>&nbsp;</p>
<p>ГОЛОВУЮЧИЙ. Дайте завершити, бо це є правка.</p>
<p>&nbsp;</p>
<p>&nbsp;</p>
<p>13:09:55</p>
<p>ЄФІМОВ М.В.</p>
<p>До суду. Аргументація, головне не покарати винних, а попередити вчинення правопорушення, тому бажано передбачити відповідну норму.</p>
<p>По другому абзацу. Цим законопроектом вносять зміни до Кримінального кодексу яким передбачено, що командири військових частин складають протоколи про адміністративне правопорушення передбаченою главою 13-б, але відповідні повноваження не відображені в профільному законі. Тому для уникнення неоднозначності пропоную уточнити у дисциплінарному Статуті Збройних Сил України відповідні повноваження.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Позиція комітету не визначена, наскільки я зрозумів.</p>
<p>Шановні колеги, ви почули правки, важко їх оцінити з голосу, але я мушу їх поставити на голосування і …</p>
<p>&nbsp;</p>
<p>КОЖЕМ'ЯКІН А.А.&nbsp;&nbsp; Я хочу сказати, що якщо навіть ця пропозиція буде врахована, то це юридична техніка, вона не стосується теж змісту. Тому, будь ласка, або врахуйте, або ні. Нехай зал визначиться.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги. Я думаю, що можна підтримати колегу народного депутата &nbsp;якщо не має заперечень комітету і це має техніко-юридичні наслідки.</p>
<p>Будь ласка, перша поправка номер 2, яка визначена в таблиці порівняльній. Будь ласка, прошу визначатись щодо підтримки поправки номер 2 народного депутата Єфімова.</p>
<p>&nbsp;</p>
<p>ГОЛОС ІЗ ЗАЛУ. За. Голосуємо "за"!</p>
<p>&nbsp;</p>
<p>КОЖЕМ'ЯКІН А.А.&nbsp;&nbsp; Голосуйте….&nbsp; За, за.</p>
<p>&nbsp;</p>
<p>13:11:31</p>
<p>За-171</p>
<p>ГОЛОВУЮЧИЙ.&nbsp; На превеликий жаль.</p>
<p>Далі 17 поправка народного депутата… <i>(Шум в залі)</i></p>
<p>Шановні колеги, за наполяганням народних депутатів, які не встигли визначитись, я прошу визначитись щодо повернення до розгляду цієї поправки. Визначайтесь щодо повернення до розгляду поправки номер 2 згідно з…</p>
<p>&nbsp;</p>
<p>13:12:14</p>
<p>За-250</p>
<p>Рішення прийнято<i>. </i></p>
<p>Прошу визначитись щодо підтримки номер 2, поправки номер 2. Поправка номер 2. До тієї, до якої ми зараз щойно повернулись з вами.</p>
<p>&nbsp;</p>
<p>13:12:36</p>
<p>За-252</p>
<p>11 поправка врахована частково. 11 поправка врахована частково комітетом в таблиці.</p>
<p>Будь ласка, народний депутат Вінник, 11 поправка, яка врахована частково комітетом.</p>
<p>&nbsp;</p>
<p>13:12:58</p>
<p>ВІННИК І.Ю.</p>
<p>Шановні колеги, ну я зрозумів, що ми знецінили роль прокуратури, коли буде обмежуватися воля, коли не проголосували 10-ту поправку, ну нехай так. Але коли ми хочемо, щоб цей закон дієво працював, про що йдеться мова? Є окремі злочини, які… коли вони особливо тяжкі і передбачають кримінальну відповідальність, а коли ці злочини не являються таковими, вони передбачають відповідальність по Кодексу про адміністративні правопорушення.</p>
<p>Так от цією поправкою ми надаємо право прокурору накладати відповідне… розглядати справи про&nbsp; адміністративні&nbsp; правопорушення та накладати відповідні стягнення. Якщо ми цього не надамо, цей закон не буде&nbsp; фактично працювати.</p>
<p>І ще раз хотів би зал визначитися по 10 поправці. Мені здається, що&nbsp; було не дуже уважне голосування. Чому ми завжди критикуємо прокуратуру і не даємо можливості&nbsp; їм працювати? Дійсно, зможуть обмежити волю людини і&nbsp; навіть про це прокурор нічого не буде&nbsp;&nbsp; знати, хоча це йде всупереч з діючим чинним законодавством про прокуратуру і з тим, яке ми прийняли, яке стане чинним у квітні&nbsp; 2015 року.</p>
<p>Шановний головуючий, прошу ще раз проголосувати&nbsp; 10 поправку і визначитися по 11-й. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; враховуючи пропозицію&nbsp; народного депутата, я зараз уважно поставлю на голосування щодо повернення до&nbsp; 10-ї. Якщо ви повернетесь, ми розглянемо ще раз.&nbsp;</p>
<p>Будь ласка,&nbsp;&nbsp;&nbsp;&nbsp;&nbsp; щодо повернення до&nbsp; 10 поправки, яку ми… яка є в таблиці. Щодо повернення до 10 поправки. Колега наполягає, давайте підтримаємо.&nbsp;</p>
<p>&nbsp;</p>
<p>13:14:46</p>
<p>За-219</p>
<p>Не повернулися.</p>
<p>Будь ласка. Колеги, давайте… Дивіться, от я ще раз можу поставити, але давайте&nbsp; ми зробимо таким чином, щоб ми дуже уважно відносилися до свого обов'язку приймати рішення&nbsp; щодо законопроектів.</p>
<p>Я ще раз ставлю на голосування щодо повернення до розгляду&nbsp; 10 поправки.&nbsp; Прошу визначитись&nbsp; шляхом&nbsp; голосування. Будь ласка. Повернення до 10 поправки.</p>
<p>&nbsp;</p>
<p>13:15:29</p>
<p>За-219</p>
<p>Дякую, шановні колеги. Зал визначився.</p>
<p>Будь ласка,&nbsp; прошу&nbsp; наступна&nbsp; 11 поправка. Народний депутат&nbsp; Вінник висловився щодо того, що вона врахована частково.</p>
<p>Я ставлю на&nbsp; голосування про повну підтримку&nbsp; даної поправки. Прошу визначатися щодо врахування повної версії&nbsp; поправки.</p>
<p>Одинадцята. Повна.</p>
<p>&nbsp;</p>
<p>13:16:08</p>
<p>За-233</p>
<p>Враховано. Дякую.</p>
<p>Просив би народних депутатів бути більш уважними. Шановні колеги, ми пройшли по поправкам і я надаю слово Ольга Богомолець, будь ласка. З місця.</p>
<p>&nbsp;</p>
<p>13:16:20</p>
<p>БОГОМОЛЕЦЬ О.В.</p>
<p>Шановні колеги, прошу вас підтримати внесення правок до цього закону, які пов'язані з посиленням відповідальності за вживання алкоголю на передовій. Справа в тому, що на сьогоднішній день у нас є і бойові, і санітарні втрати, які пов'язані з вживанням алкоголю. Внаслідок цього погіршується наслідки бойової психічної травми, які приводять до інвалідизації.</p>
<p>Тому на сьогоднішній день законом заплановано штрафні санкції, які може використовувати комбат в розмірі ста гривень. Відповідними правками ми збільшуємо можливість командирів військових частин нести відповідальність і отримувати ті штрафні санкції, які можуть бути покладені на тих бійців, які зловживають алкоголем. Тому прошу вас підтримати ініціативу Комітету охорони здоров'я і мою особисту, в тому числі вона погоджена з Міністерством оборони, про що є відповідні листи на комітет…</p>
<p>&nbsp;</p>
<p>ГОЛОВУЮЧИЙ. Дякую. Ця поправка сформульована в доповіді голови комітету. Шановні колеги, ми пройшли всі поправки. Я просив би всіх сконцентруватись…</p>
<p>&nbsp;</p>
<p>КОЖЕМ'ЯКІН А.А. Можна я?</p>
<p>&nbsp;</p>
<p>ГОЛОВУЮЧИЙ. Заключне слово, будь ласка.</p>
<p>&nbsp;</p>
<p>13:17:47</p>
<p>КОЖЕМ’ЯКІН А.А.</p>
<p>Шановні колеги…</p>
<p>&nbsp;</p>
<p>ГОЛОВУЮЧИЙ. Голові комітету.</p>
<p>&nbsp;</p>
<p>КОЖЕМ'ЯКІН А.А. Шановна колега Ольга Богомолець, я хочу єдине сказати, що недолік в пропозиціях тільки один – штраф вираховується в мінімальних зарплатах, а в чинному Кримінальному кодексі і в Кодексі про адміністративні порушення в неоподаткованих мінімумах доходах громадян, розумієте? Тобто, якщо це під стенограму необхідно перевести мінімальну зарплату, Володимир Борисович, мінімальну зарплату, в неоподаткований мінімум, для стенограми, і тоді можна підтримати,</p>
<p>&nbsp;</p>
<p>ГОЛОВУЮЧИЙ. Ви чули позицію голови комітету.</p>
<p>&nbsp;</p>
<p>КОЖЕМ'ЯКІН А.А. Це важливо.</p>
<p>&nbsp;</p>
<p>ГОЛОВУЮЧИЙ. Я прошу всіх зайняти свої робочі місця народних депутатів. Зараз ми будемо розглядати питання в другому читанні, в цілому з поправками, які були оголошені головою комітету, а також роздані вам таблиці, а також знайшли підтвердження зали (реєстраційний номер 1762) проект Закону про внесення змін до деяких законодавчих актів України щодо посилення відповідальності військовослужбовців, надання командирам додаткових прав та покладання обов'язків у особливий період, у другому читанні в цілому, прошу голосувати. З поправками, які були оголошені і підтримані залом, прошу голосувати, шановні колеги. Голосуємо.</p>
<p>&nbsp;</p>
<p>13:19:08</p>
<p>За-260</p>
<p>Рішення прийнято. Дякую.</p>
<p>Шановні колеги народні депутати, входить пропозиція, внесена пропозиція щодо розгляду питання 1317 у вечірньому засіданні. Це від керівників фракцій внесена така пропозиція і я вимушений поставити на голосування щодо перенесення розгляду з 16 години, 1317, для проведення консультацій.</p>
<p>Будь ласка, 1317 на вечірнє засідання, перенесення на вечірнє засідання. Перенесення на вечірнє засідання, прошу голосувати.</p>
<p>&nbsp;</p>
<p>13:19:57</p>
<p>За-228</p>
<p>Дякую. Перенесено.</p>
<p>Шановні колеги, є Закон України про пробацію, давайте порадимося. І у нас є перший заступник міністра внутрішніх справ. Є закон 1550, і давайте ми зробимо наступним чином. Ми зараз розглянемо 1550 надзвичайно важливий законопроект, проект Закону про внесення змін до деяких законодавчих актів України щодо реформування органів внутрішніх справ. Враховуючи те, що є перший заступник міністра внутрішніх справ Ека Згуладзе, давайте її привітаємо. Напевно, у нас вперше на цій трибуні <i>(Оплески)</i></p>
<p>Дякую, пані міністр. Єдине, є пропозиція, перед тим як ми розпочнемо&nbsp;&nbsp; розгляд &nbsp;цього питання. Розглянути його в першому читанні за скороченою процедурою.</p>
<p>Вноситься на ваш розгляд питання щодо розгляду даного законопроекту 1550. Прошу голосувати. Щодо скороченої процедури розгляду.</p>
<p>&nbsp;</p>
<p>13:21:20</p>
<p>За-229</p>
<p>Рішення, шановні колеги, прийнято щодо скороченої процедури розгляду.</p>
<p>Просив би всіх сконцентруватись і я запрошую до слова першого заступника міністра внутрішніх справ Еку Згуладзе. Будь ласка вам слово.</p>
<p>&nbsp;</p>
<p>ЗГУЛАДЗЕ Е.</p>
<p>Здравствуйте! Спасибо большое за такой теплый прием, я польщена. Уважаемые народные депутаты, заглавие этого законопроекта, который мы сейчас представляем, очень громкое и вам оно показывается, конечно же, неполноценным, и вы правы. Это не проект реформирования Министерства внутренних дел, это всего лишь те мероприятия, которые уже сегодня мы можем предпринять без дополнительных затрат бюджетных и так далее. Главная цель этого законопроекта – упразднить дублирование, где мы можем, уже сейчас, и упразднить бюрократический аппарат. Конкретно это касается следующих направлений.</p>
<p>Мы хотим отказаться от функции, которая не должна быть в Министерстве внутренних дел – это ветеринарная милиция. И по-моему, все будут согласны, это всем понятно.</p>
<p>Второй компонент – это реорганизация Управления по борьбе с организованной преступностью, так называемый УПОБ. Конечно, функция не исчезает, она будет присоединена к другим отделам в структуре Министерства внутренних дел. Сохраняются все оперативные наработки и аналитическая база, которая есть, и она значительная. Тот же самый подход к упразднению подразделения&nbsp; транспортной милиции. Которая, если честно, абсолютно не загружена, всего два дела в год. Когда такой же сотрудник из УВД в среднем занимается 57 делами в год. Так что мы хотим объединить эти подразделения и разгрузить реальных сотрудников. Спасибо. Можно, да продолжать?&nbsp;</p>
<p>&nbsp;</p>
<p>ГОЛОВУЮЧИЙ. Продолжайте.</p>
<p>&nbsp;</p>
<p>ЗГУЛАДЗЕ Е. И, наверное, самый, один из самых главных компонентов этого закона – это ликвидация специальных подразделений разных, которых слишком&nbsp; много в разных отделах милиции и на базе "Сокола" так называемого, одного из самых больших таких подразделений, создать универсальный полицейский спецназ, похожий на американский и канадский S.W.A.T. Спасибо большое.</p>
<p>&nbsp;</p>
<p>ГОЛОВУЮЧИЙ. Я думаю, що дуже раціональні ідеї, які закладені, і це перше читання. Між першим і другим читанням народні депутати зможуть доопрацювати все те, що підвищить ефективність цього закону. Спасибо, госпожа министр.</p>
<p>Для співдоповіді… Перший заступник міністра, правильно. Будь ласка, Андрій Кожем'якін.</p>
<p>&nbsp;</p>
<p>13:24:15</p>
<p>КОЖЕМ’ЯКІН А.А.</p>
<p>Шановний Головуючий, шановні колеги, я, як всі присутні, уважно слухав виступ пані Згуладзе, в якій вона навела вагомі аргументи щодо необхідності прийняття цього закону (реєстраційний номер 1550), з яким можливо погодитися.</p>
<p>Водночас, хочу наголосити на тому, що цей законопроект не простий. Беззаперечно, позитивними аспектами проекту є те, що ним пропонується і оптимізувати структури МВС, і шляхом об'єднання існуючих спеціальних підрозділів та утворення на їх базі єдиного універсального підрозділу, і усунути дублювання функцій в діяльності окремих підрозділів міліції, і ліквідувати ветеринарну міліцію тощо. Водночас в ньому містяться дискусійні положення, насамперед, щодо позбавлення органів внутрішніх справ повноважень у сфері боротьби з організованою злочинністю, передбаченої законом України.</p>
<p>Я не буду детальніше вдаватися в деякі подробиці дискусій, які відбувалися на комітеті, скажу єдине, ми двічі засідали, розглядали цей законопроект, перший раз 24-го, і своїм рішенням ми прийняли відправити на доопрацювання. Потім ми отримали лист від міністра внутрішніх справ, від членів комітету і після вчорашнього виступу на нашому комітеті пані Згуладзе, яка мотивовано, чітко, конкретно показала, що треба зробити з українською міліцією для того, щоб вона була дійсно патріотичною і порядною. Ми прийняли рішення, під час розгляду сьогодні в першому читанні, щоб Верховна Рада прийняла за основу.</p>
<p>І я прошу підтримати ще пропозицію комітету, щоб був скорочений, Володимир Борисович, строк розгляду до другого читання до 7 днів. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, за процедурою: 2 – "за", 2 – "проти", будь ласка, запишіться.</p>
<p>Будь ласка,&nbsp; Іван Крулько, "Батьківщина".</p>
<p>&nbsp;</p>
<p>13:26:25</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Шановний Голово Верховної Ради, шановні колеги, очевидно, що українське суспільство вже давно очікує тих потрібних реформ, про які ми так багато чуємо. І дійсно, є велике сподівання, що Міністерство внутрішніх справ стане тою першою ластівкою реальних реформ у державі, яких так потребує наша Україна. Але при цьому я хотів би сказати, що коли ми беремося за реформування Міністерства внутрішніх справ, головна ідея, яка має бути закладено, щоби це міністерство перестало сприйматися в розумінні громадян виключно як міністерство міліції. Це має бути дійсно Міністерство внутрішніх справ, яке займається усім комплексом проблем, як сьогодні стоять перед звичайними громадянами України.</p>
<p>Фракція "Батьківщина" підтримує голосування цього законопроекту&nbsp; за основу в першому читанні із скороченням процедури його розгляду при підготовці до другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую за скорочену підготовку його до другого читання.</p>
<p>Будь ласка. Я почув цю пропозицію. Будь ласка, Береза Юрій Миколайович, "Народний Фронт", прошу.</p>
<p>&nbsp;</p>
<p>13:27:43</p>
<p>БЕРЕЗА Ю.М.</p>
<p>Я прошу передати слово Геращенко Антону.</p>
<p>&nbsp;</p>
<p>ГОЛОВУЮЧИЙ. Антон Геращенко, "Народний Фронт".</p>
<p>&nbsp;</p>
<p>13:27:53</p>
<p>ГЕРАЩЕНКО А.Ю.</p>
<p>Шановні депутати, сьогодні ми даємо старт реформі Міністерства внутрішніх справ. Згідно з цього закону ми назавжди викреслюємо ті підрозділи, які не працювали на народ України, а содержали багато людей, які лише потребляли зарплатню. Вже казала пані замміністра про те, що ветеринарна міліція робила дві&nbsp; карні справи на рік, при тому, що це було 400 людей, яких оплачували платники податків&nbsp;зі всієї України.</p>
<p>Ще важлива новація – це те, що буде уніфікований спеціальний підрозділ. Не буде вже цих "гепардів", "титанів" та інших звіринців. Буде єдиний спеціальний підрозділ, який буде виконувати функції, якщо потрібно, охорони громадського порядку, допомагати в цих питаннях, а також будуть виконувати функції бойові по затриманню, особливо озброєних злочинців.</p>
<p>Хочу сказати, що цей закон – це могильна плита над усіма розмовами про те, що в нас ще залишилися в міліції такі питання, як "Беркут". Цей закон зробить так, що всі працівники спецпідрозділів пройдуть переатестацію, будуть набрані заново, а ті, хто не буде відповідати реальним критеріям, підуть назавжди з міліції.</p>
<p>Тому цей закон потрібний нашій країні. Прошу підтримати і прошу проголосувати по скороченій процедурі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ірина Геращенко, "Блок Петра Порошенка".</p>
<p>&nbsp;</p>
<p>13:29:19</p>
<p>ГЕРАЩЕНКО І.В.</p>
<p>Наша політична сила повністю підтримує необхідність реформування Міністерства внутрішніх справ і так само буде голосувати за цей законопроект і за скорочену процедуру підготовки його до другого читання.</p>
<p>Пані Згуладзе презентувала реформи в міністерстві, і так само цього тижня і на Раді реформ за головуванням Президента і Прем'єра, і сказала там дуже важливу річ, що сьогодні суспільство як ніколи потребує довіри, повернення довіри до тих чи інших інститутів влади, в першу чергу до правоохоронних органів.</p>
<p>Однозначно сьогодні український бюджет потребує в першу чергу скорочення будь-яких видатків на утримання органів влади, а скорочення непотрібних чи дублюючих структур міністерства – це прекрасно. І так само дуже важливо, що будуть об'єднані всі ті необхідні структури, які дублюють сьогодні свої органи.</p>
<p>Ми підтримуємо цю реформу і очікуємо від Міністерства внутрішніх справ продовження реформ, щоб 2015 рік у нас дійсно було, про що звітувати в кінці року в питанні реформи правоохоронних органів, в першу чергу міліції, дорожньої служби та інших підрозділів. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Руслан Сидорович, "Самопоміч".</p>
<p>&nbsp;</p>
<p>13:30:36</p>
<p>СИДОРОВИЧ Р.М.</p>
<p>Прошу передати слово Єгору Соболєву.</p>
<p>&nbsp;</p>
<p>ГОЛОВУЮЧИЙ. Єгор Соболєв, будь ласка.</p>
<p>&nbsp;</p>
<p>13:30:43</p>
<p>СОБОЛЄВ Є.В.</p>
<p>Пане спікере, перше прохання: вберегти прекрасну заступницю міністра від уваги наших козаків, тому що вона не може брати участь у дискусії.</p>
<p>&nbsp;</p>
<p>ГОЛОВУЮЧИЙ. Козаки, вельмишановні народні депутати, які знаходяться в ложі уряду. Я не бачу. З великою повагою до народного депутата і до пані першого заступника міністра, – не відволікайте пані першого заступника міністра від процесу обговорення важливого законопроекту. Дякую.</p>
<p>&nbsp;</p>
<p>13:31:14</p>
<p>СОБОЛЄВ Є.В.</p>
<p>Це величезна проблема. Тепер всі вимагають з вами познайомити. Давайте сконцентруємося на дискусії.</p>
<p>Перше, "Самопоміч". Эка, мы здесь, мы здесь.</p>
<p>Как вы знаете, "Самопомич" – ваш партнер в настоящем реформировании милиции. Мы очень рады, что вы считаете это только первым шагом. И понимаете, что нужно полное реформирование органов внутренних дел. 2 просьбы при этом первом шаге.</p>
<p>Конечно же, УБОЗ – это страшная структура, которая прокляла себя коррупцией. Но там есть честные люди и очень много полезной информации, особенно о лидерах нынешних ДНР и ЛНР, потому что это были их клиенты много лет.</p>
<p>Второе. При создании спецподразделения единого полицейского, сделайте настоящую проверку о роли нынешних людей в спецподразделениях во время Майдана. Потому что слишком много, как у нас говорят, перевертнів – оборотней, остается в этих структурах, в том числе на руководящих должностях. Возьмите это под контроль. Спасибо и удачи.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Барна, потім Ігор Мосійчук.</p>
<p>&nbsp;</p>
<p>13:32:48</p>
<p>БАРНА О.С.</p>
<p>Пані Ека, я дуже радий, що ви дійсно визнали, що це не реформування, а перші кроки, наближені до нього. Але я хочу, щоб ми всі зрозуміли, що даний законопроект не містить корупційних чинників, які там є. Но він жодним чином не відповідає і ідеям реформування. Сподіваємося, що надалі це буде виявлено краще, в дійсних реформах. Але, на превеликий жаль, на даний час як брали гроші на дорогах, так і беруть. Як за призначення на посади брали гроші так і беруть, як їдуть гроші в вищестоячі органи так і далі їдуть. І здається, знаєте цікава річь, якби, не дай Бог, виник майдан, на превеликий жаль, правоохоронні органи пішли би знову проти народу, на прикладі того, як поводять себе "беркутята" зараз на блокпостах при в'їзді і виїзді з Харкова, хоча вони не в зоні Ато, но ведуть себе зухвало.</p>
<p>І тому, я би дуже просив, щоб ми, нарешті, почали міняти не маски на обличчях…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Десять секунд, завершити дайте, будь ласка.</p>
<p>&nbsp;</p>
<p>13:34:04</p>
<p>БАРНА О.С.</p>
<p>Я дуже прошу і звертаюся до вас, щоб ви почали дійсно реформування самої суті основи Міністерства внутрішніх справ і наближенні до ідей майдану і до народу.&nbsp; Дякую вам.</p>
<p>&nbsp;</p>
<p>ГОЛОВУЮЧИЙ. Дякую. Ігор Мосійчук. Прошу.</p>
<p>&nbsp;</p>
<p>13:34:23</p>
<p>МОСІЙЧУК І.В.</p>
<p>Даний законопроект є кредитом довіри до пані Катерини, по суті, і вчора про це говорив на комітеті. Проблема в чому? Ніхто не хоче зараз з міністерства надати нам, народним обранцями, концепцію реформування всього МВС і ми домовили, що наступні закони вже будуть після цієї концепції. Це перше.</p>
<p>І друге. МВС абсолютно не стосується питання люстрації. Я вчора казав пані Катерині, заступники міністрів, керівники відділів, всі стовпи злочинного режиму, всі стовпи кривавого режиму, люди, які несуть безпосередню відповідальність за події на майдані, зараз заступники міністра. Якщо це не буде змінено, то жодне реформування і жодні закони - ні до чого.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, від позафракційних, Юрій Левченко. І будемо голосувати.</p>
<p>&nbsp;</p>
<p>13:35:39</p>
<p>ЛЕВЧЕНКО Ю.В.</p>
<p>Левченко, ВО "Свобода".</p>
<p>Безперечно, треба ліквідовувати абсолютно корумповані і непотрібні підрозділи міліції різноманітної.&nbsp; МВС&nbsp;&nbsp;у нас мають забагато різноманітних функцій, абсолютно не потрібних, і ми будемо голосувати за цей законопроект. Просто я ще раз хотів би звернути увагу на неякісну підготовку, в принципі, правильних речей. Знаєте, так сильно поспішаєте чи попіаритись, чи для чогось іншого, що не можете просто елементарно вичитати законопроект.</p>
<p>От дивіться, ви скорочуєте підрозділи УБОЗ, транспортної міліції – це дуже правильно. Але законопроектом&nbsp; не пропонуються відповідні зміни до статті 2 Закону про загальну структуру і чисельність МВС щодо скорочення управлінського апарату ліквідованих підрозділів. Тобто управлінський апарат ви лишаєте?</p>
<p>По-друге, перелік підрозділів міліції ви доповнюєте підрозділами особливого призначення, але з тексту не зрозуміло, в чому полягає специфіка цих підрозділів особливого призначення.</p>
<p>Тобто і ви дозволяєте по суті чиновникам МВС в ручному режимі розподіляти повноваження цих підрозділів особливого призначення і призначати або звільняти відповідних керівників. Це жодним чином не позначено абсолютно в законопроекті.</p>
<p>Тобто ви ж маєте такі речі прописувати детально, щоб…</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, між першим і другим читанням ми будемо консультуватись, але закон є необхідним, потрібним. Ми чули абсолютну більшість підтримки цього закону. І як сказала доповідач – це не комплексна реформа, це перші кроки щодо реформи.</p>
<p>Тому я просив би всіх депутатів зайти зараз до зали і&nbsp; ми зараз в першому читанні і за основу будемо голосувати цей законопроект.</p>
<p>Тому просив би зайти до залу і зайняти свої місця, вельмишановні народні депутати.</p>
<p>На ваш розгляд вноситься… На голосування вноситься законопроект, реєстраційний номер 1550, проект Закону про внесення змін до деяких законодавчих актів України щодо реформування органів внутрішніх справ, з пропозицією прийняти його за основую.</p>
<p>Шановні колеги, я прошу підтримати і проголосувати за даний проект Закону в першому читанні. За основу!</p>
<p>Прошу голосувати за основу.</p>
<p>&nbsp;</p>
<p>13:37:56</p>
<p>За-290</p>
<p>Рішення прийнято.</p>
<p>Дякую, пані міністр… перший заступник міністра.</p>
<p>Шановні колеги! Є пропозиція і вона була у виступі щодо підготовки даного законопроекту за скороченою процедурою до другого читання.</p>
<p>Будь ласка, прошу голосувати і прошу підтримати щодо підготовки до другого читання за скороченою процедурою даного законопроекту.</p>
<p>&nbsp;</p>
<p>13:38:33</p>
<p>За-244</p>
<p>Рішення прийнято. Дякую.</p>
<p>Шановні колеги,&nbsp; у нас є&nbsp;&nbsp; законопроект&nbsp; про пробацію, який іде у другому читанні і який ми&nbsp; щойно його, перед ним розглянули Закон&nbsp; про правоохоронні органи. Будь ласка,&nbsp;&nbsp; друге читання. Доповідач –&nbsp; Андрій Кожем'якін.</p>
<p>&nbsp;</p>
<p>13:39:15</p>
<p>КОЖЕМ’ЯКІН А.А.</p>
<p>Шановні колеги,&nbsp; шановні присутні! Вашій увазі пропонується розгляд проекту Закону про пробацію&nbsp; (№ 0921).</p>
<p>Розшифрую цю назву, щоб для всіх було зрозуміло. Це система наглядових та соціально-виховних заходів, які застосовуються&nbsp; за рішенням суду та відповідно до закону до&nbsp; осіб, яких притягнуто&nbsp; до кримінальної відповідальності, та забезпечення&nbsp; суду інформацією, що&nbsp; характеризує особу, яка притягається до кримінальної відповідальності.</p>
<p>10 жовтня цей законопроект у 2013 році був ще прийнятий&nbsp; в першому читанні. І так він тим скликанням був&nbsp; похований. І&nbsp; дуже добре, що зараз ми знову повернулися до цього законопроекту. І відповідно до листа Прем'єр-міністра&nbsp; України Яценюка Арсенія Петровича на Голову Верховної Ради&nbsp; законопроект визнаний таким, що&nbsp;&nbsp; потребує прискореної підготовки комітетом та першочергового розгляду у Верховній Раді.</p>
<p>Комітет на своєму засідання&nbsp; 26 грудня&nbsp; 2014 року розглянув&nbsp; порівняльну таблицю до другого читання до проекту Закону про пробацію.</p>
<p>Від суб'єктів права&nbsp; законодавчої ініціативи, а саме, від народних депутатів&nbsp; України: Миколи Петровича Паламарчука, Володимира Мисика і мене&nbsp; особисто&nbsp; надійшло&nbsp; 106 пропозицій та поправок.&nbsp; Всі вони враховані. Тобто&nbsp; закон фактично готовий до того, щоб Верховна Рада&nbsp; його розглянула і підтримала.</p>
<p>Законопроектом пропонується впровадити в Україні пробацію як систему наглядових та соціально-виховних заходів,&nbsp; що застосовуються за рішенням суду та&nbsp; відповідно до закону до засуджених виконання&nbsp;&nbsp; &nbsp;певних видів кримінальних покарань, не пов'язаних з позбавленням волі, та забезпечення суду інформацією, що характеризує обвинуваченого. Для цього законопроектом пропонується визначити мету, завдання, підстави, види пробації, правовий статус персоналу органу пробації, суб'єктів пробації та інше.</p>
<p>Фактично пропонується впровадити модель пробації у роботу існуючої вже служби Кримінально-виконавчої інспекції, яку пропонується перейменувати на орган пробації, надати їй додаткових повноважень та покласти на неї додаткові обов'язки. Цей законопроект у разі його прийняття набиратиме чинність як закон з дня наступного за днем його опублікування. Однак буде вводитись в дію через 6 місяців з дня набрання ним чинності.</p>
<p>Це робиться для того, щоб Кабінет Міністрів України протягом 3 місяців підготував та подав до Верховної Ради України всі необхідні зміни до законодавства для впровадження системи пробації в цілому, в тому числі щодо фінансування органу пробації.</p>
<p>Цей законопроект завізований без зауважень Головним юридичним управлінням. Таким чином комітет рекомендує Верховній Раді України прийняти законопроект в другому читанні та в цілому як, та в цілому як закон. Прошу підтримати рішення комітету.</p>
<p>Для інформації я хочу сказати, що присутній тут керівник Пенітенціарної служби Палагнюк Володимир Миколайович теж підтримує і просить, щоб цей законопроект став вже законом. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Ви почули щойно від голови комітету, що проведена ретельна робота щодо підготовки до другого читання, враховані всі поправки і, я думаю, що можемо ставити… Не врахована? Будь ласка, Олена Сотник, "Самопоміч". Хвилина. Прошу.</p>
<p>&nbsp;</p>
<p>13:42:37</p>
<p>СОТНИК О.С.</p>
<p>Від "Самопомочі". Колеги, я прошу вибачення, але…</p>
<p>&nbsp;</p>
<p>КОЖЕМ'ЯКІН А.А. А яка, яка поправка?</p>
<p>&nbsp;</p>
<p>СОТНИК О.С. Ні, я не щодо поправок, ми хочемо виступити, висловити свою позицію з приводу закону, ми маємо на це право. Дивіться, справа в тому, що Закон про пробацію він є досить специфічним. Що таке пробація? Фактично це альтернативний вид покарання. Що ми маємо в цьому законі. Ми в цьому законі маємо певні якісь соціально-виховні заходи виконання певних видів кримінальних покарань. Тобто закон не відповідає існуючій на сьогодні концепції реформування&nbsp; кримінальної юстиції. Він не відповідає &nbsp;рекомендаціям Ради Європи. І він не несе за собою загальносистемних змін до цієї системи. Фактично ми під пробацію інше зовсім поняття в даному випадку використовуємо. Тому ми вважаємо, що необхідно даний законопроект доопрацювати, внести необхідні зміни&nbsp; до КПК, Закону про міліцію, і тільки після цього вносити його на розгляд Верховної Ради. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; хочу звернути вашу увагу, що в другому читанні обговорення законопроекту не проводиться. Для цього готується таблиця правок, і тільки автори правок мають можливість висловитися щодо доцільності підтвердження цієї правки або її відхилення. Тому я просив би це враховувати при розгляді законопроектів до другого читання, і працювати краще в комітетах.</p>
<p>Будь ласка, позиція комітету і перейдемо до розгляду.</p>
<p>&nbsp;</p>
<p>13:44:18</p>
<p>КОЖЕМ’ЯКІН А.А.</p>
<p>Шановний Володимире Борисовичу, я хочу сказати при всій повазі до пані Олени, ми розмовляли з нею буквально дві години тому, провели невеличку дискусію. І я вважаю, що кожний народний депутат, це суб'єкт законодавчої ініціативи. Він має право готувати, вносити навіть з тими досвіченими юристами і радниками, які сьогодні працюють з вашою фракцією, і я це підтримую. Більше того, я вважаю, що ці пропозиції, які сьогодні були внесені і підтримані юридичним управлінням, вони теж мають право на життя, і цей закон має право на життя. Його вже чекають 8 років. Та влада, яка була, вона постійно за цей закон або не голосувала або робила в комітеті так, щоб ми його не могли винести, проголосувати як закон в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, насправді, підготовлений, узагальнений, в тому числі і узагальнені таблиці і правки, які були щойно вам презентовані в порівняльній таблиці. Тому я прошу всіх депутатів підготуватися, оскільки це друге читання і в цілому голосування законопроекту з врахуванням правок, які ухвалені комітетом. Тому я просив би всіх зайняти свої робочі місця і визначатися щодо голосування.</p>
<p>На ваш розгляд, шановні колеги, вноситься у другому читанні законопроект (реєстраційний номер 0921) проект Закону про пробацію, до другого читання. Він завізований без зауважень. І пропозиція комітету, за рішенням комітету, полягає у прийнятті в другому читанні та в цілому даного законопроекту. Ставлю на голосування щодо прийняття даного законопроекту в другому читанні та в цілому (реєстраційний номер 0921). Прошу визначитись щодо голосування, шановні народні депутати.</p>
<p>&nbsp;</p>
<p>КОЖЕМ'ЯКІН А.А.&nbsp; Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Комітет просить підтримати. Комітет просить підтримати.</p>
<p>&nbsp;</p>
<p>13:46:23</p>
<p>За-208</p>
<p>&nbsp;</p>
<p>ГОЛОСИ ІЗ ЗАЛУ. Ще раз!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати… Не спрацювала? Я прошу бути більш уважними, будь ласка.</p>
<p>Я ставлю на голосування щодо повернення до розгляду даного законопроекту. Щодо повернення, шановні колеги, уважно, будь ласка, голосуйте. Щодо повернення.</p>
<p>&nbsp;</p>
<p>КОЖЕМ'ЯКІН А.А. Голосуємо "за"!</p>
<p>&nbsp;</p>
<p>ГОЛОВУЮЧИЙ. Щодо повернення.</p>
<p>&nbsp;</p>
<p>13:47:02</p>
<p>За-231</p>
<p>Повернулись, 231.</p>
<p>Ставлю на голосування у другом читанні та в цілому, за пропозицією комітету, законопроект номер 0921 проекту Закону про пробацію в другому читанні та в цілому. Прошу голосувати, шановні колеги народні депутати.</p>
<p>&nbsp;</p>
<p>КОЖЕМ'ЯКІН А.А. Голосуємо!</p>
<p>&nbsp;</p>
<p>ГОЛОВУЮЧИЙ. Прошу голосувати.</p>
<p>&nbsp;</p>
<p>КОЖЕМ'ЯКІН А.А. Дякую.</p>
<p>&nbsp;</p>
<p>13:47:30</p>
<p>За-230</p>
<p>Рішення прийнято.</p>
<p>Я просив би голову комітету, Андрій Анатолійович, я прошу вас, спільно з народним депутатом Сотник, подивіться на законопроект, якщо потрібно внести зміни, ми це маємо опрацювати. Дякую.</p>
<p>Шановні колеги, зараз ми будемо розглядати не менш важливі законопроекти, не менше важливі законопроекти, у першому читанні.</p>
<p>На ваш розгляд вноситься законопроект номер &nbsp;1313. Увага, шановні колеги, прошу, уважно. Проект Закону про запровадження нових інвестиційних можливостей, гарантування прав та законних інтересів суб'єктів підприємницької діяльності для проведення масштабної енергомодернізації.</p>
<p>Мова йде про енергомодернізацію як один з чинників нашої національної безпеки і незалежності. Розробляв Галасюк Віктор плюс автори, яких він сьогодні оголосить, а також хотів би зазначити, що він опрацьовувався з експертним середовищем. Будь ласка. Але я пропоную, щоб ми розглянули його за скороченою процедурою в першому читанні.</p>
<p>Будь ласка, шановні колеги, вноситься на голосування пропозиція щодо розгляду даного законопроекту за скороченою процедурою.</p>
<p>&nbsp;</p>
<p>13:49:15</p>
<p>За-196</p>
<p>Рішення прийнято.</p>
<p>Будь ласка, голова комітету Віктор Галасюк, прошу.</p>
<p>&nbsp;</p>
<p>13:49:23</p>
<p>ГАЛАСЮК В.В.</p>
<p>Шановні колеги, шановний Володимир Борисовичу, я прошу 5 хвилин уваги, бо цей законопроект, без перебільшення, є одним з найбільш значущих економічних законопроектів в державі за весь рік.</p>
<p>Шановні колеги, законопроект 1313, який розроблений і поданий депутатами від усіх фракцій і коаліції, передбачає запровадження в Україні європейського механізму інвестування в енергомодернізацію, заміну застарілого обладнання, не ефективного, бюджетних установ, так як це робиться в Європі, без жодної копійки бюджетних вкладень. Він гарантує отримання державою економії вже з самого початку роботи тих енергосервісних контрактів.</p>
<p>Я хочу наголосити, шановні колеги, що замість того, щоб вести перемовини про те, по якій ціні ми купуємо енергоносії і де ми їх купуємо, найбільш мудро було б зменшити енергоспоживання країни, передусім в бюджетному секторі, там, де ми з вами можемо на це впливати, для того, щоб Україна не була в кабальній залежності і від російського газу, і від закордонних кредитів для того, щоб його оплачувати. Цей унікальний законопроект запроваджує відкриті ринкові відносини щодо того, щоб залучати приватні інвестиції в заміну котлів, в заміну вікон, енергетичного обладнання бюджетних установ. Він дозволить Україні суттєво зменшити споживання, в тому числі російського газу і стати реально енергетично незалежною.</p>
<p>Я хотів би наголосити на тому, що цей законопроект має як позитивний висновок профільного Комітету з питань промислової політики та підприємництва. Я хотів би наголосити, що він має позитивний висновок антикорупційного комітету, а також Головного науково-експертного управління. На мою адресу, я знаю, що і на адресу Голови Верховної Ради, надійшла....</p>
<p>&nbsp;</p>
<p>&nbsp;ГОЛОВУЮЧИЙ. Будь ласка, дайте завершити.</p>
<p>&nbsp;</p>
<p>ГАЛАСЮК В.В. ... надійшла низка листів підтримки від Європейського банку реконструкції та розвитку, який&nbsp; саме під цей законопроект гарантує надання Україні кредитної лінії, від USAD, від Української асоціації інноваційний розвиток. Цей законопроект підтримується реанімаційним пакетом реформ. Тому, шановні колеги, я хочу ще раз наголосити, що є консолідована&nbsp; позиція, що авторами законопроекту є члени всіх фракцій – Олег Ляшко, Віктор Галасюк, Кіраль, Олег..., пан Домбровський, Ленський, Кривенко, Єфимов, Розенблат, Кривошея, Дубінін, Томенко, Бабак та Рябчин.</p>
<p>Тому, шановні колеги, це історичне голосування, яке, насправді, покаже, хто за економічну та енергетичну незалежність України, а хто буде шукати якісь приводи формальні для того, щоб підігравати агресору, для того, щоб підігравати сировинним олігархам і хто за те, щоб Україна не мала реальної енергонезалежності.</p>
<p>Тому, шановні колеги, дуже прошу вас визначатися і не плутати кнопку при голосуванні. Прошу підтримати законопроект у першому читанні за основу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, чи є необхідність широкого обговорення? Є, хвилину просить співавтор Домбровський, я думаю, що від колективу співавторів. Будь ласка, Олександр Георгійович. І переходимо до голосування – надзвичайно важливий законопроект.</p>
<p>&nbsp;</p>
<p>13:53:06</p>
<p>ДОМБРОВСЬКИЙ О.Г.</p>
<p>Шановний пане Головуючий, шановні колеги народні депутати! Якщо в суті сконцентрувати основні пріоритети для України сьогодні, їх можна сконцентрувати в трьох поняттях – це безпека, це реформи і це боротьба з корупцією. І коли ми говоримо про безпеку, ми не можемо сьогодні не розуміти ризики енергетичної безпеки для нашої країни. Ми маємо сьогодні проблеми з вугіллям, ми маємо проблеми з електричною енергією, з газом, з поставками, але, з моєї власної точки зору, якщо виставити в рейтингу, питання енергетичної ефективності економіки України є номер один сьогодні для нашої країни. Чому? Тому що енергоємність української економіки в три рази вища і гірша, ніж в середньому у світі, я підкреслюю, в середньому у світі. Якщо ми будемо порівнювати з країнами Європейського Союзу, то енергетична ефективність нашої економіки в 10 разів поступається конкурентній європейській економіці.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>13:53:16</p>
<p>ДОМБРОВСЬКИЙ О.Г.</p>
<p>30 секунд. Якщо ми візьмемо Польщу з її ВВП і з її параметрами енергетичної ефективності, ми повинні були б сьогодні мати або в три рази більше ВВП, або в три рази менше споживати енергетичних ресурсів. Тоді 20 мільярдів метрів кубічних газу, які добуває Україна, було б достатньо для енергетичної незалежності України.</p>
<p>Я хочу закликати всіх підтримати в першому читанні цей проект закону. Він не ідеальний, але вся команда народних депутатів, яка працювала, узгодила позиції і правки до другого читання. Крім того, звертаю увагу: цей проект закону відповідає Коаліційній угоді, Програмі діяльності уряду і Програмі діяльності Президента "Україна – 2020". Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, хвилина, Головко, народний депутат. І потім Матвієнко. І голосуємо. По хвилині.</p>
<p>&nbsp;</p>
<p>13:55:30</p>
<p>ГОЛОВКО М.Й.</p>
<p>Шановні депутати, Михайло Головко, Всеукраїнське об'єднання "Свобода". Це, дійсно, правильний законопроект, і наше міжфракційне об'єднання "Свобода" буде його підтримувати, адже енергетична незалежність нашої держави в цей час є дуже важливо.</p>
<p>Товариство, ми повинні розглянути в цьому, взагалі в парламенті ряд законопроектів по енергоефективності і енергетичної безпеці нашої країни. А саме основне, щоб ми зараз окрім газової залежності, на жаль, Україна пішла шляхом ще енергетичної залежності від Російської Федерації. Ми почали купувати в них електроенергію, вугілля. Замість того, думати якби в інших країнах шукати варіанти, ми знову втягуємося в залежність від Російської Федерації.</p>
<p>Тому наші ініціативи, які в парламенті є зареєстровані нашим об’єднанням, я пропоную також поставити в порядок денний і підтримати, щоб ми врешті-решт розірвали залежність від Російської Федерації і розвивали наш енергоринок, а саме основне – впроваджувати модернізацію енергозбереження для нашої держави.</p>
<p>Тому ми закликаємо депутатів усіх підтримати цей законопроект. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Анатолій Матвієнко. І я попрошу: запросіть народних депутатів до зали для голосування.</p>
<p>&nbsp;</p>
<p>13:56:34</p>
<p>МАТВІЄНКО А.С.</p>
<p>Анатолій Матвієнко, "Блок Петра Порошенка". Шановні колеги, наша дискусія звелася до того, що ми агітуємо за енергозбереження. І всі промови зводяться до того, що давайте будемо займатися енергозбереженням. Ніхто не проти!</p>
<p>Але, Володимир Борисович, вчора ця дискусія була на бюджетному комітеті. Співпраця інвестора і влади є взаємна відповідальність і можливість, і&nbsp; підконтрольність. Ми гарантуємо інвестору, але ми розбалансовуємо бюджет. Я хотів би, щоб ви сказали, яка думка Міністерства фінансів з приводу того, як нам адмініструвати всі ці речі, які знаходяться в законі, неможливо. Ми створюємо какофонію, ми розриваємо логіку бюджету. І тому потрібно на ці питання відповідати, а не агітувати за енергозбереження. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я можу сказати про те, що мав відношення до напрацювання цих законопроектів і тих законопроектів, які йдуть в розвиток цього, 1313, законопроекту. Насправді тут є дискусія наступна. Якщо ми не будемо вживати заходи енергозбереження, в тому числі і по енергосервісним контрактам, то нам ніколи не вистачить газу, ресурсів, коштів, нічого для того, щоб це оплачувати. Цей механізм дозволяє нам, при тому, що ми будемо фінансувати заходи з енергозбереження, зменшувати кількісно споживання тих енергоресурсів, які ми &nbsp;купляємо зовні. Тому для нас є принципово важливо зменшення кількості споживання, в тому числі і газа, а це може відбуватися тільки тоді, коли кожен споживач буде за рахунок зменшення споживання економити, не за рахунок погіршення якості, а за рахунок зменшення споживання. Тому це все лягає в загальне рішення. Між першим і другим читанням можливо доопрацювати все те, що буде дискусійним, але те, що цей законопроект треба приймати і те, що він є необхідним і очікуваним для інвестицій в тому числі, це є очевидний факт.</p>
<p>Тому я просив би народних депутатів зайняти зараз свої місця і підтримати в першому читанні цей законопроект. Шановні, народні депутати, будь ласка, займіть свої місця і готуємся до голосування. Надзвичайно важливий законопроект.</p>
<p>На ваш розгляд вноситься для голосування законопроект номер реєстраційний 1313, проект Закону про запровадження нових інвестиційних можливостей, гарантування прав та законних інтересів суб'єктів підприємницької діяльності для проведення масштабної енергомодернізації, реєстраційний номер 1313, в першому читанні за основу. Прошу підтримати за основу даний законопроект. Прошу підтримати даний законопроект. За основу в першому читанні.</p>
<p>&nbsp;</p>
<p>13:59:47</p>
<p>За-232</p>
<p>Рішення прийнято.</p>
<p>Я думаю, що його треба готувати до другого читання за скороченою процедурою, шановні колеги. Якщо ви не заперечуєте. Прошу давайте проголосуємо за підготовку даного законопроекту до другого читання за скороченою процедурою. Приймається? Прошу голосувати за підготовку за скороченою процедурою до другого читання. Прошу голосувати, прошу підтримати. За скороченою процедурою, колеги.</p>
<p>&nbsp;14:00:23</p>
<p>За-205</p>
<p>Карточки не спрацювали?</p>
<p><i>(Шум у залі)</i></p>
<p>Добре. Добре. За повною процедурою підготовки до другого читання.</p>
<p>Просив би депутатів бути більш уважними.</p>
<p>Шановні колеги, пов'язані законопроекти… реєстраційний номер… Я скористуюсь своїм правом, щоб на цій ноті не завершувати, а продовжити засідання на 15 хвилин і розглянути закон 1409, 1409-1, вони взаємопов'язані і підуть в розвиток цих законопроектів, і спільно будуть готуватись.</p>
<p>Будь ласка, на ваш розгляд вноситься 1409, 1409-1, - це два законопроекти.</p>
<p>Проект Закону про внесення змін до Бюджетного кодексу України (щодо запровадження нових інвестиційних можливостей, гарантування прав та законних інтересів суб'єктів підприємницької діяльності для проведення масштабної енергомодернізації). Тобто ви бачите, що вони є взаємопов'язані.</p>
<p>І я запрошую до слова співавтора автора законопроекту Віктора Кривенка, "Самопоміч". Далі - співавтор, народний депутат України Домбровський Олександр Георгійович, "Блок Петра Порошенка".</p>
<p>А, хвилинку. Є гарна пропозиція щодо скороченої процедури розгляду цього законопроекту в першому читанні. Ставлю на голосування щодо процедури скороченого розгляду в першому читанні.</p>
<p>&nbsp;</p>
<p>14:02:04</p>
<p>За-195</p>
<p>Рішення прийнято, шановні колеги.</p>
<p>Будь ласка, Віктор Миколайович.</p>
<p>&nbsp;</p>
<p>14:02:44</p>
<p>КРИВЕНКО В.М.</p>
<p>Шановний головуючий! Шановні колеги!</p>
<p>По-перше, дякую вам, що підтримали законопроект 1313 – це справді революційний крок на шляху до енергомодернізації, цей крок є консенсусним, тобто всі, хто в цій сарині, всі підтримують цей законопроект – Асоціація міст, Асоціація малих міст, мери міст підтримують, голови адміністрацій районних підтримують.</p>
<p>Закон 1409 є фактично похідним законопроектом… А да, якщо можна, фракція "Самопоміч", Кривенко Віктор.</p>
<p>У нас дружні відносити з "Народним фронтом", але…</p>
<p><a href="http://w1.c1.rada.gov.ua/pls/zweb2/webproc4_2?pf3516=1409&skl=9" target=_blank>1409</a> є похідним законопроектом від 1313, і він розв'язує руки в першу чергу органам місцевого самоврядування. У нас 11 тисяч рад. Нарешті, ці ради, які напряму обрані громадами своїх селищ, міст, областей зможуть давати гарантії інвестору, що в частині економії, виключно в частині економії, вони частинку цієї економії зможуть сплачувати інвестору за понесену ним інвестицію в&nbsp; проектах енергомодернізації.&nbsp; Тому&nbsp; будь-які маніпуляції про те,&nbsp; що це призведе до збільшення видатків бюджетів, що це призведе&nbsp; до якихось&nbsp; скритих&nbsp; дефіцитів – це є не так, це є неправдою і&nbsp; ..……. виключно з економії.</p>
<p>Наостанок, цей законопроект&nbsp; так само підтримується ЄБРР, підтримується USAD,&nbsp; підтримується&nbsp; Реанімаційним пакетом реформ. Цей законопроект&nbsp; є консенсусним, бо зібрав всіх авторів. І я дуже вдячний, що це нарешті&nbsp; та робоча, яку починав Володимир Борисович Гройсман, що вона&nbsp; доходить&nbsp; логічного кінця.</p>
<p>Вчора бюджетний комітет на своєму засіданні підтримав цей&nbsp; законопроект з формулюванням, що&nbsp; остаточне прийняття його буде після прийняття&nbsp; 1313 в цілому.</p>
<p>Ті пропозиції, які&nbsp; надходять&nbsp; від народних депутатів, вони сприймаються.&nbsp; І ми запрошуємо&nbsp; до колективної роботи, співавторства. І прошу всіх&nbsp; підтримати ці законопроекти, це, справді, робота всього уряду&nbsp; і всіх співавторів.&nbsp; Унікальна ситуація, коли&nbsp; дві групи авторів зійшлися між собою,&nbsp; не виносячи свої різні думки в зал, коли&nbsp; є розуміння Національного агентства&nbsp; енергоефективності, коли повний консенсус, тому прошу вас всіх підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Домбровський, будь ласка, співавтор.</p>
<p>&nbsp;</p>
<p>14:04:39</p>
<p>ДОМБРОВСЬКИЙ О.Г.</p>
<p>Шановні колеги, шановні народні депутати! Я&nbsp; хотів би зі своєї сторони також підтвердити, що в процесі&nbsp; обговорення і підготовки законопроектів 1409 і 1409-1 у нас були завжди дуже серйозні&nbsp; дискусії. Але не дивлячись на це, нам вдалося в рамках цієї дискусії разом з експертним середовищем,&nbsp; разом з представниками і урядових організацій звести&nbsp; все&nbsp; на основу проекту Закону&nbsp; 1409. Тому я, звертаючись&nbsp; до народних депутатів,&nbsp; хотів би попросити проголосувати, підтримати&nbsp; в першому читанні законопроект 1409.</p>
<p>І друга позиція, на яку я особливо хотів би&nbsp; звернути увагу. Так, є проблеми і різні точки зору на проблеми використання Бюджетного кодексу і проекту Закону 1409. Але я абсолютно переконаний, що ми повинні сьогодні&nbsp; в процесі реформування економіки країни шукати такі інструменти, в тому числі в Бюджетному кодексі, які б давали можливість вирішувати проблеми, які накопичились за десятки років і в бюджетній, і не тільки в бюджетній сфері. Тому, якщо ми голосуємо, а мені б дуже хотілося, щоб в першому читанні ми проголосували, в другому читанні разом з Міністерством фінансів, разом з Міністерством економіки нам потрібно знайти інструменти для того, щоб і 1313, і 1409 ефективно працював на економіку, і на покращення енергоефективності бюджетної сфери. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Віктор Пинзеник, будь ласка, хвилину. Потім Віктор Галасюк хвилину. Я просив би народних депутатів зайти до зали, щоб ми його зараз проголосували в першому читанні і буде оголошено про закриття ранкового засідання. Прошу.</p>
<p>&nbsp;</p>
<p>14:06:34</p>
<p>ПИНЗЕНИК В.М.</p>
<p>Шановні колеги, в мене складається враження, що досить в парламенті внести закон з хорошою назвою і його можна прийняти. Суть закону не в назві, а в тому, що там закладено. І не треба тут нікого переконувати, що треба купляти енергоефективне обладнання, впроваджувати його.</p>
<p>З приводу цього йдуть дискусії зараз. Ніхто не забороняє зараз купляти це енерговитратне обладнання. Але цей закон, я не буду звертатись до попереднього закону, за яким ви скасували державні закупівлі по тендерах. Бо якщо ви почитаєте уважно там закон там вводиться ручний режим закупівель. Про що йде мова в цьому законі. Мова йде про те, що скасовується логіка бюджету. Бюджет – це річний план доходів і видатків. Цим законом&nbsp; пропонується брати бюджетні зобов'язання на 15 років вперед. Це нонсенс для бюджету, який є річним планом. Якщо таку норму прийняти, нам треба дві зміни: перша - або змінити Конституцію і тоді дозволити бюджет приймати на 15 років, або друге рішення – розпустити парламент, бо тоді затверджувати закон не потрібно, якщо ви…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>ПИНЗЕНИК В.М. Видатки бюджету можна наперед затвердити на 15 років. З точки зору бюджетної логіки, те, що ви хочете голосувати є абсолютним нонсенсом.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Галасюк, хвилина.</p>
<p>&nbsp;</p>
<p>14:08:02</p>
<p>ГАЛАСЮК В.В.</p>
<p>Дякую. Шановний пане Пинзеник, шановний пане Матвієнко.</p>
<p>Ми дуже цінуємо вашу експертну думку, але, якщо ви подивитесь на суть цього законопроекту, то ви побачите, що мова не йде про видалення будь-яких бюджетних коштів на його реалізацію. А мова іде про те, що, коли за кошти інвестора без жодної копійки бюджетних вкладень створюється певна економія, то частина цієї економії іде інвестору на покриття його витрат. І це іде протягом декількох років. Бо, якщо це не зробити, жоден інвестор не прийде і ми з вами будемо мати те, що ми маємо 23 роки, залежність енергетичну від іншої країни. І через певне буквоїдство не буде реального реформування економіки і промисловості.</p>
<p>Тому, шановні колеги, прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, дивіться, шановні колеги і народні депутати, давайте ми зробимо абсолютно компромісний варіант. У є нас зараз розглядається цей законопроект важливий, насправді. В першому читанні, між першим і другим читанням ми його спільно підготуємо з 1313, 1409, і таким чином ми внесемо узгоджені пропозиції за врахуванням розгляду комітетів. Немає заперечень?</p>
<p>Я просив би тоді, я зараз внесу на голосування законопроект номер 1409 в першому читанні за основу. Шановні колеги, я прошу всіх сконцентруватися і проголосувати це за основу в першому читанні. До другого читання проведемо ще консультації, зберемо громадські ради, обговоримо, знайдемо порозуміння в цьому питання. Але прошу підтримати і зараз проголосувати в першому читанні, не губити справу на півшляху. Можуть бути різні погляди, але ми їх врегулюємо.</p>
<p>Прошу голосувати, прошу підтримати за основу в першому читанні 1409. Прошу голосувати 1409 за основу в першому читанні.</p>
<p>&nbsp;</p>
<p>14:09:58</p>
<p>За-211</p>
<p><i>(Шум у залі) </i>&nbsp;Не спрацювала карточка? <i>(Шум у залі)</i></p>
<p>&nbsp;Давайте ще раз.</p>
<p>За повернення до розгляду законопроекту 1409. Ми не можемо його просто взяти зараз і ось так…</p>
<p>Прошу голосувати за повернення 1409. Підтримайте, шановні колеги, щодо повернення.</p>
<p>&nbsp;</p>
<p>14:10:42</p>
<p>За-214</p>
<p><i>(Шум у залі)</i> Шановні колеги, я… Не завершуємо ми розгляд цього питання, ми з нього розпочнемо далі голосування. Ще раз? Ростуть голоси…</p>
<p>Шановні колеги, о 2-й годині розпочнемо з нього голосування, я скористаюсь правом, ще раз поверну. Значить, вечірнє засідання… Вечірнє засідання… <i>(Шум у залі)</i> Ранкове засідання я оголошую завершеним. О 16-й годині розпочнемо вечірнє засідання. Дякую.</p>
<p>&nbsp;</p>
<p>ПАРУБІЙ А.В. Я прошу представників фракцій коаліції в 14.30 нарада по питаннях законопроектів по інформаційній безпеці. В мене в кабінеті в 14.30 нарада представників фракцій і коаліції. Будуть важливі законопроекти після обіду і прошу підійти на нараду. Дякую.</p>
<p>&nbsp;</p>
<p>&nbsp;</p>
<p>&nbsp;</p>

