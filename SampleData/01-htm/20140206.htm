Стенограма пленарного засідання
06 лютого 2014
&nbsp;
<p align=center>ЗАСІДАННЯ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>06 лютого 2014 року, 10.05 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати, запрошені, гості Верховної Ради. Прошу народних депутатів підготуватися до реєстрації. Увімкніть систему "Рада".</p>
<p>10:11:13</p>
<p>В залі зареєструвалося 400 народних депутатів України.</p>
<p>Ранкове засідання Верховної Ради України оголошую відкритим.</p>
<p>Шановні народні депутати, вчора ми обговорювали проект Календарного плану четвертої сесії Верховної Ради України з пропозиціями Регламентного комітету. Рішення ми вчора не прийняли, але парламент повинен прийняти і Календарний план своєї роботи на четверту сесію, і затвердити порядок денний четвертої сесії. Тому є пропозиція підготуватися до голосування. Я буду ставити на голосування…&nbsp; Вчора обговорювали! Проект Постанови (реєстраційний номер 3565) про Календарний план…&nbsp; <i>(Шум у залі) </i>&nbsp;Шановні народні депутати, я прошу уваги, послухати, підготуватися до голосування і голосувати. Календарний план роботи Верховної Ради ми повинні затвердити.</p>
<p>Ставлю на голосування проект Постанови (реєстраційний номер 3565)&nbsp;про Календарний план проведення четвертої сесії Верховної Ради України сьомого скликання для прийняття за основу і в цілому з пропозицією комітету.&nbsp; Прошу народних депутатів… З пропозиціями комітету, яке озвучив вчора народний депутат Матвєєв.</p>
<p>Прошу народних депутатів голосувати. Прошу голосувати.</p>
<p>&nbsp;</p>
<p>10:13:42</p>
<p>За-235</p>
<p>Проти – 8, утрималось – 2, не голосувало – 145.</p>
<p>Рішення прийнято.</p>
<p>Прошу по фракціях. Партія регіонів – 185, "Батьківщина" – 0, "УДАР Віталія Кличка" – 0, об'єднання "Свобода" – 0, Компартія – 32, позафракційні – 18.</p>
<p>Шановні народні депутати,&nbsp; нам треба обговорити, обговорити треба і прийняти рішення по Постанові про порядок денний четвертої сесії Верховної Ради України сьомого скликання.&nbsp; Є потреба обговорювати? <i>(Шум у залі)</i>&nbsp; Голосувати? <i>(Шум у залі) </i>&nbsp;&nbsp;Одні говорять – обговорювати, другі – голосувати.</p>
<p>Я прошу уваги! Депутати вносять пропозицію проголосувати за порядок денний четвертої сесії Верховної Ради України. Нема чого обговорювати. Порядок… Послухайте!&nbsp; Шановні народні депутати,&nbsp; в порядок денний включені всі питання, які зареєстровані на 6 лютого цього року.</p>
<p>Я ще раз кажу, ми за них голосуємо. Всі питання: Додаток 1, Додаток 2, розділ І і розділ ІІ. Повністю голосуємо.</p>
<p>Тому, відповідно до частини першої статті 21 та частини 22 Регламенту Верховної Ради України вношу на затвердження Верховною Радою проект Постанови (реєстраційний номер 4080) про порядок денний четвертої сесії Верховної Ради України сьомого скликання. Ставлю на голосування за основу і в цілому. Прошу народних депутатів… <i>(Шум у залі)</i> З урахуванням Додатків 1 і 2. Прошу народних депутатів голосувати. Я сказав.</p>
<p>&nbsp;</p>
<p>10:16:52</p>
<p>За-237</p>
<p>Проти – 1, утримались – 1, не голосували – 162.</p>
<p>Рішення прийнято.</p>
<p>По фракціях. Партія регіонів – 186, "Батьківщина" – 0, "УДАР Віталія Кличка" – 0, "Свобода" – 0, Компартія – 31, позафракційні – 20.</p>
<p>Шановні народні депутати, я хочу вас проінформувати. Сьогодні дуже багато людей ждуть, що Верховна Рада України розгляне питання по конституційній реформі. Я хочу доповісти народним депутатам, що на дану хвилину такого&nbsp; закону у Верховній Раді немає.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>&nbsp;ГОЛОВУЮЧИЙ.&nbsp; Не "как немає", а&nbsp; так – немає, не зареєстровано ні одного&nbsp; закону по конституційній реформі.&nbsp; А люди ждуть, людей обманювати&nbsp; ми не маємо права, народні депутати.</p>
<p>Тому, вноситься яка пропозиція. Створити Тимчасову спеціальну&nbsp; комісію Верховної Ради&nbsp; України з питань підготовки та узгодження&nbsp; законопроекту про внесення змін до Конституції&nbsp; України (щодо повернення до парламентсько-президентської&nbsp; форми правління).</p>
<p>Ті переговори…&nbsp; <i>(Шум у залі) </i>Обговоримо. Ті переговори, які ми проводили декілька днів в кабінеті Голови Верховної Ради, вони результату не дали.&nbsp; Нам треба сьогодні, є пропозиції по&nbsp; змінам до Конституції&nbsp; у Комуністичної партії&nbsp; України,&nbsp; є різні пропозиції в опозиційних фракціях, є пропозиції&nbsp; у&nbsp; Партії регіонів. Тому, нам треба створити тимчасову комісію&nbsp; з&nbsp; представників усіх політичних сил, які є в парламенті. Долучити до&nbsp; роботи в цій комісії фахівців, представників&nbsp; Президента&nbsp; України, тому що йому прийдеться&nbsp; підписувати цей закон. В стислі строки підготувати цей законопроект&nbsp; і розглянути в сесійній&nbsp; залі,&nbsp; і прийняти рішення. Іншого шляху на сьогоднішній день&nbsp; немає.&nbsp;&nbsp;&nbsp;&nbsp;&nbsp;&nbsp;</p>
<p>Тому я прошу, є пропозиція по скороченій процедурі, по цьому питанню обговорити і прийняти рішення.</p>
<p>Прошу за скороченою процедурою. Хто підтримує, прошу проголосувати.</p>
<p>&nbsp;</p>
<p>10:20:43</p>
<p>За-180</p>
<p>Розглядається питання. Розглянемо питання і я оголошу перерву.&nbsp; <i>(Шум у залі) </i>&nbsp;Прошу народних депутатів записатися від фракцій. Прошу записатися. Висвітилося?</p>
<p>Фракція Партії регіонів, народний депутат Валерій Писаренко. Прошу, дві хвилини у вас.</p>
<p>&nbsp;</p>
<p>10:21:36</p>
<p>ПИСАРЕНКО В.В.</p>
<p>Шановні колеги, шановний Голово, хочу ще раз зазначити, що відповідний проект постанови є напрацюванням під час роботи Погоджувальної ради у кабінеті спікера за участю всіх керівників фракцій, а також відповідних фахівців. Ми вирішили, що головування в цій комісії перейде до представника опозиційних сил Князевича Руслана Петровича. Що нам дозволить зробити ця комісія? Вона дозволить не наробити помилок, які були нароблені у 2014 році, коли з порушенням процедури були внесені зміни до Конституції.</p>
<p>Сьогодні є єдиний вірний шлях – це конституційна процедура, закріплена розділом XIII Конституції України, що дозволить парламенту і вирішити ту суспільно-політичну кризу, яка існує, і зробити зміни до Конституції, які не тільки будуть сприйняті суспільством і світовою спільнотою, а хочу нагадати, що майже всі представники, які сьогодні беруть участь від Заходу, Сходу, вже зазначили, що неможливо вирішити кризу шляхом знову порушення Конституції. Тому ми наполягаємо, що зміни до Конституції повинні бути ухвалені лише в конституційний спосіб.&nbsp;</p>
<p>Конституційна процедура передбачає розроблення тексту Конституції, направлення його до Конституційного Суду для отримання висновку. Після цього ухвалення 226 голосів в сесійній залі в першому читанні і на наступній черговій сесії ухвалення Конституції в 300 голосів і її підписання Президентом. Лише такий спосіб дозволить нам вирішити те завдання, яке сьогодні ставить перед нами суспільство і яке очікують від українського парламенту. Тому ми просимо всіх колег, не зважаючи від політичної орієнтації і цілей, з якими вони прийшли до цього парламенту, підтримати саме законодавчу процедуру, яка не порушить тих умов, які передбачені Конституцією. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Об'єднання "Свобода", хто виступає? Олег Тягнибок, керівник фракції, прошу.</p>
<p>&nbsp;</p>
<p>10:24:00</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнського об'єднання "Свобода".</p>
<p>Пане Голово, я для глядачів і слухачів, і для журналістів хотів би внести ясність стосовно того, чому опозиція не зареєструвала жодного законопроекту щодо конституційної реформи. Все дуже просто. Немає гарантій від більшості, що вона проголосує за цей чи інший законопроект. А оскільки наш Регламент не передбачає того, щоб кілька разів протягом однієї сесії ставити питання на голосування, тому і немає сенсу вносити будь-яке питання сюди в зал для того, щоб отримати негативне голосування. Бо при будь-якому негативному голосуванні один раз, наступний раз ми до цього питання зможемо повернутися тільки у вересні місяці. А конституційна реформа – це не тільки справа опозиції, це справа всього парламенту. І тут мусить бути консенсус, і тут мусять бути гарантії від більшості, що вона дасть відповідну кількість голосів. Можливо 226 –&nbsp;&nbsp; по одних законопроектах, а можливо і&nbsp; 300 –&nbsp; по інших.</p>
<p>Що треба зараз робити для того, щоб зняти напруження в українському суспільстві і для того, щоб ліквідувати суспільно-політичну кризу, яка є дуже складною в Україні? Кризу, до якої вже залучається Кремль і Москва, і це є дуже небезпечно, бо це несе загрозу втрати територіальної цілісності.</p>
<p>Терміново сьогодні-завтра: конституційна реформа – раз; друге – Генерального прокурора сюди для&nbsp; звіту щодо того, як йдуть кримінальні справи і чи взагалі вони відкриті щодо вбивств мирних&nbsp; протестувальників, щодо викрадення людей по Україні, щодо фактів катувань мирних протестувальників, щодо фактів мародерства, спалення машин, знищення майна простих громадян України. І нарешті, третє питання, яке треба негайно вирішити – це питання ухвалення змін і доповнень до Закону "Про декриміналізацію", тобто, фактично, має бути закон про реабілітацію учасників протесту без будь-яких умов. Тоді проблема в суспільстві і можлива…</p>
<p>&nbsp;</p>
<p>ГОЛОВУЮЧИЙ.&nbsp; Фракція Компартії України, народний депутат Адам Мартинюк. Увімкніть мікрофон. Прошу.</p>
<p>&nbsp;</p>
<p>10:26:20</p>
<p>МАРТИНЮК А.І.</p>
<p>Дякую, Мартинюк, фракція Комуністичної партії України.&nbsp; Шановні колеги, в суспільстві назріла необхідність змін у Конституції, до того ж, серйозних змін. Ви знаєте, що працює і Конституційна асамблея, цілий ряд суб'єктів законодавчої ініціативи виступили вже з ініціативами. І найголовніше, найважливіше те, що у суспільстві, практично, стався консенсус щодо того, що зміни до Конституції необхідно вносити відповідно до 13-го розділу нині діючої Конституції, тобто через Верховну Раду.</p>
<p>Друге, на що я хотів би звернути увагу і дуже хотів би, щоб мене почули виборці. На відміну від абсолютної більшості присутніх у сесійній залі, я був активним учасником того, як змінювалася Конституція у 2004 році, і хотів би нагадати тим, хто про це забув, що активними противниками, лізли із шкури геть, на плафони дехто вилазив у сесійній залі були ті, хто сьогодні у перших лавах того, щоб повернутися до Конституції 2004 року. Ще раз наголошую, першими були "Батьківщина", "Наша Україна", "Самооборона" і так далі в тому подібне. Сьогодні вони співають іншу пісню.</p>
<p>Третє. Ви знаєте, що, я вже говорив, ряд суб'єктів законодавчої ініціативи внесли свої пропозиції, в тому числі фракція Комуністів виступила з кардинальними пропозиціями змін до Конституції, з якими можна ознайомитися у газеті "Голос України" за суботу цього місяця.</p>
<p>І останнє. Поза всяким сумнівом, якщо вносити зміни в конституційний спосіб, то створення такої спеціальної комісії необхідно для того, щоб&nbsp; узгодити всі моменти. Тому ми підтримуємо цю пропозицію. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "УДАР Віталія Кличка", Ірина Геращенко.</p>
<p>&nbsp;</p>
<p>10:28:43</p>
<p>ГЕРАЩЕНКО І.В.</p>
<p>Шановні виборці, шановні колеги! Коли хочеш заговорити процес, створи 150-у комісію у залі&nbsp; Верховної Ради України. Таких комісій тут уже існує 50 і їх, на жаль, КПД дорівнюється нулю. Жодна з них нічого хорошого не зробила. Тому ми категорично проти оцього сценарію знову-таки написаного не Верховній Раді України, а на Банковій, щоби заговорити цей процес.</p>
<p>Ми вимагаємо, щоб парламент став нарешті суб'єктом прийняття рішень. Бо це соромно, коли радник Президента відверто говорить про те, що повернеться Президент із Сочі і будемо приймати рішення. Поки що ми – не філіал Держдуми Росії і не черговий якийсь там федерація Російської Федерації. Тому тут маємо сьогодні прийняти наступні рішення.</p>
<p>Перше, прийняття закону про повну амністію політв'язнів, без усіляких, товариші, на те умов. Тому що люди нізащо сьогодні сидять по в'язницям і більше того, суди умисно переносяться на кілька днів, не розглядаються справи.</p>
<p>Друге. Якщо у нас сьогодні некомпетентний Конституційний Суд і такий&nbsp;&nbsp;&nbsp; от тут от ми обрали, то маємо виправити їх рішення і самі переглянути рішення Конституційного Суду. Паралельно подавши до нього нове подання для того, щоб вони самі виправили так само своє рішення. Конституційний Суд не мав жодного права перебирати наші з вами повноваження і вирішувати те, що має право вирішувати або народ на референдумі, або Верховна Рада України.</p>
<p>Але навіть через референдум, тільки через Верховну Раду можна вносити зміни до Конституції. Досить вам, дорогі товариші з Партії регіонів і комуністи-сателіти, годувати диктатора! Народ України голосував за Президента, а не за хана, а не за диктатора, а не за імператора. Давайте повернемо Президентові його президентські права, а парламент стане центром прийняття рішень і тим, за що голосував народ. І не можна нічого відтягувати, ніяких комісій не потрібно. Сьогодні новий закон і сьогодні повертаємося до Конституції 2004 року. За це нам скажуть…</p>
<p>&nbsp;</p>
<p>ГОЛОВУЮЧИЙ. Фракції всі виступили? Хто буде виступати?</p>
<p>Прошу, фракція "Батьківщина". Арсеній Яценюк, прошу.</p>
<p>&nbsp;</p>
<p>10:31:06</p>
<p>ЯЦЕНЮК А.П.</p>
<p>Пане Голово, декілька тисяч людей зараз рухаються до Верховної Ради України з вимогою до більшості прийняти нову українську Конституцію, яка ліквідує диктаторські повноваження Віктора Януковича.</p>
<p>Ми підготували проект нової Конституції, яка чітко відповідає вимогам, які ставив український народ, і яка відповідає тим критеріям, які поставила Венеціанська комісія.</p>
<p>За нашою редакцією Конституції, яка очікується до прийняття всіма українцями, Президент України позбавляється диктаторських і імператорських повноважень, парламент України призначає уряд,&nbsp; Генерального прокурора, голову Служби безпеки, всіх членів Кабінету Міністрів України і від імені народу України виступає як єдиний законодавчий орган.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:32:19</p>
<p>ЯЦЕНЮК А.П.</p>
<p>Будь-які спроби затягнути цей процес через створення різного роду комісій і робочих груп призведуть тільки до ескалації конфлікту.</p>
<p>Ми звертаємося до вас і до Віктора Януковича. Не можна їздити торгувати країною і своїм народом! В Сочі нічого не дадуть, крім посади губернатора Малоросії.</p>
<p><a name=Temp></a>Саме тому наша позиція залишається незмінною. Проект Конституції готовий. Країні необхідно перейти до парламентської республіки. Країна готова до&nbsp; цього рішення, не готова тільки Партія регіонів і Віктор Янукович.</p>
<p>Пане Голово, ставимо на голосування&nbsp; проект Конституції&nbsp; і робимо не просто перший, а історичний крок до відновлення справедливості і законності в Україні.</p>
<p>&nbsp;</p>
<p>ГОЛОВУЮЧИЙ. Дякую. Прошу, позафракційні. Олег Ляшко.</p>
<p>&nbsp;</p>
<p>10:33:33</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги депутати, зараз ви намагаєтеся&nbsp; проштовхнути&nbsp; силою 235 голосів рішення, які вам потрібні. Я хочу вас застерегти, що ви робите стратегічну помилку. У цьому залі рішення для того, щоб заспокоїти суспільство, для того, щоб об'єднати країну, в цьому залі рішення мають прийматися усім залом. Бо якщо ви думаєте, що ви сьогодні проштовхнете потрібне вам рішення, і ви таким чином вирішите проблему протистояння в Україні, не вирішите! Ви, навпаки, її тільки&nbsp; поглиблюєте. Сьогодні має говорити&nbsp; не сила, сьогодні треба домовлятися заради суспільства, заради об'єднання країни. Те, що ви зараз робите в цьому залі, це демонстрація сили. Ви сьогодні в залі демонструєте свою силу, завтра вам вулиця продемонструє свою силу, і ми знову отримаємо глибоке протистояння в Україні.</p>
<p>Я звертаюся до депутатів від Партії регіонів і комуністів. Якщо ви хочете, справді, миру, якщо ви хочете припинити війну, давайте разом домовлятися увесь український народ. Якщо ви хочете протягнути силою, нічого у вас не вийде, я вам це гарантую. І передайте…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Всі бажаючі згідно&nbsp; домовленості виступили. Всі виступили? А тепер я вам хочу доповісти…</p>
<p>Шановні народні депутати! Я хочу доповісти. Від Партії регіонів виступав. Сідай. Я хочу доповісти вам.&nbsp;</p>
<p>Шановні народні депутати, доповідаю вам, депутатам Верховної Ради України, доповідаю людям, які ідуть до Верховної Ради України, доповідаю людям, які стоять тут, на мітингах біля Верховної Ради України: на дану хвилину законопроекту про внесення змін до Конституції України щодо повернення до парламентсько-президентської форми правління в Верховній Раді України не має і не зареєстровано. І коли лунають тут пропозиції ставити на голосування, то ставити нема чого. Оце я доповів те, що воно є на дану хвилину.</p>
<p>&nbsp;Що стосується тимчасової комісії. Всі депутати висловили пропозиції. Ми їх послухали. Керівники фракції просять мене порушити Регламент і не поставити зараз на голосування про створення такої комісії, тому я оголошую зараз перерву на 30 хвилин. Ми визначимось із керівниками фракцій і через 30 хвилин продовжимо роботу нашої сесії. А керівників фракцій я прошу зайти у кабінет Голови Верховної Ради.&nbsp;</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу сідати і прошу вашої уваги. На нараді в кабінеті Голови Верховної Ради&nbsp; ми обговорили питання розгляду, можливого розгляду змін до Конституції України.</p>
<p>Перше питання, яке ми розглядали, це питання по утворенню Тимчасової спеціальної комісії Верховної Ради&nbsp; України з питань повернення до парламентсько-президентської форми правління. Це питання ми з вами обговорили. І підійшли до процесу прийняття рішення, до процесу голосування. Але керівники фракцій всі погодилися&nbsp; не голосувати і не утворювати таку тимчасову комісію, тому що… Ну, не всі, я скажу. Тому що опозиція – 3 фракції – не&nbsp; дають своїх представників в цю тимчасову комісію і керівники фракцій наполягають, що ми самі здатні підготувати (декілька днів надо) узгоджений варіант змін до Конституції разом з депутатами, разом з фахівцями. І все це буде робитися на Погоджувальній раді керівників усіх фракцій.</p>
<p>Слідуючий тиждень у нас згідно Календарного плану – це робота народних депутатів у фракціях і у комітетах. Є дуже багато питань, які потрібно ретельно розглянути в комітетах, а також розглянути і в комітетах той закон, який буде напрацьований в найближчий час – завтра, післязавтра та субота, неділя. Тому є така в нас можливість, що прийдеться прийняти рішення ( на той неділі, може це буде вівторок, може буде це в середу, я не знаю)&nbsp; по готовності цього законопроекту, узгодженого законопроекту представники усіх фракцій, розглянути на позачерговій сесії Верховної Ради України. <i>(Шум у залі)</i></p>
<p>&nbsp;На позачерговому засіданні Верховної Ради України. (Це так як я прочитав вам? Да. Я, там, не узгоджені, скажи.) Напрацювання, які будуть, на слідуючому тижні буде можливість розглядати і необхідність на позачерговому пленарному засіданні. Така є пропозиція керівників усіх фракцій.</p>
<p>Тому сьогодні ранкове засідання Верховної Ради України я оголошую закритим. Вечірнього засідання не буде. Керівники фракцій зараз зберуться у мене в кабінеті і ми почнемо, і ми продовжимо працювати над Законом по змінам до Конституції України.</p>
<p>Завтра не буде засідання доки, засідання не буде, доки ми не розглянемо проект і не приймемо Закон по змінам до Конституції. А депутати всі працюють тут в Києві в комітетах і у фракціях, тому що сесія може бути зібрана в будь-який час на слідуючому тижні.</p>
<p>Дякую. Всього доброго.</p>
<p>&nbsp;</p>
<p>&nbsp;</p>

