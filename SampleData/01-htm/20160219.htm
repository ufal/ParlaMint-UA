Стенограма пленарного засідання
19 лютого 2016
<br><p>&nbsp;</p><p><p align=center>ЗАСІДАННЯ ОДИНАДЦЯТЕ</p>
<p align=center>Сесійний зал Верховної Ради України</p>
<p align=center>19 лютого 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>&nbsp;</p>
<p>10:04:23</p>
<p>ГОЛОВУЮЧИЙ. Доброго ранку, шановні колеги народні депутати! Будь ласка, заходьте до залу Верховної Ради&nbsp; України, починаємо нашу роботу. Будь ласка, підготуйтеся до реєстрації.</p>
<p>Як завжди, о 10 годині у п'ятницю ми маємо "годину запитань до Уряду". Хочу окремо сказати про те, що ми вчора з вами провели надважливий день, надважливе голосування. Фактично, виконали всі зобов'язання, які пов'язані з запровадженням безвізового режиму, що є насправді дуже важливим кроком на шляху європейської інтеграції і можливості українцям отримати абсолютно вільне пересування країнами Європи, ряд інших законів України, врегулювали питання аукціонів на землю, пільгового перевезення. Це все робочі питання, які нам вчора вдавалося з вами вирішувати.</p>
<p>Але хочу підкреслити, що криза, яку ми маємо сьогодні, не вирішена. І тому маємо негайно приступити чи продовжити політичні консультації зі всіма політичними партіями, фракціями, які представлені в парламенті, які входили до коаліції, для того щоб знайти вихід з тої ситуації, яка склалася. Думаю, що це є&nbsp; абсолютно зрозуміло для всіх. Тому у нас є час для проведення консультацій і час для того, щоб запропонувати суспільству чіткий, зрозумілий антикризовий план. Я про це говорив два тижні назад, сьогодні хочу це підкреслити,&nbsp; що нам потрібен дуже чіткий план виходу із цієї ситуації, в якій сьогодні опинилася наша країна.&nbsp;</p>
<p>Будь ласка, прошу підготуватись до реєстрації, шановні колеги народні&nbsp; депутати. Прошу увімкнути систему&nbsp; "Рада" для реєстрації народних депутатів&nbsp; України.&nbsp;</p>
<p>10:07:15</p>
<p>311 народних депутатів&nbsp; у залі Верховної Ради України.&nbsp; Оголошую ранкове засідання Верховної Ради&nbsp; відкритим.</p>
<p>На початку засідання&nbsp; хочу зробити відповідне оголошення. Згідно з поданою заявою повідомляю про припинення участі депутатської фракції Політичної партії&nbsp;&nbsp; "Об'єднання "Самопоміч"&nbsp; в коаліції депутатських фракцій "Європейська Україна"&nbsp; у Верховній Раді України&nbsp; восьмого скликання та відповідне відкликання підписів членів цієї фракції під коаліційної угодою.&nbsp;&nbsp; Відповідно&nbsp; є підпис керівника фракції і персональний підпис, копії персональних підписів всіх членів фракції&nbsp; "Самопоміч"&nbsp; у Верховній Раді.</p>
<p>Шкода, але&nbsp; я думаю, що будемо продовжувати політичні консультації і знайдемо правильний вихід для країни&nbsp; із ситуації, яка склалася. Дякую.</p>
<p>Шановні колеги,&nbsp; переходимо до питань порядку денного. Година запитань&nbsp;&nbsp; до&nbsp; Уряду.&nbsp; Відповідно до плану&nbsp; запрошую на трибуну Верховної Ради України&nbsp; міністра&nbsp; юстиції&nbsp; Павла Дмитровича Петренка. Павло Дмитрович,&nbsp; будь ласка,&nbsp; 15 хвилин.</p>
<p>Колеги, прошу вашої уваги!</p>
<p>&nbsp;</p>
<p>10:09:17</p>
<p>ПЕТРЕНКО П.Д.</p>
<p>Доброго дня, шановні колеги! Доброго дня, український народ! Сьогодні є 2 питання до Міністерства юстиції, які дуже були актуальними і є актуальними для українського суспільства.</p>
<p>Перше питання стосується блоку безвізових законів, які вчора український парламент проголосував.</p>
<p>Другий блок питань стосується тих новацій, які є в сфері реєстрації бізнесу і нерухомості, і які почали працювати з 1 січня поточного року.</p>
<p>Почну з першого блоку питань. Дійсно вчора український парламент прийняв декілька дуже важливих рішень. І я хочу подякувати кожному народному депутату, який голосував за ці дійсно історичні закони, тому що саме вчора був той останній день, коли Україна повинна була прийняти декілька антикорупційних законів необхідних для виконання наших зобов'язань по плану лібералізації візового режиму. Це блок законів пов'язаних з удосконаленням законодавства по спецконфіскації і арешту майна, це блок законів, які стосуються питань щодо діяльності Національного агентства з питань розшуку і управління активами, того нового органу, який існує фактично в усіх країнах Європейського Союзу і, якого не було в Україні, і того органу, який дійсно приведе… і того нового органу, який дійсно приведе Україну до прозорих правил розшуку, управління і реалізації конфіскованого і арештованого майна в рамках кримінальних проваджень.</p>
<p>І третій блок законів, який стосувався безвізового нашого пакету – це удосконалення процедури обрання спецпрокурора. Вчора ви прибрали ті непотрібні важелі впливу Генерального прокурора, які він мав по чинному законодавству на кандидатів на керівника спеціальної прокуратури і його заступників.</p>
<p>Тому ще раз хочу вам подякувати за ті важливі рішення для української держави, тому що, насправді, ці закони потрібні не Європейському Союзу, ці закони потрібні українським громадянам і ці закони потрібні оновленій, новій українській правоохоронній системі, яка зможе їх ефективно використовувати для розслідування, в першу чергу, корупційних злочинів.</p>
<p>Другий блок питань, який я б хотів вас проінформувати, він є більш комплексним. І хочу всім нагадати, що в минулому році група народних депутатів - це близько 30 народних депутатів, - спільно з Міністерством юстиції під керівництвом Голови Верховної Ради сформувала відповідну робочу групу, яка розробила пакет нових законів по реєстрації бізнесу і нерухомості. Нагадаю, що існувало в України протягом останніх років. Існувала Державна реєстраційна служба. Це той орган, який фактично був&nbsp; уособленням побутової корупції, черг, бюрократії, і неможливості реєстрації будь-яких прав українськими громадянами без хабара і без відповідних проблем.</p>
<p>Міністерство юстиції на початку минулого року прийняло рішення про ліквідацію Державної реєстраційної служби. І протягом минулого року ми провели цю реформу. Суть цієї реформи і фактично фіналом цієї реформи стало прийняття пакету законів по реформі реєстраційних сервісів в державі. Ми передали всі повноваження без виключення щодо реєстрації бізнесу і нерухомості місцевим органам влади, відповідним мерам. Так само з повноваженнями ми передали понад один мільярд коштів бюджетних надходжень, які раніше йшли до бюджету Міністерства юстиції, а зараз направляються до бюджетів маленьких міст, сіл, селищ, які надають відповідні послуги своїм громадянам. Так само ми надали ці повноваження українським нотаріусам. Це сім тисяч українських нотаріусів, які з перших днів набуття чинності закону почали надавати якісні сервіси по реєстрації бізнесу і нерухомості. Трохи пізніше я вам дам конкретну статистику і перші результати роботи цих законів. І фактично з 1 січня поточного року працюють ці закони.</p>
<p>Ми маємо дві новини. Одну - позитивну, другу - не дуже, тому що треба, відповідно, і ваша допомога, для того щоб наші місцеві органи влади більш активно почали виконувати ці функції. Позитивна новина: сім тисяч українських нотаріусів з перших днів набуття чинності цих законів почали активно виконувати реєстраційні сервіси. Близько половини всіх реєстраційних сервісів, які раніше виконувала&nbsp; реєстраційна служба і так звані старі реєстратори, протягом двох&nbsp; місяців було&nbsp; виконано українськими нотаріусами.</p>
<p>Друга хороша новина: Міністерство юстиції є той орган, куди можна подати&nbsp; адмінскаргу на дії реєстратора в разі, якщо той порушує закон.</p>
<p>Хочу констатувати, що&nbsp; протягом перших двох&nbsp; місяців роботи&nbsp;&nbsp; нового закону немає жодної скарги на українських нотаріусів. Вони взяли на себе великий обсяг повноважень. Вони фактично не&nbsp; фінансуються з українського&nbsp; бюджету, тому що вони є самостійними, самоокупними суб'єктами. Вони приносять в український бюджет 40 відсотків всіх надходжень, які отримуються від надання&nbsp; сервісів українським&nbsp; громадянам. І вони, я переконаний, сумлінно виконують&nbsp;&nbsp;&nbsp;&nbsp; вимоги закону, тому що жодної&nbsp; скарги за два місяці роботи, притому що вони виконали понад 100 тисяч реєстраційних дій, це говорить про те, що&nbsp; рівень&nbsp; професійний. Рівень відповідальності&nbsp; українських нотаріусів є набагато вищий, ніж був у старих державних реєстраторів, які&nbsp; працювали раніше в системі Міністерства юстиції.</p>
<p>Друга новина - і тут&nbsp; я звертаюся до&nbsp; вас, як до&nbsp; представників українських виборців, - з 1 січня ці повноваження так само повинні забирати&nbsp; місцеві органи влади. Можу констатувати, що&nbsp; місцеві органи влади не активно переймають на&nbsp; себе повноваження і грошові кошти щодо реєстрації бізнесу і нерухомості. Хоча&nbsp; в них є&nbsp; повна мотивація: український парламент спільно з&nbsp; Міністерством юстиції передали їм понад мільярд гривень&nbsp; коштів, які вони отримують від&nbsp; адміністративних сервісів. І ці кошти в перші дні можуть&nbsp; надходити до місцевих&nbsp; бюджетів.</p>
<p>На сьогоднішній день тільки&nbsp; 15 місцевих територіальних громад прийняли на себе ці&nbsp; функції, причому це сільські, селищні і об'єднані громади - саме ті громади, які&nbsp; не були зобов'язані, а мають&nbsp; право отримувати таку&nbsp; функцію і надавати сервіс українським громадянам.</p>
<p>Тому з цієї високої трибуни я звертаюся до мерів українських міст, до керівників обласних державних адміністрацій: до 30 квітня поточного року вам необхідно перейняти всі повноваження щодо реєстрації бізнесу і нерухомості.</p>
<p>Я так само звертаюсь до українських громадян: вимагайте від своїх місцевих очільників, яких ви обирали в кінці минулого року… квітня, перепрошую. Вимагайте від своїх місцевих очільників, яких ви обирали в кінці минулого року, щоб вони перейняли повноваження по реєстрації бізнесу і нерухомості і надавали якісні сервіси вам як жителям відповідної громади. З тими повноваженнями переходять грошові кошти, з тими повноваженнями переходить спрощений порядок реєстрації, з тими повноваженнями переходить те, що ті 100 чи 200 гривень, які платить людина за реєстрацію своєї квартири, потрапляють до її місцевого бюджету. І ці гроші, фактично, ви інвестуєте в свою школу, в свою дорогу, в свою лікарню, яка знаходиться&nbsp; на території відповідного міста чи селища.</p>
<p>Тому я маю надію, що представники&nbsp; місцевого самоврядування відповідальніше підійдуть до ви конання цих зобов'язань по законам. Ми зараз з ними ведемо щоденну комунікацію. Хочу сказати, що Міністерство юстиції прийняло рішення забезпечити безкоштовне навчання співробітників місцевих органів влади, навчання щодо користування реєстрами.</p>
<p>Так само ми безкоштовно підключаємо до реєстрів всіх представників&nbsp; місцевих органів влади, які будуть надавати функції по реєстрації бізнесу і нерухомості. Тобто ми створили всі максимально спрощені умови для кожного місцевого органу влади, для кожного мера, для кожної міської ради, щоб вони підключилися до цієї функції і почали надавати якісний сервіс своїм жителям і отримувати кошти до місцевого бюджету.</p>
<p>Тому прохання до&nbsp; народних депутатів, особливо до мажоритарників: долучайтеся до роз'яснювальної роботи, долучайтеся до процесу запуску цих сервісів безпосередньо місцевими органами влади на місцях.</p>
<p>Українські нотаріуси - я хочу їм з цієї трибуни так само подякувати, -підстраховують зараз&nbsp; місцеві органи влади, тому що вона активно почали надавати ці сервіси. Але наша місцева громада в рамках філософії по децентралізації отримує повноваження від органів держави. Мін'юст є перший орган, який віддав такі повноваження разом із грошима. В подальшому це будуть нові повноваження від інших органів, які стосуються сфери земельних ресурсів, які стосуються сфери інших послуг, що надаються простим українським громадянам. І зараз дуже важливий іспит для представників місцевого самоврядування, щоб вони пройшли цей іспит, щоб вони якісно надавали сервіси, щоб вони забезпечували комфорт для кожного жителя міста і селища, який їх обирав, який фактично давав їм мандат – створювати якісні умови для життя свого і своєї сім'ї в конкретному місці. Тому я переконаний, що в цей транзитний період – до 30 квітня всі питання&nbsp; щодо передачі повноважень будуть врегульовані.</p>
<p>Я хочу так само вас поінформувати про ті новації, які вже запрацювали з 1 січня 2016 року. Зараз діє принцип екстериторіальності, це означає, що ви можете зареєструвати будь-яку компанію в будь-якому, у будь-якого нотаріуса по всій території України незалежно від того, де визначили місце реєстрації. Зараз діє принцип чітко визначеного переліку документів в законі, який забороняє реєстратору відмовляти в реєстрації того чи іншого речового права, якщо реєстратор вимагає невизначений перелік документів, як це було раніше. І зараз саме основне, що ми зробили – це демонополізація і дебюрократизація цих сервісів і це фактично основний запобіжник від корупції. Завитайтеся у своїх громадян, які проживають на територіях, нотаріуси хабарі не беруть. Місцеві органи влади так само не повинні брати хабарі. Тому що якщо вони будуть брати хабарі, то їм будуть давати оцінку їхні виборці і ці виборці будуть іти до нотаріусів, які чесно і легально виконують цю функцію. Тому я вважаю, що це&nbsp; одна з найбільш успішних реформ, які&nbsp; український уряд, Міністерство юстиції і українські народні депутати провели в кінці минулого року.</p>
<p>І, завершуючи, ми поставили для себе амбітну ціль. В зв'язку із тим, що Міністерство юстиції відмовилося від цих функцій як не властивих для державного органу і корупційних, ми концентруємо нашу увагу на запровадженні максимальному онлайн-сервісів.</p>
<p>В минулому році частину реєстраційних функцій ми перевели в он-лайн в сфері реєстрації бізнесу. 2,5 мільйони українців скористалися безкоштовними он-лайн-сервісами Міністерства юстиції, 500 тисяч українських підприємців завдяки рішенням уряду, парламенту і Міністерства юстиції за минулий рік отримали платні послуги через онлайн. Це реєстрація компаній, це отримання відповідних документів. Це означає, що&nbsp;&nbsp; майже 3 мільйони українських підприємців не йшли до реєстраційних служб, які вже ліквідовані, не стояли в чергах, не платили хабарі. І це ті реальні результати, які можна сьогодні&nbsp; пред'явити кожному українцю. Не розповідати про якісь ефемерні реформи, а говорити про&nbsp; конкретний результат, який досягнуло Міністерство юстиції, парламент, уряд і ми всі&nbsp; з вами разом як влада, які об'єдналися по хорошій реформі. Тому в цьому році ми поставили в свій пріоритет перевести всі&nbsp; сервіси щодо реєстрації бізнесу в он-лайн-режим,&nbsp; так самі всі сервіси, які стосуються народження, одруження, зміни прізвища перевести так&nbsp; само в он-лайн-режим. Я можу вас проінформувати, що 20 тисяч українських сімей скористалися&nbsp; послугою Міністерства юстиції про отримання свідоцтва&nbsp; про народження в РАГСі і про реєстрацію шлюбу через онлайн і замовлення відповідного місця і дати реєстрації. Це конкретні люди, які не платили хабарі, які скористалися європейським сервісом без папірців, без черг і без&nbsp; хамства державних чиновників. Тому я&nbsp; звертаюся до українських парламентарів.</p>
<p>Міністерство юстиції визначило чіткий план&nbsp; щодо тих змін, які ми плануємо зробити в цьому році в сфері удосконалення сервісів по реєстрації бізнесу нерухомості, в сфері надання безоплатної правової допомоги&nbsp; українським громадянам, які не мають можливості на платного адвоката, в сфері реформування системи тюрем, яка у нас є радянською системою.</p>
<p>Прошу, шановні колеги народні депутати,&nbsp; долучатися до цих наших ініціатив і робити конкретні зміни, які стосуються кожного українця. Дякую за увагу. Слава Україні!</p>
<p>&nbsp;</p>
<p>&nbsp;ГОЛОВУЮЧИЙ. Дякую.</p>
<p>Шановні колеги, я просив би вашої уваги. Виступав міністр юстиції з інформацією, яку народні депутати запросили. Але увага, я бачу, є максимальна, да. Виступав міністр, міністр юстиції.</p>
<p>Перший заступник міністра освіти і науки Інна Романівна Совсун. Ви ж знаєте, що, якщо є… Будь ласка, виступайте. Був запит письмовий депутатів. Зараз будуть відповіді на запитання. Потім 30 хвилин на запитання. Прошу.</p>
<p>&nbsp;</p>
<p>10:24:50</p>
<p>СОВСУН І.Р.</p>
<p>Доброго дня, шановні народні депутати. На жаль, вчора і сьогодні міністр освіти і науки Сергій Квіт перебуває у відрядженні в Харкові на нараді з керівниками обласних управлінь освіти, яка була давно запланована. Тому сьогодні замість нього на питання, які задали народні депутати, буду відповідати я. І сподіваюся, зможу відкрити максимально ті питання, які турбують і народних депутатів, і українське суспільство загалом.</p>
<p>Перше питання, яке до нас надійшло від фракції "Народного фронту", стосується питання якості та закупівлі підручників. Перше, що треба сказати. Безперечно, проблеми з підручниками є дуже комплексними і багаторічними. Першочергово проблема стосується якості підручників. Діти, їх батьки постійно скаржаться на те, що підручники не цікаві для дітей в ХХІ сторіччі, що вони сповнені анахронічних прикладів, які відірвані від сучасного життя, і більше того, базовані на методиках і підходах, котрі ніяк не спонукають до навчають, не схоплюють дитячу увагу.</p>
<p>Ці проблеми, безперечно, накопичувалися роками. Це не одномоментно з'явилася ця проблема. І сьогодні вона стає дедалі більше чутною через те, що зростає роль громадянського суспільства, дедалі вагомішими стають голоси батьківської спільноти. Це питання набуває особливої значущості. Звичайно, це питання ми визнаємо і говоримо про те, що необхідна тривала системна робота для вирішення цієї проблеми. В 15 році системні проблеми з якістю підручників посилилися фінансовими проблемами. Гроші з Державного бюджету на підручники було виділено лише наприкінці літа і лише половину від необхідної суми. Передбачалося, що другу половину грошей на підручники будуть виділятися з місцевих бюджетів. У зв'язку з необхідністю проведення тендерних процедур, доставку підручників по факту було здійснено з<a name=_GoBack></a> запізненням в декілька місяців в грудні 2015 року.</p>
<p>Хочу зауважити, що попри вимушену затримку з друком та доставкою підручників завдяки прозорим тендерним процедурам, попри загальну інфляцію та подорожчання паперу ми змогли зекономити 80 мільйонів порівняно з тим, що було заплановано. До прикладу, виходячи з показників минулого року, планувалося, що підручник для 4 класу буде коштувати 34 гривні. Після торгів ми вийшли на суму 24,9 гривень, тобто фактично завдяки прозорій тендерній процедурі майже на третину скоротилася очікувана вартість підручника, що є позитивом, особливо в цій економічній ситуації, в якій ми перебуваємо. Зекономлені 80 мільйонів були скеровані на місця в рамках освітньої субвенції на закупівлю підручників в цьому році.</p>
<p>Для того, щоби уникнути проблем з замовленням підручників в 16-му році і, головне – покращити якість підручників, які будуть потрапляти до шкіл, у 15-му році було затверджено нове положення про конкурс підручників.</p>
<p>Які основні зміни відбулися в конкурсному відборі в процедурі конкурсного відбору? По-перше, на відміну від всіх попередніх років на конкурс можна буде подаватися не лише видавництвам, а і окремим авторам, тому що дозволено подавати рукописи підручників. Це означає, що ми дозволимо, це дозволить нам розширити перелік авторів, які беруть участь в написанні підручників. Тому що ця проблема існувала дуже давно, що дуже обмежена кількість авторів мала контракти, мала контакти з видавництвами і вони з року в рік писали дуже схожі за змістом і візуальним зображенням підручники. Ми сподіваємося, що в наступному році, в цьому році, перепрошую,&nbsp; ми зможемо розширити коло авторів підручників.</p>
<p>По-друге, розроблено окремі вимоги до експертів, які будуть перевіряти підручники. Тому що знову ж таки була проблема, коли експерти невідповідально ставилися до оцінки підручників і через це знову виникали проблеми з якістю підручників.</p>
<p>По-третє, суттєво розширено права вчителів та шкіл на вибір підручників. Безпосередньо вчителі зможуть визначати, які підручники є найкращими, які підручники вони вважають найкращими для роботи зі своїми учнями.</p>
<p>5 лютого було оголошено проведення конкурсного відбору підручників. Сам конкурс стартував 8 лютого. Очікується, що конкурс буде завершено в травні, і одразу після того буде оголошено тендер на закупівлю підручників. Зважаючи на те, що на тендер необхідно два-три місяці це дозволяє говорити про те, що на вересень підручники для восьмого класу будуть доставлені до школи.</p>
<p>Також хочу окремо зазначити, що законопроект, який приймався щодо безкоштовних підручників, був підписаний Президентом, це означає, що ми можемо говорити про оголошення тендеру в травні або&nbsp; на початку червня місяця, для того щоб убезпечити вчасну доставку підручників в 16-17-му навчальному році.</p>
<p>Друге дуже болюче питання, яке піднімають народні депутати і суспільство, це питання фінансування професійно-технічної в 16-му році.</p>
<p>Поточні дані, які ми зібрали, говорять про таке. Станом на сьогодні повністю профінансовані заклади профтехосвіти в десяти областях. То десять областей повністю перекрили січень місяць. Не профінансовано… не передбачено фінансування взагалі на 31 профтехзаклад з-поміж 800, які функціонують в країні. Також не профінансовано додатково ще 75 професійно-технічних навчальних закладів. Ви знаєте, що Верховною Радою&nbsp; було прийнято закон, котрий повинен врегулювати це питання. Зараз очікується рішення Президента&nbsp; щодо підписання цього закону.</p>
<p>Окрім того, 4 лютого Кабінет Міністрів ухвалив постанову номер 41 про внесення змін до Постанови Кабінету Міністрів від 16 вересня номер 727 для того, щоби спрямувати 500 мільйонів з стабілізаційної дотації до місцевих бюджетів для того, щоб покрити нестачі в забезпеченні профтехосвіти. В середу відбулося засідання бюджетного комітету, де було підтримано це рішення Кабінету Міністрів, і одразу після підписання рішення відповідним комітетом будуть скеровуватися гроші на місця, для того щоб вже зараз перекрити… забезпечити фінансування там, де були проблеми.</p>
<p>Третє питання. Дуже болюче, дуже сенситивне для суспільства, питання проведення ЗНО в 16-му році. Я думаю, що ви всі пам'ятаєте, що наприкінці липня, за тиждень до завершення вступної кампанії минулого року було раптово розпочато слідство проти&nbsp;&nbsp; Українського&nbsp; центру оцінювання якості освіти. Вилучено всі сервери, все програмне забезпечення, що на той момент створило перепони в завершенні вступної компанії, які, на щастя, вдалося успішно вирішити. Але, звичайно,&nbsp; це створило&nbsp; систему кризу в Українську&nbsp; центрі оцінювання якості освіти.</p>
<p>Водночас&nbsp; хочу нагадати, що ЗНО справедливо вважається&nbsp; найуспішнішою реформою за весь час незалежності України. Робота центру, забезпечення системи ЗНО&nbsp; користується заслуженою довірою суспільства. І станом на вересень місяць ситуація, в якій опинився Українській&nbsp; центр оцінювання якості освіти і Міністерство&nbsp;&nbsp; освіти і науки, було абсолютно нетиповою і дуже-дуже складною. І, безперечно, чимало людей&nbsp;&nbsp; говорило, озвучували побоювання, що&nbsp; провести&nbsp;&nbsp; ЗНО в&nbsp; 16-му році&nbsp; не вдасться.</p>
<p>Окрім того, наклалися складніші системніші проблеми&nbsp; в українському центрі. Першочергово, про що варто&nbsp; говорити, про те, що дуже тривалий час робота і проведення ЗНО недофінансовувалося. Фактично&nbsp; фінансувалося&nbsp; безпосереднє проведення ЗНО, не фінансувалося оновлення&nbsp; комп'ютерного забезпечення, не фінансувалась в достатній мірі оплата праці&nbsp; працівників Українського центру.&nbsp; Безперечно, це спричинило систему&nbsp; кризу&nbsp; в&nbsp; Українському центрі оцінювання якості освіти.</p>
<p>Що було зроблено нами&nbsp; спільно з новим керівництвом Українського центру? Я хочу зауважити, що було&nbsp; змінено&nbsp; фактично все керівництво Українського&nbsp; центру, було змінено директора, було&nbsp; змінено&nbsp; трьох заступників в Українському центрі оцінювання якості освіти, котрі взялися до вирішення проблеми&nbsp; ЗНО 2016 року.&nbsp; В першу чергу ще минулого року восени було прийнято рішення&nbsp; і внесено&nbsp; зміни до&nbsp; Закону про державний бюджет, прийнято&nbsp; окрему Постанову Кабміну про те, щоб виділити додатково&nbsp; 10 мільйонів гривень на забезпечення&nbsp; роботи Українського центру оцінювання якості&nbsp; освіти. Що вдалося завдяки&nbsp; цим&nbsp; грошам, які вчасно були виділені ще&nbsp;&nbsp; в кінці минулого року? Першочергово було оновлено матеріально-технічну&nbsp; базу&nbsp; українських регіональних&nbsp; центрів оцінювання якості освіти. Повторюсь, вона фактично не оновлювалась роками, фактично&nbsp; більшість&nbsp; обладнання було&nbsp; закуплено&nbsp; в&nbsp; 2008-2009 році, коли тільки запускалось зовнішнє&nbsp; незалежне оцінювання.&nbsp; І, безперечно, станом на&nbsp; 2015 рік воно потребувало дуже серйозного оновлення.&nbsp;</p>
<p>Другі проблеми - які були пов'язані з військово-політичною ситуацією в країні. Було втрачено фактично 2 регіональних центри: Донецький регіональний центр оцінювання якості освіти та Кримський регіональний центр оцінювання якості освіти, - котрі з очевидних причин припинили свою роботу, і ми вимушені були переносити фактично, а фактично з нуля створювати регіональні центри в Слов'янську. Це Донецький регіональний центр і створений новий регіональний центр оцінювання якості освіти в Херсоні.</p>
<p>Знову ж таки, завдяки виділеним грошам в кінці минулого року вдалося забезпечити фінансування цих регіональних центрів і запустити їхню роботу, тому що ці проблеми були дуже серйозними. Ці центри повинні були забезпечувати проведення ЗНО в трьох областях, і, вочевидь, нам необхідно було запускати їхню роботу. І нам, на щастя, це вдалось і з допомогою бюджетних коштів, і з допомогою окремих залучених донорських коштів.</p>
<p>Окремо варто відзначити, що в листопаді місяці також було прийнято Постанову про підвищення зарплат працівників українського центру.</p>
<p>Знову ж таки, якщо ми говоримо про боротьбу з корупцією, безперечно, ЗНО є дуже важливим елементом боротьби з корупцією в системі освіти на моменті вступу до вищих навчальних закладів. То ми повинні розуміти, що люди, котрі виконують цю важливу функцією боротьби з корупцією, повинні отримувати достойну зарплату.</p>
<p>На жаль, роками зарплати в українському центрі не піднімалися. Тому поставало дуже серйозне питання кадрове: люди не хотіли йти працювати на таку відповідальну посаду… на такі відповідальні посади, не маючи достатнього забезпечення. Прийнята постанова Кабміну дозволила вирішити це питання - і підвищити зарплати в українському і регіональному центрах.</p>
<p>Отже, на сьогодні, що ми маємо. Хочу запевнити народних депутатів і суспільство в цілому, що на сьогодні ЗНО 2016 року вийшло на нормальний план підготовки. Тобто відповідно до календарного плану, який затверджений, ми зараз вкладаємося в ті терміни, які були визначені.</p>
<p>Першого лютого розпочалася реєстрація на зовнішнє незалежне оцінювання. На той момент була відповідно вже узгоджена, підготовлена нормативно-правова база, було відновлено програмне забезпечення, тому що це теж була дуже велика проблема. Всі читали, знають з різних джерел інформації, що було вилучено сервери, було вилучено програмне забезпечення, ми працювали зі слідством для того, щоб ця програма забезпечення,&nbsp; серверне забезпечення було повернути до українського центру, було запущено систему реєстрації в цьому році.</p>
<p>Третє - і це новація цього року, - ми також ведемо підготовку до проведення апробації нового формату завдань з іноземних мов. Ви знаєте, що ЗНО проводиться, в тому числі з іноземних мов. Більшість випускників шкіл вибирають англійську мову. Проблема є в тому, що ЗНО на сьогодні перевіряє тільки два вида мовленнєвої діяльності. ЗНО не перевіряє розмовну мову, і не перевіряє&nbsp; на скільки людина сприймає текст на слух. І в цьому році принаймні питання аудіювання, сприйняття на слух тексту іноземною мовою, буде апробуватися для того, щоби спробувати в наступних роках уже цю частину перевірки мовної компетенції так само включити.</p>
<p>Окремо хочу зазначити, це питання піднімалось в середу на засіданні Комітету з питань науки і освіти, що попри те, що ми на 16 відсотків збільшили фінансування українського центру в цьому році,&nbsp; нам все рівно бракує грошей на оплату праці залучених працівників. Про що йдеться. До проведення ЗНО залучаються тисячі вчителів, викладачів по всій Україні, котрі безпосередньо знаходяться в аудиторіях, в шкільних класах, і безпосередньо адмініструють проведення ЗНО. І окремо там, де є відкриті блоки питань, вони перевіряють завдання. І безперечно ці люди для того, щоб вони нормально виконували свою роботу, так само повинні отримувати достойне відшкодування. Ми сподіваємося, що кошти на це буде знайдено.</p>
<p>Третє питання… Перепрошую, четверте питання стосується нового проекту Закону України "Про освіту", який вчора було прийнято рішення відправити на повторне перше читання до комітету. Це рішення було погоджено між міністерством і комітетом, що є якісь речі, які можна вдосконалити&nbsp; і покращити в законопроекті перед тим, як його кінцево виносити до зали парламенту. Якщо говорити про основні переваги цього закону про освіту порівняно з тим, що ми мали до цього. Першочергово і безпосередньо це та зміна, котра викликає найбільше дискусій, але зміна, в якій ми переконані і переконані всі міжнародні експерти, яких ми залучаємо до цього, і міжнародний досвід це показує, перша зміна – це запровадження 12-річної школи.</p>
<p>Я розумію, що питання дискусійне. Але, разом з тим, ми готові доводити і переконувати, що,&nbsp; якщо рухаємося в напрямку Європи, якщо дивитися&nbsp; на європейський досвід, то наша одинадцятирічна&nbsp; школа, звичайно, викликає запитання. І, безперечно, нам потрібно&nbsp; розширювати, подовжувати&nbsp; термін навчання в школі, і для того, щоб&nbsp; забезпечити… для того, щоб&nbsp; забезпечити профілювання на рівні старшої школи, і для того щоб&nbsp; частково зменшити навантаження на учня і збільшити його&nbsp; права у&nbsp; виборі предметів у старшій&nbsp; школі.</p>
<p>А наступна важлива новація - це запровадження, визнання&nbsp; різних видів здобуття освіти: формальної, неформальної, інформальної.</p>
<p>І таким чином, люди, котрі здобувають певні знання, певні навички за межами формальної освіти, зможуть верифікувати ці знання, підтверджувати свої&nbsp; кваліфікації в системі&nbsp; формальної освіти.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; хвилина, завершуйте.</p>
<p>&nbsp;</p>
<p>СОВСУН І.Р.</p>
<p>Важливим елементом&nbsp; зміни є запровадження&nbsp; незалежної сертифікації&nbsp; вчителів. Передбачається, що незалежна&nbsp; сертифікація, котра буде&nbsp; добровільною буде надавати&nbsp; право на щомісячну&nbsp; доплату до заробітної плати, тобто ті вчителі, котрі погодяться на те, щоб пройти&nbsp; добровільну сертифікацію, довести&nbsp; &nbsp;свій вищий рівень підготовки, зможуть розраховувати на&nbsp; додаткову надбавку&nbsp; до зарплати. Я думаю, що&nbsp; інші новації Закону "Про освіту" будуть ще детально&nbsp; обговорюватися.</p>
<p>Якщо будуть якісь питання, готова відповісти. Дякую за увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, виступи завершені. 30 хвилин на запитання&nbsp; і відповіді. Звертаю вашу увагу: хвилина&nbsp; на&nbsp;&nbsp; запитання&nbsp; і дві хвилини на відповідь. Прошу&nbsp; всіх дотримуватись регламенту. Підготуйтесь,&nbsp; будь ласка, до запису на запитання до уряду. Будь ласка. &nbsp;</p>
<p>Виступ, народний депутат Ванат. Будь ласка, Петро Михайлович.</p>
<p>&nbsp;</p>
<p>10:41:39</p>
<p>ВАНАТ П.М.</p>
<p>У мене запитання до замміністра освіти. Скажіть, будь ласка, яку&nbsp; роль буду відігравати міністерство у зв'язку з тим, що ПТУ передані&nbsp; на місцевий рівень? Будь ласка.</p>
<p>&nbsp;</p>
<p>10:42:00</p>
<p>СОВСУН І.Р.</p>
<p>Наразі&nbsp; міністерство підтримало Постанову Кабінету Міністрів, яка стосувалася того, що необхідно забезпечити&nbsp; вже зараз фінансування тих закладів профтехосвіти, які опинилися в ситуації катастрофічного недофінансування. 500 мільйонів, ми сподіваємося, що наступного року вже піде… перепрошую, наступного тижня піде на місця для забезпечення їхньої роботи.</p>
<p>Так само ми очікуємо рішення Президента щодо законопроектів, які були прийняті тут, у Верховній Раді,&nbsp; щодо системного забезпечення фінансування професійно-технічної освіти.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Южаніна Ніна Петрівна.</p>
<p>&nbsp;</p>
<p>10:42:40</p>
<p>ЮЖАНІНА Н.П.</p>
<p>Доброго&nbsp; дня! У мене&nbsp; запитання до міністра юстиції. Шановний пане міністре, ви багато розповіли про створення і роботу реєстрів, про автоматизацію багатьох процесів, і це справді так. Але чи ви знаєте, що зараз величезна проблема в країні? І скажіть, будь ласка, що це відбувається з інформаційною базою? У Державному реєстрі речових прав на нерухоме майно відсутня інформація щодо об'єктів там нежитлової нерухомості, навіть&nbsp; яка була придбана у 1999-1998 роках. Зараз всі колеги народні депутати отримали запити з податкових органів підтвердити право власності на&nbsp; нерухоме майно. Тобто всі депутати і інші держслужбовці, які подавали декларації, мають віднести у податковий орган копії документів, які підтверджують право власності. Чи … взагалі це неможливо, тому що Державна податкова інспекція не відповідає за збереження даних документів….</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка, Ніна Петрівна, 20 секунд.</p>
<p>&nbsp;</p>
<p>10:43:53</p>
<p>ЮЖАНІНА Н.П.</p>
<p>І саме головне: куди зникла вся інформація?</p>
<p>Чому всі бояться задавати питання: де інформація щодо прав на нерухоме майно? Її немає в Державному реєстрі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Відповідайте, будь ласка, 2 хвилини.</p>
<p>&nbsp;</p>
<p>10:44:10</p>
<p>ПЕТРЕНКО П.Д.</p>
<p>Дякую, Ніна Петрівна, за запитання.</p>
<p>Інформую вас. Державний реєстр речових прав як інформатизована електронна система почав працювати в 2011 року. До цього часу в Україні існувала система реєстрації прав власності на нерухоме майно такого ще радянського зразка – в кожному місті було своє БТІ, в паперових носіях робили реєстрацію, кожне БТІ собі встановлювало свої правила реєстрації і фактично всі ті реєстраційні дії, які проводилися з 90-х років до 2011 року на паперових носіях, вони зберігаються в комунальних підприємствах Бюро технічної інвентаризації.</p>
<p>В 2011 році, коли держава централізувала ведення реєстру, сформувала відповідну базу і тоді, до речі, Мін'юст забрав всю монополію на повноваження по реєстрації, це, я вважаю, неправильно, була зроблена дуже правильна річ – був створений єдиний реєстр речових прав. Але комунальні підприємства БТІ і місцеві органи влади не виконали зобов'язання, які передбачені були в законах декілька разів для них про передачу інформації по операціям, які були в 90-х роках зроблені з нерухомим майном. Тому на сьогоднішній день в реєстрі речових прав є весь обсяг інформації, починаючи з 2011 року по новоствореному майну нерухомому, тобто всі новобудови, які були введені в експлуатацію з 2011 року, є в реєстрі і по всім операціям купівлі-продажу по будь-якому майну, які проводилися з 2011 року.</p>
<p>Я розраховую, що те, що ми передали місцевим органам влади зараз повноваження по веденню реєстрів і надання сервісів, їх спонукає до того, щоб вони наповнили реєстри своїми даними від їхніх БТІ. Зараз дуже багато бюро технічної інвентаризації акредитуються і стають так само суб'єктами надання сервісів. Тому з реєстру нічого не зникло. Реєстр знаходиться в процесі наповнення, і цей процес є еволюційним.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Ляшко Олег Валерійович.</p>
<p>&nbsp;</p>
<p>10:46:26</p>
<p>ЛЯШКО О.В.</p>
<p>Олег Ляшко, Радикальна партія. У мене запитання до Прем’єр-міністра України Арсенія Яценюка.&nbsp; Два запитання.</p>
<p>Я пам'ятаю, ви обіцяли за результатами&nbsp; січня-лютого місяця використання газу переглянути обсяги споживання.&nbsp; Адже пільгова норма 1200 кубів на 6 місяців – час показав, що це недостатньо, люди не вкладаються в цю пільгову норму. Я хотів би знати, коли буде виконана ця&nbsp; обіцянка, і уряд збільшить пільгову норму споживання газу для громадян України. Особливо це величезна проблема у сільській місцевості, де людина собачу будку за 200 кубів не&nbsp; оплатить у місяць, не кажучи вже за хату.</p>
<p>І друге питання. Я знаю, за січень-місяць дуже суттєве перевиконання доходів Державного бюджету,&nbsp; зокрема акцизу від тютюнових, від горілчаних виробів. Чи не вважаєте ви за можливе&nbsp;&nbsp; підняти радикально&nbsp; мінімальну заробітну плату і&nbsp; пенсію? На цей рік заплановано&nbsp; 12 відсотків, Радикальна партія наполягає – мінімум&nbsp; 20 відсотків по року має бути підвищена заробітна…</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>10:47:40</p>
<p>ЯЦЕНЮК А.П.</p>
<p>Шановний Олег Валерійович, дякую за ваше запитання. Нагадаю, що початково була наступна пропозиція. Коли ми запроваджували соціальну норму для населення, то була пропозиція така: 200 кубічних метрів кожен місяць на опалювальний сезон. Потім після, до речі, наших з вами спільних зустрічей було прийнято рішення&nbsp; про те, щоби дати по 200 кубічних метрів не на безпосередньо місяць, а 1000&nbsp; відповідно&nbsp; 200 кубічних метрів&nbsp; на весь сезон, щоб люди самостійно могли визначатися тоді, коли більше споживати газу і коли менше споживати газу.</p>
<p>Зараз ми проводимо калькуляцію по обсягам споживання газу, тому що січень-місяць був дуже холодний, грудень був теплий, і зараз ви бачите, що ситуація також по температурі в принципі сприятлива для зменшення споживання природнього&nbsp; газу.</p>
<p>Ми пройдемося повністю по всім областям і по всім категоріям споживачів для того, щоб визначитися: чи необхідно добавляти, чи&nbsp; ми вкладемося в соціальну норму 1200 кубічних&nbsp; метрів газу. Я вас про це і членів парламенту окремо проінформую.</p>
<p>Хочу ще раз нагадати, що 5,5 мільйонів громадян України отримують сьогодні субсидії. І я думаю, що ви їздите і часто зустрічаєтеся з виборцями</p>
<p>Та антитарифна істерія, яка була, вона не відповідала дійсності. Тому що інститут субсидій дійсно запрацював. Його треба буде певним чином удосконалювати. Але ті люди, які потребують допомоги від держави, вони її отримують. За результатами опалювального сезону, за результатами січня місяця, і ми прорахуємо повністю всю інформацію з приводу споживання по категоріям споживачів. Я вас проінформую про те, чи є можливість, чи немає можливості додати, і чи є доцільність. Але основне – всі отримають субсидії. І не залежно від того, яка норма споживання соціальної, той, хто має низьким дохід, він покриває свої тарифні рахунки за рахунок Державного бюджету України.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат… Арсеній Петрович, по індексації ще запитання. Да, будь ласка, відповідайте.</p>
<p>&nbsp;</p>
<p>10:50:04</p>
<p>ЯЦЕНЮК А.П.</p>
<p>Шановний Олег Валерійович, щодо індексації грошових доходів населення. Минулий рік, я доповідав парламенту під час звіту парламенту, я відверто визнаю, що в економіці було багато проблем. І одна з основних проблем – це була дужа висока інфляція. Тобто 43 з гаком відсотка інфляції, яка пов'язана і з економічною ситуацією, і з обвалом національної грошової одиниці, і з адміністративними тарифами, і з енергетичними тарифами. Ми в минулому році спільно у вересні місяці з парламентом прийняли рішення про індексацію на 13 і 19 відсотків відповідно. Це все рівно не скомпенсувало ріст цін. Яка ціль у нас в поточному році? В поточному році, у першу чергу, необхідно зберегти цінову стабільність. Тобто для нас якір інфляції, – це те, за що повинен відповідати Кабінет Міністрів, – 12 відсотків. Об'єктивно, що цей якір інфляції прив'язаний до десятка параметрів. Перше і основне – це курс національної грошової одиниці. І я сподіваюся, що Національний банк буде робити все для того, щоб у країні була валютно-грошова стабільність. Але щоб Національному банку це вдалося зробити, нам необхідно знаходитись в програмі з нашими західними партнерами, в тому числі, в програмі з Міжнародним валютним фондом. І приймати ті рішення, під якими підписався Президент України, під якими підписався прем'єр. І відповідно, затверджені програмою дій Кабінету Міністрів. Тому ми збільшуємо у поточному році соціальні стандарти саме, так само, на 12 відсотків для того, щоби скомпенсувати ріст цін і тарифів. Я буду вам відверто казати, зараз на даному етапі у нас додаткового ресурсу немає. У зв'язку з суттєвим падінням цін на нафту, у зв'язку з суттєвим обвалом світових цін на основні експортні позиції України нам буде дуже-дуже складно виконати державний бюджет. Як і в минулому році заявляю, якщо виконання державного бюджету буде краще, ніж ми очікували, це означає, що ці кошти ми направимо на соціальні виплати. Але основне, з чим я хотів би до вас звернутися і сказати вам, реальне джерело, з якого ми можемо збільшити соціальні…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ЯЦЕНЮК А.П. … з якого ми можемо збільшити соціальні стандарти і реально і профінансувати армію, і почати фінансування програм по зайнятості населення і по створенню робочих місць – це півтора мільярда американських доларів, які арештовані і знаходяться в Ощадному банку України, але по яким немає протягом 2 років судового рішення про конфіскацію.&nbsp;</p>
<p>Я прошу органи прокуратури і всю українську правоохоронну систему накінець-то довести цю справу до кінця, конфіскувати ці активи. Ми зразу їх зарахуємо в державний бюджет країни. І прошу у парламенту підтримки щодо прийняття окремого закону для того, щоби спростити органам прокуратури виконання їхньої функції щодо конфіскації цих коштів. Ми рік звертаємося до всіх відповідних правоохоронних органів з тим, щоби був судовий вирок і ці кошти були конфісковані.</p>
<p>І дуже прошу членів парламенту підтримати позицію уряду прийняти окремий закон, гроші – в бюджет, тоді у нас є додаткові джерела на зайнятість, на робочі місця, на соціалку і на основне – на армію.</p>
<p>&nbsp;</p>
<p>ГОЛОВУЮЧИЙ. Будь ласка, Костянтин Яринич.</p>
<p>&nbsp;</p>
<p>10:53:38</p>
<p>ЯРИНІЧ К.В.</p>
<p>Доброго дня, шановні колеги. У мене запитання до міністра охорони здоров'я Сандро Квіташвілі. Як ми бачимо, у нас реформа медицини, медичної галузі так і не почалася. І всі сподівання у нас, не маючи стратегії, затвердженої не на рівні Комітету охорони здоров'я, не на рівні парламенту. У нас все-таки сподівання на законопроект, який говорить про автономізацію лікувальних закладів. Цей законопроект ще не дійшов до сесійної зали. Але ж все-таки без стандартів та затверджених протоколів надання медичної послуги ми не можемо рухатися навіть з питанням, вирішеним питанням про автономізацію.</p>
<p>Тому в мене питання просте. Коли у нас будуть протоколи та стандарти лікування? І друге питання. Коли ми впровадимо вже механізм оцінки медичної послуги? Дякую.</p>
<p>&nbsp;</p>
<p>10:54:43</p>
<p>КВІТАШВІЛІ&nbsp; О.</p>
<p>Спасибо за вопрос. У нас каждый год делается… Но вообще в стране существуют протоколы лечение, и принципе система охороны здоровья работает по этим протоколам. Но нам нужны современные протоколы и ассоциации, профессиональные группы, которые разрабатывают протоколы, они каждый месяц приносят новые в МОЗ. Только в 15-м году мы утвердили 20 новых протоколов. И, если посмотреть общее количество, то к 1 марта у нас будет около 60 новых современных протоколов лечения. Это совершенные протоколы, которые европейские, современные, и дают возможность все делать, расчеты.</p>
<p>На счет расчетов услуг. Несколько месяцев назад хорватская компания ……… выиграла конкурс по разработке расчетов по TRG, группам TRG-услуг. И параллельно у нас работает рабочая группа по расчетам базисного пакета услуг, который гарантировано… пакета услуг. И готов прийти на комитет и презентовать вам весь план: и финансовый план, и план действия, который у нас разработан. Мы не останавливались. Мы ждем принятия законов. Но мы не останавливали работу, так что у нас в принципе все наработки уже готовы. Я был бы очень рад прийти и вам это презентовать. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Ігор Шурма, "Опозиційний блок".</p>
<p>&nbsp;</p>
<p>10:56:16</p>
<p>ШУРМА І.М.</p>
<p>Ігор Шурма, "Опозиційний блок". Шановний Арсенію Петровичу, в мене до вас запитання, прошу послухати.</p>
<p>У нас&nbsp; сьогодні працює&nbsp;&nbsp; дев'ятнадцятий міністр&nbsp; охорони здоров'я&nbsp; за часів незалежної України. У кожного міністра охорони здоров'я&nbsp; є своя реформа, і все дуже закінчується швидко. Минулого&nbsp; разу ви відповідали, що&nbsp; покладаєте великі&nbsp; надії при реформуванні, голосування Закону&nbsp; про загальнообов'язкове&nbsp; державне соціальне медичне страхування. тут&nbsp; же Міністерство&nbsp; охорони здоров'я&nbsp; сказало, що цей законопроект&nbsp; є не на часі.&nbsp; Вчора була зустріч з експортами ВОЗ, які&nbsp; сказали: без затвердження офіційно державного документу&nbsp; концепція або стратегія&nbsp; розвитку&nbsp; національної системи охорони здоров'я розглядати будь-які законопроекти є недоцільним. Міністерство&nbsp;&nbsp; охорони здоров'я&nbsp; не винесло&nbsp; на засідання Кабміну таку концепцію.</p>
<p>У мене&nbsp; є&nbsp; два запитання. Коли буде&nbsp;&nbsp; затверджена Кабінетом Міністрів&nbsp; концепція, щоб це&nbsp; була дорожньої картою? Раз. І прошу заслухати&nbsp; роботу&nbsp; Міністерства охорони здоров'я&nbsp;&nbsp; по впровадженню Закону про екстрену медичну допомогу.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>10:57:36</p>
<p>ЯЦЕНЮК А.П.</p>
<p>Вельмишановний пане Шурма, Концепція реформування системи охорони здоров'я&nbsp; була&nbsp; запрезентована міністром охорони здоров'я&nbsp; на Національній раді реформ під головуванням&nbsp; Президента України.</p>
<p>Щодо законодавства, яке необхідно прийняти. Я пригадую нашу дискусію останній раз, яка була в стінах парламенту і в кулуарах парламенту,&nbsp; і звертаюсь до вас з проханням наступним. Нам треба знайти порозуміння між урядом і профільним комітетом, шановним профільним комітетом,&nbsp; в необхідності того, що це законодавство&nbsp; треба приймати. Я знаю, що там є декілька законів, які&nbsp; в тому числі&nbsp; розроблені народними депутатами України.&nbsp; Якщо народні депутати України&nbsp; вважають, що&nbsp; їхні закони кращі, то&nbsp; уряд&nbsp; їх підтримує.&nbsp; Для мене основне сьогодні – це проведення реальної реформи в системі охорони здоров'я. В Конституції написано&nbsp; про те, що медицина в Україні безкоштовна. На&nbsp; жаль, це&nbsp; залишилося і є тільки на папері. І тому наша система і наша&nbsp; реформа охорони здоров'я&nbsp;&nbsp; повинна бути наступна.&nbsp; Держава забезпечує мінімальний гарантований рівень за державні кошти. Все, що вище, ми вводимо державну страхову медицину.&nbsp; Для цього необхідно, ще&nbsp; раз, відмовитися від койка-мест, протокол лікування, до протоколу вартість такого лікування, для того щоб обраховувати цю послугу. І треба, щоб орієнтувалася система охорони здоров'я в своєму фінансуванні на пацієнта і на його захворювання. Чим швидше ми це зробимо, пане Шурма, ми про це вже говоримо в країні років 10, як і багато, про що ми говорили. І як тільки вибори починаються, всі вибігають і кричать про безкоштовну медицину. Ми повинні чесно сказати: держава в стані забезпечити мінімальний і гарантований рівень медичних послуг, все, що вище, – державна страхова медицина.</p>
<p>&nbsp;Я прошу членів парламенту, і я даю вказівку відповідно членам уряду, давайте почнемо цей процес і приймати ці закони. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Андрій Шинькович, "Блок Петра Порошенка".</p>
<p>&nbsp;</p>
<p>10:59:37</p>
<p>ШИНЬКОВИЧ А.В.</p>
<p>Дякую. В мене 2 коротких запитання до Міністерства освіти.</p>
<p>Шановна Інна Романівна, при всій повазі до того, що ви робите. Але ви в своїй інформації повідомили про профтехосвіту як про заклади. А я хочу вам сказати, що там є люди, які навчаються і люди, які там працюють.</p>
<p>Для прикладу, Хмельниччина. Два місяці понад 500 працівників профтехосвіти не отримують зарплату. 2 місяці понад 500. Більше 100 дітей, які на повному утриманні не мають коштів на харчування. Більше 2 тисяч студентів профтехосвіти не отримують мізерну, але стипендію, для багатьох для них це єдине джерело.</p>
<p>Тому я вас дуже прошу, ви, коли вносите певні пропозиції і, коли ви слово "децентралізація" розумієте як просто віддати, то ви, будь ласка, пропонуйте системні зміни з врахуванням того, що профтехосвітпа це взагалі стратегічна галузь.</p>
<p>І друге, дуже коротко. Харчування дітей в школі. Потрібно не просто віддати, так само децентралізацію зробити, сьогодні в одному районі, Білогірський район…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте, будь ласка, Шинькович, 10 секунд.</p>
<p>&nbsp;</p>
<p>11:00:52</p>
<p>ШИНЬКОВИЧ А.В.</p>
<p>… В Білогірський район 3 тисяч дітей, з них тільки 130 харчуються за державний кошт. Придумайте систему, давайте віддамо певну категорію обласній раді, іншу категорію районним радам, але систему має міністерство придумати. Прошу відповісти.</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>11:01:11</p>
<p>СОВСУН І.Р.</p>
<p>Дякую дуже. Першочергово хочу сказати, що, безперечно, питання профтехосвіти це питання, яке потребує системного рішення на якихось тимчасових… вирішення проблем, що горять. Для того, щоб системно вирішити питання, яке стосується професійно-технічної освіти, міністерством було розроблено законопроект про професійну освіту, котрий зараз знаходиться на розгляді в комітеті. ми дуже сподіваємося на те, що буде підтримка розвитку системи профтехосвіти тут в залі для того, щоб системно вирішити питання, які стосуються профтехосвіти. Тому що йдеться не лише про питання фінансування.</p>
<p>Не менш важливими є питання якості освіти, актуальності знань, які надаються&nbsp; в цих закладах. І ці всі питання підготовки, які спеціальності мають готуватися і так далі, і так далі. Питання є дуже комплексним і дуже складним. Безперечно зараз основна увага зосереджена довкола питання фінансування закладів профтехосвіти, довкола фінансування зарплат людей, які в них викладають або навчаються. На сьогодні міністерство підтримує ті зусилля, котрі спрямовані на забезпечення фінансування профтехосвіти, які здійснені і Кабінетом Міністрів, і Верховною Радою України. Сподіваємося, що це дозволить вирішити питання, яке є нагальним сьогодні.</p>
<p>Але хочу сказати, що для того, щоб глобально вирішити це питання, нам треба системно підійти до цього і розглянути новий Закон про професійну освіту. Тому що проблеми накопичуються і їх необхідно системно вирішувати, а не точково гасити пожежі.</p>
<p>Друге питання, яке стосується харчування дітей. питання&nbsp; харчування в вочевидь є чутливим і складним. І водночас ми повинні, вирішуючи це питання, так само не скочуватися до популізму.&nbsp; Є діти, котрі потребують харчування і вони забезпечені на сьогодні харчуванням. Є діти, котрі навіть маючи доступ до безкоштовного харчування не йдуть в їдальню, тому що вони не хочуть їсти&nbsp; те, що пропонується за ті гроші, які&nbsp; на сьогодні може виділити бюджет. Тому вочевидь питання потребує розгляду для того, щоб забезпечити ті категорії, котрі дійсно потребують цього харчування. І кроки в цьому напрямку Міністерством освіти, і Верховною Радою, і Кабінетом Міністрів&nbsp; здійснюється. Але питання не повинно…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Вознюк, "Народний фронт".</p>
<p>&nbsp;</p>
<p>11:03:30</p>
<p>ВОЗНЮК Ю.В.</p>
<p>Юрій Вознюк, "Народний фронт", Рівненщина. Моє запитання до віце-прем'єр міністра, міністра культури Вячеслава Кириленка. З'явилась інформація про те, що частину будівель та приміщень Софіївського Собору було передано в розпорядження, чи то у власність, Української Православної Церкви Київського Патріархату. Скажіть, будь ласка, як&nbsp; вдалося досягти безконфліктно цю передачу? І взагалі, чи це є правда? І яким чином далі&nbsp; буде існувати даний собор? Дякую.</p>
<p>&nbsp;</p>
<p>ГОЛОВУЮЧИЙ. Будь ласка…</p>
<p>&nbsp;</p>
<p>11:04:10</p>
<p>КИРИЛЕНКО В.А.</p>
<p>Дякую за це запитання.</p>
<p>Дійсно, до Міністерства&nbsp; культури звернулась Українська Православна Церква Київського Патріархату з тим, аби надати їм можливістьвпровадити богослужіння на території Національного заповідника&nbsp; "Софія Київська", на території храму так званого "Тепла Софія". Ми розглянули це звернення - і не знайшли підстав для того,&nbsp; аби його не задовольнити. <i>(Оплески)</i></p>
<p>Хочу наголосити, що&nbsp; богослужіння будуть відбуватися не на території, власне,&nbsp; Святої Софії, того великого&nbsp; храму, а на території Трапезної церкви, побудованої ХVIII століття. Ці богослужіння будуть&nbsp; відбуватися у повній відповідності із пам'ятко-охоронним законодавством. Всі вимоги пам'ятко-охоронного законодавства дотримано.</p>
<p>Більше того, "Софія" – це&nbsp; живий заповідник, там&nbsp; відбуваються художні виставки, мистецькі події, його відвідують люди. І від того, що там&nbsp; буде проводити і&nbsp; по певних днях, і&nbsp; святах богослужіння Українська Православна&nbsp; Церква Київського Патріархату, гірше "Софії" не буде.</p>
<p>Більше того, я хочу&nbsp; сказати, що це рішення, яке має надзвичайно велику вагу для української держави взагалі, бо вперше за&nbsp;&nbsp; останні 330 років українська церква&nbsp; повертається до Софії Київської, до того, як дивно і як не прикро, це було неможливим.</p>
<p>Тому всі пам'ятко-охоронні питання нами вирішені, і ми готові до будь-якого громадського&nbsp; моніторингу, а українофоби всіх мастей, які зараз піднімуть крик навколо цього питання, нехай заспокояться: український курс цього Кабінету Міністрів, і&nbsp; Міністерства&nbsp; культури, зокрема, є&nbsp; незмінний. Ми&nbsp; будемо відстоювати&nbsp; українські національні інтереси. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Юлій Мамчур, будь ласка, "Блок Петра Порошенка".</p>
<p>&nbsp;</p>
<p>11:06:25</p>
<p>МАМЧУР Ю.В.</p>
<p>Прошу передати слово колезі Сергію Соболєву.</p>
<p>&nbsp;</p>
<p>ГОЛОВУЮЧИЙ.&nbsp; Сергій Соболєв, "Батьківщина".</p>
<p>&nbsp;</p>
<p>11:06:31</p>
<p>СОБОЛЄВ С.В.</p>
<p>Шановні колеги, після вчорашньої події, я думаю, звертатися до уряду&nbsp;&nbsp; немає питань. Сьогодні вже&nbsp; 29-й день, який залишився для формування нової коаліції. Але питання є надзвичайне. Тому я звертаюся до правоохоронних органів і перш за все до воєнного прокурора пана Мамчура… Матіоса, вибачте!</p>
<p>У мене в руках знаходиться пластіна, це шоста пластіна, яка була відстрелена&nbsp; в зоні АТО, яка пробита з 50-и метрів звичайною кулею. Це пластини, які поступають так званою… "бронежилети", які поступають від "ТЕМП-3000", відбувається підміна цих пластин. І безпосередньо виявлені декілька десятків тільки відстрілених пластин, які пробиваються&nbsp; звичайною кулею.</p>
<p>Я прошу негайно розібратися з цим, бо в&nbsp; цих…</p>
<p>&nbsp;</p>
<p>ГОЛОВУЮЧИЙ. &nbsp;Я прошу, завершуйте.</p>
<p>&nbsp;</p>
<p>11:07:38</p>
<p>СОБОЛЄВ С.В.</p>
<p>… в цих умовах не достатньо просто виділяти кошти на армію. Ті, хто дозволяє собі поставляти собі такі пластіни, повинні сьогодні бути відстрілені разом з цими пластинами. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я прошу вважати військового прокурора інформацію як офіційний запит. Я сьогодні своїм листом звернуся до прокурора з тим, щоб негайно розпочати розслідування і в найкоротші строки поінформувати Верховну Раду України про результати розгляду цього питання.</p>
<p>Будь ласка, я прошу Апарат відповідно підготувати звернення негайно до військового прокурора. За зверненням Сергія Соболєва.</p>
<p>Дякую. Хтось може дати відповідь з цього питання? Будь ласка, Міноборони, Руснак Іван Степанович.</p>
<p>&nbsp;</p>
<p>11:08:40</p>
<p>РУСНАК І.С.</p>
<p>Дякую за питання.</p>
<p>Я прошу, дійсно, матеріали нам передати і уточнити, в яких підрозділах це виявлено, тому що тут можуть бути підрозділи Національної гвардії, Збройних Сил України, прикордонних військ і ми зразу почнемо питання вивчати. Дякую.</p>
<p>&nbsp;</p>
<p>ГОЛОВУЮЧИЙ. Я вам раджу, Міністерство оброни, зробити це швидше, ніж військовий прокурор. Будь ласка, вже, напевно, негайно треба розпочинати розслідування внутрішнє, чи підтвердиться це, чи ні, але треба це зробити дуже швидко.</p>
<p>Ідемо далі. Народний депутат Іллєнко Андрій, "Свобода".</p>
<p>&nbsp;</p>
<p>11:09:17</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>В мене питання до Прем'єр-міністра. Скажіть, будь ласка, ви як голова уряду, який отримав незадовільну оцінку від парламенту, якого, на жаль, при цьому не було відправлено у відставку, що є, звичайно нонсенсом з цієї точки зору, ви говорите, що ваш уряд системно бореться з олігархами і кажете, що він проводить реформи, які невигідні олігархам. Але поясніть, будь ласка, парламенту і українському народу, як так сталося, що як раз голосами олігархів ваш уряд було збережено, що як раз завдяки тому, що представники всіх олігархічних груп не проголосували за відставку вашого уряду, в країні продовжується політична криза і сьогодні вся країна є, по суті, вашим заручником? І чи не є це тим хабаром політичним, який ці олігархічні групи отримають, коли розпочнеться так звана приватизація, яку ви зараз готуєте? І чи не цими державними стратегічними підприємствами буде розплачуватися за їх лояльність до вашого уряду?</p>
<p>&nbsp;</p>
<p>11:10:28</p>
<p>ЯЦЕНЮК А.П.</p>
<p>Шановний пане народний депутат України, уряд і я особисто відзвітували перед парламентом за рік своєї діяльності. Не один раз я відповідав на питання в цій парламентській залі, в тому числі і конкретними фактами з приводу того, як уряд обмежив українську олігархію, починаючи з підвищення ставок і податків на ренту на корисні копалини, на інші види олігархічного бізнесу, які ніколи в Україні протягом двох десятків років не піднімалися, проте всі про уже говорили, закінчуючи&nbsp; антимонопольними розслідуваннями&nbsp; по найбільшим енергетичним монополям, які були розпочаті за ініціативи уряду,&nbsp; що також ніколи раніше не&nbsp; робилося, в тому числі і&nbsp; поверненням державних активів, які були або в оренді, або вкрадені українськими олігархами протягом останнього десятиліття. І такі активи повернуті в державну власність, як гірничо-збагачувальні комбінати, як компанія "Укрнафта" і компанія "Укртранснафта"&nbsp; і інші об'єкти&nbsp; державної власності. Тому я прошу шановного члена парламенту користуватися виключно фактами і не говорити неправду.</p>
<p>Щодо того, які подальші кроки і дії.&nbsp; Я так само звертаюся до всіх членів українського парламенту перегорнути сторінку і закопати сокиру війни, зупинити хаос і політичну кризу, яка розпочалась саме в стінах&nbsp; парламенту. Ми в стані це зробити і рухатись далі тільки по шляху реформ, виключно по шляху необхідних змін в країні, не дати можливість&nbsp; розрушити те, що ми так важко&nbsp; протягом останніх двох років разом робили, і ви, пане Іллєнко, також разом з нами&nbsp; на майдані. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp;&nbsp; народний депутат Курячий. А… передає слово Барна. Будь ласка. Будь ласка,&nbsp; будь ласка.</p>
<p>&nbsp;</p>
<p>11:12:55</p>
<p>БАРНА О.С.</p>
<p>Пане Яценюк, чи розумієте ви, що євроінтеграція країни -&nbsp; це не закони, який ми приймаємо і не виконуються урядом, а, в першу чергу, це є європейське ведення політики, європейські методи боротьби з корупцією, європейський уряд, Верховна Рада і&nbsp; європейський Прем’єр-міністр, який, втрачаючи довіру народу і парламенту, йде у відставку сам, не чекаючи, коли його будуть гнати бітами.&nbsp; Чи розумієте ви, що вам і вашим оркам, які фінансуються олігархами, нема що радіти, що ви втрималися, бо народ, який пройшов Майдан і АТО, терпіти не беззаконне свавілля не буде. Чи проявите ви елементарну гідність і порядність, ступитеся самі, щоб&nbsp; не провокувати весь український народ? І чи знаєте ви, що сокира війни, криза, шантаж, цинізм – це, в першу чергу,&nbsp; ви. І чи пам'ятаєте ви, що сьогодні друга річниця масових розстрілів на Майдані?</p>
<p>І чи знаєте, за що загинули хлопці, і чи ви каєтеся?</p>
<p>Тому я прошу всіх встати, пом'янути хвилиною мовчання героїв Майдану і АТО. А ви кайтеся! Слава Україні!</p>
<p>&nbsp;</p>
<p>ГОЛОВУЮЧИЙ. Давайте колеги, вшануємо пам'ять загиблих героїв. <i>(Хвилина мовчання) </i></p>
<p>Прошу сідати. Вічна пам'ять.</p>
<p>Шановні колеги, час на запитання завершено. Є одне ще запитання: Тетяна Острікова. Але перед тим у мене є запитання. Колеги, увага! У мене питання по закону 3830 до уряду. Ми знаємо всі, що в бюджеті 2016 року була допущена помилка з точки зору системи фінансування ПТУ. Парламент ухвалив нещодавно рішення, чи закон, 3830, який дає можливість відновити фінансування, стабілізувати ситуацію і відрегулювати її. За наявною інформацією у нас, у парламенті є інформація про те, що Міністерство фінансів підготувало вето на цей закон, пропозицію щодо накладення вето. Ми вважаємо, що це питання потребує врегулювання. І ми вважаємо, що просто так направляти пропозиції по накладенню вето, коли закон був ухвалений внаслідок консультацій, величезну роботу провів комітет, величезну роботу освітяни, які є сьогодні присутні в парламенті, провели з профспілками, з представниками ПТУ. Врегулювали ситуацію, знайшли вихід, виклали це в законі. Без консультації, без консультації пропонувати накладати вето – це неправильно. Тому я би просив вас переглянути цю позицію і зрозуміти, яким чином її врегулювати.</p>
<p>Будь ласка, міністр фінансів, дайте відповідь.</p>
<p>&nbsp;</p>
<p>11:16:00</p>
<p>ЯРЕСЬКО Н..</p>
<p>Я дуже дякую. Дійсно, Міністерство фінансів наполягає і запропонувало застосувати право вето на ці закони, але з дуже конкретних причин, і не без інших варіантів вирішення проблеми.</p>
<p>Щодо закону, який був пропонований.</p>
<p>Ми не підтримали, тому що ті кошти, з якого пропонується забрати від освітньої субвенції тої суми, якраз призведе до зменшення видатків на фінансування шкіл протягом цього року. Тобто ми вирішуємо одну проблему і створюємо іншу проблему.</p>
<p>Друге. Пропозиція в такому законопроектів щодо зменшення видатків стабдотацій на майже 1 мільярд гривень також впливає на нашу можливість наприкінці року підтримувати ті обласні та місцеві бюджети, які недофінансовані.</p>
<p>Замість цього законопроекту ми пропонували якраз вирішення через постанову, яка була прийнята на Кабінеті Міністрів, і вже була обговорена і прийнята на бюджетному комітеті в середу щодо 500 мільйонів гривень, які ми дійсно бачимо звідки їх брати і не створити інших додаткових проблем. Тобто ми пропонуємо вам, і бюджетний комітет в середу прийняв це рішення, вирішувати це в межах наших можливостей, а не створити нові проблеми і щодо стабдотацій, і до субвенцій шкіл.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Я хочу підкреслити… Останнє запитання – Тетяна Острікова. Я хочу підкреслити те, що стабілізаційна дотація якраз і передбачається для того, щоби стабілізувати ті проблеми, які не вирішені. Тому і розподіляти таким чи іншим чином, це не є величезна проблема. Але, я ще раз наголошую, такі рішення треба приймати шляхом консультацій з парламентом. Парламент провів величезну роботу, щоби врегулювати це питання, і в тому числі, я ще раз наголошую, на базі комітету. І це не питання тільки коштів, а це питання професійно-технічної освіти України.</p>
<p>Будь ласка (ми попрацюємо над цим питанням), Тетяна Острікова, хвилина і – завершуємо.&nbsp;</p>
<p>&nbsp;</p>
<p>11:17:57</p>
<p>ОСТРІКОВА Т.Г.</p>
<p>Дякую, пане Голово, за можливість задати це важливе питання. 20 лютого, тобто завтра настає граничний строк подання декларації з ПДВ. Нагадаю всім нам, що з 1 лютого згідно з Податковим кодексом набули чинності два&nbsp; реєстри бюджетного відшкодування ПДВ. В той же час, порядок ведення та форми реєстрів повинен був бути затверджений постановою Кабінету Міністрів до 1 лютого. Сьогодні 19 лютого. Станом на цю хвилину є тільки проект постанови на сайті Міністерства фінансів. Він, як завжди, недолугий і корупціогенний. Корупція полягає&nbsp; в тому, що механізм розподілу коштів між двома реєстрами не прописаний, гроші знову будуть розділятися… виділятися в ручному режимі.</p>
<p>Тому фракція "Самопоміч" наполягає негайно оприлюднити порядок ведення реєстру відшкодування ПДВ, порядок ведення розподілу коштів між двома реєстрами. Прибрати звідти всі корупціогенні фактори. Оскільки коаліції немає, ми вважаємо, що немає і уряду. Тому я прошу, щоб відповідь на це питання надав виконуючий обов'язки міністра фінансів. Дякую.</p>
<p>&nbsp;</p>
<p>11:19:06</p>
<p>ЯРЕСЬКО Н..</p>
<p>Перш за все, всі постанови були прийняті в п'ятницю на Кабінеті Міністрів, будуть підписані, все буде діяти вчасно.</p>
<p>По-друге, немає в нас ніяких заборгованостей по ПДВ. Все зараз лежить в абсолютно прозорій площині. Щиро дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>"Година запитань до Уряду" завершена. Дякую уряду за відповіді. Дякую народним депутатам за запитання. Дуже добре, щоб нас почули. Дякую.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>11:20:13</p>
<p>ГОЛОВУЮЧИЙ. Шановні народні депутати, відповідно до Регламенту переходимо до запитів.</p>
<p>Ми&nbsp; маємо запити:</p>
<p>Групи народних депутатів (Яценка, Гуляєва та інших. Всього 14 депутатів) до Прем'єр-міністра України щодо забезпечення повного, об'єктивного… <i>(Шум у залі)</i></p>
<p>Шановні народні депутати, оскільки є запитання від&nbsp; народних депутатів, то я хочу вас повідомити, що ми працюємо відповідно до Регламенту.&nbsp; Зараз буде оголошення запитів, після цього перерва і потім&nbsp; записи і виступи у "Різному". Продовжуємо.</p>
<p>Надійшли запити від:</p>
<p>групи народних депутатів (Яценка, Гуляєва та інших) до Прем'єр-міністра України щодо забезпечення повного, об'єктивного та всебічного розслідування фактів замаху на вбивство та умисного пошкодження майна правозахисника Федура Андрія Анатолійовича;</p>
<p>групи народних депутатів (Дубневича, Горвата та інших. Всього 23 депутатів) до голови Державного комітету телебачення і радіомовлення України, міністра інформаційної політики України щодо відновлення національного радіомовлення на території Донецької та Луганської областей;</p>
<p>групи народних депутатів (Дубневича, Горвата та інших. Всього 23 депутатів) до міністра оборони України щодо нагородження державною нагородою учасника бойових дій, інваліда війни ІІ групи Деніса Соловея;</p>
<p>Павла Різаненка до голови Державної служби України з питань геодезії, картографії та кадастру щодо вжиття заходів направлених на недопущення порушення норм містобудівного законодавства;</p>
<p>Павла Різаненка до Прем'єр-міністра України, голови Фонду державного майна України щодо внесення змін до Постанови Кабінету Міністрів України "Про затвердження Порядку списання об'єктів державної власності" №1314 від 8 листопада 2007 року в частині погодження списання об'єктів державної власності;</p>
<p>Тараса Батенка до виконуючого обов'язки голови правління Публічного акціонерного товариства "Укрзалізниця" щодо внесення змін в графік руху потягів "Укрзалізниці" №082 "Ужгород-Київ" та №050 "Трускавець - Київ", які курсують через станцію Золочів Тернопільської дирекції залізничних перевезень Львівської залізниці для покращення транспортного сполучення міста Золочів Львівської області з іншими населеними пунктами;</p>
<p>Тараса Батенка до Прем'єр-міністра України щодо ініціювання Кабінетом Міністрів України внесення змін до Державного бюджету України на 2016 рік стосовно фінансового забезпечення харчування учнів 1-4 класів за рахунок видатків, передбачених освітньою субвенцією з державного бюджету місцевим бюджетам;</p>
<p>Олександра Домбровського до Прем'єр-міністра України, міністра аграрної політики та продовольства України, директора Національного антикорупційного бюро України, голови Державної служби України з питань геодезії, картографії та кадастру, міністра внутрішніх справ України, Генерального прокурора України, начальника Головного управління Держгеокадастру у Вінницькій області, прокурора Вінницької області, голови Окружного адміністративного суду міста Києва, першого заступника начальника Головного управління Національної поліції у Вінницькій області щодо незаконного рішення Державної служби України з питань геодезії, картографії та кадастру, про перенесення на невизначений час конкурсу з призначення директора ДНВП "Геосистема".</p>
<p>Василя Яніцького до Голови Національної поліції України, міністра внутрішніх справ України щодо необхідності створення територіального районного органу Національної поліції України у Володимирецькому районі Рівненської області.</p>
<p>Наталії Кацер-Бучковської до Прем'єр-міністра України щодо розгляду пропозицій Української вітроенергетичної асоціації.</p>
<p>Олександра Домбровського до Голови Верховного Суду України, міністра юстиції України, Голови Вищого спеціалізованого суду України з розгляду цивільних і кримінальних справ, директора Інституту держави і права НАНУ, Генерального прокурора України, ректора Львівського національного університету імені Івана Франка, ректора Донецького національного університету, ректора Національного юридичного університету імені Ярослава Мудрого, ректора Київського національного університету імени Тараса Шевченка, ректора Національного університету "Одеська юридична академія", голови Апеляційного суду міста Києва, голови Апеляційного суду Вінницької області щодо доцільності внесення змін до статті 33 Цивільного процесуального кодексу України, передбачивши право суду із власної ініціативи або за клопотанням інших учасників судового процесу залучати належного відповідача, в якості співвідповідача.</p>
<p>Олега Осуховського до міністра внутрішніх справ України, Голови Служби безпеки України щодо належного розслідування фактів вандалізму.</p>
<p>Івана Балоги до Голови Верховної Ради України, Прем'єр-міністра України щодо плати споживачів за приєднання до газопостачальної мережі.</p>
<p>Олександра Кодоли до міністра соціальної політики України щодо забезпечення соціальних прав громадян України, які стали усиновлювачами.</p>
<p>Олександра Кодоли до міністра оборони України щодо присвоєння звання "Герой України" Брую Миколі Віталійовичу (посмертно).</p>
<p>Ігоря Луценка до Генерального прокурора України щодо перевірки фактів порушення чинного законодавства України та нормативно-правових актів Національного банку України у сфері банківської діяльності виконуючим обов'язки заступника голови Національного банку України - Рожковою.</p>
<p>Андрія Кота до міністра внутрішніх справ України щодо неналежного розслідування та не встановлення справжніх причин смерті Заставного А.Р.</p>
<p>Андрія Кота до Генерального прокурора України щодо незаконного утворення Новострілищанської об'єднаної територіальної громади (Жидачівського району, Львівської області).</p>
<p>Альони Шкрум до директора Департаменту земельних ресурсів Київської міської державної адміністрації щодо інформації про передачу земельної ділянки під будівництво Торгового центру "Метроград" та отримання копії кадастрової справи Торгового центру "Метроград".</p>
<p>Ірини Геращенко до Голови Служби безпеки України щодо надання правової оцінки діям окремих представників Служби безпеки України.</p>
<p>Олеся Довгого до Кабінету Міністрів України щодо вирішення питання залишення Державного агентства водних ресурсів України у сфері управління Міністерства екології та природних ресурсів.</p>
<p>Василя Гуляєва до міністра внутрішніх справ України, Генерального прокурора України щодо затягування розслідування справи стосовно перешкоджання директором ТОВ "Іллічівське телебачення - 3" Фоменком діяльності народного депутата України.</p>
<p>Юрія Берези до голови Новоолександрівської сільської ради Дніпропетровського району Дніпропетровської області щодо надання відомостей про кількість виділених земельних ділянок із зазначенням площі та осіб, які отримали право безкоштовної приватизації земельних ділянок через рішення сесії Новоолександрівської сільської ради за період з 2010-2016 рік включно.</p>
<p>Юрія Берези до Генерального прокурора України щодо перевірки законності відмов Новоолександрівської сільської ради Дніпропетровського району Дніпропетровської області у виділенні земельної ділянки для ведення особистого селянського господарства та земельної ділянки для будівництва та обслуговування житлового будинку, господарських будівель і гаражного будівництва учаснику бойових дій Коваленку Артему Васильовичу.</p>
<p>Юрія Павленка до Прем'єр-міністра України щодо необґрунтованого підвищення тарифів на житлово-комунальні послуги та незадовільного стану роботи з оформлення субсидій на оплату житлово-комунальних послуг у селищах міського типу Озерне та Новогуйвинське Житомирського району Житомирської області.</p>
<p>Групи народних депутатів (Суслової, Паламарчука та інших. Всього 12 депутатів) до директора Національного антикорупційного бюро України, Генерального прокурора України щодо перевірки фактів причетності заступника Генерального прокурора України Віталія Каська до вчинення протиправних діянь, які суперечать інтересам держави та суспільства.</p>
<p>Ірини Суслової до міністра освіти і науки України щодо надання інформації про заходи, які вживаються Міністерством освіти і науки України для запобігання та протидії корупції в системі вищої освіти.</p>
<p>Олександра Ревеги до міністра оборони України про вирішення питання земельних відносин з громадою села Радянське Бердичівського району Житомирської області.</p>
<p>Олександра Ревеги до голови Комітету Верховної Ради України з питань бюджету, Прем'єр-міністра України, міністра охорони здоров'я України щодо забезпечення належного і своєчасного виділення коштів з державного бюджету на лікування хворих на рідкісні (орфанні) захворювання.</p>
<p>Сергія Лещенка до Генерального прокурора України щодо можливих фактів створення штучних підстав для уникнення люстрації першого заступника прокурора міста Києва Валендюка.</p>
<p>Остапа Єднака до Національної поліції України, Державної фінансової інспекції в місті Києві, Київської міської державної адміністрації щодо фінансових зловживань працівниками КП "Притулок для тварин".</p>
<p>Романа Семенухи до Міністра соціальної політики України щодо невидачі посвідчень батьків та дитини з багатодітної сім'ї, чим порушується право на соціальний захист.</p>
<p>Владислава Севрюкова до Міністра охорони здоров'я&nbsp; щодо здійснення державних закупівель за "Загальнодержавною програмою боротьби з онкологічними захворюваннями на період до 2016 року" та відсутності забезпечення медичними препаратами онкохворих за рахунок державного бюджету.</p>
<p>Валентина Ничипоренка до Прем'єр-міністра України щодо питань перерахунку пенсії відповідно до постанов суду.</p>
<p>Геннадія Чекіти до Голови Служби безпеки України, Голови Державної екологічної інспекції України, заступника Міністра екології та природних ресурсів України - керівника апарату, Генерального прокурора України щодо перевірки фактів порушення встановлених вимог виробництва та зберігання рідкого гелію.</p>
<p>Андрія Шиньковича до першого заступника голови Хмельницької обласної державної адміністрації щодо забезпечення сільського населення Хмельницької області якісною питною водою.</p>
<p>Дмитра Лубінця до Служби безпеки України, Міністерства внутрішніх справ України, Генеральної прокуратури України щодо перевірки законності здійснення державних закупівель, які проводилися Відділом освіти Волноваської районної державної адміністрації Донецької області.</p>
<p>Вадима Кривенка та Павла Дзюлика до Голови Служби безпеки України, Міністра внутрішніх справ України, Генерального прокурора України щодо незаконного відведення земельних ділянок виконуючим обов'язки Головного управління Держгеокадастру у Житомирській області.</p>
<p>Юрія Бублика до Прем'єр-міністра України, Президента Національної академії аграрних наук України, Міністра аграрної політики та продовольства України щодо роздержавлення Державного підприємства "Дослідне господарство "Степне" Полтавської області з метою збереження його цілісного майнового комплексу і земельних площ та попередження наявних намірів окремих комерційних структур заволодіти його майном у власних цілях, наслідком чого стане руйнація цього прибуткового підприємства та безробіття його працівників.</p>
<p>Юрія Павленка до голови Луганської обласної військово-цивільної адміністрації, керівника Донецької обласної військово-цивільної адміністрації щодо надання інформації про інтернатні заклади соціальної спрямованості для дітей та осіб похилого віку.</p>
<p>Владислава Голуба до Прем'єр-міністра України, Міністра інфраструктури України, Міністра фінансів України щодо виділення коштів з Державного бюджету України на проведення ремонтних робіт автомобільних доріг загального користування у Золотоніському району, Черкаської області.</p>
<p>Борислава Берези до Прем'єр-міністра України про проведення належної перевірки щодо спроб завищення кошторису по виконанню робіт щодо позначення українсько-російського державного кордону.</p>
<p>Миколи Лаврика до Голови Комітету Верховної Ради України з питань охорони здоров'я, Прем'єр-міністра України, Міністра охорони здоров'я України, Генерального прокурора України щодо вжиття невідкладних заходів реагування з метою забезпечення реалізації конституційного права на охорону здоров'я мешканців Роменського району Сумської області, як пріоритетної діяльності держави в галузі охорони здоров'я України, в частині недопущення скорочення всупереч статті 49 Конституції України Державного закладу "Лінійної поліклініки станції Ромни СТГО "Південна залізниця".</p>
<p>Віктора Развадовського до Прем'єр-міністра України щодо звернення Асоціації сільських, селищних рад Житомирського району Житомирської області про необхідність скасування Постанови Національної комісії, що здійснює державне регулювання у сферах енергетики та комунальних послуг, від 28 грудня 2015 року №3141 "Про внесення змін до Порядку диференціювання за годинами доби тарифів на електроенергію, яка використовується для зовнішнього освітлення населених пунктів, затвердженого постановою Національної комісії регулювання електроенергетики України від 22 жовтня 2004 року №1030".</p>
<p>Віктора Развадовського&nbsp; до заступника міністра екології та природних ресурсів України з питань європейської інтеграції, голови Житомирської обласної державної адміністрації щодо проведення перевірки на дотримання законодавства дочірнім підприємством "Шпат" у розміщенні запланованих кар'єрів родовища "Гірне" біля села Вільха Романівського району, Житомирської області.</p>
<p>Вадима Нестеренка до Генерального прокурора України щодо фактів порушення чинного законодавства суддею Красногвардійського районного суду міста Дніпропетровська Вікторією Самсоновою.</p>
<p>Олега Мусія до Державної служби України з питань праці, Державної екологічної інспекції України щодо вжиття невідкладних заходів з метою попередження техногенної катастрофи.</p>
<p>Василя Яніцького до Прем'єр-міністра України, міністра інфраструктури України, голови Державного агентства автомобільних доріг України, голови Рівненської обласної державної адміністрації щодо катастрофічного стану автомобільних доріг в Рокитнівському районі Рівненської області.</p>
<p>Дмитра Андрієвського до голови Київської міської державної адміністрації щодо забезпечення у 2016 році пільговим харчуванням учнів 1-4 класів загальноосвітніх закладів міста Києва за кошти місцевого бюджету згідно з постановою Кабінету Міністрів України від 18 січня 2016 року №16.</p>
<p>Михайла Бондаря до голови Державного агентства автомобільних доріг України, начальника Служби автомобільних доріг у Львівській області щодо надання детальної інформації по дорожньому господарству Бродівського, Бузького, Кам'янка-Бузького, Радехівського районів Львівської області.</p>
<p>Михайла Бондаря до Прем'єр-міністра України щодо виділення додаткової суми медичної та освітньої субвенції з Державного бюджету для Бродівського району Львівської області у сумі 13 тисяч 520…. 13 мільйонів 520 тисяч гривень.</p>
<p>Андрія Деркача до міністра інфраструктури України щодо відновлення зупинки "Путивль" (місто Буринь) на маршруті поїзду 779К "Суми-Київ".</p>
<p>Андрія Деркача до Прем'єр-міністра України щодо проведення термінових розрахунків з підприємствами-надавачами комунальних послуг.</p>
<p>Дмитра Колєснікова до Прем'єр-міністра України щодо фінансування Загальнодержавної цільової програми "Питна вода України".</p>
<p>Юрія Бабія до Голови Служби безпеки України, Генерального прокурора України щодо забезпечення всебічного, повного та об'єктивного розслідування обставин ДТП, що трапилася 20 грудня 2015 року на Столичному шосе в місті Києві, внаслідок якої загинула мешканка Івано-Франківська Тетяна Микитин.</p>
<p>Артура Мартовицького до Прем'єр-міністра України щодо забезпечення фінансування професійно-технічної освіти.</p>
<p>Дмитра Лінька до міністра освіти і науки України щодо перевірки забезпечення підручниками школярів молодших класів.</p>
<p>Степана Івахіва до міністра закордонних справ України щодо вжиття заходів з екстрадиції колишнього директора Ковельського житлово-будівельного комбінату Олега Вовка із Королівства Іспанія.</p>
<p>Олександра Гереги до міністра оборони України щодо доцільності проведення організаційних заходів у військовому шпиталі міста Старокостянтинівка Хмельницької області.</p>
<p>Владислава Бухарєва до Прем'єр-міністра України про внесення змін до Податкового кодексу України щодо реєстрації та обслуговування великих платників податків з метою недопущення втрат обласних бюджетів, у тому числі обласного бюджету Сумської області.</p>
<p>Владислава Бухарєва до Прем'єр-міністра України щодо вирішення питання з відшкодування витрат місцевим бюджетам на пільговий проїзд окремих категорій громадян, які мають право на нього згідно з чинним законодавством.</p>
<p>Вікторії Сюмар до Генерального прокурора України щодо тиску на президента Торгово-промислової палати.</p>
<p>Володимира Ар'єва до Генерального прокурора України щодо надання першим заступником Генерального прокурора України Юрієм Севруком завідомо неправдивої інформації у відповіді Генеральної прокуратури України від 21 жовтня 2015 року №04/2/3-1006-11 на депутатське звернення Ар'єва від 18 вересня 2015 року №218/523, з метою приховування вчинених посадовими особами органів прокуратури України кримінальних правопорушень.</p>
<p>Юрія Бублика до першого заступника голови Комітету Верховної Ради України з питань Регламенту та організації роботи Верховної Ради України щодо систематичного порушення Головою Верховної Ради України Гройсманом Регламенту Верховної Ради України в частині оголошення результатів голосування у розрізі депутатських фракцій і груп та невжиття відповідних заходів до порушників вимоги персонального голосування.</p>
<p>Олександра Супруненка до Прем'єр-міністра України щодо удосконалення законодавчих механізмів поліпшення житлових умов громадян.</p>
<p>Олександра Супруненка до голови Київської міської державної адміністрації щодо реконструкції Дарницької площі в місті Києві.</p>
<p>Богдана Дубневича до міністра освіти і науки щодо порядку отримання у 2016 році атестатів та свідоцтв у середніх загальноосвітніх школах.</p>
<p>Любомира Зубача до Прем'єр-міністра України щодо питання по нарахуванню заробітної плати та надбавки педагогічним працівникам вищих навчальних закладів І-ІІ рівня акредитації, які мають педагогічне звання "старший викладач".</p>
<p>Олександра Марченка до Генерального прокурора України щодо законності передачі земель сільськогосподарського призначення Національної академії аграрних наук України приватним власникам.</p>
<p>Володимира Арешонкова до голови Державної фіскальної служби України стосовно відсутності дієвого механізму погашення різниці в тарифах підприємствам, що надають комунальні послуги населенню.</p>
<p>Володимира Арешонкова до виконуючого обов'язки голови правління Публічного акціонерного товариства "Укрзалізниця" стосовно передачі у комунальну власність територіальної громади міста Коростеня, Житомирської області групи об'єктів ПАТ "Укрзалізниця".</p>
<p>Сергія Лабазюка до Кабінету Міністрів України, Міністерства фінансів України щодо розгляду можливості фінансування закладів освіти Волочиського району Хмельницької області за рахунок державного бюджету 2016 року.</p>
<p>Сергія Лабазюка до Міжвідомчого центру допомоги громадянам у питаннях звільнення полонених, заручників та віднайдення зниклих безвісти, Міністерства оборони України щодо звільнення з полону військовослужбовця.</p>
<p>Якова Безбаха до Уповноваженого Верховної Ради України з прав людини, Міністерства внутрішніх справ України, Національної поліції України, Генеральної прокуратури України стосовно неналежного проведення досудового розслідування у кримінальному провадженні.</p>
<p>Василя Петьовки&nbsp; до міністра закордонних справ України щодо відкриття консульства Румунії у селищі міського типу Солотвино Тячівського району Закарпатської області.</p>
<p>Ігоря Шурми до Прем'єр-міністра України щодо необхідності прийняття рішень Кабінетом Міністрів України, скерованих на виправлення ситуації у питаннях медичного забезпечення військових формувань та цивільного населення у зоні проведення антитерористичної операції.</p>
<p>Ігоря Шурми до Прем'єр-міністра України щодо ненадання Міністерством охорони здоров'я публічної інформації стосовно використання бюджетних коштів на закупівлю лікарських засобів та препаратів медичного призначення згідно державних програм в 2015 році.</p>
<p>Олександра Долженкова&nbsp; до голови Служби безпеки України щодо порядку переміщення осіб, транспортних засобів та вантажів (товарів) через лінію зіткнення у межах Донецької та Луганської областей.</p>
<p>Олександра Долженкова до Кабінету Міністрів України щодо надання щомісячної адресної допомоги особам, які переміщуються з тимчасово окупованої території України та районів проведення антитерористичної операції.</p>
<p>групи народних депутатів (Климпуш-Цинцадзе, Юринець, Найєма) до голови Національної поліції України, міністра внутрішніх справ України щодо забезпечення належних умов для життєдіяльності та несення служби співробітникам роти № 3 полку патрульної служби поліції особливого призначення "Київ", які перебувають у службовому відрядженні в зоні проведення антитерористичної операції.</p>
<p>Анатолія Денисенка до Прем'єр-міністра України щодо оптимізації механізму компенсації перевізникам пільгового проїзду за рахунок субвенцій з державного бюджету.</p>
<p>Анатолія Денисенка до Прем'єр-міністра України щодо виконання Указу Президента України "Про заходи у зв'язку з 30-ми роковинами Чорнобильської катастрофи".</p>
<p>Юрія Чижмаря до Міністра внутрішніх справ України щодо навмисного затягування розслідування слідчим відділом Ірпінського відділу поліції Головного управління Національної поліції в Київській області.</p>
<p>Юрія Чижмаря до Директора Національного антикорупційного бюро України щодо корупційної бездіяльності слідчої групи та керівництва Ірпінського відділу поліції Головного управління Національної поліції в Київській області.</p>
<p>Степана Кубіва до Директора — розпорядника Фонду гарантування вкладів фізичних осіб щодо надання інформації про активи неплатоспроможних банків, що підлягають продажу, їхні характеристики та вартість.</p>
<p>Степана Кубіва до Голови Національного банку України щодо надання Національним банком України роз'яснень про причини розбіжностей показників платіжного балансу України за 2015 рік у порівнянні з аналогічною офіційною інформацією Державної служби статистики України.</p>
<p>Марії Іонової до Міністра оборони України стосовно надання інформації з питання імплементації Закону "Про внесення змін до деяких законодавчих актів України щодо проходження військової служби в Збройних Силах України іноземцями та особами без громадянства".</p>
<p>Марії Іонової та Ольги Червакової до голови Київської обласної державної адміністрації щодо надання інформації стосовно перспективного плану формування території громад Київської області.</p>
<p>Анатолія Євлахова до Голови Національної комісії, що здійснює державне регулювання у сферах енергетики та комунальних послуг щодо недопущення зростання тарифів на електроенергію, яка використовується для зовнішнього освітлення населених пунктів.</p>
<p>Едуарда Матвійчука до Кабінету Міністрів України, Міністерства соціальної політики України, Одеської обласної державної адміністрації, Одеської міської ради стосовно необхідності надання всебічної правової допомоги та забезпечення об'єктивного розгляду звернення мешканки Київського району міста Одеси Марини Леонідівни Дурнєвої щодо поновлення її конституційного права на працю та відшкодування належного грошового забезпечення.</p>
<p>Едуарда Матвійчука до Міністерства охорони здоров'я України, Міністерства соціальної політики України, Одеської обласної державної адміністрації, Одеської міської ради стосовно необхідності всебічного реагування на звернення мешканки Київського району міста Одеси ветерана праці, дитини війни, Лідії Андріївни Подопригори щодо можливості відшкодування витрат, які виникли внаслідок нагальних офтальмологічних оперативних втручань та надання всебічної соціальної допомоги.</p>
<p>Миколи Томенка до голови Київської міської державної адміністрації про повернення громаді Києва приміщення дитсадків, в яких розміщені державні установи та відновлення їх діяльності.</p>
<p>Миколи Томенка до тимчасово виконуючого обов'язки керівника Державного управління справами про необхідність забезпечити вільний доступ до одного з 7 чудес Києва - Будинку з химерами.</p>
<p>Олександри Кужель до Ради національної безпеки і оборони України, Міністерства закордонних справ України, Служби безпеки України щодо з'ясування питання наявності законних підстав для застосування до ТОВ "М.С.Л." санкцій.</p>
<p>Ірини Єфремової до міністра внутрішніх справ України, Директора Національного антикорупційного бюро України, Генерального прокурора України щодо недотримання принципу невідворотності кримінального покарання у відношенні підозрюваного Золоторога та отримання неправомірної вигоди окремими службовими особами.</p>
<p>Юрія Левченка до голови Вінницької обласної державної адміністрації, голови Чернігівської обласної державної адміністрації, голови Дніпропетровської обласної державної адміністрації, голови Житомирської обласної державної адміністрації, голови Закарпатської обласної державної адміністрації, першого заступника голови Запорізької обласної державної адміністрації, голови Івано-Франківської обласної державної адміністрації, голови Київської міської державної адміністрації, голови Київської обласної державної адміністрації, голови Кіровоградської обласної державної адміністрації, голови Львівської обласної державної адміністрації, голови Миколаївської обласної державної адміністрації, голови Одеської обласної державної адміністрації, голови Полтавської обласної державної адміністрації, голови Рівненської обласної державної адміністрації, голови Сумської обласної державної адміністрації, голови Тернопільської обласної державної адміністрації, голови Харківської обласної державної адміністрації, голови… першого заступника голови Херсонської обласної державної адміністрації, першого заступника голови Хмельницької обласної державної адміністрації, голови Черкаської обласної державної адміністрації, голови Чернівецької обласної державної адміністрації, голови Волинської обласної державної адміністрації щодо забезпечення обласними державними адміністраціями законності, правопорядку та дотримання прав людини на відповідних територіях.</p>
<p>Василя Німченка до Генерального прокурора України щодо незаконної вирубки лісів на території Воловецького району Закарпатської області.</p>
<p>Якова Безбаха до Уповноваженого Верховної Ради України з прав людини, Міністерства юстиції України, Міністерства внутрішніх справ України, Генеральної прокуратури України стосовно необхідності проведення всебічної перевірки обставин щодо довготривалого невиконання судових рішень.</p>
<p>Євгена Дейдея до міністра оборони України, Генерального прокурора України, голови Одеської обласної державної адміністрації щодо вжиття заходів реагування за фактом нецільового використання земель державної власності.</p>
<p>Руслана Сольвара до Державної служби України з питань геодезії, картографії та кадастру, Київської міської державної адміністрації щодо ситуації навколо оформлення земельної ділянки по вулиці Фруктовій, 22-А у Подільському району міста Києва.</p>
<p>Володимира Литвина до Прем'єр-міністра України щодо фінансування наукових установ та розміру зарплат науковців.</p>
<p>Володимира Литвина до Прем'єр-міністра України щодо проведення лікування та забезпечення ліками за рахунок бюджетних коштів інваліда І групи.</p>
<p>Антона Кіссе та Сергія Ківалова до Прем'єр-міністра України щодо фінансування лісового господарства з Державного бюджету України на 2016 рік та збереження існуючої системи лісової галузі.</p>
<p>Сергія Кудлаєнка до міністра оборони України щодо вжиття невідкладних заходів, направлених на припинення протиправних дій командування військової частини В2950 та Полтавського обласного військового комісаріату стосовно відмови у відправленні необхідного пакету документів щодо оформлення та виплати одноразової грошової допомоги у разі інвалідності демобілізованому учаснику бойових дій Олександру Царенку.</p>
<p>Сергія Ківалова до Прем'єр-міністра України щодо вжиття невідкладних заходів стосовно недопущення припинення діяльності Одеського припортового заводу.</p>
<p>Віктора Кривенка до Генеральної прокуратури України щодо відкритого листа трудового колективу ПАТ "Миколаївська ТЕЦ" стосовно незаконних дій керівництва підприємства.</p>
<p>Івана Рибака&nbsp; до Прем'єр-міністра України, міністра внутрішніх справ України, міністра соціальної політики України, директора Національного антикорупційного бюро України, міністра юстиції України, Генерального прокурора України про ретельні перевірки ситуації, що склалася при реорганізації Фонду соціального страхування з тимчасової втрати працездатності.</p>
<p>Івана Рибака до міністра інфраструктури України щодо включення важливих об'єктів дорожнього господарства Чернівецької області до переліку, що фінансується за рахунок експерименту з фінансового забезпечення реалізації заходів з розвитку автомобільних доріг.</p>
<p>Ігоря Попова до міністра охорони здоров'я України щодо надання статистичних даних по внутрішньолікарняним інфекціям у лікувальних закладах України.</p>
<p>Вадима Нестеренка до Прем'єр-міністра України щодо врегулювання передачі державного майна в комунальну власність органів місцевого самоврядування селища міського типу Гвардійське Дніпропетровської області.</p>
<p>Володимира Гусака до міністра інфраструктури України стосовно надання інформації про проведення днопоглиблювальних робіт і стан операційної акваторії та підхідних каналів ДП "Маріупольський морський торгівельний порт".</p>
<p>Групи народних депутатів (Голубова, Дейдея та інших. Всього 6 депутатів) до першого заступника Генерального прокурора України стосовно надання інформації про стан досудового розслідування кримінального провадження щодо пропонування хабара в особливо великих розмірах заступнику Генерального прокурора України – прокурору Одеської області Сакварелідзе.</p>
<p>Дмитра Голубова до першого заступника Генерального прокурора України щодо вжиття невідкладних заходів до здійснення перевірки фактів перевищення службових повноважень та зловживання службовим становищем посадовими особами Генеральної прокуратури України, прокуратури Березанського району Миколаївської області, прокуратури Суворівського району міста Одеси.</p>
<p>Максима Бурбака до Прем'єр-міністра України щодо перепорядкування територіальних органів державних установ Хотинського району Чернівецької області.</p>
<p>Максима Бурбака до міністра внутрішніх справ України щодо швидкого, об'єктивного та неупередженого розслідування кримінального провадження стосовно погроз працівникам Чернівецької митниці ДФС.</p>
<p>Андрія Шипка до голови Державного агентства автомобільних доріг України щодо фінансування проведення робіт по ремонту автомобільних доріг міста Нікополь Дніпропетровської області.</p>
<p>Андрія Шипка до голови Дніпропетровської обласної державної адміністрації щодо вжиття заходів водопониження у житловому масиві "Новопавлівка" міста Нікополь Дніпропетровської області.</p>
<p>Дмитра Тимчука до голови Служби безпеки України щодо притягнення до відповідальності військовослужбовців Російської Федерації, які співпрацювали з терористами так званих ДНР та ЛНР.</p>
<p>Володимира Парасюка до міністра внутрішніх справ України, міністра енергетики та вугільної промисловості України, голови Державної фінансової інспекції України щодо перевірки діяльності директора "Шахта "Степова" ДП "Львіввугілля" Смеричанського Сергія Степановича на факт наявності у його діях розкрадання вугілля, зловживання службовим становищем та порушення законодавства про працю.</p>
<p>Володимира Парасюка до Голови Верховної Ради України, Прем'єр-міністра України щодо утворення Яворівського повіту у складі існуючих Городоцького, Мостиського та Яворівського районів в рамках проведення адміністративної реформи.</p>
<p>Віталія Гудзенка до міністра охорони здоров'я України щодо необхідного та достатнього фінансування медичних закладів Білоцерківського, Володарського, Сквирського, Ставищенського, Таращанського та Тетіївського районів Київської області.</p>
<p>Віталія Гудзенка до Голови Верховної Ради України щодо термінового законодавчого захисту українських сільгоспвиробників малого та середнього рівня, а також інших платників податків.</p>
<p>Сергія Капліна до голови Служби безпеки України, Генерального прокурора України, заступника Генерального прокурора України - Головного військового прокурора щодо розслідування можливого злочину під час держзакупівлі Міністерством внутрішніх справ України рюкзаків.</p>
<p>Юлії Льовочкіної до Прем'єр-міністра України стосовно фінансування заходів, визначених Комплексною державною програмою щодо підтримки, соціальної адаптації та реінтеграції громадян України, які переселилися з тимчасово окупованої території України та районів проведення антитерористичної операції в інші регіони України, на період до 17-го&nbsp; року.</p>
<p>Юлії Льовочкіної до віце-прем’єр-міністра України - міністра регіонального розвитку, будівництва та житлово-комунального господарства України щодо надання інформації про реалізовані заходи з відновлення Донецької та Луганської областей Державним агентством України з питань відновлення Донбасу за 2015 рік.</p>
<p>до міністра охорони здоров'я України щодо забезпечення належним приміщенням державний заклад "Український медичний центр реабілітації дітей з органічними ураженнями нервової системи Міністерства охорони здоров'я України".</p>
<p>Анатолія Євлахова до Прем'єр-міністра України щодо збільшення соціальної норми споживання природного газу, який реалізовується населенню для побутових потреб.</p>
<p>Ярослава Маркевича до міністра соціальної політики України щодо&nbsp;проблем, наявних у сфері охорони праці.</p>
<p>Миколи Скорика до міністра внутрішніх справ України стосовно повного та неупередженого розслідування трагічних подій 2 травня 2014 року у місті Одесі.</p>
<p>Олексія Ленського до міністра охорони здоров'я України щодо вжиття заходів реагування з метою забезпечення реалізації конституційних прав на охорону здоров'я громадян України, що мешкають в сільській місцевості в частині створення мережі соціальних аптек в адміністративно-територіальних межах сіл.</p>
<p>Олексія Ленського до Прем'єр-міністра України, віце-прем'єр-міністра України - міністра культури України, міністра соціальної політики України щодо вжиття заходів реагування для розірвання трудового договору з генеральним директором Національного музею історії України Сосновською у зв'язку із численним порушенням норм трудового законодавства, відсутністю необхідних професійних якостей та освіти за профілем, численним порушенням інструкцій та розпорядку роботи музею, що ставить під загрозу національне надбання та безпеку об'єкта, недолуге ведення господарської діяльності та розпалювання ворожнечі на мовному рівні, перешкоджання законній діяльності профспілок та притягнення до відповідальності за вчинені порушення й якнайскорішого проведення відкритого конкурсу на заміщення даної посади претендентами, що мають відповідні професійні якості та освітньо-кваліфікаційний рівень.</p>
<p>Олександра Марченка до Генерального прокурора України стосовно перевірки законності видання наказів Головного управління Держгеокадастру у Київській області щодо передачі земельних ділянок у власність фізичним особам.</p>
<p>Олега Кулініча до міністра фінансів України щодо внесення змін до наказу Міністерства фінансів України від 14 січня 2011 року №11.</p>
<p>Олега Кулініча до Кабінету Міністрів України щодо відшкодування коштів за надані пільги та субсидії для населення.</p>
<p>Михайла Головка до віце-прем'єр-міністра України - міністра культури України, Прем'єр-міністра України щодо передачі Почаївського історико - художнього музею у власність держави.</p>
<p>Михайла Головка до Прем'єр-міністра України, міністра освіти і науки України щодо забезпечення належного рівня фінансування державного навчального закладу "Березанський професійний аграрний ліцей" Київської області.</p>
<p>Олексія Кириченка до міністра охорони здоров'я України про стан забезпеченості регіонів України медичними імунологічними препаратами (вакцинами).</p>
<p>Сергія Рудика до міністра енергетики та вугільної промисловості України щодо вирішення проблем із оплатою за спожитий природний газ бюджетними установами Кам'янського, Смілянського, Черкаського районів Черкаської області.</p>
<p>Юрія Дерев'янка до Прем'єр-міністра України стосовно надання інформації про суми коштів державних підприємств, які були втрачені у зв'язку з їх розміщенням на рахунках у приватних банках, які були визнані неплатоспроможними, та щодо притягнення до відповідальності посадових та службових осіб за такими фактами.</p>
<p>Івана Мельничука до Прем'єр-міністра України, міністра соціальної політики України, міністра охорони здоров'я України щодо вирішення питання забезпечення необхідним лікуванням та реабілітацією дитини-інваліда, що гарантується державою.</p>
<p>Івана Мельничука до Прем'єр-міністра України, міністра соціальної політики України щодо усунення прогалини законодавства та захисту права на отримання субсидії незахищеними верствами населення незалежно від місця реєстрації особи.</p>
<p>Валентина Дідича до Голови Державної фіскальної служби України, Генерального прокурора України щодо порушення права власності з боку працівників Одеської митниці Державної фіскальної служби по відношенню до громадянина Вернидуба, мешканця міста Дніпропетровська.</p>
<p>Віталія Сташука до Голови Національної поліції України щодо звільнення начальника Дніпровського районного управління Головного управління Національної поліції України у місті Києві відповідно до Закону України "Про очищення влади".</p>
<p>Групи народних депутатів (Осуховського, Головка та інших. Всього 5 депутатів) до директора Національного антикорупційного бюро України, Голови Служби безпеки України, міністра внутрішніх справ України, заступника Генерального прокурора України - керівника Спеціалізованої антикорупційної прокуратури щодо перевірки фактів корупції у газовій сфері України.</p>
<p>Андрія Іллєнка до голови Київської міської державної адміністрації, тимчасово виконуючого обов'язки голови Деснянської районної в місті Києві державної адміністрації, заступника голови Національної поліції України - начальника Головного управління Національної поліції у місті Києві щодо незадовільного стану благоустрою на території біля станції КП "Київський метрополітен" "Лісова" в Деснянському районі міста Києва.</p>
<p>Андрія Іллєнка до голови Київської міської державної адміністрації, начальника Державної екологічної інспекції у місті Києві, начальника Головного управління Державної служби України з надзвичайних ситуацій у місті Києві щодо недопущення незаконної вирубки дерев на території Биківнянського лісу КП "Дарницького лісопаркового господарства".</p>
<p>Григорія Тіміша до міністра освіти і науки України, міністра фінансів України щодо виділення додаткових коштів у вигляді освітньої субвенції Мамалигівській територіальній громаді Чернівецької області для забезпечення функціонування Мамалигівської загальноосвітньої школи І-ІІІ ступенів, Балковецької загальноосвітньої школи І-ІІІ ступенів, Подвірненської загальноосвітньої школи І-ІІІ ступенів, Драницького НВК, Несвоянського НВК та Стальнівецього НВК.</p>
<p>Григорія Тіміша до голови Чернівецької обласної державної адміністрації, голови Чернівецької обласної ради щодо виділення додаткових коштів з обласного бюджету Чернівецької області Мамалигівській територіальній громаді для забезпечення функціонування Мамалигівської загальноосвітньої школи І-ІІІ ступенів, Балковецької зхагальноосвітньої школи І-ІІІ ступенів, Подвірненської загальноосвітньої школи І-ІІІ ступенів, Драницького НВК, Несвоянського НВК та Стальнівецього НВК.</p>
<p>Дмитра Добродомова до директора Національного антикорупційного бюро України щодо стану досудового розслідування кримінального провадження №42015000000001280 від 25 червня 2015 року за ознаками злочину, передбаченого частиною 4 статті 368 Кримінального Кодексу України за фактом публічної заяви народного депутата України VII скликання Ігоря Скосара про отримання Арсенієм Яценюком хабара у розмірі 6 мільйонів доларів США.</p>
<p>Костянтина Яриніча до Міністра інфраструктури України щодо вжиття заходів, спрямованих на недопущення припинення роботи Кіровоградської служби обслуговування повітряного руху та забезпечення умов для подальшого розвитку аеродрому Кіровоград.</p>
<p>Наталії Королевської та Юрія Солода до Прем'єр-міністра України щодо виконання рішень судів з відновлення соціальних виплат громадянам, проживаючим на окремих територіях Донецької та Луганської областей.</p>
<p>Романа Семенухи до Прем'єр-міністра України щодо організації перевірки діяльності КП "Харківпарксервіс", інших операторів в місті Харкові із забезпечення паркування транспортних засобів на майданчиках для платного паркування на предмет відповідності вимогам чинного законодавства.</p>
<p>Дмитра Добродомова до Директора Національного антикорупційного бюро України, виконуючого обов'язки начальника Головного територіального управління юстиції у Київській області щодо зловживання службовим становищем Бучанським міським головою А.П. Федоруком, шляхом незаконної зміни цільового призначення земель Державного лісового фонду України та віднесення їх до категорій земель громадської та житлової забудови, яке призвело до мільйонних збитків Державі Україні.</p>
<p>Юрія Солов'я та Олексія Гончаренка до Голови Служби безпеки України, Голови Державної фіскальної служби України щодо перевірки джерел фінансування сепаратистко-терористичних угрупувань в зоні АТО, за рахунок розкрадання бюджетних коштів у вигляді ПДВ використовуючи фінансові схеми за участю ТОВ "Юніон трейд груп" та ТОВ "Укрспецмет".</p>
<p>Групи народних депутатів (Сюмар, Червакової та інших. до Міністра внутрішніх справ України, Генеральної прокуратури України про факти зухвалого порушення норм чинного інформаційного законодавства при реорганізації Державного підприємства "Українська студія телевізійних фільмів "Укртелефільм" (виконуючий обов'язки генерального директора Петренко В.М.), що стали можливими внаслідок фактичної бездіяльності правоохоронних органів, перешкоджають проведенню обов'язкової оцінки активів ДП "УСТФ "Укртелефільм", завершенню першого етапу створення Суспільного телебачення і радіомовлення України та негативно позначаються на міжнародному авторитеті&nbsp; України.</p>
<p>Віктора Вовка до Заступника Генерального прокурора України - керівника Спеціалізованої антикорупційної прокуратури щодо вживання невідкладних заходів, об'єктивного розслідування та притягнення до відповідальності посадових осіб Департаменту з питань цивільного захисту та оборонної роботи Черкаської обласної державної адміністрації, причетних до корупційних діянь.</p>
<p>Андрія Шиньковича до міністра охорони здоров'я України щодо збереження штатного розпису медичного персоналу та ліжкового фонду Красилівської центральної районної лікарні Хмельницької області.</p>
<p>Андрія Лопушанського до київського міського голови щодо заборони проведення аукціону з продажу орендованих Конгресом Українських Націоналістів приміщень за адресою вулиця Антоновича, 3-Б у місті Києві.</p>
<p>Андрія Лопушанського до Прем'єр-міністра України, міністра фінансів України щодо необхідності виділення додаткової субвенції бюджетним установам ветеринарної медицини Львівської області.</p>
<p>Олега Петренка та Максима Полякова до секретаря Ради національної безпеки і оборони України, міністра оборони України щодо забезпечення гарантіями соціального захисту бійців 53 окремої механізованої бригади, а також учасників добровольчих батальйонів, які захищали незалежність, суверенітет та територіальну цілісність України і брали безпосередню участь в зоні АТО.</p>
<p>Борислава Берези до голови Київської міської державної адміністрації щодо відсутності належних умов для пересування людей з обмеженими можливостями.</p>
<p>Юрія Левченка до міністра охорони здоров'я України, голови Київської міської державної адміністрації щодо критичного стану здоров'я 13-річної Ричкової Катерини Сергіївни та надання матеріальної допомоги батькам для невідкладного лікування доньки в спеціалізованих лікарнях за кордоном.</p>
<p>Ми завершили оголошення депутатських запитів. Відповідно до Регламенту оголошую перерву. Продовження засідання відбудеться о 12 годині 30 хвилин.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Продовжуємо нашу роботу. Голосуємо. Прошу підготуватися для.... Так, прошу підготуватися для запису для виступів у "Різному". Шановні народні депутати, прошу, підготуйтеся. Прошу провести запис для виступів у "Різному".</p>
<p>Прошу народний депутат&nbsp; Кудлаєнко, Сергій Кудлаєнко, партія "Блок Петра Порошенка". А де....?</p>
<p>&nbsp;</p>
<p>12:32:37</p>
<p>КУДЛАЄНКО С.В.</p>
<p>Прошу передати слово Гончаренко.</p>
<p>&nbsp;</p>
<p>ГОЛОВУЮЧИЙ. Народний депутат Гончаренко, "Блок Петра Порошенка".</p>
<p>&nbsp;</p>
<p>12:32:51</p>
<p>ГОНЧАРЕНКО О.О.</p>
<p>Дякую. Гончаренко, "Блок Петра Порошенка".</p>
<p>Шановні колеги, хочу ще раз звернути вашу увагу на дуже важливу ситуацію, яка складається навколо "Одеського припортового заводу". Сьогодні парламент прийняв Закон про приватизацію і наші урядовці, так і не відставлені поки що, зробили заяви про те, що першим об'єктом, який має бути приватизований, це "Одеський припортовий завод". Я офіційним депутатським зверненням, кількома запитами і ще раз сьогодні з трибуни Верховної Ради хочу заявити і сказати про те, що приватизація "Одеського припортового заводу" без проведення&nbsp; обов'язкового екологічного аудиту не може бути&nbsp; проведена. Це є злочин, бо "Одеський припортовий завод" – це найбільше в Європі аміакосховище ємністю 120 тисяч тонн, яке&nbsp; знаходиться в 15 кілометрах від найближчих будівель багатоповерхових будинків міста Одеси. І катастрофа на Одеському припортовому заводі може мати трансграничний вплив. Тому будь-які дії з такими об'єктами як Одеський припортовий завод, який входить в перелік 100 найбільш небезпечних підприємств України згідно Закону України "Про екологічний аудит" їм має передувати&nbsp; обов'язковий екологічний аудит, висновки якого мають бути відображені в умовах приватизації. Це є пряма законодавча норма.</p>
<p>На жаль, на сьогоднішній день обов'язковий екологічний аудит Одеського припортового заводу ніхто не проводить, не замовляє,&nbsp; однак кожного дня нам розповідають про&nbsp; приватизацію Одеського&nbsp; припортового&nbsp; заводу.</p>
<p>Я ще раз вимагаю від наших урядовців,&nbsp; щоб вони зробили відповідну процедуру, захистили одеситів від&nbsp; можливої екологічної катастрофи, і тільки&nbsp; тоді вони можуть щось сказати про приватизацію Одеського&nbsp; припортового&nbsp; заводу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Ігор Шурма, "Опозиційний блок".</p>
<p>&nbsp;</p>
<p>12:34:58</p>
<p>ШУРМА І.М.</p>
<p>Ігор Шурма, "Опозиційний блок". Шановні колеги, ні для кого не секрет, що питання охорони здоров'я, питання надання медичних послуг стосується кожного. І дуже важливо, щоби очільники нашої держави від Президента України до&nbsp; кожного лікаря мали своє бачення узагальнене, спільне, як має розвиватися&nbsp; охорона здоров'я.</p>
<p>На "дні уряду" я&nbsp; двічі задавав запитання Прем’єр-міністру України&nbsp; щодо необхідності затвердження Кабінетом Міністрів концепції, тобто&nbsp; дорожньої карти як необхідно проводити реформи. На превеликий жаль,&nbsp; відповіді не було, лишень те, що за півтора року&nbsp; Міністерство охорони здоров'я спромоглося презентувати на Нацраді по реформах свій проект. За півтора року у невіданні залишається весь медперсонал у всіх комунальних і державних медичних закладах. Не розуміють і люди, як потрібно на сьогоднішній день&nbsp; розраховувати&nbsp; на свої сили чи на державні кошти, коли ти потрапляєш у лікарню. Я не хотів би ставити сьогодні черговий раз незадовільну оцінку Кабінету Міністрів, але коли Прем’єр-міністр України напряму не відповідає на питання, коли буде затверджена концепція, це виглядає так, що він ухиляється від відповідальності і, в принципі, дивиться в інший бік, ніж інтереси громадян України. Чому потрібна спільна позиція?</p>
<p>За всі роки незалежності в міністерстві помінялося 19 міністрів. Кожен міністр охорони здоров'я планував своє бачення і пропонував свій перебіг реформ, які повинні бути в Україні. А відтак, приходив наступний - говорив абсолютно якісь інші речі. Для цього потрібно прийняти концепцію з питань охорони здоров'я, щоби, незалежно від прізвища, кожний наступний міністр, а потрібно, щоб він якнайповільніше змінювався, повинна бути стабільність, йшли крок за кроком до змін.</p>
<p>Учора відбулася зустріч депутатів Комітету з питань охорони здоров'я з експертами Всесвітньої організації охорони здоров'я. Приїхала така Маліка, як головний економіст Європейського регіонального бюро. Вона сказала, що без затвердження державної програми виносити в зал і вносити ті чи інші законопроекти є нісенітниця. Невідомо, куди дальше буде розвиватися система охорони здоров'я.</p>
<p>І прикладом цього є, коли Прем’єр-міністр говорить, що важливим закон є "Про загальнообов'язкове державне соціальне медичне страхування", а через дві години на засіданні комітету міністр каже, що це зробити є передчасно. Я не знаю. Чи можна на сьогоднішній день шукати якихось компромісних точок зору. Лишень скажу одне: за останніх півроку комітет 4 рази поставив оцінку незадовільну міністру охорони здоров'я за впровадження реформ і за стан справ в медицині. Кадрове питання за Кабінетом Міністрів і правлячою коаліцією. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Народний депутат Юрій Дерев'янко, позафракційний.</p>
<p>&nbsp;</p>
<p>12:38:14</p>
<p>ДЕРЕВ’ЯНКО Ю.Б.</p>
<p>Юрій Дерев'янко, політична партія "Воля…" Шановні колеги, шановні українці, шановні мешканці об'єднаних територіальних громад! Я хочу вас поінформувати про хід виконання реформи децентралізації в частині передачі земель поза межами населених пунктів об'єднаним територіальним громадам.</p>
<p>Хочу сказати, що за всіма цими політичними перипетіями і кризою, яка у нас сьогодні відбувається, можливою відставкою уряду, яка була провалена, виходом з коаліції, різними політичними спекуляціями, реформа децентралізації в цій частині саботується. І виною в цьому це є те аграрне лобі, і не тільки в парламенті, і 100-відсоткова незацікавленість уряду виконувати свої зобов'язання, щоби підсилити громади об'єднаних територіальних громад, ті, які об'єдналися, і виконати ті зобов'язання,&nbsp; які уряд взяв перед українським народом і перед цими громадами.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Уже майже два місяці поспіль з високих трибун спікер Верховної Ради говорить про підтримку, про те, що є необхідність включити до порядку денного законопроекти 3510 і 3510-1. Всі посміхаються, всі говорять: так, безумовно, важливі законопроекти, треба голосувати, – але процес затягується як можна далі і далі.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; На превеликий жаль, комітет до цього часу не ухвалив ніякого рішення, і вчора на розгляді комітету знову ці два законопроекти важливі були об'єднані і, в кращому&nbsp; випадку, вони будуть розглядатися тільки в березні через місяць.</p>
<p>Я хочу сказати про те, що після 2012 року, з початку 2013 року Янукович вибудував найжахливішу корупційну схему, яка стосується розподілу і розпорядження земель поза межами населеного пункту, і ця корупційна схема ефективно, спочатку – Держкомземом, а зараз – Держгеокадастром експлуатується. Це величезні кошти хабарів, які беруться за землі, які віддаються в розпорядження без рішення місцевих рад, без взагалі думки місцевих рад. Тому для того, щоби подолати цю корупцію ми і пропонуємо Верховній&nbsp; Раді&nbsp; і уряду зробити рішучий перший крок – віддати землі об'єднаним територіальним громадам відповідно до законопроектів 3510 і 3510-1.</p>
<p>Я хочу сказати про те, що ця корупція має дуже сильні важелі впливу, і&nbsp; ці важелі ми відчуваємо тут в парламенті. Дуже сподіваюся, що ті депутати, які входять в профільний комітет аграрний, свідомі того, що треба це долати і свідомі того, що такі рішення треба ухвалювати. Я дуже сподіваюсь на підтримку всіх депутатів Верховної Ради, щоб у березні ми цю проблему вирішили.&nbsp;</p>
<p>Але я би хотів, щоби ми не тільки посміхалися і всі гучно говорили про те, що ми підтримуємо наші об'єднані територіальні громади, а на справах, на ділі це починали робити. Тому що це ті кроки, яких від нас очікують об'єднані територіальні громади і всі ті, хто хоче ще об'єднатися. Дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Олег Кулініч, "Партія "Відродження".</p>
<p>&nbsp;</p>
<p>12:41:28</p>
<p>КУЛІНІЧ О.І.</p>
<p>Дякую. Олег Кулініч, 147 виборчий округ, Полтавщина.</p>
<p>Шановні колеги, шановні виборці! Минулого тижня ми всі працювали на округах. Я провів дуже багато зустрічей, спілкувався з людьми, спілкувався з представниками органів місцевого самоврядування, спілкувався з представниками і з керівниками тих же комунальних підприємств.</p>
<p>От, зокрема, у місті Миргород мені задали дуже багато питань. Зустрівся і з міським головою Сергієм Соломахою, і з представниками комунальних підприємств міста Миргород. Там виникла вкрай серйозна і важка ситуація.</p>
<p>Зокрема, це питання компенсацій комунальним підприємствам за надані послуги для населення з урахуванням субсидій. Ці підприємства, ці послуги надають населенню з урахуванням субсидій, але держава їм не надає компенсації, і субвенції з державного бюджету на ці підприємства не надходять. З цією проблемою до мене також звернувся виконком Миргородської міської ради. От яка ситуація?</p>
<p>Я подібну проблему піднімав і з трибуни українського парламенту минулого пленарного тижня. Подібна важка ситуація склалася і в місті Зіньків, це також мій виборчий округ. Борги перед комунальниками величезні.</p>
<p>І от на сьогодні, якщо брати по Миргороду, то борги перед комунальниками складають десь близько 10 мільйонів гривень. Зокрема, це "Миргородтеплоенерго" – майже 7 мільйонів гривень, "Миргородводоканал" – 1,8 мільйонів, миргородське житлове управління – 400 тисяч і спецкомунтранс – 100 тисяч. Це величезні кошти для цих комунальних підприємств. В результаті у них виникають борги по енергоносіям. У них виникають, у цих підприємств, борги по заробітній платі перед своїми працівниками. І ростуть, їхня кредиторка росте, кредиторська заборгованість. І в результаті страждає колектив, і це може обернутися величезною проблемою і колапсом для міста-курорта, для міста обласного значення, для міста Миргород.</p>
<p>Заборгованість треба обов'язково, негайно закривати, і такі субвенції повинні надходити з державного бюджету. Зараз навіть є попередження керівникам&nbsp; цих підприємств про&nbsp;&nbsp; припинення постачання газу від газопостачальних організацій.&nbsp; Це вкрай негативно скажеться&nbsp; далі на наданні послуг&nbsp; цими підприємствами.&nbsp; Тому&nbsp; я звернувся з офіційним депутатським запитом до Кабінету Міністрів&nbsp; України&nbsp; з проханням вирішити цю проблему по суті, здійснити заходи, які цю проблему вирішать. Ми вчора вирішили дуже&nbsp; важливе питання з пільговими перевезеннями, вкрай важливе питання. Тому я вважаю, що&nbsp; і український парламент не повинен стояти осторонь і обов'язково проблему по компенсаціям&nbsp; для комунальних підприємств, я думаю, це проблема не тільки міста Миргород, не тільки&nbsp;&nbsp; міста Зіньків, це взагалі проблема в державі. Її треба&nbsp; комплексно&nbsp; і вирішувати по суті.&nbsp; Дякую&nbsp;&nbsp; за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Народний депутат&nbsp; Ігор Луценко, партія&nbsp; об'єднання "Батьківщина".</p>
<p>&nbsp;</p>
<p>12:44:32</p>
<p>ЛУЦЕНКО І.В.</p>
<p>Шановні&nbsp; друзі,&nbsp; хотів би&nbsp; в цей сумний день&nbsp; дворічної роковини найбільших&nbsp; жертв, котрі взагалі були в Україні на мирних протестах, проінформувати&nbsp; про те, який&nbsp; на сьогодні стан справ з розслідуванням&nbsp; цього злочину, усіх злочинів, власне, які були&nbsp; скоєні проти Революції Гідності.</p>
<p>Якщо раніше ми говорили про те, що&nbsp; з розслідуванням цих справ є колосальні проблеми,&nbsp; є небажання політиків ретельно займатися цим питанням, небажання брати відповідальність за своїх підлеглих, то сьогодні назріває, насправді,&nbsp; катастрофа.</p>
<p>Звісно&nbsp; треба&nbsp; ще раз повторити, що міністр внутрішніх справ Аваков покривав тих беркутівців, котрі були і свідками, і учасниками розстрілів майдановців, допомагав&nbsp; їм уникати кримінальної відповідальності, допомагав&nbsp; їм уникати допитів в Генеральній&nbsp; прокуратурі, сприяв тому, щоб ці слідчі, котрі розслідують справи щодо Майдану, не мали&nbsp;&nbsp; до них&nbsp; доступу. Так само потрібно згадати про роль Президента&nbsp; Порошенка, котрий в ручному&nbsp; режимі традиційно керує прокуратурою і не&nbsp; надає пріоритетності розслідуванню&nbsp; злочинів проти Революції Гідності.</p>
<p>Але, на&nbsp; жаль,&nbsp;&nbsp; зараз можна говорити, і треба&nbsp; говорити,&nbsp; про&nbsp;&nbsp; нові колосальні законодавчі проблеми&nbsp; з розслідуванням. Нагадаю вам, що&nbsp; з 1 березня у відповідності до українського законодавства повноваження прокуратури вести слідства зникають. Прописано в законодавстві, що має бути створене Державне бюро розслідувань. Виходячи з досвіду, який ми мали з створенням антикорупційного бюро, до речі, цей процес далекий від свого завершення. Так ось, Антикорупційне бюро - пройшло майже півтора року до того, як почалися хоча б перші результати. Що вже казати про такий монстр, який має бути створено під назвою Державне бюро розслідувань? Це як мінімум ще рік. А що означає: як мінімум рік? Це означає, що всі процесуальні строки пройдуть. Це означає, що ми муситимемо вибачитися перед Садовником, перед Кусюком - перед всіма цими злочинцями і відпустити їх на волю, компенсувати їхні негаразди, які їм створили своїм слідством. Ось, що це значить.</p>
<p>Тому, колеги, тому, українські громадяни, я закликаю вас звернути увагу на цю проблему. Треба негайно прийняти адекватні "Перехідні положення", продовжити повноваження прокуратури по розслідуванню і, власне, в рамках цього продовжувати роботу.</p>
<p>Ще скажу, що без парламентського контролю неможливо це робити. І саме створення парламентської комісії, яке блокується, зокрема паном Гройсманом, в цьому парламенті, з розслідування перешкод, які чиняться розслідуванню, - це є ключовим на сьогодні завданням. Нам треба створити комісію, котра буде допомагати на рівні парламенту, на рівні національному тим слідчим, котрі сумлінно намагаються розслідувати злочини…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Іван Спориш, фракція "Блок Петра Порошенка".</p>
<p>&nbsp;</p>
<p>12:47:51</p>
<p>СПОРИШ І.Д.</p>
<p>Іван Спориш, "Блок Петра Порошенка", 15 округ, Вінниччина.</p>
<p>Шановний народе України, шановні народні депутати, я думаю, що сьогодні нам, мажоритарщикам, дуже важко їхати на округ, знову ж таки зараз в нас буде, практично 3 неділі ми не будемо тут в парламенті, а будемо займатися в комітетах, будемо займатися в округах і їх на округ, і людям роз'ясняти чому ми не ходимо на роботу. І знову ж таки вже сьогодні мажоритарщики… вже сьогодні нам, мажоритарщикам, і на окрузі люди, вони вже не задають питання, що ви там приймаєте, вони кажуть: "Що ви не ходите на роботу?". І ви знаєте як обідно, що даже такі законопроекти, наприклад як 4042, де ми робили звернення до парламенту і іноземних держав, до Парламентської асамблеї міжнародних організацій і таке інше щодо засудження агресії Росії, нема, кому проголосувати. Чи інший законопроект - 4071, де дійсно доля наших заручників, і ми не можемо, дійсно, проголосувати за нього. Ну, слава Богу, що ми за ці законопроекти проголосували. Але обідно, що у нас, получається, наш парламент - вже як європейський, тобто європейці. Ми вже привикли, коли були у Польщі, коли розглядається, тих п'ять чоловік сидить в парламенті&nbsp; - це ми бачили, - і увечері там в 9 годин обдзвонюють і кажуть, що "давайте, бо іде голосування". Скоро ми на це перейдемо. Я думаю, давайте будемо ходити: що середа, що п'ятниця ми повинні бути на роботі, тому що, дійсно, люди&nbsp; нас від цього чекають.</p>
<p>Я також хотів би дуже ще звернутися до нашого телебачення, до журналістів, до політологів, експертів, до різних шоу, які у нас проходять. Наприклад, "Шустер лайф", "Свобода слова" і інше. Щоб ми говорили свої речі, дійсно, правдиво своїми правильними словами. Тому ми знаємо прекрасно, вже Європа визнала Росію, що це вона є агресором, а ми ще сьогодні кажемо, що якісь там бойовики, що це якісь ЛНРовці, ДНРовці і інше. Давайте будемо казати правду. Давайте будемо говорити, що це Путін напав на країну. Давайте будемо говорити, що це сьогодні путінська зброя знову знищила наших солдатів. Що це путінська зброя сьогодні обстріляла таки-то територію Луганської і Донецької області. А то ми говоримо, що якийсь там бойовики і ніше. Я б дуже хотів, щоб ми говорили речі своїми іменами, і щоб це було справедливо, щоб народ України чули всі європейці і інші, щоб бачили правду.</p>
<p>Сьогодні я рано побачив дійсно ще таки гуманітарна допомога Ахметова на територію Луганської, донецької області. Це приємно, що він таку допомогу надає. Але, чомусь коли з України приходить гуманітарна допомога, туди не пускають ДНРовці, ЛНРовці. А він вільно туди проходить, ще йому там честь віддають на кордоні і інше. Нехай він допомагає, але хто його знає, кому він допомагає, і чому він так вільно йде на ту територію луганської і донецької області. Хіба ми це не розуміємо. Ми прекрасно це розуміємо.</p>
<p>Іще хотів би на закінчення сказати…</p>
<p>&nbsp;</p>
<p>ГОЛОВУЮЧИЙ. 10&nbsp; секунд, завершуйте.</p>
<p>&nbsp;</p>
<p>СПОРИШ І.Д.</p>
<p>…за нічні тарифи на електроенергію по&nbsp; селах. Шановні! Кабінет Міністрів, почуй людей, відміни, тому що будуть кражі, будуть все ненормальне…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Ігор Гузь, фракція "Народний фронт".</p>
<p>&nbsp;</p>
<p>12:51:23</p>
<p>ГУЗЬ І.В.</p>
<p>Слава Україні!&nbsp; Ігор Гузь, 19 виборчий округ, Волинь.</p>
<p>Я хочу звернутися до Президента&nbsp; України Петра Олексійовича Порошенка. Пане Президенте, є&nbsp; проблема у вашій Адміністрації, і&nbsp; вже більше року ми не можемо достукати ні до вас, ні до Ложкіна, ні до&nbsp; відповідальних працівників.</p>
<p>Комітет, до&nbsp; якого я належу, у закордонних справах, наголошує вдесяте: скільки ми будемо чекати, поки&nbsp; ви розродитесь своїм рішенням по призначенню послів України? Рік немає посла в Білорусії. У Білорусії&nbsp; немає посла, Петро Олексійович, рік! Скільки можна&nbsp; чекати? Це країна, з якою&nbsp; ми маємо кордон, це країна, яка має союз з Російською&nbsp; Федерацією. Яким чином Білорусія… у нас &nbsp;здійснюється наша геополітична боротьба з Росією?</p>
<p>Угорщина. Що, ми не знаємо, яка&nbsp; ситуація в Угорщині, на Закарпатті. Там не треба посла? Рік&nbsp; його немає.</p>
<p>Казахстан – на&nbsp; сьогоднішній день&nbsp; одна з ключових з держав у&nbsp; геополітичній війні з Росією.</p>
<p>Далі йдемо: Грузія. Що, всіх грузин сюди повернули, чи забрали, а там не треба українця, який буде послом і відстоювати наші інтереси?</p>
<p>Швейцарія – ключова країна в економічних контекстах. І ще десяток країн, де немає послів України.</p>
<p>Я, наприклад, як заступник голови Комітету&nbsp; у закордонних справах розумію: місяць треба&nbsp; шукати кандидата. О?кей, два місяці, три&nbsp; місяці, чотири. Ну, вибачте, рік часу не найти кандидатури на посла в&nbsp; ключові країни, тим більше країнах-сусідах, вибачте, це колапс!</p>
<p>Петро Олексійович, я&nbsp; вимагаю публічного звільнення відповідальних працівників Адміністрації Президента, які ведуть&nbsp; це питання, тому що це – ганьба для української&nbsp; держави. Я тричі говорив про це міністру Клімкіну, він каже, ми подаємо всі відповідні документи в Адміністрацію Президента, це не наша компетенція, це хтось сидить.</p>
<p>Чесно кажучи, я розумію, що&nbsp; в Адміністрації Президента сидять якісь, вибачте, контрреволюціонери. Я не знаю, як їх назвати, люди, які руйнують нашу міжнародну політику. Тому я вас прошу, тим… чим швидше, тим краще, призначте послів в ті країни, які я назвав, і взагалі ті, що по списку.</p>
<p>Якщо ні, я думаю, на новому засідання Верховної Ради&nbsp; ми змушені комітетом і всіма зацікавленими блокувати цю трибуну і вимагати швидкого призначення послів. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Дмитро Лубінець, фракція "Блоку Петра Порошенка".</p>
<p>&nbsp;</p>
<p>12:54:38</p>
<p>ЛУБІНЕЦЬ Д.В.</p>
<p>Добрый день! Лубинец Дмитрий Валериевич, избирательный округ номер 60, Донецкая область.</p>
<p>Спасибо большое народным депутатом, которые имеют в себе&nbsp; мужество оставаться до конца рабочего дня и оправдывать&nbsp; надежды своих избирателей. <i>(Оплески)</i> Поименно, пусть избиратели видят, кто на самом деле приходят на работу.</p>
<p>В Донецкой области фермеры в дополнение ко всем существующим проблемам, это и отмена спецрежима, это и война, это и отсутствие каких-то льготных финансовых возможностей в Донецкой области, получили еще одну очень большую проблему, о которой я хотел бы рассказать. Это земли, которые мы в прошлом году&nbsp; (мы – это государство Украина) заняли под фортификационными сооружениями. Сделали это очень быстро, не всегда соблюдая законные методы, но тем не менее, в большинстве случаев земли эти – это людские паи, это частная собственность.</p>
<p>Так вот, фермеры в прошлом году по своей&nbsp; инициативе и в Донецкой, и в Луганской области выплатили людям арендную плату, заплатили даже в доход государства подоходный налог с этих паев. Им обещали, что эта проблема будет решена в прошлом году. Пришел 2016 год, уже весна:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ни компенсации за выплаченные деньги, ни компенсации за занятые земли ни люди, ни фермеры не получили.</p>
<p>На данный момент все это выглядит таким, знаете, в Донецкой области мы к войне рискуем получить еще социальный бунт, когда тысячи людей, которым скажут: в этом году вам никто платить за паи не будут, паи не обрабатываются, паи заняты фортификационными сооружениями. Что останется людям? Людям останется одно – дополнительный бунт, дополнительное возмущение действиями нашими как власти и государством&nbsp; Украина. Конечно, нам это не надо и с этим срочно надо что-то делать.</p>
<p>Прошу мое выступление считать как депутатское обращение к Кабинету Министров. Прошу всех народных депутатов поддержать мое требование. Первое, Кабинет Министров должен в кратчайшие сроки разработать порядок компенсаций людям аренды паев или фермерам, если они&nbsp; самостоятельно оплачивают эту аренду. Какая общая площадь занятых земель под фортификационными сооружениями и самое главное – сколько планируется выделить дополнительно земли, если она существует, в Донецкой области для людей? Для людей даже не столько важно получить компенсацию в финансовом плане за свой пай, сколько важно получить хотя бы подобной земли такого же размера в другом месте. Всем этим Кабинет Министров, к сожалению, не занимался в прошлом году, и начали только заниматься в этом году. Прошу всех народных депутатов…</p>
<p>&nbsp;</p>
<p>ГОЛОВУЮЧИЙ Десять секунд, завершуйте.</p>
<p>&nbsp;</p>
<p>ЛУБІНЕЦЬ Д.В.</p>
<p>…присоединиться к этой инициативе, потому что это касается не только Донецкой, Луганской области, это касается всех нас, это будет еще дополнительным социальным взрывом в Донецкой, Луганской области. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Микола Люшняк, фракція "Блок Петра Порошенка".</p>
<p>&nbsp;</p>
<p>12:58:12</p>
<p>ЛЮШНЯК М.В.</p>
<p>Микола Люшняк, 166-й виборчій округ, Тернопільщина.</p>
<p>Шановний український народе, шановна пані головуюча, шановні народні депутати! Вже рік б'юся, як риба об лід і прошу Кабінет Міністрів, і не тільки я один, а й багато наших колег,&nbsp; розпаювати землі Академії аграрних наук.</p>
<p>Що сьогодні з ними робиться? Перезаключаються договори на рік, а люди, які мають своє законне право на виділення паю, не можуть його отримати. Ці люди, які віддали своє життя науці, ці люди, які пропрацювали по 40-50 років вони не можуть скористатися&nbsp; своїм конституційним правом і видерти той шматочок землі, який вони заробили своїми кров'ю і потом. Зокрема це є Подільська дослідна&nbsp; станція,&nbsp; що у нас на Тернопільщині, Гусятинський район. Люди ходять з зверненнями й пишуть.</p>
<p>Я від себе особисто&nbsp; не&nbsp; один раз звертався до Кабінету Міністрів, до міністра АПК. Відповіді ніякої.&nbsp; Я прошу сьогодні&nbsp; Міністерство АПК внести законопроект&nbsp; про&nbsp; те, щоб землі Академії аграрних наук і не тільки її були розпайовані тим людям, які на&nbsp; неї&nbsp; чекають вже&nbsp; десятками років, і було установлено їхнє конституційне право.</p>
<p>Дальше. Колись у нас був такий… в Україні колгоспні ліси, зокрема в моєму окрузі це більше 5 тисяч гектарів лісів. Я не знаю, чи ми вже можем назвати це лісами, тому що це чагарники. За них не відповідає ніхто. Вони не є ні чийому підпорядкуванні, Лісове агентство до них відношення не має, адміністрація не має, це просто ліси, безхозні ліси. Вони&nbsp; вирубуються, вони знищуються. Керівники призначаються адміністрацією, вони не мають не&nbsp; функціональних обов'язків, не мають ні ресурсу. Ми просто своїми руками сьогодні вбиваємо легені планети.</p>
<p>Я прошу, звертаюся до Кабінету Міністрів, до&nbsp; міністра агропромислового комплексу: внести закон і віднести ці&nbsp; ліси на баланс лісового агентства,&nbsp; інакше там скоро буде пустир.</p>
<p>Що сьогодні сталося в бюджеті України&nbsp; 2016 року? Забули профінансувати лісову галузь і передали&nbsp; частину її на фінансування лісових господарств, які знаходяться в Західній Україні. Це, зокрема, Харківська авіаційна база, яка займається тушінням пожеж. Вони сьогодні залишились без фінансування. Це проектні інститути. Чому тих 400 мільйонів гривень сьогодні перекинуто на лісові агентства Тернопільської, Львівської, Івано-франківської області? Для них це непосильний тягар. Я прошу…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте.</p>
<p>&nbsp;</p>
<p>ЛЮШНЯК М.В.</p>
<p>…міністрів внести зміни до бюджету України і профінансувати хоч частково. Четверте питання, в Тернопільщині є санаторій "Збруч". 4 з половиною мільйони заборгованість по зарплаті…</p>
<p>&nbsp;</p>
<p>ГОЛОВУЮЧИЙ. Шановні народні депутати, ви маєте вже коригувати свій час. Прошу, 10 секунд, і завершуйте.</p>
<p>&nbsp;</p>
<p>ЛЮШНЯК М.В.</p>
<p>…опам'ятатись, погасити заробітну плату. Люди зберегли власними коштами цей санаторій. Опам'ятайтесь, дофінансуйте його. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. <i>(Шум у залі)</i></p>
<p>Шановні народні депутати, я передаю слово тільки на підставі особистого звернення. Я перепрошую, інакше у нас не буде порядку. Прошу, народний депутат Васюник. Іван Васюник. Іван Васюник, "Народний фронт".</p>
<p>&nbsp;</p>
<p>13:02:45</p>
<p>ВАСЮНИК І.В.</p>
<p>Шановні колеги, українці, 6 лютого в місті Львові відбувся Форум громадських організацій, VII Форум громадських організацій. Тема форуму була: оцінка суспільно-політичної ситуації в країні за 2 роки після Майдану. І за результатами цього форуму мене зобов'язали озвучити декларацію, яка була прийнята на цьому форумі.</p>
<p>"Щоби гідно відповісти на драматичні виклики часу, стабілізувати ситуацію, об'єднати зусилля усіх державницьких сил для перемоги зовнішнього і внутрішнього ворога, форум громадських організацій вважає за необхідне. Перше, не допустити взаємопоборення в національно-патріотичному таборі. Найперша передумова нашої перемоги – це міцна єдність, сконсолідованість нації. Необхідно гостро засуджувати будь-які провокаційні дії, які ведуть до розбрату і хаосу.</p>
<p>Друге. Потрібно мобілізувати націю на відсіч ворогу і зміну країни, створити сильну боєздатну армію.</p>
<p>Спільними зусиллями громадянського суспільства і влади&nbsp; швидко і рішуче провести повно деолігархізацію, якнайшвидше і найрадикальніше викорінювати корупцію.</p>
<p>Четверте. У відповідь на російську інформаційну агресію терміново налагодити дієву контрпропаганду і розгорнути відповідно просвітницьку діяльність ЗМІ. Зупинити культурну експансію Росії, звуження сфер вживання української мови в засобах масової інформації, інших сферах життя.</p>
<p>П'яте. Провести повне перезавантаження судової гілки влади.</p>
<p>Шосте. Налагодити відвертий і чесний діалог між владою і народом, особливо при прийнятті непопулярних рішень керівникам держави слід широко і аргументовано роз'яснювати мотивації своїх дій, вчасно відповідати на виклики часу.</p>
<p>Сьоме. Розробити і негайно реалізувати ефективну державну програму національно-патріотичного та військового виховання.</p>
<p>Восьме. Не допустити подальшого перебування на державній службі на керівних посадах членів антиукраїнських партій, колишніх "регіоналів" і комуністів та їх активних поплічників. Знайти і покарати вбивць мирних людей на Майдані, притягнути до кримінальної відповідальності як співучасників вбивств усіх депутатів Верховної Ради, котрі голосували за "диктаторські закони" 6 січня, що спричинили смерть Небесної Сотні.</p>
<p>Дев'яте. Сконцентрувати свої зусилля і кошти на допомогу учасникам АТО. Влада повинна обмежити свої надмірні розважальні заходи, дорогі купецькі забави, розкішні бенкети. Кожна зекономлена копійка повинна піти для фронту.</p>
<p>Десяте. Не допустимо проводити дострокові парламентські вибори, змінювати Конституцію на догоду Росії. Це може ще більше дестабілізувати ситуацію в країні і привести до погіршення суспільно-економічного становища, активізації проросійських сил.</p>
<p>Одинадцяте. В оцей критичний час кожен українець мусить брати і на себе відповідальність за долю країни. Тож починаймо творити масовий громадський рух за зміцнення національної єдності, збереження держави, боротьби проти корупції, перемоги над зовнішнім і внутрішнім ворогом.</p>
<p>Дванадцяте. Українській владі необхідно зібрати відповідну доказову базу і звернутися до світової спільноти з настійливою вимогою судити&nbsp; Гаазьким трибуналом&nbsp; президента Путіна як міжнародного терориста. Доля дає нам третій, можливо, останній шанс будувати незалежну справді і сильну європейську Україну. Не змарнуємо цю можливість, разом втілимо в&nbsp; життя ті високі ідеали, за які умирали на Майдані українці та гинуть далі в боротьбі з російським окупантом.</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, завершуйте.</p>
<p>&nbsp;</p>
<p>ВАСЮНИК І.В. …і розчаровуватися ми не маємо права.</p>
<p>І від себе хочу закінчити виступ тезою митрополита Андрея: "Найбільшою небезпекою є внутрішні роздори і побоювання себе взаємно". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Юрій Береза. Передав слово Медуниці.</p>
<p>&nbsp;</p>
<p>БЕРЕЗА Б.Ю. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Зараз ви будете. А чому ви переживаєте? Просто перед тим був Юрій Береза, він передав слово Медуниці. А зараз будете ви наступний, не хвилюйтеся.</p>
<p>&nbsp;</p>
<p>БЕРЕЗА Б.Ю. <i>(Не чути) </i></p>
<p>&nbsp;</p>
<p>ГОЛОВУЮЧИЙ. А, перепрошую. Я перепрошую. Борислав Береза.</p>
<p>Я перепрошую. <i>(Шум у залі)</i></p>
<p>&nbsp;Шановні народні депутати, прошу не хвилюватися. Народний депутат Медуниця буде наступний.</p>
<p>Борислав Береза, позафракційний.</p>
<p>&nbsp;</p>
<p>13:06:54</p>
<p>БЕРЕЗА Б.Ю.</p>
<p>Я дуже вдячний вам, пані Оксано.</p>
<p>Я хочу звернути вашу увагу, два роки по тому на вулицях Києва вбивали людей. Два роки по тому тут, на Грушевського, на Майдані снайпери вбивали людей. Палали шини, депутати метушилися. А зараз&nbsp; в залі пусто. Я кожної п'ятниці – в залі нікого немає. <i>(Шум у залі)</i></p>
<p>Так, ви є, я признаю. Але подивіться, скільки нас зараз тут є.&nbsp; Я вибачаюся, шановні, але менше 50 людей зараз в сесійній залі. Це нормально? Ні, це ненормально.</p>
<p>Чи нормально так, що уряду висказують недовіру, а потім не відправляють у відставку? Теж це ненормально. Чи нормально, що людина обіцяла, що країну змінить і проведе реформи, цього не сталося? Теж ненормально. Чи нормально, коли людина бреше в очі? Ненормально.</p>
<p>Я хочу сказати, нам потрібно з вами покаятися. Дійсно, потрібно. Я ходжу кожного дня по вулицях Києва, я бачу киян. Як і деякі мої колеги. Але знаю, що завтра на Майдан не прийдуть ні люди з правительства, з уряду, взагалі ніхто. Дуже мало нардепів зможуть дивитися в очі людям завтра на Майдані. Тому що за два роки вони не відповіли на жодне запитання: хто вбивав на Майдані, хто надавав прикази вбивати, хто виконував. Жодна&nbsp; ця людина не засуджена, як і не&nbsp; засуджена&nbsp; жодна людина, яка стала&nbsp; учасником корупційних скандалів.&nbsp; Не засуджена жодна людина, яка&nbsp; була піймана&nbsp; на хабарі.&nbsp; Не засуджен жоден учасник корупційних схем. Мені соромно. Я&nbsp; хочу&nbsp; вибачитись перед&nbsp; українцями&nbsp;&nbsp; за&nbsp; те, що&nbsp; ми&nbsp; не виправдовуємо їх сподівань та надій, але зараз такий&nbsp; час, що ті, хто можуть,&nbsp; повинні зконсолідуватись та прийняти&nbsp; для себе єдине вірне рішення – цю владу треба&nbsp; перезавантажити,&nbsp; Кабмін, парламент. Ми не&nbsp; виправдовуємо довіри, яку нам надали. Якщо таке&nbsp; стається в демократичному&nbsp; суспільстві. проходять перевибори. Отож,&nbsp; шановне панство, треба йти на ці перевибори. А виборцям потрібно зробити для себе висновки, хто що&nbsp;&nbsp; обіцяв, хто&nbsp; що зробив. Хто обіцяв, що без честі&nbsp; жити не буде, а хто живе.&nbsp; І ці вибори покажуть, чи&nbsp; є довіра у тих,&nbsp; хто зараз сидить в Кабміні та Верховній Раді. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Народний депутат Медуниця, фракція&nbsp; "Народний фронт".</p>
<p>&nbsp;</p>
<p>13:10:03</p>
<p>МЕДУНИЦЯ О.В.</p>
<p>Олег Медуниця, "Народний фронт", Сумська область.</p>
<p>Шановні колеги,&nbsp; ви знаєте, що при прийнятті державного бюджету&nbsp; ми передбачили колосальні кошти на потреби національної оборони. Більше&nbsp; 100 мільярдів&nbsp; ми&nbsp; спрямували на збільшення заробітної плати, на&nbsp; придбання нової форми, нових видів озброєння, будівництва нових казарм, на те, щоб наші військові краще&nbsp; харчувались. Натомість ми&nbsp; бачимо, що не зовсім ці військові готові працювати по-новому&nbsp; і змінювати&nbsp; підходи в організації&nbsp;&nbsp; державних закупівель в Міністерстві оборони. Після того, як ми прийняли Закон про електронні закупівлі, ми вже бачили, що на деяких торгах, в тому числі в Міністерстві оборони, приходять компанії, в тому числі з іноземним капіталом і дають суми набагато менші ніж ті "фермешкі", які крутились біля Міністерства оборони, зокрема, "МЕТРО Кеш енд Керрі" майже на 30 відсотків дало меншу ціну і виграло тендер, який раніше обслуговували ті фірми, які задорого &nbsp;продавали свій товар для потреб харчування українських Збройних Сил. Та, разом з тим, на жаль, це, напевно, одинокий випадок в системі Міністерства оборони.</p>
<p>Я вам хочу розказати одну історію. Історія пов'язана з бухгалтерами в погонах, які працюють в Академії сухопутних сил… військ в імені Сагайдачного у Львові. Коли підприємець із Сумщини, Слава Богу, у нас уже ковбасу в армії дають настоящую, дає найменшу ціну, яка на 30 відсотків менше ніж те підприємство, яке раніше там продавало і зараз ці торги просто беруть і закривають, тому що цей підприємець не принесе відкату, тому що він заклав мінімальну, тому що знає, що Міністерство оборони на свої доходи якісь. Але міністерство, працівники Міністерства оборони, які працюють в цій академії не зацікавлені в тому, щоб він дешевшу продукцію поставляв в їхній заклад, і закривають ці торги. Більше того, в понеділок вони по печиву торги проводять, ну, це вообще просто смішно. Вони в технічній характеристиці написали таке, що, ну, не може просто на голову нормальній людині налазити. Печиво має бути у формі грибочка з верхньою… шапочка полита шоколадом, а в середині має бути згущенка. У нас тільки один там підприємець у Львівській області випускає такий вид печива. А потім ми говоримо про корупцію в уряді Яценюка. От, коли ми всі разом отаких ось дрібних корупціонерів не повиводимо на чисту воду, не буде довіри не від людей, не від бізнесу до української влади.</p>
<p>Я вимагаю від керівництва Міністерства оборони розслідувати ці факти, притягнути винних і робити так, щоб такого більше… такої спекуляції на військових закупівлях більше ніколи не було. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Народний депутат Олег Мусій, позафракційний.</p>
<p>&nbsp;</p>
<p>13:13:29</p>
<p>МУСІЙ О.С.</p>
<p>Олег Мусій, Сокальщина, Червоноград - виборчий округ, політична партія "Народний контроль", позафракційний. Шановні народні депутати,&nbsp; шановний народе України! Я хотів би продовжити ту тезу моральну, яку ми чули сьогодні вже від попереднього виступаючого пана Берези. І ми відзначаємо сьогодні, завтра особливо, День масових розстрілів попереднім режимом наших Героїв Небесної Сотні. Ми революцію, яку здійснив український народ, назвали Революцією Гідності. Слово гідність і поняття гідності лежить не в політичних категоріях, а лежить в категорії морально-етичній. І цей уряд, який прийшов на крові після Революції Гідності, і ми з вами як парламентарі, які прийшли&nbsp; на крові після Революції Гідності, повинні були б і зобов'язані були б керуватися моральними категоріями гідності, які ми тут всує часто дуже називаємо і кичимося перед публічними виступами.</p>
<p>Сьогодні ми чули міністра юстиції, який згадував гідність. Насправді я хочу констатувати те, що думає український народ, з яким я спілкуюся щодення на вулицях Києва, на своєму мажоритарному окрузі. Він, знаєте, як називає цей уряд після Революції Гідності?&nbsp; Люди, які не виправдовують гідність, це є негідники. Тому він називає його абсолютно заслужено&nbsp; урядом негідників. І головний негідник цього уряду продовжує нам дивитися в очі, дивитися в очі українському народу і розказувати про те, що, вибачте, для нього є якісь інші преференції ніж українські люди, ніж українці, яких він своїми діями, своїми негідними вчинками довів до катастрофи. Ви всі пам'ятаєте, дуже часто крутять цей його виступ на Майдані, коли він сказав: "Я з ганьбою жити не буду". Тому хочу я його запитати зараз при всіх, і український народ його запитує: ви живете з ганьбою Арсенію Петровичу, ви&nbsp; продовжуєте жити з ганьбою, ви ганьбите Небесну Сотню,&nbsp; ви ганьбите Майдан, ви ганьбите гідність! Вам не страшно, не сниться вночі оцих сто вбитих? Ви, оцей негідник, який прийшов на крові і очолює&nbsp; уряд негідників, йдіть в небуття, як мінімум, і не&nbsp; ганьбіть Україну перед всім світом. Ви думаєте, що вам дадуть&nbsp; кошти іноземні наші друзі з МВФ. Ви думаєте чому дають Греції у десять разів&nbsp; більше, мільярди, тому що навіть там комуністи, які прийшли до…</p>
<p>&nbsp;</p>
<p>ГОЛОВУЮЧИЙ. Я вам прошу, 10 секунд, завершуйте.</p>
<p>&nbsp;</p>
<p>МУСІЙ О.С.</p>
<p>… комуністи, Ципрас, який прийшов до влади, він&nbsp; з гідністю пішов, коли не мав підтримки. Ви ж майте совість перед українським народом. Я думаю, що народ повинен сказати свою крапку.</p>
<p>&nbsp;</p>
<p>ГОЛОВУЮЧИЙ. Народний депутат Іван Рибак, партія "Блоку Петра Порошенка".</p>
<p>&nbsp;</p>
<p>13:17:07</p>
<p>РИБАК І.П.</p>
<p>Шановна пані&nbsp; головуюча! Шановні колеги! У цьому невелелюдному залі сьогодні б хотілося сказати декілька слів, які насправді будуть висловлювати той сором за Буковинський&nbsp; край, з якого сьогодні наш Прем'єр-міністр. Ні для кого не є&nbsp; секретом, що головою обласної державної адміністрації в області є представник саме політичної сили, яку очолює наш Прем'єр-міністр. Але&nbsp; сьогодні, в другу річницю Майдану, щойно я дізнався&nbsp; інформацію, яка, напевно, похитне, взагалі не те що… та довіри й так немає. Але взагалі сорому напевно, ці&nbsp; люди, взагалі, не мають.</p>
<p>Сьогодні голова обласної державної адміністрації дав погодження на&nbsp; призначення керувати лісовою галуззю у Буковинському регіоні людині, яка була депутатом Партії регіонів в Хотинському&nbsp; району Чернівецької області, людині, яка&nbsp; по сьогоднішній день, як кажуть, не вийшла навіть з цієї партії. І сьогодні ця людина отримала погодження на те, щоб очолювати обласне управління лісового та мисливського господарства.</p>
<p>Я звертаюсь до голови обласної адміністрації: пан Яковець Віктор Олександрович, на якого ви дали сьогодні погодження, це людина, яка сприяла тому, щоб ті безчинства творились два роки тому на Майдані, це людина, яка фінансувала антимайдан, яка заправляла автобуси і відправляла на антимайдан людей.</p>
<p>Олександре&nbsp; Григоровичу, що ви робите? Ви розумієте, що після таких&nbsp; вчинків ви підриваєте довіру не те, що до Прем'єр-міністра, а взагалі підриваєте довіру всього суспільства до всіх гілок влади? Не робіть цього! Тому що якщо ви не зупинитесь, то вас теж зметуть.</p>
<p>Також я би хотів сказати про те, що на сьогоднішній день Буковина – це єдиний регіон, в якому не використані кошти, які ми з вами, шановні колеги, виділили через закон про експеримент наднормових доходів по митниці на буковинські дороги. На сьогоднішній день на рахунках в обласній адміністрації знаходяться 104 мільйони гривень, які до сьогоднішнього дня навіть не… на які не оголошені навіть тендерні процедури для того, щоб ці дороги можна було відремонтувати. А Путильщина, Вижненщина, Стороженещина, Кіцманщина чекають цих ремонтів, чекають цих грошей.</p>
<p>Тому, шановні колеги, давайте здійснювати депутатський контроль, все ж таки тиснути на виконавчу гілку влади, і я думаю, що все зміниться.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Борислав Розенблат, фракція "Блоку Петра Порошенка".</p>
<p>&nbsp;</p>
<p>13:20:18</p>
<p>РОЗЕНБЛАТ Б.С.</p>
<p>Доброго дня, шановні колеги, доброго дня, шановний український народе! Ви знаєте, чим відрізняється політики від державника? Знаєте. Політики думають завжди про наступні вибори, а державники про наступні покоління.</p>
<p>Сьогодні я, звертаючись до вас, мої колеги, я хотів би, щоб ми перш за все згуртувалися не навколо політичних лідерів, а перша за все навколо політичних ідей, проблем українського народу, який сьогодні живе. Тому що сьогодні, займаючись політичними, заангажованими подіями, розуміючи всю складність сьогоднішнього процесу, де сьогодні в країні практично нема уряду, бо де-юре може він ще існувати, де-факто - його нема. Ми повинні просто сьогодні ще раз згуртуватися і почати працювати над економікою нашої держави. Які б не були у нас тут пристрасті політичні, але коли у людей взагалі немає можливості для життя, для їх існування, вони ніколи в житті не будуть нам аплодувати. Тому що для них ми такі ж самі люди, які сьогодні роблять все для того, щоб вони себе почували злиднями і жили в небезпеці.</p>
<p>Тому сьогодні я хотів би закликати всіх нас ще раз і до керівництва Верховної Ради звернутися, щоби пріоритетом для нас були економічні закони. Я хотів би звернутися, перш за все, до керівників фракцій – в коаліції вони, без коаліції, але прошу підтримати перші закони, які ми повинні розглядати – економічні, які будуть створювати можливості для робочих місць, можливості для економічного зростання нашої країни, для того, щоб ми мали самотужки виходити з цих політичних криз за рахунок своїх грошей, а не за рахунок МВФ і всіх інших, хто нам сьогодні ставить вимоги. Я хочу, щоб ми все-таки зрозуміли, що ми живемо в найбагатшій країні світу, ми живемо в найкрасивішій країні світу, ми живемо практично в раю, але спокою ми не можемо дати цій країні.</p>
<p>Тому я закликаю і звертаюсь, перш за все, до вас, шановні політичні лідери, давайте об'єднувати нашу країну біля наших ідей і біля тих проблем, якими живуть люди, от я єдине, з чим хочу до вас звернутися. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Мартовицький Артур, фракція "Опозиційний блок".</p>
<p>&nbsp;</p>
<p>13:22:49</p>
<p>МАРТОВИЦЬКИЙ А.В.</p>
<p>Добрий день, шановні колеги, шановні виборці! Територіальна громада мого виборчого округу номер 36, як і багатьох інших міст України, стурбована ситуацією щодо визначення на даний час джерел державного фінансування пільгового проїзду громадян, які, згідно з діючим законодавством, мають на це право. Зокрема, проектом Бюджетного кодексу&nbsp; України передбачалося розширення повноважень органів місцевого самоврядування в частині надання пільг з послуг зв'язку, інших, передбачених законодавством, пільг і компенсаційних виплат за пільговий проїзд окремих категорій&nbsp; громадян та відшкодування цих витрат перевізникам за рахунок коштів місцевих бюджетів.</p>
<p>У процесі доопрацювання внесених урядом законопроектів Верховною Радою збережено у законодавстві право на пільговий проїзд цих категорій громадян&nbsp; та інших пільг із покриттям цих видатків за рахунок Державного бюджету. Проте законом України&nbsp;&nbsp; "Про Державний бюджет України на&nbsp; 2016 рік" &nbsp;відповідна субвенція з Державного бюджету&nbsp; місцевим бюджетам не передбачена.</p>
<p>Крім того, станом на 1 січня 2016 року кредиторська заборгованість перед перевізниками за надані населенню пільги у 2015 році тільки в місті Павлоград Дніпропетровської області складає 266 тисяч гривень. Потреба у фінансовому забезпеченні соціальних пільг населенню, наприклад, в тому ж&nbsp; Павлограді на 2016 рік складає 4 мільйони 135 тисяч гривень, в тому числі на перевезення пільгових категорій громадян 3 мільйони 500 тисяч гривень. Коштів в міському бюджеті на фінансування зазначених видатків недостатньо, враховуючи внесені зміни до&nbsp; законодавства України щодо збільшення мережі установ, які утримуються за рахунок коштів міського бюджету, вчора Верховною Радою було проголосовано за основу і в цілому законопроект 4024 щодо фінансування&nbsp; пільгового проїзду, однак даний закон є лише виправленням помилок уряду та не вирішує системної проблеми пільговиків. Тому з метою збереження пільг окремим категоріям громадян, недопущення соціальної напруги в містах нашої&nbsp; держави та враховуючи обмеженість фінансового ресурсу в міських бюджетах&nbsp; на покриття даних виплат перевізникам, звертаюся&nbsp; до Кабінету Міністрів&nbsp;&nbsp;&nbsp; України з вимогою зробити та внести зміни до Закону України "Про Державний бюджет України на&nbsp; 2016 рік"&nbsp; в частині відновлення&nbsp; державного фінансування пільг&nbsp; окремим категоріям&nbsp; громадян з послуг зв'язку та інших, передбачених законодавством&nbsp; пільг&nbsp; і компенсаційних виплат перевізникам за пільговий проїзд окремим категоріям громадян за рахунок субвенцій з Державного бюджету місцевим бюджетам. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Іван Крулько, фракція об'єднання "Батьківщина".</p>
<p>&nbsp;</p>
<p>13:25:49</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні колеги, шановні українці! Всі ми говоримо дуже багато про те, що судді, котрі порушують присягу, котрі виносили незаконні рішення проти майданівців, проти учасників "Автомайдану", мали би бути за порушення присяги звільнені. Як працює зараз система на цей момент? На цей момент Вища кваліфкомісія суддів вносить пропозицію до Вищої ради юстиції, яка у свою чергу подає подання або Верховній Раді, або Президенту про звільнення відповідних суддів. На жаль, на сьогодні цей механізм фактично заблокований. Чому? Тому що Вищий адміністративний суд скасовує практично всі рішення Вищої кваліфкомісії суддів з рекомендацією про звільнення суддів. І його рішення у цих справах, відповідно до нинішнього порядку, не оскаржується, є остаточним. При цьому можуть бути оскаржені рішення Вищого адмінсуду відносно Верховної Ради, Президента, Вищої ради юстиції, кваліфікаційно-дисциплінарної комісії прокурорів можуть бути переглянуті Верховним Судом, але не Вищою кваліфкомісією суддів.</p>
<p>Логіки в цьому абсолютно ніякої немає. І я хотів би привести просто кілька прикладів за останній час. 20 жовтня 15 року Вищий адмінсуд скасував рішення Вищої кваліфкомісії суддів відносно судді Володимира Шумко, який з грубими порушеннями закону заочно прийняв рішення про позбавлення прав учасника "Автомайдану". 23 листопада 15 року Вищий адмінсуд скасував рішення Вищої кваліфкомісії суддів відносно одіозного судді Луцького місьрайонного суду Віталія Ковтуненка. Підставою рішення Вищої кваліфкомісії суддів була ціла низка порушень: і справи щодо учасників Майдану, і порушення при розгляді питання про оскарження дій слідчого, і не виконання вимог працівника ДАІ. Пригадуєте, коли суддя розмахував своїм посвідченням перед працівником ДАІ?</p>
<p>18 січня вже цього року Вищий адмінсуд скасував рекомендацію Вищої кваліфкомісії суддів відносно судді Оболонського районного суду Ольги Короткової, яка взяла під варту безпідставно побитих у Кріпосному провулку активістів Євромайдану. І це тільки поодинокі приклади.</p>
<p>Це наростає і наростає ця ситуація. Що я хотів би сказати? До парламенту групою народних депутатів внесений проект Закону 4052, який дає можливість Вищій кваліфкомісії суддів в порядку перегляду звертатися до Верховного Суду. На жаль, на цьому тижні ми цей проект не розглянути, хоч він був внесений і він був надзвичайно важливий для розгляду вже зараз. Зараз три тижні парламент буде працювати в іншому режимі, але не в пленарному. Тому я хотів би звернутися до громадських активістів для того, щоби ми вчинили тиск з тим, щоби парламент&nbsp; розглянув&nbsp; за основу і в цілому закон і надав можливість хоч якось вирішувати ці питання. Але, безумовно, це є точкове рішення, воно системно не вирішує проблеми реформування судової гілки влади.</p>
<p>Я вважаю, що тільки повне перезавантаження судової гілки влади – від районних і міських судів, судів першої інстанції до вищих судів&nbsp; і Верховного Суду – може надати&nbsp; можливість…</p>
<p>&nbsp;</p>
<p>ГОЛОВУЮЧИЙ. 10 секунд, Іване, завершуйте.</p>
<p>&nbsp;</p>
<p>КРУЛЬКО І.І.</p>
<p>…вирішити системно питання реформування судової гілки влади. А до того часу ми&nbsp; і далі будемо знаходити підстави, щоби діяла кругова порука, коли судді порушують присягу, а їхні вищі ж судді їх поновлюють на посаді.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>13:29:25</p>
<p>ГОЛОВУЮЧИЙ. Дякую вам.</p>
<p>До слова запрошується Жолобецький Олександр, "Блок Петра Порошенка". Будь ласка.</p>
<p>&nbsp;</p>
<p>13:29:27</p>
<p>ЖОЛОБЕЦЬКИЙ О.О.</p>
<p>Депутат Желобецкий, округ номер 129, Николаев, Николаевская область.&nbsp; Уважаемые коллеги, в моем избирательном округе номер 129 большое социально-экономическое значение имеет государственное предприятие "61 завод имени 61 коммунара", которое является одним из крупнейших в Украине и имеет статус стратегического значения для экономики и безопасности государства. Завод входит в состав государственного концерна "Укроборонпром". К сожалению, сегодня этот завод находится в критическом состоянии, все имущество… на все имущество завода наложен арест в связи с взысканием с предприятия задолженности в размере 37 миллионов гривен. Возбуждены уголовные дела по фактам растраты, разворовывания должностными лицами завода имущества в особо крупных размерах.</p>
<p>Из-за чего или из-за кого столь важное предприятие оказалось в таком положении? Около года назад на это предприятие был назначен новый директор Федор Петров. И после его назначения ситуация на этом предприятии только ухудшилась. На должность генерального директора "Судостроительного завода имени 61 коммунара" был назначен человек, который не имеет никакого отношения к судостроению,&nbsp; у которого нет даже профильного образования. А также этот человек был замешан в больших махинациях, связанных с другим государственным заводом "Зоря"-"Машпроект". Несколько лет назад его фирме была получена предоплата около 4 миллиона гривен, которая не поставила оборудование на завод "Зоря"-"Машпроект", а деньги были потом переведены на австрийскую компанию, которая имеет к нему непосредственное отношение.</p>
<p>Поэтому возникает логичный вопрос. Как этот человек мог пройти конкурс, и как этого человека могли назначить на последний в нашей стране государственный судостроительный завод?</p>
<p>Также стоит обратить внимание на конфликт, который сегодня возник между новым директором и трудовым коллективом. Директором проводятся массовые увольнения профессионалов, с грубым нарушением трудового законодательства. Работники завода находятся в страхе из-за того, что завтра могут быть уволены без объяснений и причин.</p>
<p>Состоянием на январь 2016 года задолженность по заработной плате составляет около 17 миллионов гривен. Озвученные мною факты должны быть проверены правоохранительными органами. Им должна быть дана правовая оценка. И если генеральный директор судостроительного завода действительно является замешанным в финансовых махинациях, если в ходе проверки выясняются факты совершения им противоправных действий, руководство "Укроборонпрома" должно будет объяснить, почему этот человек был назначен директором стратегического предприятия.</p>
<p>Я также хочу сказать. В кулуарах сегодня директор "Укроборонпрома" сказал, что я якобы лоббирую интересы этого завода. Я хочу ответить: да, это правда. Я лоббирую интересы тех 700 человек, которые годами не получают зарплату на этом предприятии. Я лоббирую, чтобы этот завод не постигла участь другого Черноморского…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд, завершуйте.</p>
<p>&nbsp;</p>
<p>ЖОЛОБЕЦЬКИЙ О.О. …судостроительного завода, который в свое время был приватизирован российским капиталом и сегодня принадлежит Новинскому, который находится также в этом зале. Я не хочу, чтобы судьба 61-го завода постигла судьба Черноморского судостроительного завода. Лоббировал, лоббирую и буду лоббировать все, что связано с интересами моего города Николаева и людей, которые в нем проживают. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Андрій Іллєнко, будь ласка.</p>
<p>&nbsp;</p>
<p>13:33:12</p>
<p>ІЛЛЄНКО А.Ю.</p>
<p>Андрій Іллєнко, <a name=Temp></a>Всеукраїнське&nbsp; об'єднання "Свобода", місто&nbsp; Київ.</p>
<p>Дійсно, ці дні надзвичайно трагічні, найтрагічніші дні напевно в історії&nbsp; нашої держави, коли за загинула "Небесна Сотня". І ці&nbsp; дні сьогодні&nbsp; змушують нас задуматися, а що ж&nbsp; сталося за наступних два роки і чи&nbsp; наблизилися ми в дійсності до тих ідеалів, до тих цінностей, які були святими для&nbsp; тих людей, хто&nbsp; йшов на Грушевського,&nbsp; йшов&nbsp; на Інститутську, який був тут&nbsp; у Маріїнському&nbsp; парку 18 числа, який&nbsp;&nbsp; був в ніч&nbsp; на 19&nbsp; на Майдані, коли палав Будинок профспілок і коли "Беркут" наступав, хто з дерев'яними щитами піднімався&nbsp;&nbsp; по Інститутській ранку&nbsp;&nbsp; 20 числа.</p>
<p>І що ми бачимо сьогодні&nbsp; в парламенті? Ми бачимо&nbsp; олігархічну змову. Ми бачимо уряд, який повністю себе дискредитував, який втратив&nbsp; залишки якогось&nbsp; рейтингу чи народної підтримки, який сьогодні&nbsp; є абсолютно нелегітимним, який&nbsp; отримав навіть&nbsp; незадовільну оцінку від&nbsp; парламенту, але попри це завдяки&nbsp; політичній змові і завдяки голосам олігархів і тих самих регіоналів, які не проголосували за його відставку,&nbsp; фактично тим самим здійснивши публічний маніфест, що цей уряд є урядом олігархів. Тому що нам розповідають весь час про реформи, нам розповідають весь час про те, що&nbsp; у нас&nbsp; деолігархізація. Тільки чомусь олігархи явно… якраз&nbsp; їх дуже влаштовує така деолігархізація, яку проводить нинішня влада, бо&nbsp; вони її підтримують, вони не голосують за&nbsp; її відставку, тим самим продовжують&nbsp; її штучне існування і поглиблюють політичну кризу.</p>
<p>Після&nbsp;&nbsp; 16 лютого&nbsp; ми не тільки&nbsp; в цьому&nbsp;&nbsp; парламенті, я маю на увазі депутати, які не голосували за відставку уряду, вони не тільки&nbsp; не зняли політичну напругу в суспільстві, вони&nbsp; її значно поглибили. І сьогодні&nbsp; ми&nbsp; знаходимося в глибокій політичній кризі, і ця політична криза – це&nbsp; вже не криза уряду&nbsp; чи парламенту, це&nbsp; криза&nbsp; довіри до всіх без виключення інститутів&nbsp; влади. І це дуже страшно, і дуже символічно, і&nbsp; дуже поганий у цьому плані трагічний символізм, що це все унаочнилось саме на другі роковини смертей на Майдані.</p>
<p>Тому тільки повне перезавантаження, тільки знов повернення до того, що народ має сам сказати своє слово через вибори врятує сьогодні українську державу від політичного колапсу, який, на жаль, безповоротно насувається.</p>
<p>Тому не треба боятися перезавантаження, а треба на нього йти і треба розуміти, що народ має сказати своє слово. Слава Україні!</p>
<p>&nbsp;</p>
<p>ГОЛОВУЮЧИЙ. Героям слава!</p>
<p>Семенченко, "Самопоміч". Будь ласка.</p>
<p>&nbsp;</p>
<p>13:36:29</p>
<p>СЕМЕНЧЕНКО С.І.</p>
<p>В декабре 2015 года Верховная Рада проголосовала Закон про назначение досрочных выборов в Кривом Роге. История с Кривым Рогом показала всю порочность и кризис политической системы Украины, масштабные договорники, фальсификации, нарушение законности. И люди, которые с этим не согласились, приковали к себе внимание всей Украины.</p>
<p>Тогда практически ни один государственный орган не мог защитить право людей на то, чтобы выбрать ту власть, за которую они голосуют, чтобы не быть марионетками в руках кукловодов, которые назначают за них, кто будет руководить городом, областью, страной.</p>
<p>Тогда ни суды, ни полиция, ни прокуратура, ни местные избиркомы, ни Центральная избирательная комиссия не могли защитить право людей на свободу выбора. Это право защитила только Верховная Рада Украины.</p>
<p>Были признаны фактически масштабные фальсификации на выборах городского головы. Прошло несколько месяцев. Что происходит сейчас? Идет попытка… подготовка к масштабным фальсификациям, новым, ни один фальсификатор не наказан. Все уголовные дела, которые возбуждались по фактам манипуляций, фальсификаций, не доведены до конца. Люди, имена которых стали нарицательными, которые руководили местными избиркомами, которые фактически были отстранены под давлением людей от управления своими избиркомами, вернулись на свои должности. А против тех людей, которые боролись, боролись на улице, боролись возле парламента, боролись в судах, начались масштабные репрессии.</p>
<p>Мы видим, что сейчас в Кривом Роге используются те же самые технологии, которые привели к тому, что зараз под названием "русская весна", появилась на Донбассе. Весь город обвешан билбордами якобы от имени "Самопомощи" с фразами: "Самопоміч" прийде Галичанський порядок наведе". То есть фактически&nbsp; используется та же самая технология третьего сорта, которая толкает на конфликт якобы чужаков и людей местных. Идут разнос листовок с информацией о якобы переписи лиц еврейской национальности. Идет масштабная ложь через коммунальные СМИ о том, что приезжие… о том, что чеченцы хотят захватить город. Раздаются по 500 гривен каждому человеку под видом городских программ. Но, самое главное, вместо посадки фальсификаторов, начались репрессии против активистов "Автомайдана", против активистов-общественников. И сегодня в 15 часов проходит суд, выбирают меру пресечения лидеру местного "Автомайдана" Антону Кравченко, который обвиняется в нанесении легких телесный повреждений работникам криворожской полиции.</p>
<p>Мы обращаемся к руководителю Национальной полиции Хатии Деконаидзе для того, чтобы она взяла под контроль расследование дел по фальсификации, которые были возбуждены в декабре и ноябре 2015 года, чтобы наконец показать людям, что есть правосудие, и его можно добиваться не только на улице, но и, в том числе, в зале суда. Обращаемся в том числе за тем, чтобы…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>СЕМЕНЧЕНКО С.І.</p>
<p>…взяла под контроль расследование дела Антона Кравченко, чтобы не допустить участия следователей&nbsp; национальной полиции в заказных делах в политических репрессиях. Сегодня очень мало тех реальных реформ, на которые с надеждой может смотреть народ Украины. И высокое&nbsp; доверие Национальной полиции&nbsp; не должно подрываться из-за желания местных князьков заткнуть рот неугодным.</p>
<p>Я также призываю тех народных депутатов, которые помогали тогда криворожанам выступить на защиту сейчас репрессированных, взять на поруки активистов.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, перед тим як дати наступне слово, я хочу порадитись. Дивіться, я на правах ведучого можу продовжити сесію до другої години. Але, щоб ми чітко узгодили перелік, бо це не може бути&nbsp; безконечний перелік. Давайте п'ять виступів, до Герасимова, ми можемо встигнути ще провести. Я пам'ятаю, так. Колеги, от дивіться, от зараз Сотник, Севрюков, Рябчин, Медуниця, Романова і Радикальна партія - оце&nbsp; шість виступів. Чи не буде в залі&nbsp; заперечень, якщо ми обмежимо? Це&nbsp; якраз той термін, в&nbsp; який ми можемо ввійти. <i>(Шум у залі)</i></p>
<p>&nbsp;Якщо немає Рябчина, дам&nbsp; наступний - Єднак.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Замість Мединиці передав слово Кривошеї, він є.</p>
<p>Колеги,&nbsp; просто, щоб&nbsp; потім у нас перед другою не було таких дискусій. Якщо ми от таким чином проведемо, приймається всіма? Не буде образ у залі? Тоді на Романовій, яка передає слово&nbsp; Оксані Сироїд, я даю ще&nbsp; Радикальній партії, і ми завершуємо. Згода, друзі?</p>
<p>Прошу,&nbsp; Єднак. Добре, Єднак. Єднак і Радикальна партія, і все.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Ні, неможливо, я і так даю поза регламентом. Вибачте, але&nbsp; мені необхідно було&nbsp; порадитися, щоб обговорити наш&nbsp; регламент. І я запрошу до&nbsp; слова Олену Сотник, будь ласка.</p>
<p>&nbsp;</p>
<p>13:41:42</p>
<p>СОТНИК О.С.</p>
<p>Мій виступ сьогодні не політичний, він присвячується трьом хлопцям, завдяки яким я в парламенті. Це Василь Мойсей, Іван Пантелеєв і Андрій Черненко. Це три хлопці, які&nbsp; загинули 18,19 і&nbsp; 20 січня, вибачте, лютого 2014 року. Це моя данина їм, я хочу просто, щоб український народ пам'ятав не тільки про них - про всю Небесну Сотню, але і знав їх&nbsp; прізвища.</p>
<p>Василь Мойсей – це хлопець, який&nbsp; помер з посмішкою на&nbsp; обличчі, так каже його&nbsp; товариш, який його забирав з-під Жовтневого палацу. Насправді, хлопчику 22 роки, і у мене зберігаються у моєму iPad фото його вже мертвого тіла. Там дуже чітко&nbsp; видно, що куля прийшла крізь груди, його майже врятував хрестик на тілі. Але, на жаль, навіть цей хрест не&nbsp; витримав цієї смертельної кулі.</p>
<p>Мені дуже шкода, що ми&nbsp; з вами в ці дні говоримо про&nbsp; політику, і ми не оцінюємо того, чого ми з вами не зробили. Пам'ятаєте цю фразу: "Вам має бути не соромно за їх смерті"?&nbsp; Мені соромно за їх смерті. Я це оцінюю кожного дня, але в ці дні особливо. Ми нічого не зробили з&nbsp; того, що ми мали зробити, щоб хоча б увіковічити їх пам'ять. Їм не потрібні пам'ятники. Вони помирали за Україну, вони помирали за те, щоб тут була нова Україна. І вони в це вірили.</p>
<p>Я дуже прошу вас про це пам'ятати. Я дуже прошу вас все ж таки почтити їх пам'ять хвилиною мовчання.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шануємо пам'ять&nbsp; наших героїв.</p>
<p><i>(Хвилина мовчання)</i></p>
<p>Дякую.</p>
<p>Владислав Севрюков, "Блок Петра Порошенка".</p>
<p>Рябчин передав Володимиру Парасюку. Будь ласка.</p>
<p>&nbsp;</p>
<p>13:44:55</p>
<p>ПАРАСЮК В.З.</p>
<p>Я буду дуже коротко виступати. Я просто хочу сказати, що болить в ці дні, коли вся&nbsp; Україна згадує про ці трагічні героїчні дні, які відбувалися на Майдані.</p>
<p>Ви знаєте, сьогодні п'ятниця, і мені дуже прикро, що чому родичі Небесної Сотні кажуть: "Наші діти, наші рідні – герої України". Я кажу: "Так, вони герої України". "А чому ті, хто їх вбивав, ця&nbsp; вся нечисть, ці всі продажні депутати, які голосували за закони 16 січня, вони також герої України?" Це наша відповідальність як парламенту. А знаєте, чому це так? Тому що ми в п'ятницю не можемо зібратися 226 людей і просто проголосувати, щоб відправити запит до Президента України, щоб він скасував ці ганебні рішення. <i>(Оплески)</i></p>
<p>Ми&nbsp; можемо говорити різні фрази про Небесну Сотню, ми можемо їх згадувати кожен день по 100 разів, але чи це збігається з тими словами? Я переконаний, що, можливо, це до когось дійде і все ж таки ми зберемося і усвідомимо те, що ми перед ними в боргу – в боргу, який ми повинні віддати. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Медуниця передає слово депутату Кривошея. Будь ласка, до трибуни.</p>
<p>&nbsp;</p>
<p>13:46:57</p>
<p>КРИВОШЕЯ Г.Г.</p>
<p>Доброго дня, шановні колеги! Доброго дня, шановна Україна! Приєднуючись до тих слів, в пам'ять в дійсності героїв, я хотів би, щоб ми ще не забували ще про деяких людей. Я хотів би, щоб ми зрозуміли для кого все те, що робилося 2 роки назад, і для кого все те, весь той захист і всю свою душу і тіло, яку віддають сьогодні солдати, для кого вони, в першу чергу, роблять. Вони роблять це не для нас з вами, не для депутатів. Вони роблять це для наших дітей, в першу чергу.</p>
<p>І, говорячи про це, я хотів би закцентувати увагу, в моїй школі, де навчаються діти, сьогодні розпочали проект – проект, який називається "Моя Україна". Донецьк, Луганськ, Дзержинськ, Лисичанськ, Шахтарськ – це все наші рідні міста, Краматорськ, Слов'янськ. На цьому заході були присутні сьогодні учасники АТО. І ви знаєте, що найбольнійше було чути від них? Найбольнійше було чути ее те, що хтось робить не те, не те, що чи погано працює Президент, чи погано працює уряд, чи погано працює парламент, вони не говорять ні про фракції, вони не говорять ні про коаліції, вони говорять лише про одне, вони говорять лише про мир.&nbsp; Вони говорять про мир і про порозуміння. У них там є порозуміння. У нас тут з вами порозуміння немає.&nbsp; І от я, фактично передаючи їхні слова, хотів би закликати всіх, в першу чергу політиків, до порозуміння і до єднання для того, щоб не розвалити до кінця нашу країну. Для того, щоб в дійсності не лише вони воювали,&nbsp; а й ми відстроювали і боролися за інтереси наших з вами дітей. Дякую. Слава Україні!&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Героям слава! Дякую.</p>
<p>Романова передає слово Єгору Соболєву. Будь ласка,&nbsp; пане Єгор.</p>
<p>&nbsp;</p>
<p>13:49:14</p>
<p>СОБОЛЄВ Є.В.</p>
<p>Майданівці в цьому залі згадують ті дні, говорять про нашу відповідальність за те, що не змінилося. Я думаю, що дуже важливо&nbsp; не тільки говорити, але й нести цю відповідальність. На сьогоднішній день трьома генеральними прокурорами&nbsp; після Євромайдану посаджено аж двоє азербайджанців, яких разом з іншими тітушками спіймали біля метро "Петрівка".&nbsp; Це все. Більше ув'язнених ані серед виконавців, ані серед організаторів Євромайдану немає. Є ще шестеро умовно засуджених "ягуарівців", які роздягали Мишу Гаврилюка. Більше результатів Віталієм Яремою, Віктором Шокіним, Олегом Махницьким і всіма, хто їх призначав і висував на ці посади, відповідальні, насамперед, за розслідування і покарання тих злочинів більше результатів у цих посадовців немає.</p>
<p>Сьогодні вже всім відомо,&nbsp; що після величезного нашого тиску, після ще більшого тиску людей. Після безпрецедентного тиску західних дипломатів на чолі з урядом Сполучених Штатів Віктор Шокін написав заяву про відставку. І так само всім відомо, що Президент України, який вже призначив двох генеральних прокурорів, які провалили розслідування злочинів Євромайдану, які прикрили всіх, хто ці злочини організовував і виконував, які прикрили всіх, проти чого люди вийшли на Майдан, всіх, хто грабував державу, сьогодні Петро Порошенко хоче призначити ще одного свого друга на посаду Генерального прокурора.</p>
<p>Я думаю, величезне завдання цього парламенту не допустити, нарешті виправити цю помилку, нарешті розірвати цю страшну кругову поруку і мати незалежного Генерального прокурора. Самопоміч запропонувала законопроект, за яким новий Генеральний прокурор має бути обраний за відкритим конкурсом. Конкурсна комісія з залученням суспільства має представити парламенту і Президенту гідного незалежного сильного Генерального прокурора, якого ми зможемо підтримати, а Президент – призначити.</p>
<p>Величезне прохання до всіх майданівців і всіх немайданівців в цьому залі: це в наших руках, давайте це зробимо.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Герасимов, "Блок Петра Порошенка". Артур Герасимов відсутній в залі. Будь ласка, Єднак Остап, прошу до трибуни.</p>
<p>&nbsp;</p>
<p>13:52:29</p>
<p>ЄДНАК О.В.</p>
<p>Шановний народе України! Вчора, 18 лютого, і сьогодні вже 2 роки, як ми говоримо про протистояння на Майдані, криваву трагедію. І вчора парламент України вже другий рік поспіль відзначає цю подію присвоєнням, наданням пільг, минулого року – присвоєнням нагород, відзначенням цих подій. Але чи цим повинен займатися парламент України після таких трагічних подій? Чи заради пільг та нагород наші герої були під загрозою ув'язнення, здоров'я та мали страшні поранення і смерть на Майдані. Ні, не заради цього.</p>
<p>Парламент України щороку в ці числа повинен відзвітуватися про те, що досягнуто в боротьбі з корупцією і в зміні злочинної системи, за яку боролися ці люди. Чи був такий звіт? Ні. Вчора після обіду, на щастя, через те, що… через безпрецедентний тиск Заходу і через візову лібералізацію ми з величезними потугами прийняли важливі антикорупційні закони. Це саме ті закони, які повинні міняти систему, але&nbsp; ми повинні їх приймати не під тиском і принадами безвізового режиму, і вчора ми дуже всі цим тішилися, а це мають бути органічні рішення якісного післямайданного парламенту. На жаль, такого не сталося. На жаль, ми не відправили все ще у відставку уряд, який не є тим еталонним урядом, який має бути після Революції Гідності. Він все ще є міксом корупції і де-не-де ефективними командами, які впроваджують зміни. За відставку такого уряду я також голосував, але, оскільки він поки що лишається, ці тижні і місяці поки він ще є на своїх посадах, це тижні і місяці мають бути для корупціонерів можливістю не красти, а надати можливість антикорупційній прокуратурі, НАБУ їх ловити і саджати прямо з їхніх кабінетів. А ті ефективні команди, які залишаються все ще на місцях – порядних,&nbsp; заступників міністрів – вони повинні втричі більше працювати&nbsp; і допомагати нам разом змінювати систему.</p>
<p>Декілька слів скажу про лісове господарство. Неефективна команда, яка залишилася зараз в кріслі, розробила проект реформ. Я закликаю: зробіть публічне обговорення створення лісової&nbsp; корпорації, яку ви плануєте робити.&nbsp; Обговоріть з профспілками, обговоріть з експертами, зробіть цей процес прозорим. Можливо, там є якісь позитивні речі, які можна впровадити.</p>
<p>І ще. У цьому місяці... на цьому тижні я зареєстрував зміни до бюджету, тому що Одеська, Дніпропетровська, Миколаївська, Донецька області – без фінансування. (Можна ще 30 секунд?)</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ЄДНАК О.В.&nbsp; Там звільняються працівники лісової охорони - і немає кому ….. ліс. Там звільняються - і немає кому боротися з пожежами, які скоро будуть відбуватися на сході і півдні України в лісах.</p>
<p>Тому я закликаю парламент прийняти зміни до бюджету, які зареєстровані мною на цьому тижні, щоб ми дали можливість зберегти наші ліси на півдні та сході України. Слава Україні!</p>
<p>&nbsp;</p>
<p>ГОЛОВУЮЧИЙ. Героям слава! Дякую.</p>
<p>Шановні колеги, лишилося 3 хвилини. Дуже, Андрію, не встигається хвилину дати вам. Я, з вашого дозволу, надам тільки слово керівнику вашої політичної сили Олегу Ляшку.</p>
<p>Три хвилини залишається, якраз для одного виступу. Будь ласка.</p>
<p>&nbsp;</p>
<p>13:56:12</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, я хотів би розставити крапки над "і" щодо нашого перебування чи неперебування в коаліції. Адже сьогодні цілий день мене питають: так чи в коаліції фракція Радикальної партії, чи не в коаліції, бо наші "друзі" (в лапках), як завжди, видають бажане за дійне.&nbsp;</p>
<p>Фракція Радикальної партії сьогодні перебуває в опозиції до влади, до того соціально-економічного курсу, який проводить нинішня влада. Ми вийшли із парламентської коаліції 1 вересня 2015 року після того, коли за наполяганням влади у парламенті голосували антиукраїнські зміни до Конституції в частині надання особливого статусу для Донбасу.</p>
<p>Ми вийшли з коаліції, тому що ми не мали права ні морального, ні будь-якого іншого перебувати в коаліції, яка разом із злодійським блоком протягувала зміни до Конституції, написані у Кремлі.</p>
<p>Відбулося відповідне засідання фракції Радикальної партії 2 вересня, про яке ми проінформували. Ось копія листа за моїм підписом на ім'я Голови Верховної Ради. Ось реєстраційний номер про те, що цей лист отриманий, в якому ми повідомляємо про те, що фракція Радикальної партії виходить із коаліції.</p>
<p>Ось також я взяв копію реєстраційної карточки секретаріату Голови Верховної Ради, де чітко вказано, що наш лист отримано, що Голова Верховної Ради&nbsp; з ним ознайомлений.</p>
<p>Ось витяг із протоколу засідання фракції Радикальної партії, на якому одностайно було прийнято рішення про наш вихід із коаліції.</p>
<p>Ось заява фракції Радикальної партії Олега Ляшка щодо виходу з парламентської коаліції.</p>
<p>Ні в кого до вчорашнього дня, поки не заявили про вихід із коаліції "Самопоміч" і "Батьківщина", не було сумнівів, що "радикали" в опозиції. Сьогодні кажуть, що ми начебто в коаліції.</p>
<p>Ось Регламент&nbsp; Верховної Ради&nbsp; України, тут&nbsp; ви не знайдете… Це закон, яким&nbsp; керується Верховна Рада. Великий парадокс, але в цьому документі ви не знайдете жодної&nbsp; згадки слова "коаліція", її немає, тому що&nbsp; на вимогу Януковича&nbsp; цілий розділ з Регламенту, який регламентує&nbsp; порядок формування коаліції, у 2010 році був вилучений. Єдина згадка про коаліцію у&nbsp; Конституції, де сказано, що&nbsp;&nbsp; фракції, які мають загалом&nbsp; 226 голосів,&nbsp; формують коаліцію. На жаль,&nbsp; учора європейська коаліція в парламент&nbsp; припинила існування після&nbsp; заяв про вихід&nbsp; фракцій "Батьківщини"&nbsp;&nbsp; і "Самопомочі".</p>
<p>Саме тому&nbsp; фракція Радикальної партії, усвідомлюючи&nbsp; свою відповідальність перед&nbsp; країною, усвідомлюючи&nbsp; свою відповідальність перед громадянами, ми запропонували&nbsp; переформатувати, створити нову коаліцію європейську в парламенті, нову програму дій і новий уряд. Ключове для нас у цій&nbsp; новій коаліції – це прийняття рішень, які дадуть можливість радикально&nbsp;&nbsp; підвищити рівень життя громадян, заробітні плати, пенсії, подолання&nbsp; безробіття, захист&nbsp; країни. Оце та коаліція, заради якої ми підемо, щоб зупинити країну від&nbsp; хаосу і від плану…</p>
<p>&nbsp;</p>
<p>ГОЛОВУЮЧИЙ. Дякую&nbsp; вам.</p>
<p>Шановні колеги,&nbsp; ми пройшли дуже важкий пленарний тиждень, але водночас це,&nbsp; певно, був&nbsp; один з ключових тижнів&nbsp; в&nbsp; нашій роботі. Ми&nbsp; не дозволили і не допустили сценарію дестабілізації в нашій державі. І&nbsp; вчора ми зробили надзвичайно важливий крок по наближенню наших громадян&nbsp; до&nbsp; Європейського Союзу, до безвізового режиму. І я&nbsp; переконаний, наші вчорашні рішення були історичними, і це наша величезна&nbsp; відповідальність&nbsp; перед українським народом, перед Майданом.&nbsp; Багато з тих, що тут є&nbsp; в залі, ми спільно були на Майдані, нас доля розкидала по різних політичних силах, нас доля розкидала по різних політичних програмах. Але,&nbsp; я впевнений, ми всі глибоко&nbsp; усвідомлюємо свою відповідальність перед Україною, незалежно від того,&nbsp; хто в якій фракції. Ми не дали&nbsp; два роки тому дестабілізувати Майдан, ми сьогодні не дамо&nbsp; дестабілізувати і нашу державу.</p>
<p>Я&nbsp; хочу зробити теж важливе&nbsp; повідомлення, що створення і розпад коаліції – це&nbsp; не тільки політичні позиції, а і юридичний формат. Я хочу зробити важливе повідомлення. Станом на сьогодні&nbsp; під&nbsp; коаліцію є підписів більше як 226. Сьогодні юридично коаліція існує, я наголошую ще раз: юридично коаліція існує і продовжує діяти. Я вам скажу, вчорашній день продемонстрував, що коаліція здатна працювати, що кількість депутатів відповідальних в залі є достатньою для прийняття надважливих для нашої держави, для України, рішень. Тому, колеги, немає сьогодні в керівництва парламенту підстав для того, щоб оголосити про те, що коаліція розпалась.</p>
<p>Учора всі російські канали демонстрували, що все, коаліції не існує і починається 30-денний термін. Не може бути ніякого 30-денного терміну до моменту оголошення керівництвом Верховної Ради заяви про те, що коаліції більше не існує. Такого оголошення не було і, я сподіваюсь, не буде. Коаліція існує, парламент працює, наша відповідальність є висока. І я впевнений, ми ще здобудемо багато важливих перемог і успіхів.</p>
<p>У нас наступний тиждень, шановні колеги, з 29 лютого по 4 березня, робота з виборцями, потім тиждень робота в комітетах, фракціях і групах. Нам вкрай важливо напрацювати законодавчу базу. Дуже багато законів ми не змогли прийняти - це дуже прикро: по ДБР, по перейменуванню міст і сіл. До 20 лютого мали це зробити, товариство. Сьогодні був законопроект готовий, був В'ятрович в залі. Це наш великий обов'язок, це фундаментальні зміни, що ми живемо в країні, де немає Комуністичної партії, де ми міняємо свідомість населення, міняючи назви вулиць і міст, які були названі іменами вбивць українського народу. Це наш обов'язок, не в хаос треба входити - завершувати реформи, завершувати кроки до переформатування нашої держави.</p>
<p>Наше наступне засідання відбудеться 15 березня о 10 годині ранку. І я ранкове засідання Верховної Ради України оголошую закритим. Дякую.&nbsp;&nbsp;&nbsp;&nbsp;&nbsp;</p>
<p>&nbsp;</p>
</p>

