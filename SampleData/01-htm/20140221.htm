Стенограма пленарного засідання
21 лютого 2014
&nbsp;
<p align=center>ЗАСІДАННЯ ШОСТЕ</p>
<p align=center>Сесійний зал Верховної Ради України</p>
<p align=center>21 лютого 2014 року, 10 година</p>
<p align=center>Веде засідання Голова Верховної Ради України В.В.РИБАК</p>
<p><b>&nbsp;</b></p>
<p>ГОЛОВУЮЧИЙ.&nbsp; Доброго ранку, шановні народні депутати, запрошені та гості Верховної Ради. Прошу народних депутатів підготуватися до реєстрації.&nbsp; Увімкніть систему "Рада".</p>
<p>10:08:17</p>
<p>В залі зареєструвалося 360 народних депутатів. Ранкове засідання відкрито. Ми продовжуємо роботу сесії.</p>
<p>Прошу, по фракціях реєстрація. Партія регіонів – 131, "Батьківщина" – 79, "УДАР Віталія Кличка" – 39, "Свобода" – 36, Компартія України – 32, позафракційні – 43.</p>
<p>Сьогодні день народження народного депутата Лук'янова Владислава Валентиновича і Іванющенка Юрія Володимировича. Давайте поздоровимо їх.</p>
<p>Шановні народні депутати!&nbsp; Постанова Верховної Ради України "Про засудження застосування насильства, що призвела до загибелі людей" підписана Головою Верховної Ради України. <i>(Оплески)</i></p>
<p>&nbsp;Шановні народні депутати!&nbsp; Давайте визначимось…</p>
<p><i>&nbsp;</i></p>
<p>ЛЯШКО О.В. Вшановуйте хвилиною мовчання всіх загиблих – це ваш обов'язок. Ви –&nbsp; Голова, оголошуйте хвилину мовчання…</p>
<p>&nbsp;</p>
<p>ГОЛОВУЮЧИЙ. Шановні народні депутати, вчора в результаті масових акцій загинули люди. Давайте хвилиною мовчання…</p>
<p>&nbsp;</p>
<p><i>(Хвилина мовчання)</i></p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Прошу сідати. <i>(Шум у залі)</i></p>
<p>Шановні народні депутати, давайте визначимося зараз розглядається керівниками фракціями угода, яка підготовлена. Тому яка є пропозиція.&nbsp; Нам треба сьогодні прийняти ряд законів, я прошу послухати. Нам треба прийняти сьогодні ряд законів.</p>
<p>Перший закон, який нам треба&nbsp; прийняти – повернутися до&nbsp; Конституції 2004 року. (<i>Оплески</i>) Це перше питання. І сьогодні ми повинні прийняти цей закон.</p>
<p>Друге. Нам треба прийняти сьогодні Постанови Верховної Ради України про засудження…, Постанову про амністію.</p>
<p><i>(Шум у залі)</i></p>
<p>&nbsp;</p>
<p>ЛЯШКО О.В.&nbsp; … реабілітація жертв політв'язнів.</p>
<p>&nbsp;</p>
<p>ГОЛОВУЮЧИЙ. Я надам зараз слово… <i>(Шум у залі)</i></p>
<p>Це друге питання, яке нам сьогодні треба прийняти.</p>
<p>Я прошу по&nbsp; дві хвилини від фракцій і від позафракційних. І визначимося. Прошу записатися від фракцій.</p>
<p>Я прошу по порядку денному сьогоднішнього засідання, прошу виступити. Об'єднання "Свобода", народний депутат Олег Тягнибок, прошу.</p>
<p>&nbsp;</p>
<p>10:13:02</p>
<p>ТЯГНИБОК О.Я.</p>
<p>Олег Тягнибок, фракція Всеукраїнське об'єднання "Свобода".</p>
<p>Шановне товариство, трагічний день вчора сколихнув весь світ, те, що відбувалося в Україні. Загинула сотня мирних протестувальників. Весь світ бачив, як снайпера на замовлення вбивали мирних беззбройних людей. Ця трагедія, це буде на довгі роки вічно буде соромом і ганьбою для цього режиму. І тому сьогодні, коли ми зараз тут є в українському парламенті, повинні пройнятися надзвичайно великою відповідальністю як найвищого законодавчого органу нашої держави щодо законодавчого врегулювання цієї ситуації, яка сталася в Україні, і ліквідації…&nbsp; якнайшвидшої ліквідації політичної кризи.</p>
<p>Українське суспільство повинно отримати відповідь на запитання щодо покарання винних людей в тих масових вбивствах в центрі столиці України. Українське суспільство має почути не про Закон щодо амністії. Забудьте&nbsp; слово "амністія", бо амністія стосується винних. Має йтися про реабілітацію, про звільнення від кримінальної відповідальності усіх учасників акцій протесту.</p>
<p>Що стосується ухвалення конституційної реформи, то треба негайно, сьогодні, найпізніше – завтра поставити питання на голосування про повернення Конституції 2004 року і приступити&nbsp; до конституційної реформи, яка в Україні має відбутися буквально найближчим часом. Мають бути оголошені дострокові вибори Президента якнайшвидше. І це має...</p>
<p>&nbsp;</p>
<p>ГОЛОВУЮЧИЙ. Прошу, фракція "Батьківщина", Курпіль.</p>
<p>&nbsp;</p>
<p>10:15:21</p>
<p>КУРПІЛЬ С.В.</p>
<p>Арсенію Яценюку.</p>
<p>&nbsp;</p>
<p>ГОЛОВУЮЧИЙ. Арсеній Яценюк, прошу.</p>
<p>&nbsp;</p>
<p>10:15:25</p>
<p>ЯЦЕНЮК А.П.</p>
<p>Шановні колеги! У нас в країні відбулися жахливі і трагічні події. Зараз багато сімей оплакують своїх рідних, своїх близьких, яких убила влада. Тільки на один був оголошений траур, похорони будуть відбуватися завтра, післязавтра. Тому звертаюсь до всіх членів парламенту, щоб ми оголосили національний траур і на сьогоднішній, і на завтрашній, і на післязавтрашній день.</p>
<p>Друге, що стосується того порядку денного, про який ви заявили, негайне повернення до Конституції 2004 року, ніякий не Закон про амністію, а Закон про звільнення від кримінальної відповідальності. І ми наполягаємо на звільненні Юлії Тимошенко. <i>(Оплески)</i> Прийняття... прийняття всіх законодавчих актів, які дадуть можливість стабілізувати ситуацію в країні. Окремо хочу зазначити на притягненні до відповідальності злочинців, які сиділи у владних кабінетах і давали команди стріляти по людям. За цими людьми плаче тюрма, їх і людьми не назвеш. <i>(Оплески)</i></p>
<p>Тому парламент повинен сьогодні відпрацювати, завтра, післязавтра, до прийняття всіх рішень для збереження кожного людського життя і збереження нашої країни.</p>
<p>&nbsp;</p>
<p>ГОЛОВУЮЧИЙ. Фракція Компартії України. Симоненко, прошу.</p>
<p>&nbsp;</p>
<p>10:17:35</p>
<p>СИМОНЕНКО П.М.</p>
<p>Симоненко, фракція Компартії. <i>(Шум у залі)</i> Фракція пропонує, враховуючи те, що ми ознайомилися з проектом угоди про врегулювання кризи в Україні, ми пропонуємо розглядати всі ті проекти, які мають відношення до вирішення цієї проблеми, після підписання угоди. <i>(Шум у залі)</i>&nbsp; І розглянути вже конкретні за змістом проекти законів, які будуть як угода між певними політичними силами: Президентом і представниками Європи, - будуть запропоновані Верховній Раді.</p>
<p>Тому фракція Компартії якраз пропонує діяти в межах тієї угоди, яка буде підписана, як повідомляють засоби масової інформації, о 12 годині сьогодні. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Різаненко, народний депутат.</p>
<p>&nbsp;</p>
<p>10:18:30</p>
<p>РІЗАНЕНКО П.О.</p>
<p>Слово Віталію Кличку.</p>
<p>&nbsp;</p>
<p>ГОЛОВУЮЧИЙ. Прошу. Керівник фракції Віталій Кличко.</p>
<p>&nbsp;</p>
<p>10:18:36</p>
<p>КЛИЧКО В.В.</p>
<p>Шановні друзі, я перш за все хочу звернутися до кожного з вас. І те, що відбувається зараз у Києві, те, що відбувається в Україні, - це жахливо. Ніхто не міг передбачити, що таке може статися у нас, у нас на Батьківщині, коли українець йде проти українця, коли один йде на одного. Чому? Жоден не може відповісти. Тільки тому, що влада не робить все, щоб зіштовхнути лобами людей. Насправді це боротьба людей проти влади. Люди втомилися чекати, люди вже забули, що таке закони, що таке справедливість. І те, що відбувається сьогодні, це потрібно зупинити. Сотні жертв.</p>
<p>Я хочу подякувати перш за все депутатам, які учора зібралися, щоб засудити дії, які відбуваються. Вони проявили свою громадську позицію.</p>
<p>Ми пропонували, щоб рада запрацювала у вівторок і, якщо б це було, ми могли би уникнути багато жертв, які відбулися. Нам потрібна не амністія, про яку ми говоримо, а повна реабілітація. <i>&nbsp;(Оплески) </i></p>
<p>&nbsp;І нам потрібна відповідальність людей за ті злочинні накази, які вони дали.</p>
<p>Я впевнений&nbsp;тому, що наша головна мета – щоб влада понесла відповідальність за це. Ми повинні розробити все для того, щоб повернутись до Конституції 2004 року. Ми повинні зробити все, щоб були достроково вибори Президента. <i>&nbsp;(Оплески) </i></p>
<p>&nbsp;Ми повинні зробити все, щоб такого більше не повто….</p>
<p>&nbsp;</p>
<p>ГОЛОВУЮЧИЙ. Дайте&nbsp; завершити.</p>
<p>&nbsp;</p>
<p>10:20:43</p>
<p>КЛИЧКО В.В. І ми не повинні відкладати. Те, що відбувається зараз на&nbsp; вулицях, не дає нам часу. Ми повинні робити і приймати рішення негайно, тому що найцінніше, що є, це людське життя. І ми повинні зробити все, щоб протистояння припинилося, а відповідальні несли відповідальність за злочинні накази. Дякую.</p>
<p>&nbsp;</p>
<p>ГОЛОВУЮЧИЙ. Партія&nbsp; регіонів, Юрій Мірошниченко. Прошу.</p>
<p>&nbsp;</p>
<p>10:21:12</p>
<p>МІРОШНИЧЕНКО Ю.Р.</p>
<p>Шановний колеги! Шановні наші співгромадяни! Україна переживає зараз трагічний момент. Десятки мільйонів людей спрямували свої погляди на цю залу. Всі вони очікують від нас рішень. Перед нами стоять питання: чи здатні ми піднятися над своїми емоціями; чи здатні ми бути справжніми синами свого… своєї Вітчизни. І я скажу не тому, що ми…&nbsp; однаково бачимо причини або наслідки цієї трагедії, яка відбувається в країні, а тому що ми бачимо кров на вулицях, ми зобов'язані тут зараз приймати рішення.</p>
<p>Вчора, шановні колеги, ми пережили трагічний день. <i>(Шум у залі)</i></p>
<p>Але Президент і лідери опозиції напрацювали ряд рішень, які ми маємо сьогодні ухвалити. У найближчі години має бути підписано політичне рішення. Ми з вами тут, в парламенті, зобов'язані юридично оформити ці рішення. І найголовніше – ми маємо зупинити кров.</p>
<p>Я переконаний, що ми здатні домовлятися. Ми здатні не закликати людей до протистояння. Не звинувачувати один одного, а простягнути один одному руку. <i>(Шум у залі)</i></p>
<p>&nbsp;Я хочу заявити, що і Президент України, і фракція Партії регіонів в парламенті <i>(Шум у залі)</i> і всі наші співгромадяни чекають від нас відповідальної роботи в стінах парламенту. Ми будемо працювати разом, незважаючи на ті всі наші моральні і психологічні упередження один до одного. І я впевнений, що ми приймемо всі…</p>
<p>&nbsp;</p>
<p>ГОЛОВУЮЧИЙ. Я прошу, народний депутат Єремеєв Ігор.</p>
<p>&nbsp;</p>
<p>10:23:37</p>
<p>ЄРЕМЕЄВ І.М.</p>
<p>Шановні народні депутати! Шановний український народ! Від імені позафракційних народних депутатів звертаюся до всіх, хто є в цьому залі.</p>
<p>Перше. Наша пропозиція. Проінформувати всіх народних депутатів про ті домовленості і переговори, які відбулися протягом цієї доби.</p>
<p>Друге. Закінчити любі переговори в кулуарах і проводити їх тут, в залі Верховної Ради, або щоб всі знали. <i>(Оплески) </i>Я не хочу нікого звинувачувати, але ці домовленості привели до того, що сьогодні сотні людей лежать загиблих з різної сторони.</p>
<p><i>(Шум у залі)</i></p>
<p>&nbsp;Ми наполягаємо на тому, щоб ніхто із залу Верховної Ради&nbsp; не йшов до тих пір, доки не будуть прийняті всі необхідні рішення.</p>
<p>А тепер я би хотів повернутися до подій, ми вважаємо, що сьогодні повинно бути прийняте рішення про зміни в Конституції без всяких відкладань. І ми вважаємо, що сьогодні повинні бути прийняті всі рішення, які необхідні для того, щоб зупинити кровопролиття на вулицях Києва. Але я би хотів би повернутися до подій вчорашнього дня. Шановні народні депутати, я прошу.</p>
<p>Вчора о 9-й годині&nbsp; ранку позафракційні народні депутати прийшли в зал Верховної Ради. Коли ми прийшли у Верховну Раду о 9-й годині ранку, жодна людина в нас не запитала посвідчення народного депутата, ми не придали цьому значення. 9-а година ранку. Ми зайшли в зал, ми почали розмовляти, розпочинається стрільба в 9.30, десь приблизно в 9.20. Ми йдемо по всіх коридорах, немає жодного міліціонера. Ми заходимо сюди, немає…</p>
<p>&nbsp;</p>
<p>ГОЛОВУЮЧИЙ. Завершуйте. Завершуйте.</p>
<p>&nbsp;</p>
<p>ЄРЕМЕЄВ І.М. Ми починаємо виводити людей з Верховної Ради під час стрільби. Ми виходимо на вулицю – немає жодного "беркута" за 5 хвилин. Ми виходимо на вулицю – стоїть антимайдан, стоять люди на антимайдані. Ми підходимо… Я хотів би, я бачив народних депутатів, які бігли… Секунду.</p>
<p>&nbsp;</p>
<p>ГОЛОС ІЗ ЗАЛУ Що ти несеш!?</p>
<p>&nbsp;</p>
<p>ЄРЕМЕЄВ І.М. Віталій ….., послухайте.</p>
<p>&nbsp;</p>
<p>ГОЛОС ІЗ ЗАЛУ Що ти несеш!? Про які кулуарні домовленості! Що ти несеш!?</p>
<p>&nbsp;</p>
<p>ЄРЕМЕЄВ І.М. Та ми не говоримо за кулуарні домовленості!</p>
<p>&nbsp;</p>
<p>ГОЛОС ІЗ ЗАЛУ А ти про що несеш тут з трибуни?</p>
<p>&nbsp;</p>
<p>ЄРЕМЕЄВ І.М. Та ми не говоримо за кулуарні домовленості!</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Дякую. Народний депутат Ляшко. Прошу. Хвилина, народний депутат Ляшко. Я прошу вас. Дякую. Ігор сідайте! Ігор сідайте!</p>
<p>&nbsp;</p>
<p>10:26:39</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>&nbsp;</p>
<p>ГОЛОВУЮЧИЙ. Хвилина. Прошу, виступайте, Олег.</p>
<p>&nbsp;</p>
<p>ЛЯШКО О.В. Шановні… Моя хвилина ……..</p>
<p>&nbsp;</p>
<p>ГОЛОВУЮЧИЙ. Давай, давай, виступай.</p>
<p>&nbsp;</p>
<p>ЛЯШКО О.В. Шановні колеги&nbsp; депутати, шановні українські громадяни! Я звертаюся…</p>
<p>Перше – пропозиція. Усіх депутатів, хто вчора не був у залі Верховної Ради, позбавити депутатських мандатів як зрадників, дезертирів і боягузів! Раз!</p>
<p>Друге. Розпустити фракцію Компартії як незаконно сформовану і фракцію&nbsp; Партії регіонів&nbsp; як боягузів,&nbsp; які нездатні&nbsp; приймати рішення і брати на себе відповідальність!</p>
<p>Третє.&nbsp; Я вважаю аморальним продовження перебування&nbsp; в президії&nbsp; Голови Верховної Ради і&nbsp; Першого віце-спікера! Учора&nbsp; заховалися – сьогодні прийшли!</p>
<p>Шановний Володимире Васильовичу, я звертаюся до вас із пропозицією&nbsp; подати заяву про відставку з посади Голови Верховної Ради. Те саме має зробити&nbsp; Перший віце-спікер Калєтнік. У&nbsp; вас не має морального права&nbsp; керувати парламентом!</p>
<p>Слава&nbsp; Україні!</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, що стосується&nbsp; мене,&nbsp; вчора в мене була температура 39-40. <i>(Шум у залі) </i>&nbsp;Я після обіду&nbsp; до шостої ранку разом з керівниками фракції працював&nbsp; над угодою. Запитайте&nbsp; керівників&nbsp; фракцій, де я був&nbsp; вчора цілий день.</p>
<p>Перше.&nbsp; Шановні народні депутати, нам треба сьогодні прийняти два головних закони. Перший – &nbsp;сьогодні відновити Конституцію&nbsp; України 2004 року.&nbsp; І прийняти третій Закон про звільнення від відповідальності, який поширюватиметься на ті ж правопорушення, що і закон другий від 17 лютого.</p>
<p>Тому зараз пропонується, щоб ми попрацювали над цими законами, а о 16-й годині прийняли ці закони. Керівники фракцій вносять таку пропозицію.&nbsp; Оголошується перерва&nbsp; до 16 години.</p>
<p><i>&nbsp;(Шум у залі).</i></p>
<p>ГОЛОС ІЗ ЗАЛУ.&nbsp;&nbsp; Яка перерва!? <i>(Шум у залі).</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати!&nbsp;&nbsp; Перерва не оголошується, сідайте. <i>(Шум у залі) </i>&nbsp;Сідайте, перерва не оголошується.</p>
<p><i>(Шум у залі).</i></p>
<p>Перерва не оголошується. Прошу сідати. Продовжимо роботу сесії.</p>
<p><i>(Шум у залі).</i></p>
<p>Шановні народні депутати!&nbsp; Перерви немає. Сідайте. Продовжуємо роботу сесії. Перерви немає. Продовжуємо роботу сесії. &nbsp;<i>(Шум у залі).</i></p>
<p><i>&nbsp;</i></p>
<p>ЛЯШКО О.В. Володимир Васильович, ведіть засідання, давайте людям всім говорити, всім депутатам.</p>
<p>&nbsp;</p>
<p>ГОЛОВУЮЧИЙ.&nbsp; Хорошо.</p>
<p>&nbsp;</p>
<p>ЛЯШКО О.В. Всім депутатам, всім охочим… давайте слово…</p>
<p>&nbsp;</p>
<p>ГОЛОВУЮЧИЙ.&nbsp; Прошу сідати, я надам трибуну для виступів. Прошу сідати. <i>(Шум у залі).</i></p>
<p>Прошу сідати. Я надаю слово Литвину Володимиру Михайловичу.&nbsp; Прошу заспокоїтись,&nbsp; сідати…</p>
<p><i>(Шум у залі) </i>&nbsp;</p>
<p>Виталий, отведи людей…</p>
<p>Слово надається народному депутату&nbsp; Богословській. Прошу.&nbsp;</p>
<p>&nbsp;</p>
<p>10:33:25</p>
<p>БОГОСЛОВСЬКА І.Г.</p>
<p>Шановні колеги, я дуже прошу всіх заспокоїтись.&nbsp; Володимире Васильовичу, я прошу зараз&nbsp; зупинити термін, всі сядуть і ми скажемо, так. <i>(Шум у залі)</i></p>
<p>Шановні колеги, я дуже прошу заспокоїтись, на сьогодні ми повинні відчути відповідальність парламенту. На сьогодні парламент – єдина легітимна площадка, де ми можемо знайти порозуміння і вихід з кризи. Дуже накалена обстановка, нервів немає ні в кого.&nbsp; І тому, Володимире Васильовичу, я звертаюся до&nbsp; вас. Будь ласка, будь-яке рішення,&nbsp; навіть процедурне, ставте на голосування &nbsp;в залі. І якщо зал не&nbsp; підтримує перерву, не ламайте через коліно. Давайте повертати всі процедури в нормальне русло.&nbsp;&nbsp;</p>
<p>Я впевнена, що ми знайдемо порозуміння, тому що якщо ми навіть у&nbsp; парламенті його не знайдемо, то знову буде кров на вулицях. Таке хитке зараз, хитке намагання знайти компроміс не може бути зірвано у парламенті.</p>
<p>Я ще раз прошу всіх заспокоїтись! Величезне горе в країні. Величезне! Я вам чесно скажу, з перших подій, з 29-го, жодної сльози не скотилося в мене з очей, але я сьогодні не можу спокійно навіть згадувати!.. Сто людей вчора було розстріляно з холодним серцем снайперами! Ми маємо відео, де людина, одягнена в одяг "Беркуту", але це точно були не беркутові, з криші однієї будівлі з автомата Калашникова стріляє очередь в бік Майдану, а після того розвертається і стріляє в бік "Беркуту". Це відео є! Це те, з чим нам треба буде ще розібратися.</p>
<p>Але я прошу всіх у парламенті зараз зрозуміти нашу відповідальність! Спокій, дискусія в залі! Реальна політика! Під ковдрою вже нема політики, вона на столі! І всі кулуарні домовленості заборонені.</p>
<p>Володимир Васильович, будь ласка, дайте зараз парламенту слово, що ви одноосібно не будете приймати більше жодного процедурного рішення. Я вас прошу, скажіть це парламенту і народу України. Я прошу, ще раз звертаюсь до вас, Володимир Васильович, зараз дайте слово парламенту, що ви більше одноосібно не будете приймати жодних рішень, навіть процедурних. Якщо перерва, нехай зал за неї проголосує, якщо перемовини, нехай зал за неї проголосує! Не можна більше допускати жодної&nbsp; конфронтації. Я прошу вас, підтвердіть це правильне позиціонування залу.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, є пропозиція, тому я буду ставити на голосування і зал буде визначатися.</p>
<p>Володимир Михайлович Литвин.</p>
<p>&nbsp;</p>
<p>КУЖЕЛЬ&nbsp; О.В. <i>( Із залу)</i> Владимир Васильевич, немедленно остановите автоматчиков. Автоматчики зашли в зал. Немедленно дайте указание остановить.&nbsp;&nbsp; <i>&nbsp;&nbsp;</i>&nbsp;<i>(Шум у залі)</i></p>
<p>&nbsp;</p>
<p>10:37:13</p>
<p>ЛИТВИН В.М.</p>
<p>Я скажу, ну дайте сказати. Ну дайте скажу. <i>(Шум у залі)</i></p>
<p>&nbsp;Шановний Володимир Васильович, шановні колеги! Я прошу вас, давайте вгамуємо емоції. Учора, шановні колеги, учора Верховна Рада України, майже 240 голосів, прийняла рішення – працювати безперервно. Якщо виникає проблема, узгодити окремі позиції, всі депутати залишаються в сесійній залі, …. ложі проводяться переговори, доопрацьовуються документи, відкладати далі нікуди. Володимир Васильович, я прошу не ставити на голосування жодні пропозиції, бо це буде конфлікт.</p>
<p>І нарешті. Зараз депутатів стривожила інформація, що начебто в кулуари Верховної Ради зайшли автоматники. Я прошу, Володимир Васильович, дайте команду, хай вони вийдуть із сесійної... із кулуарів Верховної Ради і давайте працювати для того, щоб ми продемонстрували, що ми далі рухаємося&nbsp; в прийняття рішень.</p>
<p>Я не розумію, що відбувається. Я прошу, хай... ну, ми вже сказали. Я прошу зараз, щоб представники переговорного процесу надали нам інформацію, про що домовились, які питання потребують узгодження, тут їх узгодити і прийняти рішення, зняти проблему в&nbsp; країні. Давайте працювати!</p>
<p>&nbsp;</p>
<p>ГОЛОВУЮЧИЙ. Шановні депутати, що стосується людей, які є в&nbsp; Верховній Раді… Кошулинський. Яценюк.</p>
<p>&nbsp;</p>
<p>10:38:58</p>
<p>ЯЦЕНЮК А.П.</p>
<p>Пане Голово! Щойно в парламенті було декілька десятків озброєних автоматичною зброєю працівників внутрішніх військ України. Хто запустив в парламент озброєних до зубів в формі з автоматичною зброєю військових? Хто за це несе відповідальність? Це що так Конституцію ми приймати будемо? Під дулами автоматів? Ми їх тільки що вивели всіх,&nbsp;кожного працівника внутрішніх військ ми вивели.</p>
<p>Ми вимагаємо навести порядок в парламенті. Не запускайте сюди людей з автоматичною зброєю. Учора ми прийняли постанову, щоб всі війська були відсунуті від адміністративних приміщень. Пане Голово, забезпечте негайно порядок в стінах парламенту! Відведіть війська і автоматичну зброю у них заберіть!</p>
<p>&nbsp;</p>
<p>ГОЛОВУЮЧИЙ. Я прошу, Кошулинський.</p>
<p>&nbsp;</p>
<p>КОШУЛИНСЬКИЙ Р.В.</p>
<p>Шановні народні депутати, всі автоматники, всі працівники спецпідрозділу виведені зараз з будинку Верховної Ради. Ми зараз з'ясовуємо, хто дав команду. І зараз доповімо залу, у зв'язку з чим вони намагалися проникнути до будинку парламенту.</p>
<p>&nbsp;</p>
<p>ГОЛОВУЮЧИЙ. Прошу хвилину. Дерев'янко.</p>
<p>&nbsp;</p>
<p>10:40:36</p>
<p>ДЕРЕВ’ЯНКО Ю.Б.</p>
<p>Шановний Володимире Васильовичу, шановні народні депутати! Ми маємо зараз реальну можливість рухатися далі. Учора зробили перший крок для того, щоб зупинити кровопролиття.</p>
<p>Я прошу вас, так як ми маємо зареєстровані законопроекти і постанови, пов'язані з визнанням Конституції 2004 року, за номером 4154, 4154-1, так само Конституційний акт – 4155, обов'язково включити до порядку денного.</p>
<p>Крім того, ми маємо законопроект 4073-1: про недопущення переслідування та покарання осіб з приводу подій, які мали місце під час проведення мирних зібрань. Обов'язково наполягаю включити до порядку денного сьогодні і проголосувати сьогодні.</p>
<p>Не робимо жодних перерв, працюємо далі. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Рудьковський, народний депутат.</p>
<p>&nbsp;</p>
<p>10:41:31</p>
<p>РУДЬКОВСЬКИЙ М.М.</p>
<p>Шановні народні депутати, я, по-перше, звертаюся до всіх у сесійному залі. Давайте заспокоїмося, нам потрібно набрати необхідні голоси – і проголосувати зміни до Конституції.</p>
<p>Володимир Васильович, першим рішенням повинні бути зміни до Конституції. І ми будемо жити в іншій державі, в інших умовах.</p>
<p>Друге питання. Що я вважаю зараз необхідне?</p>
<p>Перше. Запросити&nbsp; Президента у Верховну Раду як гаранта Конституції. <i>(Шум у залі)</i></p>
<p>&nbsp;Друге питання. Хай він поінформує, чому немає гарантування Конституції.</p>
<p>Друге питання. Запросити виконуючого обов'язки уряду, і хай доповість: хто давай команди і хто стріляв.</p>
<p>Шановні колеги! Ми сьогодні повинні працювати і чекати до тих пір… і всі рішення проголосувати.</p>
<p>Останнє, що я вважаю. Є інформація…</p>
<p>&nbsp;</p>
<p>ГОЛОВУЮЧИЙ. Дякую. Микола Томенко. Прошу, хвилина.</p>
<p>&nbsp;</p>
<p>10:42:55</p>
<p>ТОМЕНКО М.В.</p>
<p>Шановні колеги! Я ще раз звертаюся до Голови Верховної Ради. Сьогодні всі посадові особи повинні знати, що набула чинності постанова, яка в пункті 11 звучить так, що "Постанова набирає чинності з моменту її прийняття". Це означає, що всі посадовці включно з&nbsp; міністром оборони, а я щойно приїхав з Київської області, де стоїть батальйон морської піхоти в повній бойовій готовності з зброєю і збирається, чекає вказівки рухатися на Київ. Лебедєв повинен&nbsp; знати, що він виконує цю постанову, і як він спецпоїздом привіз їх вночі, повинен так&nbsp;&nbsp;&nbsp; само спец поїздом відправити назад. Всі війська, які підвезені під Київ, повинні бути відправлені у бази дислокації.</p>
<p>Друга позиція. Сьогодні Добкін збирає з'їзд сепаратистів в Харкові, а Константинов у Москві збирає засідання Верховної Ради з можливим рішенням про перехід під юрисдикцію Російської Федерації.</p>
<p>Володимир Васильйович, у нас є восьмий пункт чіткий. Я прошу… Служба безпеки, Генеральна прокуратура повинна попередити, в разі необхідності – арештувати всіх сепаратистів, бо постанова…</p>
<p>&nbsp;</p>
<p>ГОЛОВУЮЧИЙ. Завершуйте, завершуйте.</p>
<p>&nbsp;</p>
<p>ТОМЕНКО М.В. Тому перше. Давайте виконаємо те, що ми вже проголосували.&nbsp; Голова Служби безпеки, Генеральний прокурор, міністр оборони, голови обласних адміністрацій, поки вони на&nbsp; посаді, повинні знати: цей документ діє&nbsp; і порушення цього документу карається законом.</p>
<p>&nbsp;</p>
<p>ГОЛОВУЮЧИЙ. Народний депутат Доній.</p>
<p>&nbsp;</p>
<p>10:44:38</p>
<p>ДОНІЙ О.С.</p>
<p>Я здивований, що сьогодні ми говоримо про речі другорядні і не сказали про основне. Я вчора про це казав. Людина, яка відповідальна за кров загиблих, - це особисто Віктор Янукович. Запрошувати сюди цю людину для виступів, це значить&nbsp; поглумитися над загиблими.</p>
<p>У нас повинно бути рішення Верховної Ради про відсторонення Віктора Януковича від займаної посади. Я як депутат наполягаю на голосуванні акту про відсторонення Віктора Януковича від займаної посади.</p>
<p>Якщо хтось кулуарно хоче домовлятися про перевибори в грудні, а скільки людей він розстріляє до грудня?! Ви що, хтось сумніваєтеся, що це рішення його про цих снайперів?! <i>(Шум у залі) </i>&nbsp;Ви сумніваєтеся?! Значить, хто йому хоче допомагати, хто хоче допомагати Віктору Януковичу, може кулуарно… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Народний депутат Смітюх.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>Р.В.КОШУЛИНСЬКИЙ</p>
<p>&nbsp;</p>
<p>ГОЛОВУЮЧИЙ. Прошу включити мікрофон депутата Смітюха.</p>
<p><i>(Шум у залі)</i></p>
<p>&nbsp;</p>
<p>10:46:56</p>
<p>СМІТЮХ Г.Є.</p>
<p><a name=Temp></a>Шановні колеги, буквально хвилиночку прошу вашої уваги. В мене є конкретна пропозиція.</p>
<p>Перше. Запросити на 12 годин Генерального прокурора, голову Національного банку, виконуючого обов'язки прем'єр-міністра України, міністра внутрішніх справ. Це перше питання.</p>
<p>Друге питання. Я звертаюся до своїх колег з Партії регіонів і звертаюся до президії, і звертаюся до лідерів опозиційних сил, дайте нам можливість півгодини і я прошу, щоб наша фракція зібралася, вношу таку пропозицію зібратися внизу нашої фракції. Я прошу дати нам можливість питання в спокійний спосіб поговорити. А в цей час підготувати ті чи інші рішення.</p>
<p>Якщо моя пропозиція підтримується, то я хотів би, щоб поставити на голосування на 30-и хвилинну перерву для того, щоб ці питання з'ясувати. Повірте мені, краще спокійно, але виважено і до кінця дня вирішити всі питання і нам для цього…</p>
<p>&nbsp;</p>
<p>ГОЛОВУЮЧИЙ. Зараз. Прошу закінчуйте, будь ласка.</p>
<p>&nbsp;</p>
<p>10:46:56</p>
<p>СМІТЮХ Г.Є.</p>
<p>Шановні колеги, я впевнений, що сьогодні ніхто немає права вийти з Верховної Ради до прийняття сьогодні, завтра, післязавтра всіх необхідних рішень. Дякую. Прошу поставити пропозицію, об'явити перерву на 30 хвилин.</p>
<p>&nbsp;</p>
<p>ГОЛОВУЮЧИЙ. Чекайте.</p>
<p>Шановні народні депутати, в нас є Постанова, яка внесена народним депутатом Тимошенко –&nbsp; про відкликання з посади Першого віце-спікера Верховної Ради України. <i>&nbsp;(Оплески) </i>Про відкликання з посади Першого віце-спікера Верховної Ради України народного депутата України Калєтніка Ігоря Григоровича за порушення статті 96 Закону України "Про Регламент Верховної Ради України".</p>
<p>Прошу сісти на свої місця. Шановні народні депутати, зараз ми будемо голосувати. Спокійно. Шановні народні депутати, прошу зайти до сесійної зали.</p>
<p>Шановні народні депутати, прошу зайти до сесійної зали. Прошу запросити всіх народних депутатів&nbsp; до сесійної зали. <i>(Шум у залі)</i></p>
<p>&nbsp;Ставлю на голосування… Що сталося? Прошу всіх зайти до сесійної зали. Зачекайте, будь ласка. Без обговорення ми зараз… Є постанова, ми зараз проголосуємо її. Шановні народні депутати, я прошу всіх повернутися до сесійної зали.&nbsp;</p>
<p>Шановні народні депутати, прошу проголосувати про включення… <i>(Шум у залі) </i></p>
<p>Шановні народні депутати,&nbsp; я надіюсь вже всі зайшли до сесійної зали?</p>
<p><i>(Шум у залі) </i></p>
<p><i>&nbsp;</i></p>
<p>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Я прошу,&nbsp; народний депутат Немілостівий. Пусть выступит… Хвилина, Тимошенко.</p>
<p>&nbsp;</p>
<p>10:52:07</p>
<p>ТИМОШЕНКО В.А.</p>
<p>Шановні колеги! Давайте поки Конституцію не проголосуємо, кадрові питання не голосуємо. <i>(Оплески) </i>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Немілостівий, прошу.</p>
<p>&nbsp;</p>
<p>10:52:40</p>
<p>НЕМІЛОСТІВИЙ В.О.</p>
<p>Дякую. Шановні колеги! Я прошу всіх заспокоїтися, у нас в залі зараз дуже такі пристрасті вирують. Нам треба зараз прийняти два головних рішення, а вже після того приймати всі інші рішення, які пропонують народні депутати.&nbsp; Але я вийшов на трибуну з одним проханням. Шановні колеги, на якій підставі у нас не відбулися засідання, пленарні засідання Верховної Ради в середу і хто їх відмінив на четвер?</p>
<p>Шановні колеги! Давайте ми самі не будемо нічого порушувати. І на майбутнє, якщо ми вже проголосувала, що повинна робота, ми повинні були в середу зранку і в четвер зранку. І я прошу, давайте, якби ми це зробили, можливо б не було таких наслідків, давайте на майбутнє дотримуватися… Стаття 19 друга частина Регламенту, тільки ми з вами можемо всі разом проголосувати про зміну порядку денного. Давайте не порушувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Всі бажаючі виступили? Прошу, Мірошниченко, хвилина і вам хвилина.</p>
<p>&nbsp;</p>
<p>10:53:42</p>
<p>МІРОШНИЧЕНКО Ю.Р.</p>
<p>Шановні колеги! Вчора ми з вами пережили складний день. В результаті на сьогоднішній ранок ми маємо проект виходу з цієї кризи. Цей проект потребує, по-перше, схвалення фракціями. По-друге, я переконаний, що наші колеги від опозиції звернуться і до Майдану, нам необхідно довести до своїх депутатів і до людей ті проекти рішень, які напрацьовувались вчора в&nbsp; надзвичайно складних умовах.</p>
<p>Ці рішення мають бути обговорені і тоді ми можемо їх голосувати.</p>
<p>На даний момент, я переконаний, що&nbsp; лідери фракцій мають визначатись, в який спосіб ви будете парафувати у&nbsp; своїх командах ці домовленості.</p>
<p>До цього моменту, шановні колеги,&nbsp; я вас дуже прошу, щоб ми не зробили ніяких радикальних кроків, які зруйнують потенційну можливість&nbsp; вивести&nbsp; …. ходу із кризи. Дякую.</p>
<p>&nbsp;</p>
<p>ГОЛОВУЮЧИЙ. Я прошу, Соболєв і Іван Кириленко&nbsp; потім.</p>
<p>&nbsp;</p>
<p>10:55:06</p>
<p>КУЖЕЛЬ О.В.</p>
<p>Шановні колеги! Шановні друзі! Я прошу дуже уваги! Найголовніше,&nbsp; постанову, яку ми вчора проголосували, вона є підписана.</p>
<p>Володимире Васильовичу, ми&nbsp; просимо вас на протязі через годину звітувати Верховній Раді, яким чином почалось виконання цієї постанови. Повинні буквально вже&nbsp; через 5 хвилин вже від'їжджати автобуси і&nbsp; частини&nbsp; до міст своєї дислокації. Так, шановні депутати? Ми даємо вам таке доручення.</p>
<p>Друге. Шановний Володимире Васильовичу,&nbsp; ми просимо вас зараз, як подали заяву, проголосувати рішення щодо, яка частина буде цієї перерви – година, дві, але не більше, саме пізніше розпочати засідання&nbsp; Верховної Ради о другій годині. Ніяких… Якщо&nbsp; пан Мірошниченко, ви хочете з кимось щось&nbsp; погоджувати – ми вже погодились з народом&nbsp; України і діагноз вже поставлений цій владі. Ми будемо працювати на&nbsp; збереження і посилення України.</p>
<p>Давайте, звертаюся до всіх чоловіків, яким хочеться когось вбити або набити морду, ми не маємо на це права. Ми вчора прийняли рішення –&nbsp; ніякого насилля, ми&nbsp; з вами працюємо на розквіт…</p>
<p>&nbsp;</p>
<p>ГОЛОВУЮЧИЙ. Дякую. Сергій Соболєв, прошу.</p>
<p>&nbsp;</p>
<p>10:56:20</p>
<p>СОБОЛЄВ С.В.</p>
<p>Шановні колеги! В мене прохання велике, ви розумієте, фактично у нас залишилось декілька години для&nbsp; прийняття ключового рішення. Або парламент поверне собі повноваження по контролю за силовими структурами, як це є згідно з&nbsp; Конституцією 2004 року, або в країні начнеться хаос.&nbsp;&nbsp; У мене є прохання до вас, пане спікере, зараз досить кулуарних переговорів! Хто хоче вести переговори, нам треба погодити остаточний варіант.&nbsp;&nbsp; Є трибуна, запросіть сюди міністра юстиції, байдуже кого, отут&nbsp; підписується документ в нашій присутності, і цей документ негайно вносить в зал для голосування.</p>
<p>Нам треба для цього півгодини? Півгодини! Але нам треба повернути конституційний лад. Парламент повинен взяти на себе відповідальність за все, що відбувається в країні.</p>
<p>Тому я прошу вас, у нас є одне нагальне питання, я звертаюсь до всіх сторін, які є, інших питань немає, – це відновлення конституційного ладу в країні. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Прошу, Арсеній Яценюк.</p>
<p>&nbsp;</p>
<p>10:57:36</p>
<p>ЯЦЕНЮК А.П.</p>
<p>Шановні колеги, нам потрібно тут, у парламентській залі, зараз сісти і протягом години написати Закон про відновлення Конституції 2004 року і негайно його проголосувати.</p>
<p>Для того, щоб ми це швидко зробили, до голови парламенту звертаємося, викличте сюди міністра юстиції, щоб ми швидко підготували узгоджений проект, голосування і негайне підписання.</p>
<p>Тому пропозиція: із зали парламентської ніхто не розходиться, протягом години ми робимо проект Закону, в залі, тут.&nbsp; І будемо за нього тут голосувати. Тобто годину знаходимося у залі, але готуємо законопроект. Так приймається чи ні? <i>(Шум у залі)</i> Добре!</p>
<p>&nbsp;</p>
<p>ГОЛОВУЮЧИЙ.&nbsp; Домовились? Все! Я прошу, перерва – година, тут працюємо над законом. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Яценюк Арсеній Петрович вже прийшов чи ще немає?</p>
<p>Шановні народні депутати, я прошу сідати. Продовжуємо нашу роботу, продовжуємо засідання.</p>
<p>Шановні народні депутати, підписана Угода про врегулювання кризи в Україні. То я думаю, що депутати повинні знати, що підписано, хто підписував. То я хочу надати слово керівникам опозиційних фракції по 2 хвилини, вони просили. Вони проінформують народних депутатів по цій угоді.</p>
<p>Потім, як ми і домовлялися, після цієї інформації ми розглянемо Закон про відновлення дії окремих положень Конституції України і розглянемо, приймемо…&nbsp; розглянемо і приймемо третій Закон про звільнення від відповідальності, який поширюватиметься на ті правопорушення, що і закон від 17 лютого. Оці два закони ми, як і домовлялися, вони уже відпрацьовані, реєструються, і ми їх розглянемо.</p>
<p>Тому я хочу надати слово Олегу Тягнибоку.</p>
<p>&nbsp;</p>
<p>16:35:02</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнського об'єднання "Свобода".</p>
<p>Шановне товариство, перш за все я би хотів звернутися до всіх активістів Майдану, які зараз тут знаходяться в урядовому периметрі, а також до всіх, які спостерігають за революцією гідності, активними процесами боротьби проти режиму.</p>
<p>Протягом кількох годин з урядового кварталу почали виводити підрозділи внутрішніх військ, а також спецпідрозділи "Беркут". Я закликаю вас усіх не піддаватися на жодні провокації стосовно цього, оскільки хотів би вам нагадати, що саме вчора український парламент ухвалив рішення 236** голосами, а саме: йдеться про Постанову про засудження застосування насильства, що призвело до загибелі людей. І в 5 пункті частині другій зазначається: "Ми як парламент – найвищий законодавчий орган нашої держави, дали вказівку Міністерству внутрішніх справ невідкладно припинити блокування співробітниками правоохоронних органів транспортних комунікацій, вулиць, площ, провулків, бульварів у місті Києві та інших населених пунктах України, а також вжити заходів для повернення особового складу, не задіяного в охороні державних установ, до місць постійної дислокації". Вони виконують вказівку українського парламенту.</p>
<p>Крім того, в тій угоді, яка щойно була підписана, зафіксовано, що&nbsp;влада буде використовувати сили правопорядку винятково для фізичного&nbsp; захисту будинків органів влади і не більше.</p>
<p>А зараз, товариство, нам&nbsp; треба навіть без обговорення, я пропоную,&nbsp; поставити питання на голосування.</p>
<p>&nbsp;</p>
<p>ГОЛОВУЮЧИЙ.&nbsp; Я прошу…&nbsp; А керівник фракції…</p>
<p>Прошу, завершуйте, хвилина ще вам.</p>
<p>&nbsp;</p>
<p>16:37:21</p>
<p>ТЯГНИБОК О.Я.</p>
<p>Отже, я навіть пропоную без обговорення для того, щоби виконати ще одне положення тої угоди,&nbsp;яка&nbsp; була щойно підписана, в якій сказано, що протягом 48 годин після підписання буде прийнято, підписано&nbsp; і оприлюднено спеціальний&nbsp; закон, який відновить дію Конституції&nbsp; 2004 року. Отже, є проект&nbsp; Закону України про відновлення дії окремих положень Конституції України. І пропоную без обговорення якнайшвидше поставити його на голосування і поставити крапку в тій так званій "конституційній епопеї четвертого року". &nbsp;Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Фракція&nbsp; "УДАР Віталія Кличка". Керівник фракції Віталій Кличко. Три хвилини, Віталій&nbsp; Володимирович у вас. Потім –&nbsp; Арсеній Петрович Яценюк.</p>
<p>&nbsp;</p>
<p>16:38:13</p>
<p>КЛИЧКО В.В.</p>
<p>Шановні депутати, шановні виборці, я хочу звернутись ще раз з тим,&nbsp; що&nbsp;&nbsp;&nbsp;&nbsp;&nbsp; кожен з вас, найголовніше&nbsp; завдання для кожного з нас є припинити те, що&nbsp; відбувається на сьогоднішній день в нашому суспільстві: кровопролиття, сотні загиблих, сотні поранених і це дуже важливо для того, щоб цього не відбувалось.&nbsp; Ті картини, які ми сьогодні бачимо, вони і в страшному сні&nbsp; не могли комусь приснитись: палає місто Київ.</p>
<p>Я&nbsp; тільки що повернувся, де була підписана Угода між Президентом, лідерами опозиції та представниками,&nbsp;&nbsp; міністрами іноземних країн Франції, Німеччини і Польщі. І була підписана угода. Найважливіші пункти хочу повідомити вам.</p>
<p>Перше. Найголовніше завдання – припинити кровопролиття. Це зрозуміло.&nbsp;</p>
<p>Другий пункт. Звільнити затриманих.</p>
<p>Третє. Покарати винних.</p>
<p>Четверте. Припинити розкол страни. Припинити ті розмови про федералізацію, сепаратистські настрої. І це дуже важливо для того, щоб Україна була цілісною, і це дуже важливо нам сьогодні цим зайнятися.</p>
<p>Потім. Лишение диктаторських повноважень Президента України, розподіл повноважень між парламентом, урядом та Президентом через повернення до Конституції 2004 року.</p>
<p>І я впевнений в тому, що ми повинні за це проголосувати. І у мене є чітка впевненість, для того, щоб всі умови виконувались, для цього є люди і люди, які, я впевнений в тому, що вони заспокояться, температура в суспільстві понизиться, але впевнений в тому, що вони є найвищим контролюючим органом для того, щоб всі домовленості були виконані. Це ключові повідомлення, які я хотів зробити.</p>
<p>Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Запрошую до слова керівника фракції "Батьківщина" Арсенія Петровича Яценюка, прошу.</p>
<p>&nbsp;</p>
<p>16:41:11</p>
<p>ЯЦЕНЮК А.П.</p>
<p>Шановні народні депутати України, які після голосування за відновлення Конституції 2004 року на кінець-то, дійсно, стануть людьми, які представляють волю і інтереси українського народу. Є пропозиція: менше говорити, а більше робити. Нам зараз необхідно терміново внести на розгляд Верховної Ради України погоджений Закон про відновлення Конституції&nbsp; 2004 року&nbsp; і поставити крапку в ганебній історії про українських диктаторів з назвою "Президент". (<i>Оплески</i>)</p>
<p>Друге. Нам необхідно сьогодні негайно прийняти Закон про звільнення від відповідальності всіх людей, які незаконно затримані, заарештовані і знаходяться зараз в казематах. Люди повинні негайно&nbsp; бути звільнені і будь-які кримінальні переслідування по відношенню до цих людей повинні бути зупинені.</p>
<p>Тому, пане Голово, є пропозиція переходити до&nbsp; конкретної роботи. Люди вимагають дій&nbsp; і рішень. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу уваги, шановні народні депутати, будемо голосувати.</p>
<p>Вноситься пропозиція про включення до&nbsp; порядку денного сесії проект Закону України "Про відновлення дії окремих положень Конституції України" (номер закону 4163). Ставлю на голосування пропозицію про включення до&nbsp; порядку денного сесії. Прошу народних депутатів голосувати.</p>
<p>&nbsp;</p>
<p>16:43:28</p>
<p>За-361</p>
<p>Проти – 1, утримались – 0, не голосувало – 30. Всього – 392.</p>
<p>Рішення прийнято.</p>
<p>По фракціях.</p>
<p>Шановні народні депутати, на розгляд вноситься пропозиція щодо прийняття&nbsp; рішення без обговорення,&nbsp; голосуванняad hoc. Можна ставити на голосування?</p>
<p>Ставлю на голосування, хто за цю процедуру, прошу&nbsp;&nbsp; народних депутатів проголосувати.&nbsp;</p>
<p><b>&nbsp;</b></p>
<p>16:44:25</p>
<p>За-369</p>
<p>Проти – 1, утрималися – 1, не голосувало – 23.</p>
<p>Рішення прийнято.</p>
<p>По фракціях.</p>
<p>Слово для доповіді з цього питання надається народному депутату України Арсенію Петровичу Яценюку. Прошу. Скільки вам надо часу? Скільки часу надо? Прошу. Давайте 3 хвилини, да?</p>
<p>&nbsp;</p>
<p>16:45:07</p>
<p>ЯЦЕНЮК А.П.</p>
<p>Можливо, п'ять.</p>
<p>Шановний український народ, шановні члени українського парламенту! Зараз Верховна Рада України буде приймати доленосне рішення. Доленосне рішення про відновлення конституційного ладу і правопорядку в Україні, доленосне рішення про скасування диктаторських повноважень Президента Януковича, рішення, яке повертає владу українському парламенту, який обирався українським народом.</p>
<p>Після прийняття цього рішення Верховна Рада України як єдиний законодавчий орган в країні на кінець-то від імені&nbsp; народу України отримає повноваження на призначення Уряду, всіх членів Кабінету Міністрів України, вплив на правоохоронну, судову і інші гілки влади.</p>
<p>Верховна Рада України перестане бути підрозділом Адміністрації Президента України, Верховна Рада України зможе реалізувати те, на що покладається Майдан і чого вимагає український народ – права, справедливості і гідності.</p>
<p>Нагадаю, у 2010 році чинний Президент України&nbsp; обирався за Конституцією 2004 року. Але внаслідок конституційної змови Конституційним Судом було безпідставно і незаконно відмінено окремі положення української Конституції. Жоден законодавчий акт не був прийнятий, який би відновлював Конституцію 1996 року. Не було жодного легітимного рішення, яке би давало можливість опублікувати Конституцію 1996 року і користуватися тими повноваження, якими незаконно користувався чинний Президента протягом останніх трьох з половиною років.</p>
<p>Зараз голосування за Закон України про відновлення дії окремих положень Конституції України, в цілому відновлює редакцію Конституції 2004 року. Ми в цьому законодавчому акті передбачаємо те, що Верховна Рада України зможе сформувати коаліцію депутатських фракцій у Верховній Раді України, яка буде формуватися як фракціями, так і окремо&nbsp; народними депутатами, як було визначено рішенням&nbsp; Конституційного Суду в 2010 році.</p>
<p>Також за цим законом чітко передбачено, що Верховна Рада України буде здійснювати свої повноваження до жовтня 2017 року, також цим законом чітко передбачено, що більше 80 законодавчих актів, які були незаконно прийняті 2010 і 2011 року і які наділяли президента надмірними повноваженнями,&nbsp; повинні бути скасовані в п'ятиденний термін.</p>
<p>Шановні депутати, це перший крок, всього-на-всього перший, до відновлення права і справедливості в нашій країні. Нам треба ще дуже багато зробити для того, щоб принести мир і стабільність в Україну, для того, щоб відбудувати Україну, для того, щоб притягнути до відповідальності кожного, я хочу підкреслити, кожного, який видавав незаконні накази, які вбивали і знущалися з людей. І тут роль українського парламенту є визначальною.</p>
<p>Саме тому прошу вас, шановні колеги, конституційною більшістю голосів відновити в Україні українську Конституцію, скасувати диктаторські повноваження Президента Януковича і сказати українському народу про те, що ми зробили перший, вагомий крок на шляху до стабілізації країни, її збереження і боротьби за її майбутнє. Дякую за увагу <i>(Оплески)</i>.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу народних депутатів підготуватися до голосування. Нам треба для прийняття цього закону більш ніж 300 голосів.</p>
<p>Прошу включити мікрофон Яценюка.</p>
<p>&nbsp;</p>
<p>16:50:18</p>
<p>ЯЦЕНЮК А.П.</p>
<p>Володимир Васильович, перед голосуванням я попрошу вас зараз поставити на голосування питання: про розгляд законопроекту по процедурі ad hoc без рішення комітету за основу і в цілому. Це дуже важливо. Процедурно у нас повинно бути все, як книжка пише. Ми діємо тільки по закону.</p>
<p>&nbsp;</p>
<p>ГОЛОВУЮЧИЙ. Я прошу уваги, шановні народні депутати!</p>
<p>Ставлю на голосування проект Закону… <i>(Шум у залі)</i> Я зараз його сформулюю і потім поставлю на голосування. Ставлю на голосування – я прошу послухати – проект Закону (номер 4163) про відновлення дій окремих положень Конституції України, який ми розглянули за процедурою ad hoc без рішення профільного комітету для прийняття за основу і в цілому.</p>
<p>Прошу народних депутатів голосувати. Увімкніть систему "Рада".</p>
<p>&nbsp;</p>
<p>16:51:59</p>
<p>За-386</p>
<p><i>(Бурхливі оплески) </i></p>
<p>Проти – 0, утрималось – 1, не голосували – 10.</p>
<p>Рішення прийнято.&nbsp;</p>
<p>По фракціях. Партія регіонів – 140, "Батьківщина" – 89, "УДАР Віталія Кличка" – 40, об'єднання "Свобода" – 35, Компартія – 32, позафракційні – 50. З чим я вас усіх і поздоровляю.</p>
<p><i>(Лунає Державний Гімн України)</i></p>
<p>Шановні народні депутати, я прошу заспокоїтися. Прошу вашої уваги. Я прошу підготуватися до розгляду питання до голосування. Прошу, шановні народні депутати.</p>
<p>Вноситься пропозиція про включення до порядку денного сесії проект Закону № 4073-1 про недопущення переслідування та покарання осіб з приводу подій, які мали місце під час проведення мирних зібрань, та визнання такими, що втратили чинність, деяких законів України. Зрозуміли?</p>
<p>Ставлю на голосування пропозицію про включення до порядку денного сесії. Прошу народних депутатів голосувати.</p>
<p>&nbsp;</p>
<p>16:55:26</p>
<p>За-373</p>
<p>Проти – 0, утрималося – 0, не голосували – 23.</p>
<p>Рішення прийнято.</p>
<p>Прошу, по фракціях.</p>
<p>Шановні народні депутати, на ваш розгляд вноситься пропозиція прийняти рішення без обговорення. Можливе голосування ad hoc.</p>
<p>Хто за цю пропозицію, прошу народних депутатів голосувати.</p>
<p>&nbsp;</p>
<p>16:56:33</p>
<p>За-366</p>
<p>Проти – 0, утрималось – 0, не голосували – 30.</p>
<p>Рішення прийнято.</p>
<p>По фракціях. Є.</p>
<p>Я запрошую для доповіді народного депутата України Юрія Богдановича Дерев'янко. Скільки вам хвилин надо? Сейчас він доповість. Прошу доповідайте, 5 хвилин у вас.</p>
<p>&nbsp;</p>
<p>16:57:11</p>
<p>ДЕРЕВ’ЯНКО Ю.Б.</p>
<p>Шановний Володимир Васильович, шановні народні депутати, шановні українці, на розгляд Верховної Ради вноситься Закон про недопущення переслідування та покарання осіб з приводу подій, які мали місце під час проведення мирних зібрань та визнання такими, що втратили чинність деяких законів України.</p>
<p>Мова йде про те, що від кримінальної відповідальності звільняються особи, проти яких не тільки порушені кримінальні справи і, які зараз знаходяться в СІЗО чи у в'язниці, чи в інших місцях, а також щодо тих осіб, які можуть містити ознаки кримінальних правопорушень передбачених цим законом. Мова йде про те, що якщо сьогодні міліція чи правоохоронні органи не відкрили кримінальну справу відносно дій осіб в період мирних акцій протесту, то ці особи в разі, якщо будуть відкриті ці кримінальні справи, також підлягає декриміналізації.</p>
<p>Крім того, закон передбачає звільнення від адміністративної відповідальності всіх тих осіб, яким виписані шалені фінансові штрафи, у яких забрані права, це стосується і Автомайдану в тому числі.</p>
<p>Шановні народні депутати, це є надзвичайно важливий закон і це є другий крок до того, щоб ми в Україні рухались в напрямку спокою, миру і злагоди. На цей закон чекає величезна кількість людей, багато батьків, матерів дивляться зараз на вас по своїх телевізорах і чекають від вас позитивного голосування. Я закликаю всіх вас підтримати цей законопроект так само конституційною більшістю голосів.</p>
<p>Дякую за увагу. Прошу підтримати.</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Я прошу уваги, шановні народні депутати. Я прошу уваги, підготуватись до голосування. Переходимо&nbsp;&nbsp;&nbsp;&nbsp; до прийняття рішення.</p>
<p>Ставлю на голосування&nbsp; проект Закону № 4073-1 про недопущення переслідування&nbsp;&nbsp; та покарання осіб з приводу подій, які мали місце під час проведення&nbsp; мирних зібрань та визнання такими,&nbsp; що втратили чинність деяких законів&nbsp; України.</p>
<p>Ми його розглянули без обговорення, прийняли рішення, і&nbsp; без рішення комітету. Для прийняття за основу і в цілому, прошу народних депутатів голосувати.</p>
<p>&nbsp;</p>
<p>17:00:36</p>
<p>За-372</p>
<p>Проти –&nbsp; 0 , утримались –&nbsp; 0, не голосували –&nbsp; 23.</p>
<p>Рішення прийнято.&nbsp;</p>
<p>По фракціях. Партія регіонів - 127, "Батьківщина" - 88, "УДАР Віталія Кличка" - 40, "Свобода" - 36, Компартія&nbsp; України&nbsp; - 32, позафракційні - 49.&nbsp;&nbsp;</p>
<p>Я прошу керівників фракцій підійти сюди в цю лоджію ми визначимось, як далі будемо діяти. Закінчуємо консультації в кабінеті у Голови&nbsp; Верховної Ради. Так.</p>
<p>Я прошу керівників фракцій підійти сюди.</p>
<p><i>(Шум у залі)</i></p>
<p>&nbsp;</p>
<p align=center>ОГОШЕННЯ ПІД ЧАС ПЕРЕРВИ</p>
<p>&nbsp;</p>
<p>КОШУЛИНСЬКИЙ Р.В.&nbsp; Шановні народні депутати!&nbsp; Прошу прослухати оголошення. Відповідно до частини 3 статті 60 Закону України "Про Регламент Верховної Ради України" та згідно&nbsp; особисто поданих заяв повідомляю про вихід із складу фракції Партії регіонів народних депутатів України:&nbsp; Буряка Сергія Васильовича, Васадзе Таріела Шакровиича, Ващук Катерини Тимофіївни, Джиги Миколи Васильовича, Зарубінського Олега Олександровича, Калетника Григорія Миколайовича, Кулініча Олега Івановича, Куровського Івана Івановича, Макеєнко Володимира Володимировича, Москаленко Ярослава Миколайовича, Пилипенко Володимира Пилиповича, Пригодського Анатолія Вікентійовича, Сороки Миколи Петровича, Хомутинніка Віталія Юрійовича, Зубика Володимира Володимировича, Гереги Олександра Володимировича, Березкіна Станіслава Семеновича. &nbsp;Дякую.&nbsp;</p>
<p>&nbsp;</p>
<p>КОШУЛИНСЬКИЙ Р.В.&nbsp;&nbsp; Прошу включити мікрофон на трибуні, будь ласка, для інформації. Прошу.</p>
<p>&nbsp;</p>
<p>17:19:56</p>
<p>БОГОСЛОВСЬКА І.Г.</p>
<p>Шановні колеги, для інформації&nbsp; стосовно&nbsp; того документу, тієї Конституції, яку ми зараз прийняли. В ній передбачений імперативний мандат, який передбачає, що якщо людина була обрана до&nbsp; Верховної Ради за списком&nbsp; партії і&nbsp; після того вийшла з фракції, то вона може бути позбавлена&nbsp; мандату.</p>
<p>Це положення вступить в дію тільки після того, як цей текст буде&nbsp; офіційно опублікований.</p>
<p>Це повідомлення для всіх свідомих депутатів. Дякую. (<i>Оплески</i>)</p>
<p>&nbsp;</p>
<p>КОШУЛИНСЬКИЙ Р.В.&nbsp;&nbsp;&nbsp; Дякую.</p>
<p>&nbsp;</p>
<p>КОШУЛИНСЬКИЙ Р.В.&nbsp;&nbsp; Вітаємо збірну України жіночу з біатлону, яка сьогодні отримала "золото" в естафеті. <i>(Оплески)</i></p>
<p>Ми вітаємо нашого&nbsp; колегу Олексія Кайду. Отже, його дружина була остання в естафеті і принесла це "золото" нашій Україні. <i>(Оплески)</i> Це є друге "золото" за всю історію незалежної України на зимових Олімпійських іграх. Отож, це є сьогодні перше "золото" на цій сочинській Олімпіаді в скарбничку України. Вітаю вас всіх. Вітаю! <i>(Оплески)</i></p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, просить хвилину Чудновський народний депутат. Прошу. А потім хвилину народний депутат Ляшко.</p>
<p>І я прошу, Закон де по матеріальній допомозі сім'ям загиблих? Немає в мене закону, щоб ми включили в порядок денний. Прошу.</p>
<p>&nbsp;</p>
<p>17:52:49</p>
<p>ЧУДНОВСЬКИЙ В.О.</p>
<p>Доброго дня. Шановні колеги, у мене є таке прохання до вас, щоб ми зараз поставили в порядок денний та проголосували, прийняли рішення по освобождению незаконно сидящей Юлии Владимировне Тимошенко.</p>
<p>&nbsp;</p>
<p>ГОЛОВУЮЧИЙ. Прошу, хвилина, Олег Ляшко.</p>
<p>&nbsp;</p>
<p>17:53:25</p>
<p>ЛЯШКО О.В.</p>
<p>Олег Ляшко, Радикальна партія. Шановний Володимире Васильовичу, шановні колеги народні депутати! Ми з вами прийняли важливе рішення: забрали в диктатора Януковича його повноваження, але цього не достатньо для того, щоб зупини кризу в країні.</p>
<p>Тому, оскільки Верховна Рада проголосувала за безперервну роботу Верховної Ради, я пропоную прямо зараз прийняти цілий ряд рішень. Перше: рішення Верховної Ради про відсторонення від посади Президента України Януковича за вбивства українських громадян, про порушення проти Януковича кримінальної справи і про віддання його під суд. Друге: сьогодні, зараз ми маємо проголосувати рішення про відставку міністра внутрішніх справ Захарченка, про відставку Генерального прокурора Пшонки і про притягнення Захарченка до кримінальної відповідальності за вбивства українських громадян. Без цих рішень Верховна Рада не має права розходитися. Я закликаю народних депутатів працювати.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Рудьковський, прошу.</p>
<p>&nbsp;</p>
<p>17:54:45</p>
<p>РУДЬКОВСЬКИЙ М.М.</p>
<p>Шановні народні депутати, я звертаюся також до вас. Зараз група народних депутатів уже підготувала Постанову про відсторонення міністра внутрішніх справ, Постанову про відсторонення міністра оборони, а також Постанову про відсторонення керівника Податкової&nbsp; адміністрації Міністерства доходів і зборів.</p>
<p>І вносить через кілька хвилин це питання на голосування.</p>
<p>Я вважаю, що такі рішення стабілізують ситуацію, яка є&nbsp; сьогодні на вулицях України.&nbsp;</p>
<p>Шановні народні депутати! Я закликаю поставити це питання сьогодні на&nbsp; голосування.</p>
<p>&nbsp;</p>
<p>ГОЛОВУЮЧИЙ. Віктор Чумак, фракція "УДАР", прошу.</p>
<p>&nbsp;</p>
<p>17:55:48</p>
<p>ЧУМАК В.В.</p>
<p>Шановні колеги, доброго дня! Я хочу сказати, що є відомості, що затриманий снайпер, який стріляв в обидва боки людей, тобто стріляв&nbsp; і в військовослужбовців внутрішніх військ, і в представників мітингувальників. Я просто вимагаю, Володимир Васильович, щоб була проведена експертиза зброї для того… зброї і куль для того, щоб точно ідентифікувати особу, яка розпалювала протистояння на вилицях Києва.&nbsp; Це зробити треба якомога швидше для того, щоб зняти напругу і не казати, що в принципі або міліція наша, або ще хтось вбивав людей. Тому що наскільки відомо, ця людина не відноситься до жодного підрозділу&nbsp; українських силових структур.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Прошу, хвилина, Яценко.</p>
<p>&nbsp;</p>
<p>17:56:44</p>
<p>ЯЦЕНКО А.В.</p>
<p>Шановні колеги, у мене є пропозиція. Ну звичайно ми проголосуємо закон про&nbsp; матеріальну допомогу сім'ям загиблих, але було б гарно, я вважаю, щоб місячна заробітна плата народних всіх депутатів без винятку була перерахована сім'ям загиблих,&nbsp; бо на цьому є відповідальність і Верховної Ради.</p>
<p>Дякую. Я прошу підтримати це і пряму включити чи в закон, чи якимось чином.</p>
<p>&nbsp;</p>
<p>ГОЛОВУЮЧИЙ.&nbsp; Прошу, хвилина, Володимир Бондаренко.</p>
<p>&nbsp;</p>
<p>17:57:29</p>
<p>БОНДАРЕНКО В.Д.</p>
<p>Володимир Бондаренко,&nbsp; фракція "Батьківщина" .</p>
<p>Шановні друзі, сьогодні, коли ми оглянемося на те, що чинилося в Україні останні дні, ми повинні переосмислити взагалі, а що буде попереду в тих людей, які сьогодні лишилися батьків, дітей, лишилися чоловіків, жінок і своїх рідних. Мова йде про те, що ми як Верховна Рада часто потрапляємо під критику за те, що дозволяємо собі якісь такі блага, недоступні до людей.</p>
<p>У нас є система санаторних і оздоровчих закладів Верховної Ради&nbsp; України. Давайте подумаємо, яким чином цим літом відправити на реабілітацію, на оздоровлення та лікування туди тих, хто втратив здоров'я своє на вулицях Києва та інших міст, хто ще може якесь відчути покращення свого здоров'я. У нас є інші можливості. І давайте відпочинемо цього року поза своїми санаторіями, а цим літом хай оздоровляться люди там, де звикли відпочивати народні депутати. Я думаю, це буде правильне рішення.</p>
<p>Я думаю, що…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>БОНДАРЕНКО В.Д. … нормальні люди, вже давно нормальні депутати не користуються цими благами. Тому хто користується, потерпіть один рік, хай люди відпочинуть. Дякую.</p>
<p>&nbsp;</p>
<p>ГОЛОВУЮЧИЙ. Прошу, народний депутат Сушкевич.</p>
<p>&nbsp;</p>
<p>17:58:57</p>
<p>СУШКЕВИЧ В.М.</p>
<p>Дякую. Шановні колеги, хвилиночку уваги. Я хочу сказати про тих людей, які залишися в живих, але які втратили ногу, руку, ока, які втратили, суттєво втратили здоров'я. Цих людей сотні вже. І питання не в тому, щоб їм поїхати десь в санаторій, питання – цілий страшний комплекс соціальних проблем, які в нашій державі не вирішуються по відношенню до людей з інвалідністю. Це і протезування, це і лікування, це і реабілітація.</p>
<p>І я хотів би сказати, що нам треба дати доручення Кабінету Міністрів&nbsp; підготувати комплекс заходів не просто формально постанова, а з грошима, щоб цих людей спасти від тої проблемної ситуації, яка чекає в житті після того як вони виборювали українське…</p>
<p>&nbsp;</p>
<p>ГОЛОВУЮЧИЙ. Всі висловились? Хорошо. Шановні народні депутати, вношу пропозицію проголошення 22 і 23 лютого Днями скорботи за загиблими в нашій державі. Прошу народних депутатів проголосувати 22 і 23 лютого. Прошу голосувати народних депутатів.</p>
<p>&nbsp;</p>
<p>18:00:46</p>
<p>За-355</p>
<p>Проти – 0, утрималось – 0, не голосувало – 28.</p>
<p>Рішення прийнято.</p>
<p>По фракціях.</p>
<p>Шановні народні депутати, фракція "Батьківщина" настоює, щоб включити до порядку денного сьогодні і розглянути питання проект Закону про внесення змін до Кримінального та Кримінально-процесуального кодексу України (щодо імплементації до національного законодавства положень статті 19 Конвенції ООН проти корупції).&nbsp; Прошу проголосувати за включення до порядку денного. Прошу голосувати.</p>
<p>&nbsp;</p>
<p>18:01:37</p>
<p>За-306</p>
<p><i>(Оплески)</i></p>
<p>Проти – 0, утрималось – 1, не голосувало – 79.</p>
<p>Рішення прийнято.</p>
<p>Шановні народні депутати, завтра о 10-й годині продовжуємо роботу сесії. <i>(Шум у залі) </i></p>
<p>&nbsp;Закону немає по матеріальній допомозі… Де? Давайте! Давайте по матеріальній допомозі. Постанова є? Давайте. Давайте. Прошу постанова по матеріальній допомозі сім'ям загиблих, да?</p>
<p><i>(Шум у залі)</i></p>
<p>Прошу, включити&nbsp; мікрофон на трибуні.</p>
<p>&nbsp;</p>
<p>18:02:48</p>
<p>ЯЦЕНЮК А.П.</p>
<p>Шановні народні депутати,&nbsp; на ваш розгляд пропонується Постанова Верховної Ради України про&nbsp;&nbsp; звільнення від виконання обов'язків міністра внутрішніх справ України пана Захарченка <i>(Оплески) </i>за систематичне і грубе порушення&nbsp; Конституції та&nbsp; законів України, перевищення влади&nbsp; та посадових повноважень,&nbsp; що виразилося у незаконному&nbsp; виданні наказів про безпідставне застосування&nbsp;&nbsp; заходів&nbsp; фізичного впливу, спеціальних засобів та вогнепальної зброї, яке зумовило масове порушення конституційних прав і&nbsp;&nbsp; свобод людини і громадянина, десятки&nbsp; вбитих та сотні поранених громадян України.</p>
<p>Керуючись пунктом 12 частини першої статті 85 Конституції України&nbsp; Верховна Рада України постановляє:</p>
<p>Звільнити Захарченка Віталія Юрійовича від виконання обов'язків міністра внутрішніх справ України, що має&nbsp; наслідком відсторонення його з посади. Постанова набирає чинності&nbsp; з моменту її прийняття.</p>
<p>Пане Голово,&nbsp; прошу поставити на голосування негайно&nbsp; постанову.</p>
<p>&nbsp;</p>
<p>ГОЛОВУЮЧИЙ.&nbsp; Дайте документ. <i>(Шум у залі) </i></p>
<p>Шановні народні депутати, ставлю на голосування.</p>
<p>Прошу проголосувати за включення до порядку денного Постанови Верховної Ради України&nbsp; про звільнення від виконання обов'язків міністра внутрішніх справ&nbsp; України&nbsp; Захарченка.</p>
<p>Прошу народних депутатів голосувати.&nbsp;&nbsp;</p>
<p>&nbsp;</p>
<p>18:05:07</p>
<p>За-334</p>
<p><i>(Оплески)</i></p>
<p><i>&nbsp;</i></p>
<p>ГОЛОС ІЗ ЗАЛУ. <i>(Не чути)</i></p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Я ставлю "відсторонення", бо звільнити… ми не можемо звільнити. Є закон…&nbsp;</p>
<p><i>(Шум у залі)</i></p>
<p>Ми домовились. <i>(Шум у залі)</i></p>
<p>Я прошу сідати.&nbsp; <i>(Шум у залі)</i></p>
<p>Прошу, народний депутат Симоненко, хвилина.</p>
<p>&nbsp;</p>
<p>18:08:15</p>
<p>СИМОНЕНКО П.М.</p>
<p>Симоненко, фракція Компартії.&nbsp; Володимире Васильовичу, я&nbsp; прошу врахувати наступне, нам треба було б записати, що&nbsp; просимо Президента врахувати, так скажімо, це рішення, бо там же колізія з тим, що Конституція, яку прийняли,&nbsp; вона ж ще не вступила в дію, вона ж не підписана, щоб ми правильно все зробили. І просити Президента&nbsp; врахувати, терміново прийняте рішення, бо завтра його оскаржать, і так скажімо, в суді все це повернеться на початок&nbsp; такої ситуації. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати! Прошу підготуватися до голосування, ви заважаєте, прошу підготуватися до голосування.</p>
<p>Ставлю на голосування Постанову Верховної Ради України "Про звільнення від виконання обов'язків міністра внутрішніх справ України Захарченка". Ця постанова набирає чинності з моменту введення нової Конституції, яку ми сьогодні прийняли.&nbsp;</p>
<p><i>(Шум у залі)</i></p>
<p>Ставлю на голосування Постанову Верховної Ради&nbsp; України про звільнення від виконання обов'язків міністра внутрішніх справ України Захарченка. Прошу… для прийняття&nbsp; за основу і в цілому. Прошу голосувати.&nbsp;</p>
<p>&nbsp;</p>
<p>18:10:25</p>
<p>За-332</p>
<p><i>&nbsp;(Оплески)</i></p>
<p>&nbsp;По фракціях.&nbsp; Партія Регіонів – 69, "Батьківщина" – 88,&nbsp; "УДАР" Віталія Кличка" – 41, "Свобода" – 36, Компартія України – 32, позафракційні – 66.&nbsp;</p>
<p>Шановні народні депутати, п'ять фракцій, п'ять керівників фракцій внесли пропозицію розглянути проект Закону (№ 4164) про встановлення державної допомоги учасникам масових акцій протесту та членам їх сімей.</p>
<p><i>(Шум у залі)</i></p>
<p>Зрозуміло, да? Ставлю на голосування…</p>
<p>&nbsp;</p>
<p>КУЖЕЛЬ О.В. Ставьте. Скажите: "всім загиблим".</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування проект Закону (№ 4164) про встановлення державної допомоги учасникам масових акцій протесту та членам їх сімей для прийняття за основу…</p>
<p>&nbsp;</p>
<p>КУЖЕЛЬ О.В. Просять "всіх загиблих" убрать…</p>
<p>&nbsp;</p>
<p>ГОЛОВУЮЧИЙ. Так, я ж так і думав, а написали так.</p>
<p>&nbsp;</p>
<p>КУЖЕЛЬ О.В. Ну, ничего, исправьте и все.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати!&nbsp; Оголошення: відповідно до частини 3 статті 60 Регламенту Верховної Ради України та згідно особисто поданих заяв, повідомляю про вихід зі складу фракції Партії регіонів народних депутатів України: Деркача Андрія Леонідовича. <i>(Оплески)</i> Зубика Володимира Володимировича, Пехова Володимира Анатолійовича, Продивуса Володимира Степановича, Сігала Євгена Яковича, Смітюха Григорія Євдокимовича, Яценка Антона Володимировича. <i>(Оплески)</i> Дякую.</p>
<p>Прошу... Прошу Симоненко і потім – Мірошниченко.</p>
<p>&nbsp;</p>
<p>18:14:21</p>
<p>СИМОНЕНКО П.М.</p>
<p>Володимир Васильович!&nbsp; Симоненко, фракція Компартії.</p>
<p>Я хотів би попросити звернути вашу увагу на статтю 2 абзац другий. Бо там треба виключити, я за ці зауваження написав якраз, треба виключити слова: іноземцям і особам без громадянства, а також які потребують якусь допомогу. Шановні, ну, це, по-перше так скажемо немає права не громадян України взагалі розглядати осіб без громадянства не маємо права розглядати, і тим паче формулювання "які потребують допомогу". Там чітко повинно бути визначено - це ж гроші бюджетні! – за що і кому, як визначається ця процедура Кабінетом Міністрів, але це обов'язково треба виключити. Ми не маємо права писати "іноземних громадян" і "осіб без громадянства".</p>
<p>&nbsp;</p>
<p>ГОЛОВУЮЧИЙ. Мірошниченко. А потім Яценюк.</p>
<p>&nbsp;</p>
<p>18:15:17</p>
<p>СИМОНЕНКО П.М.</p>
<p>І ще одне зауваження, Володимир Васильович!</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СИМОНЕНКО П.М. І ще одне зауваження: "встановлення" чи "надання". Бо "встановлення" – це постійно, а "надання" – це одноразово. І юридично це різні поняття. Якщо хтось безграмотно пише, так хоч треба нам виправляти ці помилки.</p>
<p>&nbsp;</p>
<p>ГОЛОВУЮЧИЙ. Прошу, Мірошниченко.</p>
<p>&nbsp;</p>
<p>18:15:38</p>
<p>МІРОШНИЧЕНКО Ю.Р.</p>
<p>Шановні колеги, мені здається, сьогодні українська Верховна Рада ухвалила багато важливих, доленосних, правильних рішень. І зараз та постанова, яка пропонується для голосування, на моє переконання, має примирити наших громадян. І дуже важливо, щоб ми сьогодні говорили про всіх загиблих, щоб всі загиблі, які стали жертвами цього конфлікту, були належним чином вшановані Верховною Радою і Українською державою.</p>
<p>Тому, я думаю, буде правильно, і ми з колегами від опозиції радилися, вони теж підтримали цю ідею: всім загиблим треба надати державну допомогу. Саме в такій редакції ми повинні проголосувати цю постанову. Дякую за увагу.</p>
<p>&nbsp;</p>
<p>ГОЛОВУЮЧИЙ. Яценюк, народний депутат.</p>
<p>&nbsp;</p>
<p>18:16:31</p>
<p>ЯЦЕНЮК А.П.</p>
<p>Пане Голово, ми наполягаємо на тому, щоб проголосувати за законопроект про звільнення Юлії Тимошенко. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні народні депутати, є пропозиція включити до порядку денного проект Закону (№ 4164) про надання державної допомоги учасникам масових акцій протесту, членам сімей загиблих та постраждалих. Голосуйте для включення до порядку денного. <i>(Шум у залі)</i></p>
<p>&nbsp;Ну я дам слово. Це включення до порядку денного.</p>
<p>&nbsp;</p>
<p>18:17:44</p>
<p>За-369</p>
<p>Проти – 0, утрималось – 0, не голосували – 17.</p>
<p>Рішення прийнято.</p>
<p>Про фракціях.</p>
<p>Прошу, мікрофон народного депутата&nbsp; Симоненка.&nbsp;</p>
<p>&nbsp;</p>
<p>18:18:03</p>
<p>СИМОНЕНКО П.М.</p>
<p>Симоненко, фракция Компартии. Володимир Васильович, нам треба зрозуміти ще одну юридичну, так скажемо… юридичне питання. Як використовувати формулювання "учасникам" чи "потерпілим"? Я переконаний, що треба використовувати "потерпілим", бо учасники будуть завтра писати на Майдані довідки, так скажемо, хто є учасником. А треба чітко записати "потерпілим", бо це та категорія, яка звертається до медичних працівників: оперували, так скажемо. Зафіксовано все це. А учасники – це так скажемо, всі тоді з'являться там. Тому прошу врахувати і це, що треба поправку вносити сюди, що це потерпілий під час проведення акцій протесту.</p>
<p>&nbsp;</p>
<p>ГОЛОВУЮЧИЙ. Ну ми включили в порядок денний.</p>
<p>Я ставлю на голосування прийняття проекту закону (№ 4164) "Про надання державної допомоги учасникам масових акцій протесту, членам сімей загиблих та потерпілих"… <i>(Шум у залі)</i></p>
<p>&nbsp;Можна "потерпілих"?</p>
<p>Ставлю на голосування для прийняття за основу і в цілому цієї постанови. Прошу народних депутатів голосувати. <i>(Шум у залі)</i></p>
<p>&nbsp;Нам своїм би давать, а не іностранцям.</p>
<p>&nbsp;</p>
<p>18:19:42</p>
<p>За-371</p>
<p>Проти – 0, утрималося – 0, не голосувало – 15.</p>
<p>Рішення прийнято.</p>
<p>Хвилина, прошу, поясніть депутатам.</p>
<p>&nbsp;</p>
<p>18:20:01</p>
<p>СИМОНЕНКО П.М.</p>
<p>Я ще раз звертаюся. Шановні колеги, у 2 статті у другому абзаці записано, що громадяни України, а далі "іноземцям, особам без громадянства, які потребують якусь допомогу…" Та Бога побійтеся, що ви робите! "Громадяни України" – це зрозуміло, а "іноземцям" – чому, так скажемо, це записувати.</p>
<p>&nbsp;</p>
<p>ГОЛОВУЮЧИЙ. Рудьковський, прошу.</p>
<p>&nbsp;</p>
<p>18:20:29</p>
<p>РУДЬКОВСЬКИЙ М.М.</p>
<p>Шановні колеги, я вважаю, що ми проголосували правильно. Петро Миколайович, я вас інформую. На Хрещатику учора загинув громадянин Російської Федерації. Ви багато говорили про дружбу з Росією. Це теж герой, який поклав своє життя за демократію в Україні. І не потрібно…</p>
<p>&nbsp;</p>
<p>ЛЯШКО О.В. Ганьба комунякам! Ганьба!</p>
<p>&nbsp;</p>
<p>ГОЛОВУЮЧИЙ. Давай оголошення. Оголошення робить.</p>
<p>&nbsp;</p>
<p>КОШУЛИНСЬКИЙ Р.В. Оголошення. Шановні народні депутати, відповідно до частини третьої статті 60 Регламенту Верховної Ради&nbsp; України та згідно особисто поданих заяв повідомляю про вихід зі складу фракції Партії регіонів народних депутатів України: Шарова Ігоря Федоровича, Хмельницького Василя Івановича, Баграєва Микола Георгійовича, Онищенка Олександра Романовича.</p>
<p>&nbsp;</p>
<p>ГОЛОВУЮЧИЙ. Сідайте всі. Я прошу, сідайте всі. Сідайте всі.</p>
<p>Розглядається проект Закону (№ 2023) про внесення змін до Кримінального та Кримінального процесуального кодексу України (щодо імплементації до національного законодавства положень статті 19 Конвенції ООН проти корупції).</p>
<p>Як будемо розглядати? Прошу, скорочену процедуру, надамо для доповіді Турчинову і керівнику комітету і будемо приймати рішення. Прошу проголосувати за цю процедуру. Прошу проголосувати за цю процедуру.</p>
<p>&nbsp;</p>
<p>18:22:56</p>
<p>За-278</p>
<p>Проти – 0, утрималось – 1, не голосували – 98.</p>
<p>Рішення прийнято.</p>
<p>По фракціях.</p>
<p>Прошу для доповіді Олександра Валентиновича Турчинова. Дві хвилини вам.</p>
<p>&nbsp;</p>
<p>18:23:21</p>
<p>ТУРЧИНОВ О.В.</p>
<p>Шановні народні депутати, я буду дуже коротко доповідати, тому що це питання вже обговорювалось у Верховній Раді. І зараз пропонується привести у відповідність законодавство України до вимог Європейського Союзу і Резолюції Організації Об'єднаних Націй щодо боротьби з корупцією і протидії іншим злочинам.</p>
<p>Саме формат цього закону, його формулювання виписано відповідно до цієї резолюції, відповідно до вимог Європейського Союзу. На необхідність декриміналізації цього питання і приведення законодавства у відповідність до цивілізованих вимог говорилось і на сесії Парламентської асамблеї Ради Європи, і на засідання Європейського парламенту. І,. друзі, наш обов'язок це зробити. Я хочу сказати, що ці статті не скасовуються, вони приводяться у відповідність з вимогами цивілізованого світу. Саме тому, шановні колеги, в незалежності від політичних поглядів, я дуже прошу проголосувати за цей закон.&nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую, сідайте.</p>
<p>Я прошу, Андрій Анатолійович Кожем'якін, 2 хвилини.</p>
<p>Ми домовились, ніхто не виступає, а голосувати будете.</p>
<p>&nbsp;</p>
<p>18:24:46</p>
<p>КОЖЕМ’ЯКІН А.А.&nbsp;</p>
<p>Дякую. Шановні колеги, я як голова комітету вже неодноразово&nbsp;&nbsp; виступав з&nbsp; цієї трибуни,&nbsp; неодноразово представляв ті проекти, які стосуються декриміналізації тих статей, які&nbsp; дістались нам з Радянського&nbsp; Союзу. Ці статті Кримінального кодексу, які сьогодні&nbsp; дозволяють будь-якій владі винищувати своїх політичних опонентів. І парламент&nbsp; повинен "розрубати цей вузол на шиї&nbsp; України". Ми повинні поставити крапку і в кінці-кінців навести порядок. Справедливість&nbsp; торжествувати. Підтримайте,&nbsp; будь ласка,&nbsp; цей&nbsp; законопроект. Дякую. Слава&nbsp; Україні!</p>
<p>&nbsp;</p>
<p>ГОЛОВУЮЧИЙ.&nbsp; Хвилина, Ганна Герман, прошу.</p>
<p>&nbsp;</p>
<p>18:25:38</p>
<p>ГЕРМАН Г.М.&nbsp;</p>
<p>Шановні народні депутати, я буду голосувати&nbsp; за цей законопроект, оскільки я завжди виступала за&nbsp; звільнення Юлії Тимошенко і навіть піду до Президента. Але я хочу,&nbsp; щоб цей законопроект подала&nbsp; Інна Богословська, яка Тимошенко посадила в тюрму.</p>
<p>&nbsp;</p>
<p>ГОЛОВУЮЧИЙ.&nbsp; Увага. Увага! Підготуватись до голосування.&nbsp; Прошу сідати. Підготуватись до голосування.</p>
<p>Ставлю на голосування проект закону (№ 2023) про внесення змін до Кримінального та Кримінально-процесуального кодексу&nbsp; України (щодо імплементації&nbsp; до національного законодавства положень статті 19&nbsp; Конвенції ООН проти корупції) –&nbsp; для прийняття за основу і в цілому.</p>
<p>Прошу народних депутатів голосувати.</p>
<p>&nbsp;</p>
<p>18:27:02</p>
<p>За-310</p>
<p><i>(Оплески)</i></p>
<p>&nbsp;</p>
<p>ГОЛОСИ ІЗ ЗАЛУ: Юлі волю! Юлі волю! Юлі волю!</p>
<p><i>&nbsp;</i></p>
<p>ГОЛОВУЮЧИЙ. За – 310, проти – 0, утрималося – 1, не голосувало – 54. Рішення прийнято.</p>
<p>По фракціях: Партія регіонів – 54, "Батьківщина" – 87, "УДАР Віталія Кличка" – 40, "Свобода" – 36, Компартія України – 32, позафракційні – 61.</p>
<p>Вечірнє засідання Верховної Ради України…</p>
<p>&nbsp;</p>
<p>ЛЯШКО В.О. Пшонка … Пшонку, розгляд, відставку Пшонки. Пшонка. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; … оголошую закритим.</p>
<p>О 10-й годині продовжимо роботу сесії.</p>
<p>&nbsp;</p>

