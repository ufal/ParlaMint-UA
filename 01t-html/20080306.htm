Стенограма пленарного засідання
06 березня 2008
<div>
<p align=center>ЗАСІДАННЯ&nbsp; ТРЕТЄ</p>
<p align=center>Сесійний зал Верховної Ради України</p>
<p align=center>6 березня 2008 року, 14:15 година</p>
<p>Веде засідання Голова Верховної Ради України ЯЦЕНЮК А.П.</p>
<p>&nbsp;</p>
<p>ГОЛОВУЮЧИЙ. Всім доброго дня, шановні народні депутати України! Я прошу зареєструватися.</p>
<p>14:17:41</p>
<p>Зареєструвалося&nbsp;-421</p>
<p>Я прошу повторити реєстрацію у зв’язку з тим, що фракція Комуністичної партії України не встигла ввімкнути систему. Прошу повторно.</p>
<p>14:18:14</p>
<p>Зареєструвалося&nbsp;-446</p>
<p>В залі зареєстровано 446 народних депутатів України. Шановні народні депутати України, я оголошую пленарне засідання відкритим. Важко сказати яке: чи це ранішнє, чи це вечірнє, - але це, накінець-то, відбулося.</p>
<p>Шановні колеги, я коротко вас поінформую про перебіг того, що, власне кажучи, було протягом останнього місяця. На превелике щастя, це сталося:„Протокол порозуміння” підписаний, який набуває чинності після голосування по постанові по НАТО. Є підписи, є певні застереження, але основне, що є загальне волевиявлення щодо підтримки цієї ідеї.</p>
<p>Є друге: є проект Постанови Верховної Ради України, який внесений Головою Верховної Ради України, щойно вам розданий: про питання вступу України до Організації Північноатлантичного договору (НАТО).</p>
<p>Я пропоную включити до порядку денного проект постанови номер 1402-2, внесений Яценюком, про питання щодо вступу України до Організації Північноатлантичного договору. Прошу голосувати.</p>
<p>&nbsp;</p>
<p>14:19:46</p>
<p>За-311</p>
<p>„За” – 311 народних депутатів України. Прошу показати по фракціям.</p>
<p>Я пропоную, шановні колеги, розглянути… (Ш у м&nbsp;&nbsp; у&nbsp;&nbsp; з а л і)</p>
<p>Будь ласка, по фракціям: Партія регіонів – „за” – 174, "Блок&nbsp; Юлії Тимошенко" - „за” -&nbsp; 95, "Наша Україна - Народна Самооборона" - „за” – 22, комуністи – 0, „Блок Литвина” – 20.</p>
<p>Шановні народні депутати, я ставлю на голосування без обговорення Постанову Верховної Ради, реєстраційний номер 1402-1, „Про питання щодо вступу України до організації Північноатлантичного договору”. Прошу визначатися. В цілому. В першому і другому читанні і в цілому, звичайно.</p>
<p>&nbsp;</p>
<p>14:20:38</p>
<p>За-248</p>
<p>„За” – 248 народних депутатів України, рішення прийнято.</p>
<p>(О п л е с к и)</p>
<p>Прошу показати по фракціям. Партія регіонів - „за” – 175, "Блок&nbsp; Юлії Тимошенко" - „за” - 34, "Наша Україна - Народна Самооборона" - „за” – 19, комуністи – 0, „Блок Литвина” – 20. Таким чином, шановні колеги, питання щодо остаточного набуття членства вирішено і відповідна постанова, відповідна постанова прийнята.</p>
<p>Шановні народні депутати, ми домовились на засіданні Погоджувальної ради керівників депутатських фракцій про те, що антинатовська символіка буде прибрана з українського парламенту, і я буду шанувати, якщо це рішення керівників фракцій буде виконано, це пункт перший.</p>
<p>Пункт другий. У 15:15 в нас засідання Погоджувальної ради, яка повинна визначити розклад засідань, з урахуванням всіх питань порядку денного, які включені в „Протокол порозуміння”, так як „Протокол порозуміння набув чинності. Верховна Рада запрацювала системно відповідно до календарного плану.</p>
<p>Всім дякую, до…&nbsp; (Ш у м&nbsp;&nbsp; у&nbsp; з а л і)</p>
<p>З мотивів голосування? Нема заперечень. По 3 хвилини з мотивів голосування. (Ш у м&nbsp;&nbsp; у&nbsp;&nbsp; з а л і)</p>
<p>Зараз, колеги, з мотивів голосування… Колеги, хвилинку. Давайте з мотивів голосування по одній хвилині. Давайте. Ну, чому? Добре. Петро Миколайовичу, ви... Будь ласка, з мотивів голосування запишіться. Будь ласка.</p>
<p>Ткач, „Наша Україна – Народна Самооборона”.</p>
<p>&nbsp;</p>
<p>14:22:43</p>
<p>ТКАЧ Р.В.</p>
<p>Прошу передати слово В’ячеславу Кириленку.</p>
<p>&nbsp;</p>
<p>ГОЛОВУЮЧИЙ.&nbsp; Слово В’ячеславу Кириленку.</p>
<p>&nbsp;</p>
<p>14:22:47</p>
<p>КИРИЛЕНКО В.А. В’ячеслав Кириленко, „Наша Україна – Народна Самооборона”.</p>
<p>Я звертаюся не до колег депутатів, а до виборців. Нам прикро, що заради оцього односекундного голосування парламент із незрозумілих причин втратив чотири тижні можливої плідної роботи. Тому зараз, коли Голова Верховної Ради відкриє Погоджувальну раду, ми закличемо колег внести сьогодні і почати о 16 годині розгляд принципових для країни питань. Але почати треба із себе.</p>
<p>Тому ми наполягаємо, щоб на вечірньому засіданні Верховна Рада розпочала процес внесення змін до 80 статті Конституції щодо скасування депутатської недоторканості.&nbsp;&nbsp; (О п л е с к и).&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Сухий Ярослав Михайлович, Партія регіонів.</p>
<p>&nbsp;</p>
<p>КИРИЛЕНКО В.А. А після цього ми... Я ще не завершив.</p>
<p>&nbsp;</p>
<p>ГОЛОВУЮЧИЙ. Вибачте, вибачте. Будь ласка. Прошу включити мікрофон Кириленкові.</p>
<p>&nbsp;</p>
<p>14:23:47</p>
<p>КИРИЛЕНКО В.А. При чому ми публічно заявляємо, що всі документи для голосування готові. І цю процедуру можна розпочинати сьогодні у поіменному голосуванні.</p>
<p>Потім ми наполягаємо поставити на порядок денний усі президентські законопроекти, внесені як невідкладні. І це буде сформований порядок денний, який розв’яже цілу низку громадянських, соціальних та економічних питань.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Воротнюк Ігор Борисович, „Блок Юлії Тимошенко”.</p>
<p>&nbsp;</p>
<p>14:24:20</p>
<p>ВОРОТНЮК І.Б.</p>
<p>Прошу передати слово Івану Григоровичу Кириленку.</p>
<p>&nbsp;</p>
<p>ГОЛОВУЮЧИЙ.&nbsp; Слово Кириленку Івану Григоровичу.</p>
<p>&nbsp;</p>
<p>14:24:26</p>
<p>КИРИЛЕНКО І.Г.</p>
<p>Шановний Арсенію Петровичу, шановні колеги! Голосування відбулося, сторінку перекидаємо. Звичайно, було б бажання, щоб було на багато більше голосів, але є скільки є. Ми на фракції прийняли рішення: вільне голосування, скільки голосів є, давайте задовольнимося тим, що є. У Протоколі порозуміння я записав від імені фракції таку фразу: „Незалежно від кількості голосів, поданих „за”, при позитивному рішенні ми забули за блокування і починаємо системну роботу парламенту. Системну, перекинувши сторінку, і розглядаючи надзвичайно актуальні для суспільства питання, включаючи ті, за які сказав мій колега В'ячеслав. Зараз буде Погоджувальна рада. Я думаю, що зараз може піти набагато швидше процедура узгодження тих чи інших питань, які ставляться до порядку денного. Прошу до такої злагодженої роботи, яку ми щойно продемонстрували, і лідери парламентських фракцій, і цей зал.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, Іване Григоровичу. Сухий Ярослав Михайлович, Партія регіонів.</p>
<p>&nbsp;</p>
<p>14:25:28</p>
<p>СУХИЙ Я.М. Прошу передати слово лідеру фракції Партії регіонів Віктору Федоровичу Януковичу.</p>
<p>&nbsp;</p>
<p>ГОЛОВУЮЧИЙ.&nbsp; Слово Януковичу Віктору Федоровичу.</p>
<p>&nbsp;</p>
<p>14:25:35</p>
<p>ЯНУКОВИЧ В.Ф.</p>
<p>Дякую. Віктор Янукович, Партія регіонів.</p>
<p>Фракція Партії регіонів у Верховній Раді&nbsp; заявляє про свою послідовність у відстоюванні виключного права українського народу на прийняття рішення щодо приєднання України до НАТО – шляхом проведення всенародного референдуму. Водночас, залишаючись прибічниками продуктивно роботи Верховної Ради, законодавчого вирішення найважливіших соціально-економічних питань розвитку держави та готовність до компромісу з іншими політичним силами, сьогодні ми запропонували проект&nbsp; постанови Верховної Ради, який був щойно прийнятий і, фактично, розблокував роботу Верховної Ради України. Зазначений проект є.</p>
<p>&nbsp;</p>
<p>ГОЛОВУЮЧИЙ. Включіть Віктору Федоровичу мікрофон. Правда, проект Яценюка був, але нічого. Включіть, будь ласка, мікрофон.</p>
<p>&nbsp;</p>
<p>14:26:42</p>
<p>ЯНУКОВИЧ В.Ф. Зазначений, шановні колеги, зазначений проект є свідченням того, що ми завжди маємо можливість відстоювати інтереси українського народу разом. І ми вдячні нашим колегам, які підтримали цей проект. Водночас ця постанова визначає можливість будь-яких дій з боку української влади щодо підписання міжнародних договорів, в тому числі щодо членства України в НАТО виключно за результатами Всеукраїнського референдуму.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, Віктор Федорович! Перестенко Марина Володимирівна, я так розумію, Симоненко Петро Миколайович. Будь ласка, Симоненко Петро Миколайович. Петро Миколайович ви з трибуни хочете? Добре, добре. Так ми по три хвилини домовлялись, будь ласка, Симоненко Петро Миколайович з трибуни.</p>
<p>&nbsp;</p>
<p>14:27:43</p>
<p>СИМОНЕНКО П.М.</p>
<p>Шановні виборці! Я хотів би вас проінформувати про позицію фракції Компартії відносно проголосованого питання.</p>
<p>По-перше, в даному проекті постанови Верховна Рада голосувала взагалі за абсурдну річ. У нас немає закону про Всеукраїнський референдум і це ноу-хау в праві, яке започаткувала Верховна Рада: посилається на неіснуючий закон, якого немає. Це по-перше.</p>
<p>По-друге, для тих, хто намагався цим приховати свої наміри, я пояснюю, Президент ніколи не підпише цього закону. І все те, на що ви сподівалися вже сьогодні луснуло під час голосування. А тепер за змістом того, що відбувається.</p>
<p>Шановні виборці! Розвиток подій у нас в Україні останній місяць свідчить про те, що лист трьох – це є заздалегідь чітко спланована провокація, мета якої дискредитація парламенту, узурпація влади на засадах націоналістичної диктатури і ця загроза реальна вона вже&nbsp; сьогодні якраз і складає основу практично знищення і економічного, і політичного суверенітету нашої держави.</p>
<p>Прийняття цього рішення…</p>
<p>&nbsp;</p>
<p>ГОЛОВУЮЧИЙ. До&nbsp; трьох хвилин я ж сказав увімкнути. Будь ласка Увімкніть.</p>
<p>&nbsp;</p>
<p>СИМОНЕНКО П.М. Прийняття цього рішення, як змова політичних сил, які не зверталися до виборців і не мали права розглядати взагалі це питання.</p>
<p>Я наголошую, шановні виборці! Вас в черговий раз обдурили тим, що голосувала Верховна Рада, а народні депутати під час виборів вам не обіцяли, що вони будуть голосувати за приєднання України до НАТО. Таким чином відбувалась широкомасштабна фальсифікація позиції виборців, яка була висловлена на виборах.</p>
<p>Далі. Я хотів би ще і ще раз привернути увагу, що завершується чергова ганебна сторінка нашої історії, бо цим голосуванням підтримано лист трьох, ось про що йде мова. Лист трьох фактично підтримано. І таким чином Україну втягнули в план щодо членства в НАТО. План дій підтримано, бо лист трьох – це звернення до Генерального секретаря НАТО відносно приєднання до програми дій щодо членства в НАТО. Таким чином, це голосування підтвердило те, що якраз народні депутати розкрили ворота для того, що Україна на 90% буде вже реалізовувати план вступу до НАТО.</p>
<p>Таким чином, ми сьогодні, комуністи, застерігаємо суспільство, що Україна стала на дуже небезпечний шлях і таким чином загострюється, в першу чергу, соціальна, соціально-економічна і політична ситуація в державі. Поглиблюватися і далі буде розкол в Україні, і це обов’язково призведе, в першу чергу, до загострення стосунків з тими ж нашими сусідами з Російської Федерації. Це призведе до зменшення кількості робочих місць в військово-промисловому комплексі, це обов’язково призведе до того, що Україна буде вже приймати участь у військових операціях, в тому числі, і ті, які проводить НАТО в Афганістані. Фракція Комуністів категорично заявила свою позицію „проти” і наполягає на тому.</p>
<p>&nbsp;</p>
<p>ГОЛОВУЮЧИЙ. Дякуємо, Петро Миколайович.</p>
<p>Шановні народні депутати України! Ми з вами пережили, вибачте, у нас ще „Блок Литвина”, товариші, півсекунди. Терещук Сергій Миколайович, „Блок Литвина”. Литвин Володимир Михайлович.</p>
<p>З трибуни, Литвин Володимир Михайлович, будь ласка.</p>
<p>&nbsp;</p>
<p>14:31:14</p>
<p>ЛИТВИН В.М. Шановні колеги, шановний Головуючий, ви знаєте позицію фракції, ми завжди виступали, щоб дотримуватися Конституції і дотримуватися Регламенту Верховної Ради. „Не будіть лихо, поки воно тихо!”. Це перше.</p>
<p>Друге, ми домовилися, що буде консолідоване голосування, на превеликий жаль, консолідоване голосування, я попереджав це, не відбулося. Це дає підстави сьогодні звинувачувати одній стороні – іншій. Такий парламент не буде продуктивно працювати.</p>
<p>І ще одне, шановні колеги, відносно того, чи підписали протокол порозуміння. Я зачитаю, що ми підписали, ми підпивали таке. Фракція не підтримує практики підміни Конституції та Регламенту Верховної Ради України <a name=Temp></a>різного роду протоколами і угодами. Тим більше, що вони, як свідчить практика, не виконуються. Фракція не створювала і надалі не створюватиме приводів для непорозуміння, конфронтації та бездіяльності Верховної Ради України. Людям потрібні конкретні, практичні рішення, про які ми повинні домовитися сьогодні, заслухати&nbsp; проблему газу, заробітних плат, інфляції, цін і таке інше. А не намагатися протиснути інше.(О п л е с к и) І на завершення.</p>
<p>Шановні колеги! Я хотів би спокійно. Наша фракція не була причетна до підписання, навіть, з певними умовами Універсалу, помовчіть поки що.</p>
<p>&nbsp;</p>
<p>ГОЛОВУЮЧИЙ. Шановні народні депутати України! Ми з вами пережили одну з найтриваліших криз в українському парламенті за&nbsp; всю його історію. І я сподіваюся, що ми з цієї кризи вийшли тільки сильнішими. Я прошу прибрати антинатовську риторику.</p>
<p>В 15.15 зустрічаємося на засіданні Погоджувальної ради, в 16.00 розпочинаємо пленарне засідання.</p>
<p>До зустрічі.&nbsp;</p>
</div>
