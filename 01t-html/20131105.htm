Стенограма пленарного засідання
05 листопада 2013

<p align=center>ЗАСІДАННЯ ДВАДЦЯТЬ ТРЕТЄ</p>
<p align=center>Сесійний зал Верховної Ради України</p>
<p align=center>05 листопада 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради! Прошу народних депутатів підготуватися до реєстрації!</p>
<p>Прошу, увімкніть систему "Рада".</p>
<p>10:01:39</p>
<p>Зареєструвалося 365 народних депутатів. Ранкове засідання Верховної Ради&nbsp; України оголошую відкритим.</p>
<p>Сьогодні день народження народного депутата України Віктор Васильовича Бондаря. Давайте поздоровимо його з днем народження. <i>&nbsp;</i></p>
<p>&nbsp;Шановні колеги, відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій з внесенням пропозицій, оголошень, заяв, повідомлень. Прошу представників фракцій записатися на виступи.</p>
<p>Прошу, фракція Компартії України народний депутат Петро Симоненко. Прошу.</p>
<p>&nbsp;</p>
<p>10:02:49</p>
<p>СИМОНЕНКО П.М.</p>
<p>Шановні виборці! 31 жовтня Міжнародний валютний фонд висунув нові, ще більш жорстокі, вимоги до України щодо скорочення соціальних виплат, зменшення заробітних плат і різкого підвищення цін на газ для населення, а відповідно і цін і тарифів на послуги ЖКГ, транспорт, на товари першої необхідності, медичні послуги, харчові продукти тощо. Уряд вже дав згоду на підвищення ціни на газ та тарифи на 60 процентів, дав згоду на скорочення пільг для громадян та зниження курсу гривні.</p>
<p>Ми, комуністи, переконані, що такі вимоги – це пряме втручання у внутрішні справи нашої країни, а виконання цих вимог – зрада народу і національних інтересів.</p>
<p>Сьогодні борги по зарплаті сягають мільярд гривень, діра у Пенсійному фонді – 40 мільярдів, людей виганяють на вулицю, примушуючи брати відпустки за власний рахунок, в Україні вирує бюджетна криза. На рахунках Держказначейства заблоковано понад 6 мільярдів гривень, які належать органам місцевого самоврядування. На останній квартал цього року вони не мають грошей на оплату праці, розрахунки за електроенергію та комунальні послуги. Це закономірний результат так званих реформ, і в першу чергу через грабіжницьку приватизацію і повернення України у капіталістичне минуле.</p>
<p>Але, якщо послухати і владу, і так звану опозицію, то вони тільки те і роблять, що піклуються про права знедолених українців. А для того, щоб їм повірили, вони показали народу чергову морковку, яка зробить їх життя європейським, – це Угода про асоціацію до ЄС. Така собі "скатерть-самобранка": лежи на печі, а тобі - європейські цінності і демократію, зразу з'явиться&nbsp; і зарплата, стане європейською, і якість продукції покращиться.</p>
<p>На відміну від цих ілюзії, ЄС разом з МВФ вимагають від України, а олігархи від влади і опозиції дали згоду, скорочувати робочі місця, зменшувати зарплати, соцвиплати, підвищувати ціни і пенсійний вік, знищувати систему охорони здоров'я. Але мовчать в тій же Європі про необхідність олігархами України своєчасно платити людям зароблене, мовчать про необхідність підвищення до європейського рівня заробітних плат, виконування Конституції України, яка, до речі, передбачає безкоштовну освіту і медичну допомогу, яка передбачає, як Конституція, так і закони, щоб дітям війни, чорнобильцям, афганцям якраз платили все своєчасно. Це Євросоюз не цікавить. Європа дуже опікується правами одного олігарха, але принижує і втоптує у багнюку права 45 мільйонів простих людей. Європа хоче жити за рахунок українців.</p>
<p>До чого привела ця політика, яскраво прослідковується на принципі приватизації "Криворіжсталь". За 7 років звільнено з роботи понад 20 тисяч людей і планується до 2017 року звільнити ще стільки. Без згоди профспілок і трудового колективу ліквідуються цілі структурні підрозділи. В примусовому порядку, погрожуючи звільненням та вовчим білетом, і всупереч діючій оплаті праці введено так звану фіксовану плату. Вся соціальна інфраструктура, це лікарні, профілакторії, дитячі садки та ясла не…, це бази відпочинку і поліклініки, скинуті іноземним власником з балансу підприємства. І це тільки початок.</p>
<p>За розрахунками експертів після підписання Угоди з Євросоюзом і здачі в економічний полон перед реальною загрозою знищення опиняться Харківський тракторний завод, ДП "Антонов", запорізький "Мотор-Січ", Крюковський вагоноремонтний завод, Сєверодонецький та Черкаський "Азот", "Азовмаш", Львівський автобусний завод, Хмельницький механічний завод, ужгородський "Турбогаз", а з ними ще сотні підприємств в усіх куточках України. Десятки тисяч сімей опиняться без роботи і засобів існування.</p>
<p>Ми вимагаємо проведення Всеукраїнського референдуму з цього питання. Не всі з вас, шановні українці, знаєте ви про те, що за проектом втягування України до Асоціації стоять геополітичні інтереси Сполучених Штатів Америки. Вони співпадають повністю з економічними інтересами Європи, щоб Україна була сировинним придатком, державою, яка постачає дешеву робочу силу, а також територію, де вони будуть реалізувати свою продукцію. Але це передбачає і остаточно відірвати Україну від слов'янського коріння і православних цінностей, а також перетворити нашу з вами рідну Україну на військову територію буферної зони проти Російської Федерації. За підтримкою партії влади і олігархів якраз американці сьогодні і вирішують питання, розпочавши процедуру і проект, по сути дела створення помісної церкви, а також втягування України до НАТОвської структури.</p>
<p>Компартія, як би не намагалися заборонити нашу діяльність, вже зібрала понад мільйон підписів щодо необхідності проведення референдуму. І збере всі необхідні підписи, щоб ще і ще раз продемонструвати, що народ сьогодні хоче проведення референдуму.</p>
<p>Ми також закликаємо своїх колег депутатів підтримати наші законопроекти, які внесені на розгляд цього пленарного тижня. Це законопроекти: про скасування пенсійної та медичної реформи, про застосування пені за затримку зарплати, про мораторій на ціни і тарифи житлово-комунального господарства.</p>
<p>Ми переконані, що підписання так званої Угоди про асоціацію з ЄС призведе до ліквідації економічного суверенітету України, до її політичного поневолення з боку транснаціональних корпорацій і зруйнує багатовікові культури і духовні цінності, і&nbsp; традиції українського народу.</p>
<p>Ми, комуністи хочемо, щоб ви, шановні виборці, знали про це. Дякую.</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Мельничук.</p>
<p>&nbsp;</p>
<p>10:08:58</p>
<p>МЕЛЬНИЧУК Л.Ю.</p>
<p>Прошу передати слово депутату Дзоз.</p>
<p>&nbsp;</p>
<p>ГОЛОВУЮЧИЙ. Прошу передати. Прошу.</p>
<p>&nbsp;</p>
<p>10:09:14</p>
<p>ДЗОЗ В.О.</p>
<p>Уважаемый Владимир Васильевич, уважаемые коллеги! 28 октября исполнился ровно год, как мы стали депутатами Верховной Рады Украины. И, конечно же, в этот период все мы встречались со своими избирателями. Я встречалась со своими крымчанами. Они о многом меня просили сказать с парламентской трибуны.</p>
<p>&nbsp;Но, наверное, сегодня самое первое и важное – это передать в канун 70-летия освобождения Киева и области от немецко-фашистских захватчиков самые искренние слова поздравления всем киевлянам, всем гражданам Украины с этой знаменательной датой.</p>
<p>В такие даты как-то по-другому мы переосмысливаем свою историю, по-другому мы смотрим на события прошлого, а без прошлого нет ни настоящего, ни будущего. Не случайно говорят, что тот человек, который не думает о будущем, он его и не имеет. И, конечно, каждого сидящего в этом зале сегодня, в преддверии Вильнюсского саммита, волнует вопрос: а каким же будет будущее нашей Украины.</p>
<p>Мы сегодня находимся&nbsp; в преддверии очень важного и серьезного&nbsp; выбора: мы выбираем внешнеполитический курс нашего государства. И каждый день появляются все новые и новые обстоятельства, например как сейчас с Юлией Тимошенко.&nbsp; Партия регионов готова была решить вопрос с Юлией Тимошенко, но появились&nbsp; вновь открывшиеся&nbsp;&nbsp;&nbsp;&nbsp; обстоятельства&nbsp; по судебному процессу, который начинается в Соединенных Штатах Америки и Швейцарии по делу о хищении 500 миллионов долларов, и в нем обвиняются Павел Лазаренко&nbsp; и Юлия Тимошенко.</p>
<p>Конечно, эти моменты пытаются нас&nbsp; свести&nbsp; с главного пути. Мы все должны понимать, что никто&nbsp; в нашу страну, в нашу Украину&nbsp; не&nbsp; придет и не поднимет производство, не повысит внутренний валовый процесс.&nbsp;&nbsp;&nbsp; Никто не создаст достойные социальные стандарты, никто&nbsp; не пропишет правила и законы, по которым должно жить наше государство.&nbsp; Это должны сделать мы с вами – украинцы. И уже сегодня мы должны закладывать&nbsp; к этому предпосылки.</p>
<p>А с чего же начинать? Начинать нужно с детства, начинать нужно&nbsp; с наших детей.&nbsp; И я сегодня&nbsp; хочу&nbsp; акцентировать наше внимание на дошкольном образовании. И даже не потому, что каждого из нас волнует&nbsp; этот вопрос, потому что есть дети, внуки, а потому, что понимание и отношение ко многим вопросам, которые рассматриваются в&nbsp; этом зале,&nbsp; закладываются у нас в детстве, в детском саду.&nbsp; Вложение денег&nbsp; в дошкольное образование – это решение многих проблем, в том числе&nbsp; и&nbsp; экономических.</p>
<p>В Соединенных&nbsp; Штатах Америки посчитали, что каждый вложенный доллар в ребенка до 6 лет,&nbsp; приносит в государственную экономику 8 долларов.&nbsp;</p>
<p>А вы знаете, почему Великобритания самая, одно из самых развитых&nbsp; государств? Да потому что, когда задали этот вопрос бывшему премьеру Великобритании, он ответил: "Спросите у меня, а какие главные&nbsp; приоритеты&nbsp; моего правительства? И я отвечу: образование, образование, образование".</p>
<p>Я&nbsp;&nbsp;&nbsp; рада, что этот приоритет стал и для нашей украинской&nbsp; власти главным. Об этом свидетельствуют социальные инициативы&nbsp; Президента Украины Виктора Федоровича Януковича:&nbsp; "Дети – будущее Украины". Четко поставил он задачу: до 2015 года ликвидировать очередность на детские садики. К как мы должны выполнить этот процесс вот в тех условиях, в которых мы находимся, когда такой у нас бюджет, такое финансирование? Я вижу, что здесь мы должны пройти четыре основные этапы: первый этап – это проанализировать деятельность всех дошкольных&nbsp; учреждений; второй этап – это предоставить поле для частного государственного партнерства, и государство должно включать "зеленый свет" всем инвесторам, которые хотят и могут строить детские сады в Украине, и давать любые преференции им. Третье – конечно же, открывать новые формы дошкольного образования, такие как семейные детские сады, такие как центры развития, для детей, такие как "чартерные детские сады", детские сады -магниты. &nbsp;И, конечно же, четвертый, очень важный момент – это социальный статус воспитателя, который работает в детском саду. Мы доверили им самое важное – своих детей, мы на них возложили колоссальную ответственность, но при этом дали заработную плату от полутора до двух тысяч гривен.</p>
<p>Уважаемые коллеги! Я абсолютно убеждена, что все мы с вами наше будущее строим сами: сами в своей жизни, в своих семьях, в своих школах, в своих детских садах. И мне очень хочется, чтобы те дети, которых мы растим, были счастливые и востребованные в нашем государстве, а это возможно только в экономически стабильной, процветающей стране. Я верю, что наша Украина именно таким государством будет. Спасибо за внимание.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Олег Тягнибок, прошу.</p>
<p>&nbsp;</p>
<p>10:14:55</p>
<p>ТЯГНИБОК О.Я.</p>
<p>Шановні колеги, народні депутати України, брати і сестри, українці! Залишилось зовсім мало часу до тих днів, коли у Вільнюсі буде реально вирішуватися доля української держави. Буде визначено,<a name=Temp></a> в якому напрямку буде рухатися наша країна: чи ми далі будемо топитися в тому азійському, московському, комуністичному болоті, чи ми маємо інше майбутнє і іншу перспективу.</p>
<p>Саме тому ми собі усвідомлюємо, що цього тижня український парламент міг би вирішити&nbsp; дві надзвичайно важливі речі: це остаточно поставити крапку над темою політичних переслідувань і ув'язнень Юлії Тимошенко, а також&nbsp; все-таки розпочати процес і ухвалити відповідний Закон "Про прокуратуру" як один зараз з найважніших вимог, які ставлять перед нами європейські партнери.</p>
<p>Що стосується справи Тимошенко, тут ситуація є абсолютно зрозумілою. Так, були часи, коли у 2009 році всеукраїнське об'єднання "Свобода" критикувало уряд Тимошенко, у тому числі, за газові угоди. Але сьогодні ми розуміємо і усвідомлюємо, що доля Тимошенко – це&nbsp; є доля політично репресованої. І ми усвідомлюємо, що сьогодні в Європі пані Тимошенко стала певним символом політичних переслідувань.</p>
<p>Тому&nbsp; партія влади, якщо вона дійсно хоче рухатися до Європи, а не лишень декларувати такі речі, вона повинна однозначно ухвалити політичне&nbsp; рішення, отримати відповідну політичну волю і вирішити питання, що стосується Тимошенко. Це мав&nbsp; би зробити Президент, але якщо перекидують питання на парламент, значить, цього тижня мала б бути проголосована відповідна законотворча норма, яка би вирішила цю проблема, яка вже мусить бути остаточно зрушена з місця.</p>
<p>Друга ситуація, що стосується Закону "Про прокуратуру". Звісно, що нам потрібно дослухатися до тих рекомендацій, які пропонує Венеційська комісія, але ми хотіли б знати правді, що насправді вимагають від нас європейські партнери. Ми не хочемо знати те, що перекручує партія влади на свій рахунок.</p>
<p>Ми розуміємо, що вони дуже часто зараз використовують тактику: пропонують закони з хорошою назвою євроінтеграційною, а насправді, суть тих законів абсолютно є протилежною, і відповідає лишень їхньому прагненню&nbsp; узурпувати в Україні владу і побудувати тут диктатуру. У тому числі, і це стосується Закону "Про прокуратуру". Якщо Президент пропонує в парламент кандидатуру Генерального прокурора, і парламент голосує за цю кандидатуру, значить, і парламент так само повинен відкликати Генерального прокурора.</p>
<p>Бо в нас виходить, знаєте, цікава ситуація: від нас вимагають, і це правильно, щоб прокурори стали незалежними, але вони мають бути незалежними від усіх і, в першу чергу, від впливу влади. Але насправді, де-факто, виходить зовсім інше. В результаті прокурор може стати незалежним від громади, від журналістів, від уваги суспільства, але бути&nbsp; дуже навіть залежним від теперішнього режиму, які безпосередньо мають вплив на призначення прокурорів.</p>
<p>Тому такий законопроект має існувати виключно в інтересах українського суспільства і прокуратура, має перетворюватися не в репресивний орган теперішнього режиму, а в структуру, яка має служити українському народу. Наша&nbsp; теперішня влада дуже є дволикою, і вона це демонструє постійним в'юнінням перед Москвою.</p>
<p>Ми ніяк не можемо зрозуміти, який же ж напрямок визначили теперішній уряд і Президент. Ми&nbsp; не знаємо, що п'ять годин Янукович розмовляв там з Путіним в Сочі, які наслідки їхньої розмови. Бо ми усвідомлюємо і розуміємо, що вони лишень могли домовитися про якісь певні преференції. Можливо, саме тому уряд Азарова цієї середи вже ратифікував і підтримав аж п'ять угод з Митним союзом і мають намір це ще зробити протягом найближчого часу: близько 70 угод вони хочуть підтримати і ратифікувати. Де ж тоді євроінтеграційні прагнення? Визначіться, шановні представники влади, точніше, нешановні представники влади!</p>
<p>Ну, і нарешті, напередодні 7 листопада Всеукраїнське об'єднання "Свобода" зареєструвало законопроект про заборону комуністичної ідеології. І ми вважаємо, що це було зроблено вірно і вчасно. Звичайно, нас вразила реакція вчора на Погоджувальної раді не так представників Комуністичної партії, які є нашими ідеологічними противниками і ворогами, а як представників Партії регіонів, які підняли вереск і почали розказувати, що "это ж наша история", не чіпайте нашу історію. Бачите, якщо ви будете говорити про заборону комуністичної ідеології, то це може нам зашкодити євроінтеграційним прагненням. Брехня і неправда.</p>
<p>Повідомляю вас, що ще в 2006 році Парламентська асамблея Ради Європи ухвалила відповідну резолюцію про злочини комунізму та необхідність їхнього засудження, і в цих резолюціях чітко ставиться знак рівності між ідеологією комунізму і ідеологією нацизму. Молдова, країни Прибалтики, усі країни східної Європи засудили комунізм, те саме повинна зробити Україна.</p>
<p>Ну, і товариство, звісно, в тому контексті ми не можемо не згадати ганьбу, яку&nbsp; побачили депутати, 10 депутатів, яких не хотіли пускати на прийом до Міністерства внутрішніх справ, в приміщенні Міністерства внутрішніх справ: коли розвішали портрети тих, які організовували голодомор, і це, виявляється, є ідеологами сьогодні працівників Міністерства внутрішніх справ. Наприклад, Ліплевський&nbsp; Ізраїль Моісеєвич – той, який організовував голод 1932-1933 року, Тимофій Строкач – голод 1946-1947 року, чи Всеволод Балицький, який був уповноважений ОГПУ по хлібозаготівлях. Це сьогодні є ідеологи партії влади? Може, це ваша історія, але це не історія українців, які дадуть реакцію на ваше безчинство і свавілля.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", народний депутат Арсеній Яценюк. Прошу.</p>
<p>&nbsp;</p>
<p>10:21:29</p>
<p>ЯЦЕНЮК А.П.</p>
<p>Шановний члени українського парламенту! Хотів би адресувати це звернення не Верховній Раді України, а персонально Президенту України Віктору Януковичу, так як саме від нього залежить чи підпише Україна Угоду з Європейським Союзом.</p>
<p>Залишилося всього-на-всього&nbsp; два тижні до&nbsp; прийняття Радою ЄС рішення про те, чи буде Україна частиною Європейського Союзу, чи буде Україна рухатися вперед і в майбутнє, чи Україна залишиться в тому корумпованому і&nbsp; болотному середовищі, яке створено цим&nbsp; Президентом і цим урядом. Вибір у нас є дуже чіткий. І для того, щоби наша держава і наші люди відчули себе членами&nbsp; великого європейського простору персонально для Президента і для його партії і фракції необхідно зробити один крок – це крок по голосуванню і підписанню закону, який дає можливість Юлії Тимошенко отримати медичну допомогу за кордоном. Це крок, який дає можливість звільнити Юлію Тимошенко і зупинити політичні переслідування.</p>
<p>Формула є дуже проста. Якщо Віктор Янукович і Партія регіонів голосують за законопроект, внесений незалежним депутатом Лабунською, який підтриманий нашими європейськими партнерами, а саме: місією Кокса і Квасьнєвського, який буде підтриманий голосами всієї української опозиції, і опозиція готова проголосувати і навіть зняти свій законопроект, який підтримує Юлія Тимошенко і який відкриває шлях до Європейського Союзу, то у Вільнюсі буде підписана угода. У тому випадку, якщо у Вільнюсі буде підписана угода, Україна&nbsp; отримає, перше, макрофінансову допомогу наших західних партнерів (мова йде про 11,5 мільярдів плюс 600 мільйонів євро від наших європейських партнерів). Україна&nbsp; отримає реальний план реформи, який дасть можливість подолати корупцію, який дасть можливість мати чесні і незалежні суди, який дасть можливість створювати робочі місця, який дасть можливість залучати сюди інвестиції, який дасть можливість давати якісну освіту і якісну систему охорони здоров'я, який дасть можливість, щоби кожен українець гордився тим, що він громадянин нашої держави. І саме для цього Віктор Янукович повинен прийняти рішення, на яке в нього майже не залишилося часу.</p>
<p>Є другий варіант розвитку подій. Президент України і Партія регіонів далі продовжують блокувати вступ України до Європейського Союзу. Далі відтягують голосування за Закон про звільнення Юлії Тимошенко і не голосують за цей закон. Якщо Партія регіонів не голосує за закон, а Президент відповідно підтримує їхню позицію і не підписує Указ про помилування Юлії Тимошенко, угоди у Вільнюсі не буде. Якщо не буде угоди у Вільнюсі, то Україна&nbsp; не зможе отримати ні 11 мільярдів доларів, ні мільярд доларів. Це ті кошти, які необхідні для того, щоб виплачувати пенсії, заробітні платні і допомогти кожному українцю вижити в цих складних умовах. Якщо цієї угоди не буде, то Україна не піде по шляху реальних і всеосяжних реформ, ми далі залишимось з корумпованими прокурорами, продажними суддями, з системою освіти, яка дає тільки дипломи, а не знання, з системою медицини, яка сосе тільки гроші, а не дає можливість вилікуватися.</p>
<p>Такий історичний вибір, така історична відповідальність цього Президента. І ми вимагаємо від нього і від цієї так званої провладної більшості подолати свої страхи, подолати власні комплекси, стати на декілька щаблин вище і сказати: "Ми перегорнули ганебну сторінку історії політичних переслідувань, ми не будемо тримати за гратами політичних опонентів і робимо крок вперед до Європейського Союзу". Без цього кроку в Україні будуть дуже і дуже складні часи. Державне казначейство - фактичний банкрут, найнижча сума коштів за останніх 10 років на рахунку Державного казначейства – 410 мільйонів. Це копійки, які не забезпечують взагалі проплат. Пенсійний фонд – фактичний банкрут, майже 60 мільярдів гривень коштів, які винен Пенсійний фонд. Українська економіка також, на жаль, майже банкрут: нульовий ріст ВВП, мінусовий ріст промислового виробництва, повна економічна стагнація. Україна рухається до економічної і політичної катастрофи. Єдиний шлях витягнути нашу країну – це підписати угоду, а для цього необхідно звільнити Юлію Тимошенко. Пане Президенте, зробіть цей крок! Дякую за увагу.</p>
<p>&nbsp;</p>
<p>ГОЛОВУЮЧИЙ. Віталій Ковальчук, фракція "УДАР Віталія Кличка". Прошу.</p>
<p>&nbsp;</p>
<p>10:27:53</p>
<p>КОВАЛЬЧУК В.А.</p>
<p>Шановні громадяни України, шановні колеги! Для того, щоб ми вчасно вирішили всі гостро необхідні для України питання, фракція партії "УДАР Віталія Кличка" пропонує два тижні поспіль працювати в сесійному режимі. Вчора на Погоджувальній раді, Володимир Васильович, ви запевнили в тому, що це питання буде включено до порядку денного і проголосовано.</p>
<p>Але, на жаль, в проекті порядку ми цього питання не бачимо. То ми наполягаємо на тому, щоб проект Постанови 3497 був включений до порядку денного і пропонуємо всім колегам його підтримати. Нам нарешті пора поставити крапки над "і" в принциповому питанні – виконання зобов'язань України в контексті підписання Угоди про Асоціацію з Європейським Союзом.</p>
<p>Якщо Президент Янукович і Партія регіонів не збираються підписувати Угоду, вони про це повинні відкрито заявити. Припиніть фарисейство навколо підписання угоди і зокрема навколо звільнення Юлії Тимошенко. Інакше як фарисейством не можна назвати вчорашній зрив засідання комітету, на якому повинні були розглядатися всі законопроекти щодо визначення механізмів звільнення Юлії Тимошенко. Також інакше ніж фарисейство не можна назвати в останній момент пропозицію про створення робочої групи з цих питань, при цьому, що до цього часу Партія регіонів відкидала будь-які пропозиції з цього приводу.</p>
<p>Спроби перекласти відповідальність на опозицію за зрив Угоди про Асоціацію у влади відверто провалилися і влада на сьогодні відверто, зухвало і демонстративно робить все для того, щоб підписання не відбулося. Так не треба дурачити українців і весь світ.</p>
<p>Хочу нагадати, якщо Угода про Асоціацію у Вільнюсі не буде підписана, персональна відповідальність за це лежатиме тільки на одній людині – Президенті Януковичу. Тому ми наполягаємо на розгляді і ухваленні в сесійній залі проекту Закону про порядок імпічменту Президенту. Янукович повинен зрозуміти, що прийдеться і доведеться відповісти.</p>
<p>Звертаюся до представників влади. Вам не вдасться загальмувати процес інтеграції України до Європейського Союзу. І якщо ви змарнуєте цей час зараз, Угоду про асоціацію все одно підпише новий Президент.</p>
<p>Тепер по інших питаннях. Минулого тижня Одеса стала вже п'ятим обласним центром, в якому немає обраного міською громадою голови. І ми вже чуємо думки про те, що начебто не вистачає часу для того, щоб вчасно провести виборчу кампанію. Але справа не в часі, а в бажанні.</p>
<p>Проекти постанов про вибори в Києві, в обласних центрах, в інших містах, де немає мерів, вже давно знаходяться на розгляді у відповідному комітеті. Вони повинні бути розглянуті. Якщо необхідно, в них можна внести відповідні корективи щодо дати і винести в зал на голосування. Бо обезголовлене місцеве самоврядування – це демонстрація справжніх прагнень влади. І зовсім не європейських. В Європі це немислимо, також як і немислимо проведення незаконних зібрань нелегітимної Київської міської ради під захистом міліції і при заблокованих дверях.</p>
<p>Я хочу звернутися до Голови Верховної Ради. Шановний Володимире Васильовичу, ми пропонуємо вам разом з опозиційними депутатами 13 листопада цього року, коли буде здійснена наступна спроба провести нелегітимне засідання Київської міської ради, прийти разом з нами до приміщення КМДА і самому переконатися, кого і яким чином пускають до Київради. Може, хоч вам буде надана можливість бути присутнім на цьому псевдозасіданні.</p>
<p>І останнє. Ситуація з бюджетом в Україні критична. Вже п'ятий квартал поспіль ВВП в країні падає. Заборгованість соціальних боргів більше 2 мільярдів. Рівень середньої заробітної плати також падає. Але при цьому&nbsp; ми не бачимо&nbsp; ані звіту уряду&nbsp; про бюджет на цей рік, ані&nbsp; проекту бюджету на наступний рік. Це незадовільна робота уряду.&nbsp;</p>
<p>Тому ми вимагаємо звіту уряду&nbsp; про виконання поточного бюджету і негайного представлення до Верховної Ради&nbsp; проекту бюджету на наступний рік.</p>
<p>&nbsp;Шановні колеги,&nbsp; я хочу вам&nbsp;&nbsp; нагадати: Україна і громадяни&nbsp; України достойні на кращу долю і гідне життя, і ми це зробимо.</p>
<p>Слава Україні! <i>(Оплески)</i></p>
<p><i>&nbsp;</i></p>
<p>&nbsp;ГОЛОВУЮЧИЙ.&nbsp; Я прошу&nbsp; хвилину Петру Симоненку на репліку.</p>
<p>&nbsp;</p>
<p>10:33:30</p>
<p>СИМОНЕНКО П.М.</p>
<p>Шановні виборці! Ви чуєте, що, люто ненавидячи&nbsp; Компартію, сьогодні&nbsp; звертаються з закликами і намаганнями залякати нас забороною нашої діяльності, щоб неможливо було проведення&nbsp; референдуму в Україні з питань&nbsp; євроінтеграції чи Митного союзу.</p>
<p>Нас цим, хочу попередити зразу, що не залякаєте. І для нас зрозуміло, що ще&nbsp; можуть сказати ідейні нащадки і послідовники&nbsp; тих, хто воював на боці Гітлера і зустрічав німецькі&nbsp; війська у Львові з хлібом-сіллю. Що можна ще сьогодні розуміти, коли в цьому році окружний адмінсуд Львова заборонив&nbsp; громадянам проводити святкові заходи з нагоди&nbsp; 69-річниці визволення&nbsp; України, а міська влада, що належить українським неонацистами&nbsp; "Свободи" та ОУН-УПА,&nbsp; відкрито заявила, що армія Вермахту та СС&nbsp; не були окупантами?! Це тільки&nbsp; політичні і дійсні мерзотники можуть про таке говорити! І взагалі, так скажемо, говорити про те, що&nbsp; німці – це їх друзі, мається на увазі Адольф Гітлер.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Ну ми коли-небудь працювати&nbsp; будемо чи репліки на репліки?</p>
<p>Включіть&nbsp; мікрофон. Хвилину.</p>
<p>&nbsp;</p>
<p>10:35:06</p>
<p>МИХАЛЬЧИШИН Ю.А.</p>
<p>Шановний Володимире Васильовичу,&nbsp; шановні народні депутати! Щойно прозвучало звинувачення в бік міста Львова і всієї Львівської громади: нібито у нас владу в місті&nbsp; представляють неонацисти. Хочу на всю&nbsp; Україну ствердити, що це цинічний приклад пересмикування&nbsp; фактів та ідеологічна диверсія проти Галичини і України в цілому.</p>
<p>Така сама ідеологічна диверсія, як&nbsp; була здійснена керівництвом Федерації футболу України, яка звернулася до міжнародних футбольних органів з вимогою дискваліфікувати львівський стадіон "Арена-Львів", який будувала коштом Державного бюджету вся Україна, начебто через неонацистські провокації. Таким чином хочуть затаврувати місто Львів, Галичину, Україну в цілому як заповідник нацизму та неонацизму, які є цілком віртуальними ідеологічними конструкціями, потворними&nbsp; симулякрами , які нав’язуються комуністами впродовж останніх 100 років. Єдині націонал-соціалісти, які сьогодні присутні у світі та в Україні, – це комуністи, які, на превеликий жаль, в українському парламентів все ще діють і працюють. Тому, коли вони святкують визволення Києва від нацистських загарбників, мабуть, вони повинні були знали, як вони цим загарбникам допомагали в 1939-1941 роках. І ці танки, снаряди, кулі, які вбивали українців і червоноармійців в цілому…</p>
<p>&nbsp;</p>
<p>ГОЛОВУЮЧИЙ.&nbsp; Репліка. Народний депутат Симоненко. І так до вечора будемо: репліки на репліки. Прошу.</p>
<p>&nbsp;</p>
<p>10:36:24</p>
<p>СИМОНЕНКО П.М.</p>
<p>Шановні колеги! Шановні громадяни України! Я інформую вас, виходячи з того, що позиція нашої фракції полягає в тому, щоб переглянути фінансування і державні бюджети, які виділяються якраз у Львівську, Тернопільську, Івано-Франківську область, і вилучити ті гроші, які виділяються на підтримку фашистських прихвостнів.</p>
<p>Ось у мене в руках документ, яких свідчить про те, що якраз у Львівській області за рішеннями, які приймались офіційно обласною радою, фінансувалося львівське крайове братство ОУН-УПА - ті, хто якраз воював на боці німців. І зараз вони, порушуючи грубо і брутально Конституцію і закони України, отримують фінансову підтримку за те, що вони вбивали українців, знищували українців. І, до речі, до цих "нахтігаликів" хочу наголосити, що ми не забули, що ви до 1953-1956 року ще із схронів убивали мирне населення у Львівській області і інших областях. Це ви вбивали якраз із схронів мирне населення українське. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Закінчились всі репліки. Він не називав ні призвіща, ні "Свободу", ні "Батьківщину", ні Партію регіонів, не називав, ні Стойка не називав, нікого.&nbsp;</p>
<p>Вношу пропозицію, шановні народні депутати. Прошу присісти і будемо приймати рішення. Вношу пропозицію про затвердження тижневого розкладу пленарних засідань на 5-8 листопада.</p>
<p>Віталій Ковальчук вніс пропозицію ще&nbsp; 3497 про роботу на слідуючому тижні. Комітет розгляне, і ми приймемо рішення, яке внесе пропозицію комітет. Тому тижневий розклад вам вручено. Прошу народних депутатів підготуватися до голосування і підтримати цю пропозицію. Прошу голосувати.</p>
<p>&nbsp;</p>
<p>10:38:52</p>
<p>За-194</p>
<p>Так що ви радуєтеся, а? Що ви радуєтеся? Я сейчас на сьогодні об'явлю перерву, і питання ні Юлі, ні волю… нічого розглядати не будемо. <i>(Шум у залі)</i></p>
<p>Я ще раз вам кажу, давайте або працювати, або підемо зараз розглядати. <i>(Шум у залі)</i> Я ще раз зараз по хвилині дам всім фракціям. Поставлю на голосування. Як не буде прийнято рішення працювати, я оголошу перерву. <i>(Шум у залі)</i> І будемо працювати тоді в комітетах. Потім підете на телебачення і будете мене критикувати. Прошу записатися від фракцій, по хвилині. Он наші польські друзі переймають досвід, який є в парламенті України. <i>(Оплески)</i></p>
<p>Прошу, фракція об'єднання "Свобода", хвилина, Черняков. Які є питання по порядку денному сьогоднішньої сесії? Прошу.</p>
<p>&nbsp;</p>
<p>10:40:30</p>
<p>ЧЕРНЯКОВ В.В.</p>
<p>Прошу передати слово Олексію Кайді.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>10:40:40</p>
<p>КАЙДА О.П.</p>
<p>Дякую. Олексій Кайда, фракція Всеукраїнського об'єднання "Свобода", Тернопільщина.</p>
<p>Шановний Володимир Васильович, шановні колеги депутати, ну, ми вертаємося до тої ситуації, яка була на минулому пленарному тижні, коли, знову ж таки, порядок денний формується, не погодивши з керівниками фракцій. Знову ж таки, питання по ухваленню Закону про прокуратуру. Який ми законопроект ухвалюємо? Тут є в порядку денному той, який є&nbsp; не прийнятний. Натомість мав би стояти Закон про прокуратуру, який відповідав би всім нормам європейської інтеграції. Крім того, в цьому порядку денному навіть на сьогодні включений законопроект 3445, законопроект, який навіть не обговорювався на комітеті профільному, на який немає жодного висновку. І таких прикладів є маса.</p>
<p>Фракція Всеукраїнського...</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу уваги! Депутат Кайда вносить пропозицію... Я прошу уваги, народні депутати! Депутат Кайда вносить пропозицію, що закони, які включені в порядок денний, про чотири закони, ви знаєте які, і такі інші, які не розглянуті комітетами, зняти з розгляду на цій неділі. Можна поставити на голосування? <i>(Шум у залі)</i> Що "не треба"? А що ж це по прокуратурі, комітет не розглянув, знімати, а другі – оставити? Що це за вибірковість? <i>(Шум у залі)</i></p>
<p>Прошу, Арсеній Яценюк, прошу, фракція "Батьківщина". Вам&nbsp; хвилину.</p>
<p>&nbsp;</p>
<p>10:42:31</p>
<p>ЯЦЕНЮК А.П.</p>
<p>Шановний пане Голово, ви така достойна людина, а вдаєтесь до емоцій. І дозвольте мені вам зробити невеличкий&nbsp; лікбез: ліквідація безграмотності з питань Регламенту.</p>
<p>Відповідно до статті 25 Регламенту ви&nbsp; мали право зараз поставити тільки одне питання, а саме: завершення голосування по законопроектам про скасування пенсійної реформи.</p>
<p>Друге. Відповідно до рішення парламенту, яке було прийнято на минулому пленарному тижні, Верховна Рада України має право розглядати тільки три законопроекти, і це три законопроекти, які стосуються звільнення Юлії Тимошенко.</p>
<p>Четверте. Відповідно до наших зобов'язань&nbsp; перед європейськими партнерами в сьогоднішньому порядку денному повинен бути новий закон про прокуратуру, а ми його ще не бачили, і повинна бути спеціальна комісія про внесення змін до виборчого законодавства. Тому, будь ласка,&nbsp; не махлюйте законом і Регламентом…</p>
<p>&nbsp;</p>
<p>ГОЛОВУЮЧИЙ. Ви обговоріть це з депутатом Кайда, який каже, що не повинен бути в порядку денному Закон про прокуратуру. <i>(Шум у залі)</i></p>
<p>&nbsp;А щоб ви знали добре Регламент, Арсеній Петрович, то не потрібно включати до порядку денного закони по пенсійній реформі, вони&nbsp; включаються без включення до порядку денного. Читайте матеріальну часть. Ви поняли, да? Читайте, читайте.</p>
<p>Геращенко. Ірина Геращенко, фракція "УДАР".</p>
<p>&nbsp;</p>
<p>10:44:18</p>
<p>ГЕРАЩЕНКО І.В.</p>
<p>Передайте, будь ласка,&nbsp; слово Пацкану.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>10:44:24</p>
<p>ПАЦКАН В.В.</p>
<p>Шановний Володимир Васильович! Шановні народні депутати! Вчора на Погоджувальній раді ми з вами домовились, що ми першим питанням закінчуємо голосування щодо пенсійної реформи. Друге питання&nbsp; - Закон щодо прокуратури, третє питання – ми мали сьогодні розглянути законопроекти, альтернативні три законопроекти щодо звільнення чи на лікування Юлії Тимошенко.</p>
<p>І, Володимир Васильович, ви пообіцяли вчора на Погоджувальній раді, що постанови щодо рекомендацій парламентських слухань будуть також поставлені не в кінці дня, а&nbsp; на початку дня. Володимир Васильович, я вас дуже прошу, давайте дотримуватися домовленостей тих, про які ви&nbsp; заявляли безпосередньо вчора на Погоджувальній раді. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Мартинюк. Прошу.</p>
<p>&nbsp;</p>
<p>10:45:16</p>
<p>МАРТИНЮК А.І.</p>
<p>Дякую. Фракція комуністів, Мартинюк.</p>
<p>Шановні колеги, дивна, дійсно, виходить ситуація: всі кричать&nbsp;&nbsp; "хочемо працювати", але не хочуть затверджувати порядок денний. І особливо ті, хто ратує за відміну пенсійної реформи.</p>
<p>У п'ятницю вони все зробили для того, щоб не розглядати питання, бо у сесійній залі в них майже не було нікого. Сьогодні те саме намагаються: і давай відмінимо, але не включимо до порядку денного. Тому це фарисейство.</p>
<p>Ми за те, що, дійсно, затвердити порядок денний, де стоять злободенні питання: і тої ж пенсійної реформи, і питання, що пов'язані з житлово-комунальним комплексом. Ми хотіли б додатково включити і питання, пов'язані із 100-річчям з дня народження відомого організатора оборонної промисловості, двічі Героя Соцпраці Сергєєва.</p>
<p>І на закінчення. Виступали тут представники щодо комуністів. Мені шкода дідуся, який завідував в обкомі партії Львівському відділом, про що говорить його сьогодні…</p>
<p>&nbsp;</p>
<p>ГОЛОВУЮЧИЙ. Фракція Партії регіонів. Хто виступає? Я прошу, Анна Герман. Прошу.</p>
<p>&nbsp;</p>
<p>10:46:39</p>
<p>ГЕРМАН Г.М.</p>
<p>Шановний пане Голово, розуміючи, що до часу "Х", коли ми повинні бути готові до підписання Угоди про асоціацію залишилося зовсім мало часу, я прошу вас не реагувати на провокації від лідерів опозиції, які намагаються зірвати роботу парламенту у ці відповідальні тижні.</p>
<p>Кілька хвилин тому ми чули з трибуни Верховної Ради&nbsp; заяву депутата від "УДАРу", який пропонував продовжити роботу на два тижні безперервно, а зараз не голосують за порядок денний і намагаються зірвати розгляд питань, які дуже важливі. Я не хотіла би говорити, що це змова лідерів опозиції проти асоціації, але я дуже застерігаю їх проти таких кроків.</p>
<p>Прошу вас, пане Голово, ми будемо працювати спокійно, конструктивно і впевнено на тому шляху, який ми обрали. Дякую.</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати, я прошу, всі висловились, я прошу подумати. А зараз будемо розглядати питання. Ви подумайте, а потім проголосуємо.</p>
<p>Переходимо до прийняття рішення з обговорених питань, які не треба включати в порядок денний.</p>
<p>Шановні колеги, розглядається проект закону (реєстраційний номер 2934, 2934-1) про внесення змін до деяких законодавчих актів України щодо визначення умов пенсійного забезпечення громадян. Вони були нами розглянуті на пленарному засіданні 25 жовтня в п'ятницю, але ми не завершили процедуру обговорення. Вчора на Узгоджувальній раді ви піднімали це питання. Давайте як ви піднімали, так і приймаємо рішення. Тому прошу підготуватися до голосування. А? Обговорення. Депутат Павло Розенко каже, треба обговорити від депутатів. Прошу записатися від депутатів. Від депутатів запишіться.</p>
<p>Прошу, фракція "Батьківщина", народний депутат Сас.</p>
<p>&nbsp;</p>
<p>РОЗЕНКО П.В. Чотири від фракцій виступали, від "УДАРу" не було.</p>
<p>&nbsp;</p>
<p>ГОЛОВУЮЧИЙ. Послухайте вот Ігоря Григоровича. Прошу, народний депутат Сас.</p>
<p>&nbsp;</p>
<p>10:49:38</p>
<p>САС С.В.</p>
<p>Володимир Васильович! Прошу передати слово народному депутату Андрію Павловському.</p>
<p>&nbsp;</p>
<p>ГОЛОВУЮЧИЙ. Прошу, Андрій Павловський. Ви поки дійдете, хвилина вже пройде. Я прошу вас. Прошу, виступайте.</p>
<p>&nbsp;</p>
<p>10:50:17</p>
<p>ПАВЛОВСЬКИЙ А.М.</p>
<p>Андрій Павловський, фракція партії "Батьківщина" політично ув'язненої Юлії Тимошенко. Шановні співвітчизники! Зараз ми будемо голосувати важливе питання щодо пенсійного забезпечення наших громадян. І члени нашої фракції Людмила Денісова, Андрій Сенченко, Ірина Купрейчик внесли відповідний законопроект, яким пропонується, щоби фактично відновити справедливість щодо жінок, які зараз повинні виходити на 5 років пізніше на пенсію і повернути їм право виходу на пенсію в 55 років.</p>
<p>Так само пропонується цим законопроектом зменшити на 10 років мінімальний страховий стаж, необхідний для отримання цієї жалюгідної пенсії, тому що так звана реформа Азарова збільшила кожному, і жінкам, і чоловікам, на 10 років необхідний стаж, щоб отримувати цю пенсію. І тепер чоловікам треба працювати не менше 35 років, а жінкам 25. Треба відновити справедливість щодо наших пенсіонерів і повернути так як було до тієї так званої ганебної пенсійної реформи.</p>
<p>Так само цим законопроектом передбачається, передбачається відновити справедливість щодо працюючих пенсіонерів, щоб враховувалося їм не так як зараз при перерахунку пенсій, а щоби враховувалось з урахуванням підвищення мінімального прожиткового мінімуму за останні 2 роки.</p>
<p>Тому, друзі, це ще один тест на те, як ви справді турбуєтесь про простих людей, про саме знедолених людей, соціально незахищених, нашого старшого покоління, про яке&nbsp; так зараз поговорити влада любить.</p>
<p>Ви знаєте, треба реально допомагати ветеранам, а не зробити так, щоб у них зменшилась пенсія. Давайте відновимо справедливість і проголосуємо за опозиційні законопроекти про відновлення справедливості в пенсійному забезпеченні. Дякую.</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Ганна Герман. Прошу.</p>
<p>&nbsp;</p>
<p>10:53:11</p>
<p>ГЕРМАН Г.М.</p>
<p>Пане Голово, прошу передати слово моєму колезі Ярославу Сухому.</p>
<p>&nbsp;</p>
<p>ГОЛОВУЮЧИЙ. Прошу, Ярослав Сухий, Партія регіонів</p>
<p>&nbsp;</p>
<p>10:53:24</p>
<p>СУХИЙ Я.М.</p>
<p>Шановні колеги, останнім часом в українському парламенті спостерігається негативна і вкрай тривожна тенденція. Деякі депутати замість того, аби разом з парламентською більшістю зосередитися на реалізації завдань модернізації соціальної політики, мінімізації негативних соціальних наслідків ринкових трансформацій, вдаються до відвертих спекуляцій на труднощах перехідного періоду. Про необхідність скасування заходів щодо модернізації солідарної пенсійної системи сьогодні, як мантру, бубнять і ліві і праві, і комуністи, і ліберасти, колишні міністри і банкіри, віце-прем'єр-міністр, навіть колишній міністр соціальної політики.</p>
<p>Хочу вкотре наголосити: руйнівна демагогія і політиканство у всі часи дуже дорого обходяться нашим людям. Не примітивного популізму, а модернізації соціальної політики, в тому числі модернізації солідарної пенсійної системи, яка переживає кризу у всьому світі, чекає від Верховної Ради України виборець.</p>
<p>Отже, що дав суспільству Закон 3668, проти основних положень якого згуртувалися всі демагогічні сили парламенту? Цей закон показав всьому світу, показав Європі, що в Україні є носії політичної волі, які здатні реалізувати не популістські, а необхідні ірраціональні соціальні реформи, що повністю вписуються у сучасний соціально-демографічний контент і перебувають в руслі пенсійних реформ, що продовжуються повсюдно у світі і Європі.</p>
<p>Не дивлячись, друге, не дивлячись на пропагандистський&nbsp; політичний психоз та&nbsp; роздутий ажіотаж, населення загалом з розумінням поставились до нових кроків пенсійної реформи. За минулий рік лише 7 процентів жінок серед новопризначених пенсіонерів&nbsp; скористались своїм&nbsp;&nbsp; законним правом виходу на пенсію у 55 років.</p>
<p>Третє. От минулий рік&nbsp; показав: не справдились деякі побоювання, що&nbsp;&nbsp; підвищення&nbsp; пенсійного віку залишить без робочих місць молодь.</p>
<p>Четверте. Безпідставними слід&nbsp;&nbsp; вважати нарікання щодо того, що дефіцит бюджету Пенсійного фонду скорочується&nbsp;&nbsp; не так, як би хотілось. Адже&nbsp; без проведення&nbsp;&nbsp;&nbsp; заходів пенсійні видатки&nbsp; і дефіцит бюджету Пенсійного фонду були би ще&nbsp; вищими. У перший рік очікувати значного ефекту не доводиться,&nbsp; але&nbsp; цей ефект і досвід європейських країн тому запорука.&nbsp;&nbsp; Постійно, щороку, щомісяця, щоденно буде зростати.&nbsp; Ось ця обставина подібно більше&nbsp;&nbsp; всього турбує&nbsp; тих горе-політиків, котрі поступово&nbsp; втрачають можливість будувати свою політичну кар'єру, паразитуючи та&nbsp; спекулюючи на людських негараздах.&nbsp;&nbsp;</p>
<p>Щодо законопроекту "тире 1" – там є раціональне&nbsp; зерно щодо&nbsp; збільшення доходів до Пенсійного фонду.&nbsp; Ці законопроекти голосувати не можна. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція&nbsp; Компартії&nbsp; України, народний депутат Гордієнко.</p>
<p>&nbsp;</p>
<p>10:56:39</p>
<p>ГОРДІЄНКО С.В.</p>
<p>Сергій Гордієнко,&nbsp; фракція Комуністичної партії&nbsp; України, Полтавщина.</p>
<p>Перше і найголовніше. Я хотів би&nbsp;&nbsp; всій Україні, всім громадянам, хто нас слухає, і своїм колегам у сесійній залі сказати, що&nbsp; фракція Компартії&nbsp; України&nbsp; буде підтримувати всі законопроекти,&nbsp; які зареєстровані і будуть реєструватися в подальшому у Верховній Раді&nbsp; України, щоб зупинити цю руйнівну пенсійну реформу, яка нічого не дала нашому народу&nbsp; України.</p>
<p>Перше, і я вважаю, воно є визначальним, де&nbsp; корені проблеми, чому ми прийшли до цієї пенсійної реформи?&nbsp;&nbsp; А корені проблеми знаходяться у 20-річних згубних&nbsp; і злочинних реформах, які довели до того, щоб повністю знищити економічний потенціал України, яка не може сьогодні&nbsp; забезпечити соціальних програм.</p>
<p>Коли вперше виникло це питання? Ви знаєте, що вперше це питання виникло тоді, коли ми полізли на "карачках" по&nbsp; світах, випрошуючи з протягнутою рукою хоча б одну копійку, яка б дала&nbsp; нам можливість тут жити і забезпечувати соціальні проблеми, і прийшли ми до Міжнародного валютного фонду.</p>
<p>Хто привів нас до Міжнародного валютного фонду? А якраз&nbsp; помаранчеві прізвища, чиї там підписи стоять, ми неодноразово називали в сесійній залі. Які були вимоги Міжнародного валютного фонду? Вимогами Міжнародного валютного фонду були надзвичайні жорстокі – це підняття пенсійного віку, проведення пенсійної реформи, підняття тарифів на житлово-комунальні послуги і інше.</p>
<p>Що дала нам ця пенсійна реформа? Вона нічого, крім подвійного ярма для нашого жіноцтва, абсолютно нічого не дала і не могла апріорі дати по свій суті, бо у неї були закладені не економічні розрахунки, а механічні підходи.</p>
<p>Фракція Компартії України наголошувала, що такими шляхами не можна вийти із цієї ситуації. Лише розвиток економіки, виведення її з тіні, створення робочих місць може вирішити цю проблему, але до цього&nbsp; тоді не дослухалися. Хто голосував тоді за пенсійну реформу? Я також хотів би нагадати народу України – це Партія регіонів, це партія Блоку Литвина, це тоді "Реформи заради майбутнього", вони це ярмо наділи нашому народу на шию.</p>
<p>Чому сьогодні немає голосів у сесійній залі, коли ми постійно ставимо і будемо ставити десятки і сотні разів, поки не буде ліквідована реформа?&nbsp; Тому що і влада, і так звана опозиція домовилася закулісно про те, що не можна цього робити, бо вони прекрасно розуміють, що це вдарить по їхніх статках, бо вони сьогодні були ініціаторами і вони сьогодні не хочуть своїх прибутків ділити, щоб воно йшло на соціальну сферу.</p>
<p>Тому сьогодні…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ГОРДІЄНКО С.В. Тому сьогодні, всі шановні виборці, зверніть увагу, хто буде голосувати, хто буде підтримувати цю пенсійну реформу, а хто саме проголосує проти вас і проти народу України.</p>
<p>&nbsp;</p>
<p>ГОЛОВУЮЧИЙ.&nbsp; Різаненко, фракція "УДАР" Віталія Кличка" передає слово Павлу Розенку. Ви не виступали від фракції і ви… Прошу, у вас є 6 хвилин.</p>
<p>&nbsp;</p>
<p>11:00:30</p>
<p>РОЗЕНКО П.В.</p>
<p>Я прошу, я візьму 3 хвилини і 3 хвилини від фракції Сергій Каплін.</p>
<p>&nbsp;</p>
<p>ГОЛОВУЮЧИЙ.&nbsp; Добре.</p>
<p>&nbsp;</p>
<p>РОЗЕНКО П.В. Шановні народні депутати! Павло Розенко, фракція "УДАР Віталія Кличка". Очевидно, що ми не вперше і не в останнє в цьому сесійному залі розглядаємо питання пенсійної реформи, або як сказав спікер від Партії регіонів, модернізація так званої пенсійної системи.</p>
<p>І дилема ж полягає в наступному: що партія влади дуже багато сьогодні говорить про модернізацію пенсійної системи, але ж сама сьогодні нічого не пропонує. Які подальші кроки сьогодні пропонує Партія регіонів у пенсійній системі? Рік новий уряд, рік новий міністр. Які ініціативи? Нуль! Нічого! Тобто вас задовольняє ситуація, коли звичайні пенсіонери у нас отримують пенсію 1200 гривень, а VIP-пенсіонери у нас сьогодні&nbsp; отримують пенсію 7-8-10-15 тисяч гривень.</p>
<p>Я розумію, що пенсіонерів - народних депутатів, така ситуація влаштовує, але партію "УДАР" така ситуація не може влаштовувати. Тому очевидно, що питання наведення справедливості у пенсійній системі має стати пріоритетом для Верховної Ради&nbsp; України.</p>
<p>Я хочу повідомити, що не зважаючи на те, що Верховна Рада не підтримала наш законопроект щодо єдиних принципів нарахування пенсій, на минулому тижні фракція "УДАР" повторно зареєструвала ініціативу щодо соціальної справедливості&nbsp; в пенсійній системі України, і будемо вносити цей законопроект до того часу, поки Верховна Рада України не перейде на єдині принципи нарахування пенсій. В першу чергу це стосується Президента України, народних депутатів України, членів Уряду. Треба починати пенсійну реформу зсебе, а не з малозабезпечених категорій громадян.</p>
<p>Які основні сьогодні проблеми пенсійної системи? Очевидно, що перше – це мізерні заробітні плати. Скільки б ми не говорили: люди, ви можете, Партія регіонів, піднімати пенсійний вік хоч до ста років, - але треба зрозуміти, що базою для нарахування пенсій є заробітні плати. І якщо пенсія... заробітна плата сьогодні у українця 1500 гривень, хоч до ста років вона буде працювати, але пенсія більше не стане.</p>
<p>Друге – тінізація економіки. Сьогодні, коли тінізація економіки досягли масового характеру, Пенсійний фонд просто не отримує ресурси. І тому фракція "УДАР" внесла два законопроекти. Перший - щодо внесення змін і зменшення розміру єдиного соціального внеску і щодо дерегуляції економіки. Треба дати бізнесу можливість працювати, тоді будуть надходження&nbsp; до пенсійного фонду, тоді пенсії в українців...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція Компартії України. Потім – вам. Ще ж не закінчили! Фракція Компартії України, дві хвилини у вас. І вам – три хвилини.</p>
<p>&nbsp;</p>
<p>11:04:02</p>
<p>БОРИТА О.В.</p>
<p>Борита, фракція Компартії України. Шановні колеги, всі ми перед виборами, хочу вам нагадати, давали обіцянку українському народу, що ми будемо розглядати найбільш ефективні закони, яких потребує народ України. І саме зараз ми розглядаємо такий законопроект, саме зараз буде видно обличчя кожного з нас: хто лукавив перед виборами, а хто, дійсно, переживає за простих людей України.</p>
<p>Шановні виборці, також хочу звернутися до вас, щоб ви зараз побачили, хто в цьому залі вас по-справжньому підтримує. Хочу завірити, що вся фракція комуністів, незважаючи що це законопроект не нашої фракції – про скасування пенсійної реформи, - що ми також подали до Верховної Ради, але ми всі зараз проголосуємо за цей&nbsp; законопроект, щоб&nbsp; скасувати пенсійну реформу.</p>
<p>Обговорюючи цей законопроект… звичайно, він в деякій мірі повертає соціальні гарантії нашим&nbsp; пенсіонерам, звичайно, він&nbsp;&nbsp; не зовсім досконалий, але хоч в деякій мірі повернемо назад соціальні гарантії, які є в&nbsp; цьому законопроекті. Ми повернемо пенсійний вік жінці до 55 років. Ми змінимо систему розрахунку пенсії. Хоча я не буду зараз говорити, хто&nbsp; винен в цьому&nbsp; заумному, ганебному… ганебній системі розрахунку.&nbsp; Головне нам сьогодні – скасувати цю пенсійну реформу.</p>
<p>Звичайно, якщо проаналізувати 2012 рік, то пенсійна реформа не дала ні…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "УДАР Віталія Кличка" народний депутат Каплін. Три хвилини. Прошу.</p>
<p>&nbsp;</p>
<p>11:06:25</p>
<p>КАПЛІН С.М.</p>
<p>Шановні виборці! Шановні колеги! Я би хотів передусім&nbsp; почати свій виступ з заздалегідь привітання більшості з тим, що вони сьогодні, якщо їм вдасться, вдесяте провалять скасування ганебної пенсійної реформи, яка була прийнята просто тією злочинною частиною&nbsp; українського парламенту, який нищить сьогодні долю українських жінок і українських чоловіків.</p>
<p>По-друге, хотів би відреагувати на заяву наших колег з Комуністичної партії України і сказати їм, нагадати їм, що вказівку "не голосувати за скасування пенсійної реформи" Партія регіонів отримує від Миколи Яновича Азарова. А, як відомо, ви голосували за цього чоловіка, який зараз опікується покращанням протягом останніх двох років в нашій країні.</p>
<p>І наступне. Також хотілось би провести… Арсеній Петрович проводив лікбез з приводу&nbsp; знання Регламенту, я хотів би такий самий провести з приводу пенсійної реформи.</p>
<p>Звичайно, ми будемо голосувати за цей законопроект, він потрібен, він нагальний, і ми маємо всі його підтримати. Але, разом з тим, хотілося б ключовий акцент зробити на тому, як нам розв'язати цей пенсійний вузол в країні. Адже сьогодні ми маємо приклад, коли 65 мільярдів гривень на рік є дефіцитом Пенсійного фонду України.</p>
<p>Як знайти, крім тих рецептів, про які говорив мій колега, вирішення цієї проблеми. Звичайно, пряме лінійне рішення – це збільшення заробітної плати, її легалізація, це дерегуляція української економіки. Але разом з тим, я думаю, нам треба відмовитися від надфінансування, наприклад, Міністерства внутрішніх справ. Яке не відомо з чим бореться, але відомо, з чим – з українською опозицією. На яке витрачається 16,2 мільярдів гривень. Від прокуратури – 4,2 мільярди гривень на рік. І від витрат на утримання Президента –&nbsp; 1 мільйон гривень тільки за один день.</p>
<p>Я би хотів вам сказати, що ми йдемо в Європу і ми скоро переступимо поріг Європи. І разом з тим буде соромно сьогодні говорити про те, що 3 мільйони українців живуть на пенсію, менше 1 тисячі гривень.</p>
<p>Разом з тим треба знати, що у Європі, і я хотів би, що українські пенсіонери, яких зараз зомбують російським вектором відомі політичні сили, знали, що пенсія у Швеції, наприклад, - 16 тисяч гривень, вірніше від 16 до 50 тисяч гривень, у Німеччині – від 10 до 20 тисяч гривень, у Великобританії – від 8 до 15, в Данії – 15 тисяч гривень, в Люксембурзі – аж 25.</p>
<p>Так само хотілося б, щоб знали, що наші ветерани війни отримують найменшу пенсію серед усіх країн переможців. Навіть Білорусія отримує в два рази більше, Росія – в три. У Фінляндії – 6 тисяч, Великобританія – 10 тисяч, Ізраїль – 12, Чехія – 6.</p>
<p>Ви ганьбите українців, ті, які вам вибороли свободу, вибороли вам Україну, дали вам оті кресла, в яких ви сидите, і ту зарплату, яку ви отримуєте. І, власне, дали вам можливість обкрадати цих людей. Адже ми знаємо, що…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Для репліки Петро Симоненко, хвилина.</p>
<p>&nbsp;</p>
<p>11:09:41</p>
<p>СИМОНЕНКО П.М.</p>
<p>Симоненко, фракція Компартії. Шановні виборці, я хочу ще і ще раз вам нагадати, що ось ця ганебна пенсійна реформа була проголосована у Верховній Раді на вимоги Міжнародного валютного фонду. Хто підписав зраду національним інтересам і взяв на себе зобов'язання підвищити Пенсійний фонд та багато чого іншого. Підписали: Ющенко, Тимошенко, Пинзеник, Стельмах. Оце "герої українського народу" (в лапках чи в дужках), які якраз і знищують всі завоювання, які мали ви.</p>
<p>Далі. Проголосували: Партія регіонів, "Блок Литвина" і "Блок Тимошенко". Ті, хто якраз були приведені, і "Народна Самооборона" там була. Значить, хто прийшов до Верховної Ради і хто голосував якраз за підтримку вимог Міжнародного валютного фонду.</p>
<p>Тому я ще і ще раз заявляю, що цю пенсійну реформу треба негайно скасувати, а для вирішення проблем, які пов'язані якраз з наповненням Пенсійного фонду, треба прийняти антикризову програму Компартії до дії і прийняти відповідні закони. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Для заключного слова запрошую, народний депутат Денисова – автор законопроекту. Прошу.</p>
<p>&nbsp;</p>
<p>11:10:56</p>
<p>ДЕНІСОВА Л.Л.</p>
<p>Шановні виборці, шановні колеги, шановний пане Голово! Знаєте, кого торкнулася ця пенсійна реформа? Пенсійна реформа торкнулася ні цих пенсіонерів, ні цих 15 мільйонів громадян, які зараз отримують пенсію. Ця пенсійна реформа торкнулась кожного громадянина України. Вона чи зараз, чи потім надасть їм можливість рахувати ці копійки, які держава буде їм сплачувати за цей труд, який вони зараз роблять для цієї держави. І скоро наша держава, якщо ми не відмінимо цю пенсійну реформу, буде державою мінімальних пенсій, тому що, я вам хочу наголосити про те, що сьогодні немає де отримати страховий стаж, необхідний для призначення мінімальної пенсії, а це сьогодні для жінок - 30 і для чоловіків - 35 років, тому що сьогодні 7 мільйонів наших громадян працюють в інших державах, 1,6 мільйонів громадян є безробітними і лише 422 тисяч отримують якусь допомогу від держави на безробіття.</p>
<p>Тому я дуже поважаю вас, шановні колеги від Партії регіонів, але вам тепло, ви всі одягнуті, ви не рахуєте копійки, коли ідете в ресторани, тому що у вас висока заробітна плата, тому що у вас є інші доходи. Але є люди, які ці копійки кожного дня рахують і думають, що їм купити на ці залишки, які від пенсії залишилися після сплати за комунальні послуги.</p>
<p>А що стосується, пане Симоненко, меморандуму, то я ще раз хочу вам нагадати, що в липні 2011 року і в березні, в квітні 2010 року уряд Тимошенко вже не працював. Меморандум, в якому чітко влада бере на себе зобов'язання про збільшення віку, збільшення стажу, це підписав Янукович, Азаров і всі, хто зараз присутні. Не треба репліки, я вам після перерви принесу цей меморандум і ви побачите.</p>
<p>Шановні народні депутати, шановні виборці, зараз приймається стратегічне рішення, або буде громадяни, будуть громадяни України, буде держава України, або не буде держави України, тому що не буде людей, які будуть жити в цій державі.</p>
<p>Дуже хочу, щоб ви підтримали…</p>
<p>&nbsp;</p>
<p>ГОЛОВУЮЧИЙ. Дякую. <i>(Оплески)</i></p>
<p>Переходимо до прийняття рішення. Ставлю на голосування… Після прийняття рішення я дам вам репліку, хвилину.</p>
<p>Ставлю на голосування проект Закону (реєстраційний номер 2934) про внесення змін до деяких законодавчих актів України щодо визначення умов пенсійного забезпечення громадян для прийняття за основу. Прошу народних депутатів визначатися. Голосуйте.</p>
<p>&nbsp;</p>
<p>11:14:57</p>
<p>За-216</p>
<p>Проти – 0, утримались – 24, не голосували – 164. Рішення не прийнято. По фракціях.</p>
<p>Шановні народні депутати,&nbsp; ставлю на голосування, що вони кричать? Партія регіонів голосувала за Закон – 2, "Батьківщина" – 90, "УДАР Віталія Кличка" – 34, "Свобода" – 33, Компартія – 29, позафракційні – 28.</p>
<p>Ставлю на голосування другий закон, проект Закону (реєстраційний номер 2934-1) про внесення змін до деяких законів України (щодо вдосконалення пенсійного забезпечення) для прийняття за основу.</p>
<p>Прошу народних депутатів голосувати.</p>
<p>&nbsp;</p>
<p>11:16:20</p>
<p>За-215</p>
<p>Проти – 1, утрималось – 22, не голосувало – 170. Рішення не прийнято.</p>
<p>По фракціях. Партія регіонів – 5, "Батьківщина" – 90, "УДАР Віталія Кличка" – 33, "Свобода" – 27, Компартія – 31, позафракційні – 29.</p>
<p>Прошу, хвилина репліку, фракція Компартії України, Симоненко.</p>
<p>&nbsp;</p>
<p>11:16:55</p>
<p>СИМОНЕНКО П.М.</p>
<p>Симоненко, фракція Компартії. Я попередньому доповідачу, автору проекту закону, завтра, представляючи свій проект Закону щодо скасування пенсійної реформи, обов'язково прочитаю меморандум, який був підписаний тими людьми, про яких вже сказав: Ющенко, Тимошенко, Пинзеник і Стельмах, де записано: "В зв'язку з тим, що зростає і збільшується тривалість життя громадян в Україні, ми приймемо рішення щодо збільшення пенсійного віку виходу на пенсію". Це я вам прочитав,&nbsp; щоб ви знали, про що ви говорите взагалі.</p>
<p>Тому, шановні громадяни України, я вкотре заявляю,&nbsp; що якраз ця помаранчева команда приймала рішення,&nbsp; підписуючи угоди з Міжнародним валютним фондом щодо поневолення українського народу, і практично ось цієї пенсійної реформи.&nbsp;&nbsp;&nbsp; Вони там обіцяли підвищити вік пенсійний, підвищити ціни, зменшити&nbsp; фінансування соціальних проектів – все це якраз ця команда.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні народні депутати, розглядається&nbsp; проект Закону&nbsp; (реєстраційний номер 0886)&nbsp; про прокуратуру. Комітет з питань законодавчого забезпечення правоохоронної діяльності&nbsp; пропонує прийняття Постанови (реєстраційний номер 0886п) про зняття з розгляду&nbsp; проекту&nbsp; Закону&nbsp; України про прокуратуру.</p>
<p>Як будемо розглядати?</p>
<p>Прошу, скорочену процедуру. Хто підтримує? Прошу голосувати.</p>
<p>&nbsp;</p>
<p>11:18:55</p>
<p>За-172,&nbsp; проти - 67, утримались - 14, не голосували - 164.&nbsp;</p>
<p>Рішення прийнято.&nbsp;</p>
<p>По фракціях. Партія регіонів - 167, "Батьківщина" - 1, "УДАР Віталія Кличка" - 0, "Свобода" - 0, Компартії - 0, позафракційні - 4.&nbsp;</p>
<p>Я прошу до слова керівника Комітету з питань законодавчого забезпечення&nbsp;&nbsp; правоохоронної діяльності Андрія&nbsp; Анатолійовича Кожем'якіна. Не підете? Не треба!</p>
<p>Йдемо далі. Розглядається…</p>
<p>&nbsp;</p>
<p>КОЖЕМ'ЯКІН А.А. Шановні колеги…</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>11:19:55</p>
<p>КОЖЕМ’ЯКІН А.А.</p>
<p>Шановні колеги! Кожем'якін, голова комітету фракції "Батьківщина". Ви тільки що бачите, що знову у нас партія влади, яка сьогодні сидить, і фракція в цій залі намагається перегнути через коліно.</p>
<p>Я хочу сказати вам, що наша фракція наполягає і буде наполягати на тому, що повинен бути затверджений розклад і порядок денний. Цього нема, тому що сьогодні є Регламент, сьогодні є регламентна норма і закон. Вчора на комітеті, ви знаєте, який повинен був розглянути три законопроекти, які якраз включені в порядок денний і були проголосовані в цій залі, зірвала фракція Партії регіонів, вона не прийшла. Тобто їм все рівно сьогодні, яка доля чекає Україну, що буде з Україною: піде Україна в Євросоюз чи не піде. Тепер всім зрозуміло, хто грає в цю гру, а хто - ні. Всім зрозуміло, хто запустив цю технологію по зриву асоціації підписання угоди України з Євросоюзом.</p>
<p>Тому, шановний Володимир Васильовичу, я не буду доповідати цю постанову, цей законопроект, тому що ви порушуєте Регламент. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, у нас там професори, вместе з Яценюком, по Регламенту. То я хочу прочитати. Не кричіть! Давайте я вам прочитаю, а потім кричати будете.</p>
<p>"До порядку денного сесії… - читаю статтю 20, беріть матеріальну часть і дивіться. Порядок денний, стаття 20. - До порядку денного сесії Верховної Ради… включаються позачергово, без голосування". Зрозуміли? Читаю пункт 3: "Законопроекти, які готуються, підготовлені за дорученням Верховної Ради до другого чи третього читання".</p>
<p>Розглядається в другому читанні закон 0886. Я оголосив. Що ще вам треба, скажіть?! Ви вчора наголошували, щоб ми розглянули питання в другому читанні, що ви робите? Я ще раз кажу, я оголосив питання, що розглядається проект Закону… Підождіть!</p>
<p>Я оголосив проект Закону про прокуратуру (друге читання). Подання комітету про зняття з розгляду, що треба ще? Ми прийняли рішення по скороченій процедурі, доповідач – доповів. Прошу записатися на виступи по цьому закону від фракцій. Прошу записатися.</p>
<p>Прошу, Фракція "Батьківщина", народний депутат Головко.</p>
<p>&nbsp;</p>
<p>11:23:19</p>
<p>ГОЛОВКО В.А.</p>
<p>Прошу передати слово Сасу.</p>
<p>&nbsp;</p>
<p>ГОЛОВУЮЧИЙ.&nbsp; Прошу, народний депутат Сас.</p>
<p>&nbsp;</p>
<p>11:23:24</p>
<p>САС С.В.</p>
<p>Дякую.</p>
<p>Шановний Володимир Васильович! Шановні колеги! Шановні народні депутати, я хотів звернути саме вашу увагу на дотримання Закону "Про Регламент", яким ви повинні керуватись. Тому я вам зачитаю норму з частини п'ятої статі 25 Регламенту, яка передбачає, що питання порядку денного пленарного засідання Верховної Ради України, що залишилися не розглянутими на пленарному засіданні, розглядаються Верховною Радою першими на пленарному засіданні Верховної Ради наступному. Це норма Регламенту! Тому, Володимир Васильович, ви повинні були ті питання, які 23-го на пленарному засіданні минулої п’ятниці були не розглянуті, зараз розглядати першими, а потім розглядати питання, які уже можна розглядати без включення, так, як ви тільки що назвали норму статті 20.</p>
<p>Тому я вимагаю, Володимир Васильович, давайте ми розглянемо пенсійну реформу до кінця і всі інші питання, а потім будемо рухатися далі. Ці питання включені до порядку денного. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Вчора на Узгоджувальній раді ви просили&nbsp; першим питанням розглянути Закон "Про прокуратуру". Вчора на Узгоджувальній раді ми так і включили. І 0886 Закон ми на законному основании включили до розгляду. Тому давайте&nbsp; розглядати.</p>
<p>Прошу, фракція "УДАР Віталія Кличка", народний депутат Мочков.</p>
<p>&nbsp;</p>
<p>11:25:10</p>
<p>МОЧКОВ О.Б.</p>
<p>Прошу передати слово Чумаку Віктору.</p>
<p>&nbsp;</p>
<p>ГОЛОВУЮЧИЙ.&nbsp; Прошу … передати? Віктор Чумак, я прошу.</p>
<p>&nbsp;</p>
<p>11:25:15</p>
<p>ЧУМАК В.В.</p>
<p>Віктор Чумак,&nbsp; 214 виборчий округ, місто Київ, Дніпровський район, партія "УДАР". Володимир Васильович, ми домовлялися, що тільки після розгляду всіх питань, які залишилися з п'ятниці, ми переходимо до розгляду&nbsp; всіх питань, поставлених на сьогодні. Більше того, я вас дуже прошу, не треба маніпулювати Регламентом. Декілька разів проходить процедура порушення Регламенту. Ми готові розглядати цей закон, ми готові йти,&nbsp; для того щоб відкрити нормальному Закону "Про прокуратуру", євроінтеграційному, необхідному. Але давайте&nbsp; дотримуватися у будь-якому випадку Регламенту. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Фракція Партія регіонів, народний депутат Попеску.</p>
<p>&nbsp;</p>
<p>11:26:09</p>
<p>ПОПЕСКУ І.В.</p>
<p>Дякую. Попеску, фракція Партії регіонів. Вельмишановні колеги, тут постійно лунають євроінтеграційні гасла, постійно використовуються будь-які приводи для того, щоб показати, які ви є проєвропейські депутати. Але я хочу нагадати на те, що, як тільки йдеться до конкретики, коли треба голосувати відповідні закони, які нам дають можливість просуватися вперед, опозиція завжди шукає будь-який привід для того, щоб&nbsp; блокувати це.</p>
<p>Хочу нагадати, так було при прийнятті нового Кримінально-процесуального, так було при прийнятті&nbsp; нового Закону "Про адвокатуру", коли ви жодний голос не дали. Сьогодні, коли нам треба зняти цей законопроект,до якого, до речі, і відсутня таблиця до другого читанн, не вноситься ніяких змін до Конституції, не вирішується нічого з того, що було прийнято ще з 1990 року, коли ми вступили до Ради Європи, відповідно до висновку 190 Ради Європи, ви знову шукаєте привід для того, щоб не голосувати.</p>
<p>Ми пропонуємо зняти це з розгляду, цей законопроект, для того щоб відкрити шлях, щоб ми розглянули законопроект про прокуратуру, який вже пройшов висновки Венеціанської комісії, і можемо внести в зал для того, щоб голосувати. Якщо і далі ви будете це блокувати, це означає, що ви працюєте на тих, хто виступає проти європейської інтеграції, а все решта є ширма для ваших якихось вузькопартійних проблем. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Леонов.</p>
<p>&nbsp;</p>
<p>11:27:35</p>
<p>ЛЕОНОВ Е.В.</p>
<p>Прошу передати слово Андрію Міщенку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>11:27:41</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода". Це питання є дуже важливе, але ми просимо, щоб воно не розглядалося з порушенням Конституції України, а також Регламенту. Дякуємо.</p>
<p>&nbsp;</p>
<p>ГОЛОВУЮЧИЙ. Я прошу, фракція Партії регіонів, народний депутат Мірошниченко.</p>
<p>&nbsp;</p>
<p>11:28:06</p>
<p>МІРОШНИЧЕНКО Ю.Р.</p>
<p>Шановні колеги, оскільки ми з вами не затвердили порядок денний на цей пленарний тиждень і фактично розглядаємо цей закон в другому читанні, то я би хотів звернутися до Голови Верховної Ради, щоб він ставив на голосування не постанову про скасування реєстрації цього закону і зняття його з розгляду, а законсам по собі в другому читанні. Тобто, якщо він набере 226 голосів, то він залишиться. Якщо не набере 226, то буде відхиленим, і тоді у Президента буде можливість зареєструвати погоджений з Венеціанською комісією Закон про прокуратуру в&nbsp; новій редакції. Дякую за увагу.</p>
<p>&nbsp;</p>
<p>ГОЛОВУЮЧИЙ. Пропозицію зрозуміли? <i>(Шум у залі)</i> Можна ставити на голосування? <i>(Шум у залі)</i> Шановні народні депутати, ви перегрілися, мабуть.</p>
<p>Перерва на 15 хвилин перед прийняттям рішення. Прошу керівників фракцій&nbsp; зайти в кабінет Голови Верховної Ради.</p>
<p>На 15 хвилин перерва.&nbsp;</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p align=center>&nbsp;</p>
<p>ГОЛОВУЮЧИЙ. У зв'язку із затриманням оголошую перерву. Після перерви будемо розглядати постанови про призначення і звільнення суддів.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p align=center>Веде засідання Голова Верховної Ради України В.В.РИБАК<b></b></p>
<p>&nbsp;</p>
<p>ГОЛОВУЮЧИЙ. Шановні народні депутати, продовжуємо наше засідання. Я прошу уваги! Прошу сідати і уваги.</p>
<p>На Узгоджувальній раді з керівниками фракцій ми домовились таким чином: розглянути і прийняти рішення про Закон "Про прокуратуру", і керівник комітету Андрій Кожем'якін 2 хвилини виступить і внесе пропозицію.</p>
<p>Друге. Чотири закони, які є в комітеті: по лікуванню засуджених, по Юлії Тимошенко, - яке відбудеться в середу, ми розглянемо вранці в четвер 4 закони на ранковому засіданні першими, в четвер.</p>
<p>Тому є яка пропозиція зараз? По хвилині я надам слово керівникам фракцій, вони висловлять свої думки, потім закінчимо питання про прокуратуру, проголосуємо, потім розглянемо питання по суддям, затвердимо потім порядок денний і будемо працювати далі. Домовилися? Домовилися. Я прошу, керівники фракцій по хвилині. Хто? Арсеній Яценюк, прошу.</p>
<p>12:33:20</p>
<p>ЯЦЕНЮК А.П.</p>
<p>Пане Голово, шановні народні депутати України, итак, в четвер ми розпочинаємо пленарний день з розгляду законопроекту Лабунської та інших законів, які визначені щодо звільнення Юлії Тимошенко. Сьогодні ми голосуємо за те, щоб дати можливість зареєструвати Закон України "Про прокуратуру", в тому числі і той закон, який підготовлений трьома керівниками опозиційних фракцій.</p>
<p>І третє. Завтра на засідання комітету, яким керує Андрій Кожем'якін, з'являться всі члени Партії регіонів для того, щоб провести засідання і визначитись щодо необхідності прийняття Закону про звільнення Юлії Тимошенко і підписання Угоди з Європейським Союзом.</p>
<p>За таких обставин ми голосуємо за постанову по Закону "Про прокуратуру" і за таких обставин ми голосуємо за розклад на цей пленарний тиждень. Ще раз підкреслюю, перший закон в четвер - закон Лабунської про звільнення Тимошенко.</p>
<p>&nbsp;</p>
<p>ГОЛОВУЮЧИЙ. Дякую. Є необхідність керівникам фракцій ще виступати? Нема? Я прошу, я прошу, Олег Тягнибок. Прошу, хвилина у вас.</p>
<p>&nbsp;</p>
<p>12:34:38</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода". Шановне товариство, ну, напевно не є вже час загортати цукерки в папірчики і розказувати одне, робити інше, а думати третє, як тут дуже часто в парламенті буває.</p>
<p>Сьогодні абсолютно є очевидним, що для багатьох країн Європейського Союзу, які будуть ухвалювати рішення, позитивне чи не позитивне, чи негативне, по Україні, питання Тимошенко&nbsp; є базовим. Тому що для них, в тих країнах, є культ прав людини. І тому буде вирішене питання Тимошенко - буде асоціація підписана, не буде вирішене, подобається це комусь чи не подобається, Асоціація не буде підписана.</p>
<p>Тому, звісно, що опозиція підтримає будь-які пропозиції, які лунають від європейської сторони. А зараз справа за Партією регіонів. Тому що саме від вас, від представників влади, залежить, від вашої політичної волі і вашої політичної позиції. Якщо ви…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Петро Симоненко, прошу.</p>
<p>&nbsp;</p>
<p>12:35:52</p>
<p>СИМОНЕНКО П.М.</p>
<p>Симоненко, фракція Компартії. Відносно культу людини. Я хотів би, що ми розуміли: у нас повинен бути культ 45 мільйонів громадян України, які шукають відповідь, чому Європа мовчить і не висуває вимог до України щодо підписання Угоди про асоціацію, коли мільярди олігархів, в тому числі присутні у цій залі, не виплачують заробітну плату? Чому сьогодні мовчить Європа, коли відповідно до закону у нас діти війни, афганці, чорнобильці не отримують все те, що їм потрібно? Чому мовчить Європа, коли не виконується норма Конституції, яка передбачає безкоштовну освіту і медицину для громадян України? Ось це мене сьогодні хвилює. Чому культ 45-мільйонної держави сьогодні взагалі не цікавить ту ж саму Європу?</p>
<p>Тому фракція Компартії наполягає, щоб на цьому тижні ми розглянули сьогодні скасування пенсійної реформи, скасування медичної реформи, щоб ми розглянули проект комуністів щодо мораторію на підвищення цін і тарифів. Оце сьогодні головне питання відносно культу, щоб Україна була справді Україною, а не жебраком в Європі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу, Олександр Сергійович Єфремов. Ви ще не керівник фракції.</p>
<p>&nbsp;</p>
<p>12:37:03</p>
<p>ЄФРЕМОВ О.С.</p>
<p>Дякую, Володимир Васильович. Фракція Партії регіонів підтримує ваші пропозиції, висловлені на Погоджувальній раді. І запрошуємо наших колег із опозиції до співпраці, а не до пошуку проблем і взаємних образ. Дякуємо. Ми готові працювати.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка". Прошу, керівник фракції Віталій Кличко.</p>
<p>&nbsp;</p>
<p>12:37:37</p>
<p>КЛИЧКО В.В.</p>
<p>Ще раз хочу наголосити, що від закону,&nbsp; який ми&nbsp;&nbsp; повинні проголосувати, Лабунської, залежить дуже багато. Дуже багато залежить&nbsp; від євроінтеграції і від того, чи&nbsp;&nbsp; буде звільнена Юлія Тимошенко, чи ні, комусь це подобається, чи не подобається.</p>
<p>Ми розуміємо,&nbsp; що залишилось не так багато часу до Вільнюсу, і розуміємо, що затягувати час не можливо. Тому пропозиція була, і,&nbsp; Володимире Васильовичу,&nbsp;&nbsp;&nbsp;&nbsp;&nbsp; ви погодились з тим, щоби поставити закон&nbsp; на розгляд (3497), щоб&nbsp; для продовження роботи на два тижні.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Домовились.</p>
<p>Я запрошую керівника комітету Андрія Кожем'якіна. 2 хвилин. Прошу вас.</p>
<p>&nbsp;</p>
<p>12:38:26</p>
<p>КОЖЕМ'ЯКІН А.А.&nbsp;</p>
<p>Дякую. Шановні колеги, Комітет з питань законодавчого&nbsp; забезпечення&nbsp; правоохоронної діяльності&nbsp; розглянув поданий народними депутатами&nbsp; України шостого скликання проект Закону&nbsp; України&nbsp; про прокуратуру, який має сьогодні номер 0886.&nbsp;</p>
<p>Хочу нагадати вам, що спроби реформування&nbsp; прокуратури здійснювались&nbsp; і раніше. Наприклад, у третьому, четвертому, п'ятому скликаннях парламенту таких законопроектів&nbsp; було 7. Втім, всі ці законопроекти, за висновками&nbsp;&nbsp;&nbsp; європейських експертів,&nbsp; були визнані&nbsp;&nbsp; такими, що не мають на меті реформування&nbsp;&nbsp; існуючої системи прокуратури.&nbsp;</p>
<p>Венеціанська комісія неодноразово зазначала, що прокуратура залишається&nbsp; потужним інститутом, функції якої значно перевищують&nbsp; обсяг функцій, виконуваних прокурором у демократичній,&nbsp; правовій державі.&nbsp; Цей інститут був названий "прокуратурою&nbsp; радянського типу".</p>
<p>У шостому скликанні членами комітету&nbsp; був підготовлений законопроект&nbsp; номер 2491 за результатами&nbsp; комітетських слухань&nbsp; на тему "Місце і роль прокуратури в системі&nbsp; органів державної влади України", а також врахувались&nbsp; окремі&nbsp; положення із висновків&nbsp; Венеціанської комісії до попередніх аналогічних проектів.&nbsp; Законопроект номер 2491 прийнятий в першому читанні за основу в квітні 2009 року.</p>
<p>Протягом 2008-2012 років комітет проводив&nbsp; свою роботу: він збирав і проводив круглі столи, науково-практичні конференції, тобто працював над цим законопроектом.&nbsp;&nbsp; Але з моменту прийняття&nbsp; законопроекту за основу суттєво змінилося правове регулювання.</p>
<p>Перше. Повернулася в дію попередня редакція Конституції&nbsp;&nbsp; України і прийнято новий&nbsp; Кримінальний процесуальний кодекс.&nbsp; Таким чином, законопроект у цій редакції, який був прийнятий&nbsp; в першому читанні, втратив актуальність.&nbsp;</p>
<p>Відповідно до&nbsp;статті 106 Регламенту, законопроект 2491 був внесений до порядку денного на розгляд Верховної Ради сьомого скликання під номером 0886.</p>
<p>17 квітня 2013 року комітет на своєму засіданні затвердив зміст порівняльної таблиці законопроекту 0886 у новій редакції з урахуванням побажань Венеціанської комісії.</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КОЖЕМ'ЯКІН А.А.&nbsp; &nbsp;В той же час, на розгляд Венеціанської комісії, як вам дуже добре відомо, був направлений законопроект, який розробляла робоча група в Адміністрації Президента України. Крім того, у 2012 році в жовтні був позитивний висновок номер 667 Венеціанської комісії щодо Закону "Про прокуратуру", який зараз розробляла комісія зі зміцнення демократії та утвердження верховенства права. Цей проект якраз і являється базовим, і для 0886, і для того, який розроблявся і в Адміністрації Президента, і в опозиції сьогодні.</p>
<p>Тому, шановні колеги, комітет ухвалив рішення рекомендувати Верховній Раді України проект Закону "Про прокуратуру" номер 0886, зняти з розгляду і врахувати його положення при доопрацюванні інших законопроектів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Переходимо до прийняття рішення.</p>
<p>Ставлю на голосування, шановні народні депутати. Біжіть, біжіть скоріше, я вас прошу! Ставлю на голосування проект Постанови (реєстраційний номер 0886) про зняття з розгляду проекту Закону України "Про прокуратуру", для прийняття за основу і в цілому. Прошу народних депутатів голосувати.</p>
<p>&nbsp;</p>
<p>12:42:33</p>
<p>За-322</p>
<p>Проти – 0, утрималося – 0, не голосувало – 93. Рішення прийнято.</p>
<p>По фракціях. Партія регіонів – 170, "Батьківщина" – 67, "УДАР Віталія Кличка" – 31, "Свобода" – 33,&nbsp;Компартія – 0, позафракційні – 21.</p>
<p>Шановні народні депутати, вношу пропозицію про затвердження тижневого розкладу пленарних засідань на 5-8 листопада. Цей розклад у вас є.&nbsp; Добавити Постанову Верховної Ради України для розгляду на цьому тижні 3497. Прошу народних депутатів… <i>(Шум у залі)</i></p>
<p>&nbsp;В тижневому порядку денному ті чотири закони пишемо першими на четвер. Прошу, мікрофон Арсенія Яценюка. Сформулюйте.</p>
<p>&nbsp;</p>
<p>12:43:27</p>
<p>ЯЦЕНЮК А.П.</p>
<p>Пане Голово! Ще раз хотів нагадати, про що ми з вами домовилися у вас в кабінеті. Ми ставимо на голосування законопроекти в четвер в наступному порядку: перший законопроект - так само, як передбачено тут в розкладі, – це законопроект 3461, народного депутата Лабунської: про внесення змін в статтю 84 Кримінального кодексу. І далі по порядку денному так само, як у вас в розданому Секретаріатом Верховної Ради розкладі на тиждень. Тому прошу просто це підтвердити, нашу домовленість.</p>
<p>&nbsp;</p>
<p>ГОЛОВУЮЧИЙ.&nbsp; Депутати зрозуміли? Ставлю на голосування тижневий порядок денний з доповненнями керівника фракції "Батьківщина", додатком, проект Постанови 3497. Прошу народних депутатів голосувати.</p>
<p>Тижневий розклад.</p>
<p>&nbsp;</p>
<p>12:44:43</p>
<p>За – 366</p>
<p>Проти – 0, утрималося – 1, не голосувало – 50. Рішення прийнято. По фракціях. Всі&nbsp; фракції голосували.</p>
<p>Шановні народні депутати!&nbsp; Оголошується до розгляду питання про обрання та звільнення суддів. Тому переходимо до розгляду питання про обрання суддів.&nbsp;</p>
<p>Я запрошую для доповіді голову Вищої кваліфікаційної комісії суддів Ігоря Леоновича Самсіна.</p>
<p>Розглядається проект Постанови номер 3446. Доповідайте.</p>
<p>&nbsp;</p>
<p>САМСІН І.Л. Шановний Володимире Васильовичу, шановні народні депутати! Відповідно до пункту 27 частини першої статті 80, частини першої статті 128 Конституції України, статті 78 Закону України "Про судоустрій та статус суддів" вношу подання Вищої кваліфікаційної комісії суддів України та прийняті нею рішення про рекомендування кандидатів для&nbsp; обрання на посади суддів безстроково. Проект Постанови про обрання суддів (номер 3446). Обрати суддів, раніше обраних безстроково, на посади суддів:</p>
<p>Верховного Суду України Сімоненко Валентину Миколаївну;</p>
<p>Вищого господарського суду Горбачову Лідію Павлівну.</p>
<p>Але, шановний головуючий, до Вищої кваліфікаційної комісії поступила заява&nbsp; Лідії Павлівни про те, що вона відкликає свою заяву і не бажає рекомендуватися для обрання на посаду цієї судді, тому прошу виключити її з постанови.</p>
<p>&nbsp;</p>
<p>ГОЛОВУЮЧИЙ.&nbsp; Виключаємо з постанови Лідію&nbsp; Павлівну Горбачову.</p>
<p>Далі ідемо.</p>
<p>&nbsp;</p>
<p>САМСІН І.Л. Апеляційного суду Луганської області Зінченко Тетяну Олексіївну.</p>
<p>Прошу також виключити з постанови Букрєя Сергія Панасовича у зв'язку з тим, що він не з'явився на пленарне засідання Верховної Ради.</p>
<p>&nbsp;</p>
<p>ГОЛОВУЮЧИЙ.&nbsp; Знімаємо це питання.</p>
<p>&nbsp;</p>
<p>САМСІН І.Л. Апеляційного суду Львівської&nbsp; області Головатого Василя Ярославовича;</p>
<p>Апеляційного суду Рівненської області Максимчук Зою Микитівну;</p>
<p>Апеляційного суду Хмельницької області Федорову Наталію Олександрівну;</p>
<p>Апеляційного суду міста Севастополя&nbsp; Кабаля Ігоря Івановича;</p>
<p>Дніпропетровського апеляційно-адміністративного суду Кругового Олексія Олександровича;</p>
<p>Київського апеляційно-адміністративного суду Епель Оксану Володимирівну;</p>
<p>Львівського апеляційно-адміністративного суду Шинкар Тетяну Ігорівну:</p>
<p>Харківського апеляційно-адміністративного суду Бегунца Армена Олегі.</p>
<p>Пункт другий. Обрати на посади суддів безстроково:</p>
<p>Казанківського районного суду Миколаївської області&nbsp; Іцюка Андрія Володимировича;</p>
<p>Білгород-Дністровського міськрайонного суду Одеської області&nbsp;Шевчук Юлію Валеріївну;</p>
<p>Суворовського районного суду міста Одеси Боднара Сергія Миколайовича;</p>
<p>Голопристанського районного суду Херсонської області Охтень Аліну Андріївну, Францішка Юрія Володимировича;</p>
<p>Комсомольського районного суду міста Херсона Прохоренко Вікторію Володимирівну;</p>
<p>Шевченківського районного суду міста Києва Хардіну Оксану Петрівну.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Зауваження у народних депутатів є? Прошу, народний депутат Одарченко.</p>
<p>&nbsp;</p>
<p>12:48:13</p>
<p>ОДАРЧЕНКО Ю.В.</p>
<p>Володимире Васильовичу, я хочу нагадати, повторно про це нагадую, що є рішення Верховного Суду... рішення Європейського суду з прав людини стосовно поновлення на посаді пана Олександра Волкова. Сьогодні ми приймаємо рішення про те, щоб завести на вакансію судді Верховного Суду пані Сімоненко. Ми відповідали Європейському суду, що в нас нема вакансій, але зараз ми, порушуючи, не виконуючи це рішення, заводимо на цю посаду іншу людину.</p>
<p>Володимир Васильович, я хочу нагадати, що в рішенні Європейського суду чітко записано, що сплачуються збитки пану Олександру Волкову за кожний день невлаштування його на роботу. Тим самим сьогоднішнім рішенням ми можемо нанести збитки бюджету України. Тому я прошу зняти питання по пані Сімоненко з розгляду до вирішення цього питання згідно з рішенням Європейського суду.</p>
<p>&nbsp;</p>
<p>ГОЛОВУЮЧИЙ. Я... Шановний народний депутат Одарченко, вот є письмо Ігоря Леоновича Самсіна, де він пише, що "за даним обліку Вищої кваліфікаційної комісії суддів України про кількість посад суддів у судах України на 5 листопада 2013 року у Верховному Суді України існують дві вакантні посади судді, на одну з яких для обрання безстроково рекомендована кандидатура Сімоненко". Тому є пропозиція не&nbsp;викреслювати кандидатуру Сімоненко. А що стосується&nbsp; кандидатури Волкова, Ігор Леонович, я прошу дати пояснення.</p>
<p>&nbsp;</p>
<p>САМСІН І.Л. Ну, як ви вже зазначили, це лист мій&nbsp; офіційний. Ці дві посади вакантні на сьогоднішній день є. Фактично за штатом у Верховному Суді працюють&nbsp; 48 суддів, фактично – 46 суддів. Виконання рішення Європейського Суду відноситься не до Вищої кваліфікаційної комісії. Вища кваліфікаційна комісія будь-яких прав не порушувала судді, тому ми не є суб'єктом, який виконує це рішення.</p>
<p>А що стосується судді Симоненка, то я дав пояснення. Одна вакантна посада незаймана у Верховному Суді вона є, і вона буде, і ніхто її не займе.</p>
<p>&nbsp;</p>
<p>ГОЛОВУЮЧИЙ. Є питання – є відповідь.</p>
<p>Я прошу і підготуватися до голосування. Шановні народні депутати, підготуйтесь до голосування. Сідайте на свої місця і голосуйте персонально своїми картками.</p>
<p>Ставлю на голосування проект Постанови (номер 3446) про обрання суддів безстроково за вилученням прізвищ Лідії Павлівни Горбачової&nbsp; і Сергія Опанасовича Букрєя для обрання суддів безстроково. Прошу голосувати.</p>
<p>&nbsp;</p>
<p>12:52:05</p>
<p>За-249,</p>
<p>Проти – 5, утрималось – 10, не голосували – 140.</p>
<p>Рішення прийнято.</p>
<p>По фракціях. Партія регіонів – 178, "Батьківщина" – 0, "УДАР" Віталія Кличка"– 23, "Свобода"– 0, Компартія – 29, позафракційні – 19.</p>
<p>Всі постанови, що у нас були для обрання суддів, ми розглянули. І давайте привітаємо суддів, обраних безстроково, і побажаємо успіхів у роботі. <i>(Оплески) </i></p>
<p>Переходимо&nbsp; до розгляду питання щодо звільнення суддів. Я запрошую до доповіді заступника голови Вищої ради юстиції Олександра Сергійовича Удовиченка.</p>
<p>&nbsp;</p>
<p>ГОЛОС ІЗ ЗАЛУ. А де Лавринович?</p>
<p>&nbsp;</p>
<p>ГОЛОВУЮЧИЙ. Мені зателефонував Лавринович, він знаходиться на нараді зараз у&nbsp; Президента&nbsp; України.</p>
<p>Прошу доповідайте. Постанову доповідайте номер, зараз я вам скажу, 3447-1.</p>
<p>&nbsp;</p>
<p>УДОВИЧЕНКО О.С. Відповідно до пункту 5 частини п'ятої статті 126 Конституції України Верховна Рада постановляє звільнити Куренкова Євгена Сергійовича з посади судді Дарницького районного суду міста Києва – у зв'язку з порушенням присяги судді.</p>
<p>&nbsp;</p>
<p>ГОЛОВУЮЧИЙ. Є які застереження в кого?</p>
<p>Прошу, народний депутат Одарченко. А&nbsp; допомагати буде йому Яворівський. По 30 секунд.</p>
<p>&nbsp;</p>
<p>12:53:54</p>
<p>ОДАРЧЕНКО Ю.В.</p>
<p>Володимире Васильовичу, скажіть, будь ласка, а чому зараз ви не розглядаєте питання про порушення присяги суддею Кірєєвим? Європейський суд з прав людини чітко визначив, що по вироку Тимошенко стосовно поки що її незаконного арешту суддя Кірєєв був упереджений. Діяв упереджено і заарештував її абсолютно незаконно.</p>
<p>Крім того, абсолютно очевидно, що він незаконно був призначений на посаду судді Печерського…</p>
<p>&nbsp;</p>
<p>УДОВИЧЕНКО О.С. Я можу відповідати?</p>
<p>&nbsp;</p>
<p>ГОЛОВУЮЧИЙ. Да, відповідайте.</p>
<p>&nbsp;</p>
<p>УДОВИЧЕНКО О.С. Відносно судді Кірєєва. Знаходиться цілий ряд…</p>
<p>&nbsp;</p>
<p>ГОЛОВУЮЧИЙ. Ми не розглядаємо зараз питання по Кірєєву. Ми розглядаємо питання по Куренкову Євгену Сергійовичу. При чому тут Кірєєв? <i>(Шум у залі)</i></p>
<p>&nbsp;Шановні народні депутати, ви зрозуміли? Ставлю на голосування.</p>
<p>Прошу, хвилину, народний депутат Яворівський.</p>
<p>&nbsp;</p>
<p>12:55:13</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина". Шановний Володимире Васильовичу, ну, по-перше, ми почули від доповідача про те, що порушив присягу. Присяга – уніфікований, широкий, дуже рамковий, рамкова клятва, присяга і таке інше. Ми хочемо знати, голосувати чи не голосувати, чим саме він порушив присягу і чи є він сьогодні присутній, потрібно хай він скаже, в чому. Давайте! І, Володимир Васильович, ну, ви не маєте рації в тому, що… а при чому тут Кірєєв?</p>
<p>&nbsp;</p>
<p>ГОЛОВУЮЧИЙ. Да.</p>
<p>&nbsp;</p>
<p>ЯВОРІВСЬКИЙ В.О. Ми сьогодні обговорюємо суддів, завтра вони будуть вирішувати нашу долю і долю наших співгромадян, і ми повинні до кожного судді приглядатися, знати його докорінно. Це наше право, це наш обов'язок обов'язково. Через те хочу почути, чим саме він порушив присягу і послухати його, він має на це право, навіть на суді має, підсудний має право на заключне слово, тим більше, коли йдеться про суддю.</p>
<p>&nbsp;</p>
<p>ГОЛОВУЮЧИЙ. Прошу, відповідайте.</p>
<p>&nbsp;</p>
<p>УДОВИЧЕНКО О.С. Суддя Куренков систематично не вживав заходи для розгляду справ і передання справ до канцелярії суду, до апеляційної інстанції, не вживав заходи для розгляду у встановленні законом строки. У зв'язку з цим були численні скарги громадян як до Вищої кваліфкомісії, так і до Вищої ради юстиції.</p>
<p>Я нагадаю, я на минулому засіданні доповідав цього суддю, я нагадаю, за ці порушення до судді Куренкова Вищою кваліфкомісією спочатку було двічі застосовано стягнення у вигляді догани. Це не мало ніяких результатів. Далі. Оскільки це продовжувалось десятками, сотнями справи не передавалися, чим порушувалось право громадян на доступ до правосуддя, до апеляційного оскарження, у зв'язку з цим Вищою кваліфікаційною комісією було прийнято рекомендацію про звільнення цього судді. У Вищій раді юстиції це рішення Вищої кваліфкомісії перевірялося, є такий порядок, не перевірялося, а досліджувалося, і Вища рада юстиції погодилась із ним. Тому вноситься ця пропозиція: про звільнення його за порушення присяги. Суддя в залі. Якщо Голова Верховної Ради надає …</p>
<p>&nbsp;</p>
<p>ГОЛОВУЮЧИЙ. Спасибі. Спасибі.</p>
<p>Я прошу, я прошу, Євгеній Сергійович Куренков, прошу.</p>
<p>&nbsp;</p>
<p>КУРЕНКОВ Є.С. З 22 років 19 років був нормальним, за 2 роки став поганим суддею. Це вже можна зробити висновок.</p>
<p>Друге. Здача, призначення, виклик в судове засідання – це повноваження секретаря. З доповідними я звертався до голови суду неодноразово. Але за їх порушення накладається стягнення на суддю. Матеріали я підготував. Я направив до Верховної Ради комплект для кожного депутата з фото, з документами. Ви ж отримуєте це. І потім вже ви приймете рішення. А чому я поганий? Тому що я не відмовився від охорони праці.</p>
<p>&nbsp;</p>
<p>ГОЛОВУЮЧИЙ. Дякую. Зрозуміли, народні депутати? Ми тут не слідча комісія. Ми почули, кого звільняють, ми почули висновок. Ставлю на голосування. Ставлю на голосування Проект постанови Верховної Ради України 3447-1 про звільнення судді Куренкова Євгена Сергійовича. Прошу народних депутатів голосувати.</p>
<p>&nbsp;</p>
<p>12:59:16</p>
<p>За-206</p>
<p>Проти – 16, утрималося – 31, не голосували – 147. Рішення не прийнято.</p>
<p>По фракціях. Фракція регіонів – 173, "Батьківщина" – 0, "УДАР Віталія Кличка" – 0, "Свобода" – 0, Компартія – 29, позафракційні – 14.</p>
<p>Розглядається Постанова (№3516)…</p>
<p>&nbsp;</p>
<p>УДОВИЧЕНКО О.С. 3516 і 2. Відповідно до пункту 5 частини п'ятої статті 126 Конституції України звільнити Кушнір Наталію Віталіївну з посади судді Рівненського районного суду Рівненської області у зв'язку з&nbsp;порушенням присяги. Але тут, шановні народні депутати,&nbsp; у мене є зауваження і прохання: зняти сьогодні з розгляду. Суддя повідомлена, але не з'явилася, і немає її в залі, і не відомі нам причини її неявки.</p>
<p>&nbsp;</p>
<p>ГОЛОВУЮЧИЙ. Є пропозиція зняти. Зняли.</p>
<p>Далі. Розглядається 35..., який у вас там номер?</p>
<p>&nbsp;</p>
<p>УДОВИЧЕНКО О.С. 3516 із значком "3".</p>
<p>&nbsp;</p>
<p>ГОЛОВУЮЧИЙ. Давайте. 3516-3. Доповідайте.</p>
<p>&nbsp;</p>
<p>УДОВИЧЕНКО О.С. Відповідно до пункту 5 частини п'ятої статті 126 Конституції України звільнити Маркєлова Ростислава Ігоровича з посади судді Червоногвардійського районного суду міста Макіївки Донецької області у зв'язку з порушенням Присяги судді.</p>
<p>&nbsp;</p>
<p>ГОЛОВУЮЧИЙ. В чому воно, присяга в чому?</p>
<p>&nbsp;</p>
<p>УДОВИЧЕНКО О.С. Порушення допущено суддею, розглядаючи справу про визнання не дійсним рішення третейського суду, постановлене відносно майна, яке знаходиться у місті Києві, загальною площею 423,6 квадратних метрів на Оболонській набережній. Суддя вийшов за межі і позовних вимог, і вимог матеріального, процесуального права, визнав рішення дійсним і в своєму ж рішенні визнав право власності на це майно. Це грубі порушення, які потягли суттєві наслідки: позбавлення права власності на майно відповідних осіб.</p>
<p>&nbsp;</p>
<p>ГОЛОВУЮЧИЙ. У народного депутата Одарченка є питання. Прошу.</p>
<p>&nbsp;</p>
<p>13:01:36</p>
<p>ОДАРЧЕНКО Ю.В.</p>
<p>Дякую.</p>
<p>Володимир Васильович, от нещодавно адміністративний суд міста Києва він прийняв рішення стосовно того, щоб закріпити Герегу секретарем міської ради і виконуючим обов'язки міського голови до 2015 року, і продовжив своїм рішення повноваження Київської ради до 2015 року, відібравши тим самим можливість впливати на призначення виборів у Верховної Ради і у Президента України.</p>
<p>І стосовно цих суддів ніяких нема стягнень. Це просто абсурдне рішення. Суд коронував Герегу&nbsp; до 2015 року, і ніяких рішень по ним не приймається за порушення присяги. Це ганьба. Мені здається, оце рішення, воно &nbsp;абсолютно суть справи по цьому судді, вона абсолютно тотожна тому, що адміністративний суд міста Києва&nbsp; приймав по Київській міській раді і по Герезі. Я прошу вас&nbsp; розглянути і цю справу.</p>
<p>&nbsp;</p>
<p>ГОЛОВУЮЧИЙ.&nbsp; Шановний народний депутат Юрій Одарченко, яке це відношення має&nbsp; до судді Маркєлова Ростислава Ігоровича? Яке відношення?</p>
<p>Ставлю на голосування Постанову (номер 3516-3) про звільнення Маркєлова Ростислава Ігоровича. Прошу визначатись&nbsp; народних депутатів. Голосуйте.</p>
<p>&nbsp;</p>
<p>13:03:30</p>
<p>За-230,&nbsp; проти - 1, утримались - 12, не голосували - 157. &nbsp;Рішення прийнято.&nbsp;</p>
<p>По фракціях.</p>
<p>Розглядається проект&nbsp; постанови (номер 3516-1). Прошу.</p>
<p>&nbsp;</p>
<p>УДОВИЧЕНКО О.С.&nbsp; Вища рада юстиції відповідно до пунктів&nbsp; 3, 4 частини&nbsp; п'ятої, статті 126, статті 121 Конституції, відповідних статей&nbsp; пропонує звільнити з посад&nbsp; суддів:</p>
<p>Вищого господарського суду України Заріцьку Анастасію Олексіївну-у зв’язку з поданням заяви про відставку;</p>
<p>апеляційного суду Автономної Республіки Крим Кунцова Володимира Олександровича- у зв’язку з поданням заяви про відставку;</p>
<p>М’ясоєдову Тетяну Миколаївну- у зв’язку з поданням заяви про відставку;</p>
<p>апеляційного суду Дніпропетровської області Турік Валентину Порфирівну- у зв’язку з поданням заяви про відставку;</p>
<p>апеляційного суду Київської області Лащенка Віктора Діодоровича- у зв’язку з поданням заяви про відставку;</p>
<p>апеляційного суду Харківської області: Бикову Ларису Петрівну- у зв’язку з поданням заяви про відставку, Бринцева Анатолія Петровича - у зв’язку з поданням заяви про відставку, Кісельова Григорія Степановича - у зв’язку з поданням заяви про відставку;</p>
<p>Донецького апеляційного господарського суду Манжур Валентину Василівну - у зв’язку з поданням заяви про відставку.</p>
<p>Первомайського районного суду Автономної Республіки Крим Забару Галину Яківну-у зв’язку з поданням заяви про відставку.</p>
<p>Васильківського районного суду Дніпропетровської області Ушакову Нінель Євгеніївну-у зв’язку з поданням заяви про відставку.</p>
<p>Дзержинського міського суду Донецької області Копилову Світлану Євгенівну-у зв’язку з поданням заяви про відставку.</p>
<p>Солом’янського районного суду міста Києва Оксюту Тараса Григоровича - у зв’язку із неможливістю здійснювати свої повноваження за станом здоров’я.</p>
<p>Господарського суду Дніпропетровської області Боділовську Марію Михайлівну-у зв’язку з поданням заяви про відставку.</p>
<p>Господарського суду Закарпатської області Кадара Йосифа Йосифовича - у зв’язку з поданням заяви про відставку.</p>
<p>&nbsp;</p>
<p>ГОЛОВУЮЧИЙ. Зауваження є у народних депутатів?</p>
<p>Прошу, Сергій Соболєв.</p>
<p>&nbsp;</p>
<p>13:05:59</p>
<p>СОБОЛЄВ С.В.</p>
<p>Шановний доповідач, у мене звернення до вас, до Міністерства фінансів і до Голови Верховної Ради. От хтось розуміє логіку, чому судді не йдуть на пенсію, а подають заяву про відставку? Якщо цього не знаєте ви або Міністерство фінансів, я поясню цю схему. Якщо суддя іде по досягненню пенсійного віку на пенсію, він отримує, приблизно, в півтора рази менше пенсію ніж в разі, якщо він іде по заяві про відставку. Скільки це буде продовжуватися? У держави є зайві кошти? Ви розглядаєте постійно ці питання, ніхто їх не піднімає. Де голова комітету Ківалов? Чому тут немає зміни до Закону про бюджет, "Про судоустрій"? Скільки це буде продовжуватися?</p>
<p>На мій погляд, так само, як суддя призначається, він тут кожен повинен бути і пояснити, що це раптом за хвороби почалися в Україні, чому масово гинуть судді і подають заяви про відставку? Треба негайно внести зміни до Закону "Про судоустрій" і про фінансування судів, і тоді цього непотребу не буде. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу.</p>
<p>&nbsp;</p>
<p>УДОВИЧЕНКО О.С. Шановні народні депутати, переважна більшість цих суддів досягли 65 років, переважна більшість, і вони мають право на відставку згідно тому чинному законодавству, яке діє на сьогоднішній&nbsp;день. Якщо буде внесено зміни до закону, то&nbsp; тоді вони можуть йти тільки на пенсію за власним бажанням. Тому для цього потрібно змінити закон.</p>
<p>&nbsp;</p>
<p>ГОЛОВУЮЧИЙ.&nbsp; Одарченко, прошу.</p>
<p>&nbsp;</p>
<p>13:07:44</p>
<p>ОДАРЧЕНКО Ю.В.</p>
<p>Володимир Васильович! Що таке "переважна більшість"? Ми бачимо по матеріалам, які є у нас на руках: із восьми суддів тільки два мають відповідний вік. Навіщо брехати з високої трибуни Верховної Ради? Це ж не проста людина нам доповідає. Навіщо вводити депутатів і всю українську спільноту в оману шляхом отакого, простих, "незатейливых" маніпуляцій фактами? Що значить "більшість"? Хай пояснить, чому 20 з восьми є більшість.</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>УДОВИЧЕНКО О.С. Можливо, я тут помилився, тому що у мене немає року, коли йдуть у відставку судді. Тому, якщо неточність допустив, я перепрошую. Але, знову-таки, право подати заяву про відставку – це право судді. Вища рада лише перевіряє наявність відповідного стажу роботи, і Вища рада юстиції не може відмовити у внесенні такого подання до Верховної Ради за чинного законодавства.</p>
<p>&nbsp;</p>
<p>ГОЛОВУЮЧИЙ.&nbsp; Прошу, народний депутат Писаренко.</p>
<p>&nbsp;</p>
<p>13:08:57</p>
<p>ПИСАРЕНКО В.В.</p>
<p>Шановний Володимир Васильович! Шановні колеги! Ви знаєте, ми зараз договоримося до такого, що нам потрібно буде вводити кріпацтво серед суддів. Як це так, що ми не можемо надати суддям право на відставку? Тобто суддя сам повинен вибирати, чи хоче він працювати, чи не хоче. Але, крім того, Володимир Васильович, шановні колеги, я хочу звернути вашу увагу на те, що сьогодні до Комітету з питань правової політики ми отримали пропозиції від трьох фракцій з їх баченням щодо судової реформи – це&nbsp; від "Батьківщини",&nbsp; "УДАРу" і "Свободи". Так в цьому баченні, так, як і в президентському законопроекті, є така норма, що Верховна Рада жодним чином не впливає на питання призначення та звільнення суддів. Це є проект, який сьогодні… і пропозиція, який надійшов від ста відсотків депутатів, які тут присутні, можливо, не говорю за позафракційних. Тому давайте вже сьогодні показувати наш європейський вектор і довіряти тим суддівським органам, &nbsp;які сьогодні тут, на трибуні, представляють нам суддівські інтереси. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ставиться на голосування проект&nbsp; Постанови 3516-1: про звільнення суддів. Прошу народних депутатів голосувати.</p>
<p>&nbsp;</p>
<p>13:10:31</p>
<p>За-220</p>
<p>Проти – 1, утрималися 32, не голосували&nbsp; 147, рішення не прийнято.</p>
<p>Розглядається проект закону 3516. Прошу.</p>
<p>&nbsp;</p>
<p>УДОВИЧЕНКО О.С. Вища рада юстиції пропонує звільнити з посад суддів:</p>
<p>Вищого адміністративного суду України Харченка Василя Васильовича –&nbsp;&nbsp;у зв'язку з поданням заяви про відставку;</p>
<p>Вищого господарського суду України Москаленка Віктора Семеновича&nbsp;&nbsp;&nbsp;&nbsp; – у зв'язку з поданням заяви про відставку;</p>
<p>апеляційного суду Автономної Республіки Крим Бондарєва Володимира Костянтиновича – у зв'язку з поданням заяви про відставку, Євдокимову Віру Василівну – у зв'язку з поданням заяви про відставку, Капустіну Людмилу Павлівну – у зв'язку з поданням заяви про відставку, Неклесу&nbsp; Віктора Івановича – у зв'язку з поданням заяви про відставку, Соловйова Миколу Володимировича – у зв'язку з поданням заяви про відставку;</p>
<p>апеляційного суду Вінницької області Гуцола&nbsp;&nbsp; Павла Петровича – у зв'язку з поданням заяви про відставку;</p>
<p>апеляційного суду Івано-Франківської області Флісака Романа Йосиповича&nbsp; – у зв'язку з поданням заяви про відставку;</p>
<p>апеляційного суду Київської області Черкасова Володимира Миколайовича – у зв'язку з поданням заяви про відставку;</p>
<p>апеляційного суду Харківської області Лесика&nbsp;&nbsp; Сергія Миколайовича –у зв'язку з поданням заяви про відставку;</p>
<p>апеляційного суду Херсонської області Дубченка&nbsp; Анатолія Павловича – у зв'язку з поданням заяви про…</p>
<p>&nbsp;</p>
<p>ГОЛОВУЮЧИЙ.&nbsp; Всі ви вже?</p>
<p>&nbsp;</p>
<p>УДОВИЧЕНКО О.С. Ні, ні, ні, ще не всі.</p>
<p>&nbsp;</p>
<p>ГОЛОВУЮЧИЙ.&nbsp; Ну, так давайте.</p>
<p>&nbsp;</p>
<p>УДОВИЧЕНКО О.С. Апеляційного суду Черкаської області Безверхого Ігоря Вікторовича&nbsp; –&nbsp; у зв'язку з поданням заяви про відставку;</p>
<p>апеляційного суду міста Севастополя Водяхіну Людмилу Миколаївну&nbsp;&nbsp; – у зв'язку з поданням &nbsp;заяви про відставку;Єфімову Валентину Олександрівну <b>– </b>у зв'язку з поданням заяви про відставку<b>, </b>Зотова Віктора Сергійовича–<b> </b>у зв'язку з поданням заяви про відставку<b>, </b>Сундукова Василя Михайловича –<b> </b>у зв'язку з поданням заяви про відставку;</p>
<p>Львівського апеляційного господарського суду Краєвську Мирославу Василівну – у зв'язку із досягненням шістдесяти п'яти років;</p>
<p>Сакського міськрайонного суду Автономної Республіки Крим Ісламгулову Олену Володимирівну– у зв'язку з поданням заяви про відставку;</p>
<p>Судацького міського суду Автономної Республіки Крим Морозову Людмилу Миколаївну– у зв'язку з поданням заяви про відставку;</p>
<p>Краснолиманського міського суду Донецької області Мороз Ліну Іванівну– у зв'язку з поданням заяви про відставку;</p>
<p>Новоград-Волинського міськрайонного суду Житомирської області Гичка Миколу Григоровича– у зв'язку з поданням заяви про відставку;</p>
<p>Бердянського міськрайонного суду Запорізької області Вєдєнєєву Тетяну Григорівну– у зв'язку з поданням заяви про відставку;</p>
<p>Володарського районного суду Київської області Юзвика Михайла Миколайовича– у зв'язку з поданням заяви про відставку;</p>
<p>Фастівського міськрайонного суду Київської області Бартка Віктора Миколайовича– у зв'язку з поданням заяви про відставку;</p>
<p>Антрацитівського міськрайонного суду Луганської області Скнаріну Неллю Миколаївну– у зв'язку з поданням заяви про відставку;</p>
<p>Кілійського районного суду Одеської області Бошкова Миколу Івановича– у зв'язку з поданням заяви про відставку;</p>
<p>Кодимського районного суду Одеської області Гуру Анатолія Івановича– у зв'язку з поданням заяви про відставку;</p>
<p>господарського суду Миколаївської області Семенова Анатолія Костянтиновича– у зв'язку із досягненням шістдесяти п'яти років;</p>
<p>господарського суду Сумської області Миропольського Сергія Олексійовича– у зв'язку з поданням заяви про відставку.</p>
<p>Одне застереження, Гура Антолій Іванович суддя Кодимського районного суду&nbsp; одеської області звернувся до Вищої&nbsp; ради юстиції із заявою про відкликання раніше поданої заяви. Це його право і я прошу вилучити його з цієї постанови.</p>
<p>&nbsp;</p>
<p>ГОЛОВУЮЧИЙ. Вилучаємо?</p>
<p>&nbsp;</p>
<p>УДОВИЧЕНКО О.С.&nbsp;Да.</p>
<p>&nbsp;</p>
<p>ГОЛОВУЮЧИЙ. Гуру Анатолія Івановича вилучаємо з цього списку.</p>
<p>Зауваження, Сергій Соболєв. Прошу. Прошу, говоріть.</p>
<p>&nbsp;</p>
<p>13:14:34</p>
<p>СОБОЛЄВ С.В.</p>
<p>Шановний доповідач, із 28-ми суддів, яких ви щойно зачитали, якщо навіть виключити пана Гуру, лише два досягли шестидесятипятирічного віку, всі інші раптом ідуть у відставку. Тут мій колега з мого комітету заявив про те, що є поправки до Конституції. Так я хочу нагадати йому. Пропонують збільшити право виходу на пенсію до&nbsp; 70 років, а ці люди – навіть до 65 не допрацювали. Чому вони всі подали заяви про відставку? Я ще раз повторюю, тому що всі вони будуть отримувати пенсію в півтора рази більше, ніж якби вони пішли на пенсію. Де тут логіка? Невже у держави є зайві гроші?</p>
<p>Я вважаю, треба негайно доручити Комітету з судоустрою&nbsp; внести поправки до Закону "Про судоустрій" і заборонити таку практику.</p>
<p>Ми перед цим голосували Закон про скасування пенсійної реформи. У жінок є таке право: піти на пенсію в 40 років чи в 45? Немає. Чому це право&nbsp; надається…</p>
<p>&nbsp;</p>
<p>ГОЛОВУЮЧИЙ. Зрозуміли? Прошу підготуватися до голосування.</p>
<p>Я ставлю на голосування Постанову (3516) про звільнення суддів з вилученням прізвища&nbsp;Анатолія Івановича Гуру.</p>
<p>Прошу голосувати.</p>
<p>&nbsp;</p>
<p>13:16:28</p>
<p>За-216,</p>
<p>Проти – 5, утрималось – 36, не голосували – 145.</p>
<p>Рішення не прийнято.</p>
<p>По фракціях. Партія регіонів – 178, "Батьківщина" – 0, "УДАР Віталія Кличка" – 0, "Свобода"– 0, Компартія – 30, позафракційні – 8.</p>
<p>Сідайте. Дякую.</p>
<p>Розглядається проект Закону (номер 3295-1) про внесення змін до Бюджетного кодексу України (щодо коштів від використання (реалізації) державної частини виробленої продукції відповідно до угод про розподіл продукції) (друге читання).</p>
<p>Запрошую для доповіді голову Комітету з питань бюджету Євгенія Борисовича&nbsp; Гєллєра.</p>
<p>&nbsp;</p>
<p>13:17:30</p>
<p>ГЄЛЛЄР Є.Б.</p>
<p>Шановний Володимире Васильовичу, шановні народні депутати та запрошені! Комітет з питань бюджету відповідно до доручення Верховної Ради&nbsp; підготував законопроект за номером 3295-1 до другого читання.</p>
<p>До законопроекту&nbsp; надійшло 23 пропозиції. З яких комітет врахував повністю або частково 21 та відхилив 2.</p>
<p>У підтриманих пропозиціях враховано зауваження Головного науково-експертного управління до зазначеного проекту. У доопрацьованому до другого читання законопроекті пропонується унормувати наступне. Визначити чіткий розподіл коштів від реалізації державної частини виробленої продукції&nbsp; відповідно до угод про розподіл продукції: 90 відсотків – до державного бюджету, 10 відсотків – до місцевих бюджетів, а кошти щодо продукції в межах континентального шельфу та морської зони повністю зарахувати до державного бюджету.</p>
<p>Це питання є предметом регулювання виключно бюджетного законодавства і не може визначатися угодами про розподіл продукції. 10 відсотків коштів, що спрямовано до місцевих бюджетів, зарахувати виключно до бюджету розвитку з розподілом між місцевими бюджетами, на території яких знаходиться відповідна ділянка надр у такому співвідношенні: до обласного бюджету або бюджету Автономної Республіки Крим – 5 відсотків, районного бюджету – 3,5 відсотка, сільського, селищного або міського бюджету – 1,5 відсотка.</p>
<p>Якщо ділянка надр буде розташована на території декількох адміністративно-територіальних, кошти між відповідними місцевими бюджетами розподіляється у межах, встановленими співвідношеннями, у порядку, визначеному урядом.</p>
<p>Встановити набрані чинності основних положень закону з 1 січня 2014 року.</p>
<p>За наслідками розгляду Комітет з питань бюджету ухвалив рішення рекомендувати Верховній Раді законопроект за номером 3295-1 прийняти у другому читанні та в цілому як закон в остаточній редакції, викладеній комітетом у порівняльній таблиці до цього законопроекту. Прошу підтримати рішення комітету.</p>
<p>У разі прийняття даного законопроекту&nbsp; Комітет з питань бюджету разом з Головним юридичним управлінням при оформленні відповідного закону належить внести до його тексту необхідні редакційні на техніко-юридичні поправки відповідно до вимог нормотворчої техніки. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Закінчили? Йдемо по поправках.</p>
<p>Поправка номер 11, відхилена. Народний депутат Петренко. Не наполягає.</p>
<p>Народний депутат, 12 поправка, Самойленко. Наполягає? Ні.</p>
<p>Інші поправки враховані. Прошу підготуватися до голосування, шановні народні депутати. Прошу сісти на свої місця і підготуватися до голосування.</p>
<p>Ставлю на голосування проект Закону (3295-1) про внесення змін до Бюджетного кодексу України (щодо коштів від використання (реалізації) державної частини виробленої продукції відповідно до угод про розподіл продукції), для прийняття в другому читанні і в цілому. Прошу народних депутатів голосувати.</p>
<p>&nbsp;</p>
<p>13:21:38</p>
<p>За-326</p>
<p>За – 326, проти – 1, утрималось – 0, не голосувало – 76. Рішення прийнято.</p>
<p>По фракціях. Партія регіонів – 170, "Батьківщина" – 52, "УДАР Віталія Кличка" – 20, "Свобода" – 33, Компартія – 30, позафракційні – 21.</p>
<p>Розглядається питання: проект Закону (2916-д) про внесення змін до статті 9 Закону України&nbsp;"Про державну підтримку сільського господарства України" (щодо удосконалення діяльності Аграрного фонду). Як будемо розглядати? Прошу, скорочену процедуру. Прошу голосувати.</p>
<p>&nbsp;</p>
<p>13:22:52</p>
<p>За-175</p>
<p>Проти – 65, утрималося – 15, не голосувало – 148. Рішення прийнято. По фракціях.</p>
<p>Це у нас повторне перше читання. Прошу, доповідайте.</p>
<p>&nbsp;</p>
<p>13:23:10</p>
<p>КАЛЕТНІК Г.М.</p>
<p>Шановний Володимире Васильовичу, шановні колеги народні депутати, дякуючи тому, що Верховна Рада відправила на повторне перше читання для доопрацювання закон про внесення змін по Аграрному фонду в комітет, комітет в повному складі доопрацьовував цей законопроект і, звичайно, в законопроекті ми дуже багато чого поміняли.</p>
<p>По-перше, ми викреслили ті позиції, які були досить резонансними. Ми у 9.2.1 членами комітету внесли таку редакцію, яка говорить про те, що ми поміняли "календарний" на "поточний маркетинговий період". Суттєво народні депутати доповнили 9.3.2, у якому ми прописали, що виділення Аграрному фонду для стабілізації і здійснення фінансових інтервенцій для стабілізації цін, вони надаються з поверненням в кінці наступного маркетингового року, періоду, чого не було раніше і начебто це мав бути подарунок.</p>
<p>А також ми внесли реформований Аграрний фонд "Перехідними положеннями", в законопроекті ми внесли його в перелік об'єктів права державної власності, що не підлягають приватизації.</p>
<p>Ось такі основні моменти і дають&nbsp;підстави мені сьогодні звернутися до народних депутатів, до всіх фракцій підтримати даний законопроект, прийняти його за основу, з тим щоб ми могли в період з першого до другого читання врахувати ті пропозиції, які надійдуть від суб'єктів законодавчої ініціативи.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Прошу записатися на виступи від фракцій.</p>
<p>Прошу, об'єднання "Свобода", народний депутат Марцінків.</p>
<p>&nbsp;</p>
<p>13:25:28</p>
<p>МАРЦІНКІВ Р.Р.</p>
<p>Прошу передати слово Ігорю Сабію.</p>
<p>&nbsp;</p>
<p>ГОЛОВУЮЧИЙ. Прошу, Ігорю Сабію передати.</p>
<p>&nbsp;</p>
<p>13:25:34</p>
<p>САБІЙ І.М.</p>
<p>Ігор Сабій, Всеукраїнське об'єднання "Свобода", 189 виборчий округ, Хмельниччина.</p>
<p>Всеукраїнське об'єднання "Свобода" і в цей раз не буде голосувати за цей законопроект, так як все одно змінюється суть самого Аграрного фонду. Не може Аграрний фонд виконувати функції регулятора ринку цін, якщо він буде мати можливість отримувати прибуток. Це самою логікою виключається. Тому що Аграрний фонд, навпаки, виходить на ринок тоді, коли найнижчі ціни, і мусить купляти за завищеними цінами і відповідно продавати за нижчими цінами. для того щоби стабілізувати ціни.</p>
<p>Нам говорять про те, що внесено в перелік тих об'єктів, які не можуть бути приватизовані. Але за 22 роки незалежності ми знаємо десятки і десятки прикладів підприємств, які були занесені до цього списку, але так чи інакше вони все одно були приватизовані.</p>
<p>Також виникає питання, звідки візьмуться гроші для того, щоб наповнювати той фонд. Бо випуск нових облігацій і нові запозичення тільки створюють ще більші проблеми для державного бюджету України.</p>
<p>Всеукраїнське об'єднання "Свобода" проти того, щоб Аграрний фонд ставав публічним акціонерним товариством та отримував прибуток. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "Батьківщина", народний депутат Вознюк. Прошу.</p>
<p>&nbsp;</p>
<p>13:26:54</p>
<p>ВОЗНЮК Ю.В.</p>
<p>Прошу передати слово Кириленку Івану Григоровичу.</p>
<p>&nbsp;</p>
<p>ГОЛОВУЮЧИЙ. Іван Кириленко, прошу вас.</p>
<p>&nbsp;</p>
<p>13:27:00</p>
<p>КИРИЛЕНКО І.Г.</p>
<p>Фракція "Батьківщина", Кириленко, Дніпропетровщина.</p>
<p>Шановні друзі, влучний вислів: благими намірами дорога, відомо куди, устлана. Колеги,&nbsp;коли&nbsp; приймався закон і створювався Аграрний&nbsp; фонд, був врахований прекрасний досвід&nbsp;&nbsp; країн Європейського Союзу і&nbsp; Сполучених&nbsp; Штатів Америки.&nbsp;&nbsp; Сільськогосподарське виробництво завжди пов'язане з природою, з тим, що воно працює&nbsp;&nbsp; на відкритому небі. Тому як&nbsp;&nbsp; урожаї, так і неурожаї, інколи чергуються так, що ціни або обвалюють, або ціни шалено&nbsp; галопують.</p>
<p>Аграрний фонд повинен був виконати функцію стабілізатора:&nbsp; урожайний рік&nbsp; - Аграрний фонд знімає&nbsp; надлишок за вигідною для&nbsp; селян ціною, щоб не було обвалу цін;&nbsp;&nbsp; неврожайний рік – Аграрний фонд&nbsp; інтервенцію на ринок зерна і інших продуктів, для того щоб не було цінового&nbsp; сплеску, не постраждали люди.&nbsp; Проста, нормальна,&nbsp; зрозуміла схема, яка апробована в усіх країнах світу і працює.</p>
<p>При уряді Тимошенко в Аграрний&nbsp;&nbsp; фонд&nbsp; було вперше дано 6 мільярдів гривень – цілком достатньо, щоб держава була&nbsp; унікально вигідним гравцем&nbsp; для&nbsp; суспільства&nbsp; і для&nbsp; селян. Питання: де 6 мільярдів?! Нуль! Де зерно? Нуль!&nbsp;</p>
<p>Зараз&nbsp; під "различніми предлогами" давайте щось зробимо так, щоб там щось було покращено,&nbsp; щоб&nbsp; пішло у, як кажуть, "боковую ветвь"&nbsp; те, що було заложено&nbsp; на самому початку. Друзі, не можемо ми цього підтримувати! Поверніть 6 мільярдів, і Аграрний фонд повинен працювати&nbsp; як стабілізатор на аграрному, і продовольчому, і фінансовому ринку. Все інше, вибачайте,&nbsp; трошки від лукавого. Ми не підтримуємо цей закон.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Сергій Каплін,&nbsp; фракція&nbsp; "УДАР".</p>
<p>Віктор Пинзеник. Прошу.&nbsp;&nbsp;</p>
<p>&nbsp;</p>
<p>13:29:11</p>
<p>ПИНЗЕНИК В.М.</p>
<p>Шановні народні депутати, сьогодні Аграрний фонд&nbsp;&nbsp;&nbsp; є інститутом центральної виконавчої влади, метою якого є вплив&nbsp;&nbsp; на ціни на ринку. Коли ціни падають,&nbsp; наприклад зерна,&nbsp; фонд купує зерно. Коли ціни&nbsp;&nbsp; ростуть - він продає. Він може продавати дешевше, ніж купив. Для мети, з якою створений Аграрний фонд, продавати&nbsp;&nbsp; нижче ніж купив,&nbsp; є нормально, тобто отримувати збитки.</p>
<p>Цим законом ви перетворюєте Аграрний фонд у комерційну структуру. Метою комерційної структури є отримання&nbsp; прибутку. &nbsp;Це несумісні речі. Не можна ставити метою отримання прибутку і говорити можливість впливати на ціни, де можуть бути збитки, бо, для регулювання цін можна йти на збитки. Але це тільки одна частина проблеми. Друга частина проблеми полягає в тому, що за цією, вже комерційною, структурою ви залишаєте виконання публічних або державних функцій. Це нонсенс, коли комерційна структура починає виконувати функції держави. Це все одно, що комерційній структурі дати право самій встановлювати податки або Податкова інспекція буде залежати, її діяльність, від того, скільки вона збере податків. Якщо йти цією дорогою, якою пропонують автори, то до другого читання в цей закон треба внести одну правку. Перетворити Центральний орган виконавчої влади - Кабінет Міністрів України в акціонерне товариство "Кабінет Міністрів України".</p>
<p>Я дуже сподіваюсь, що в цьому залі збереглися ще залишки здорового глузду, які не дозволять проголосувати за цей закон.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції Партії регіонів народний депутат Калетнік. Прошу. Вже включили. Прошу.</p>
<p>&nbsp;</p>
<p>13:31:00</p>
<p>КАЛЕТНІК Г.М.</p>
<p>Дякую.</p>
<p>Я дуже вдячний Віктору Михайловичу Пинзенику, бо він виконав роль пояснити Івану Григоровичу де 6 мільярдів і яким чином вони мали, і де дітися. Тому що дійсно аграрний фонд, який виконував функції стабілізації цін на хліб, він якраз і витратив певну частину коштів тоді, коли ми мали проблеми, особливо у 2007-2008 роках з різким ростом цін.</p>
<p>Що стосується інших позицій? То вони теж правильні. І я думаю, що комітет врахує всі ці пропозиції між першим і другим читанням, де дійсно ми зможемо розглянути всі пропозиції суб'єктів законодавчої ініціативи. І саме за другим читанням ми можемо поставити крапку, або цей законопроект прийняти, або його не прийняти.</p>
<p>Зараз я просив би ще раз зал вдумливо віднестися і допомогти сьогодні вирішити цю проблему, проголосувати за основу. Дякую.</p>
<p>&nbsp;</p>
<p>ГОЛОВУЮЧИЙ. Бажаючі виступили. Прошу підготуватися до голосування. Я думаю, приклад треба брати більшості. Дивіться, опозиція - всі сидять, всі працюють. Вечерко, я прошу зайняти місце. Сідайте, беріть приклад. Не кричіть, давайте голосувати будемо.</p>
<p>Ставлю на голосування проект Закону номер 2916-д: про внесення змін до статті 9 Закону України "Про державну підтримку сільського господарства України" (щодо удосконалення діяльності Аграрного фонду) для прийняття за основу. Прошу голосувати.</p>
<p>&nbsp;</p>
<p>13:33:20</p>
<p>За-220</p>
<p>Проти – 96, утрималося – 2, не голосувало – 86. Рішення не прийнято. По фракціях: Партія регіонів – 167, "Батьківщина" – 7, "УДАР Віталія Кличка" – 0, "Свобода" – 0, Компартія України – 29, позафракційні – 17.</p>
<p>Є пропозиція: ще один раз дати можливість комітету підготувати до повторного першого читання.</p>
<p><i>&nbsp;(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати! Депутати піднімали питання, що ми сьогодні розглядали це питання у повторному першому читанні. Згідно&nbsp; статті 102 частина 3, прочитайте: "Рішення про проведення повторних перших-других читань законопроектів Верховна Рада може приймати не більше двох разів".</p>
<p>Є пропозиція - направити у комітет ще раз на повторне друге читання. Голосувати не хочете? Не голосуйте. <i>(Шум у залі)</i> Да, на повторне… Дякую, я ще не ставив на голосування, я оговорився.</p>
<p>Тому… Я прошу уваги! Я ставлю на голосування&nbsp; відправити проект Закону 2916д у комітет для підготовки на перше… на друге… я запутався! На повторне перше читання. Зрозуміли? Я прошу народних депутатів голосувати. На повторне перше читання. Прошу голосувати.&nbsp;</p>
<p>&nbsp;</p>
<p>13:36:40</p>
<p>За-224</p>
<p>Проти – 94, утрималося – 1, не голосувало 83. Рішення не прийнято.</p>
<p>По фракціях: Партія Регіонів – 176, "Батьківщина" – 0,&nbsp; "УДАР Віталія Кличка" – 0, "Свобода" – 0, Компартія України – 29, позафракційні – 19. Закон відхилено. <i>(Оплески)</i> Бачите, як? Голосуванням все можна робити.</p>
<p>Розглядається проект Закону, у нас був, про державний банк розвитку України. Але комітет не розглядав, ми його не будемо розглядати. <i>(Шум у залі)</i> Не будемо розглядати без засідання комітету, ще раз кажу. Зрозумів?&nbsp;Зрозумів.</p>
<p>Розглядається проект Закону (номер 3061) про внесення змін до Закону України "Про Державний земельний кадастр" щодо скасування плати за внесення відомостей до Державного земельного кадастру та змін до них.</p>
<p>Як розглядаємо? Прошу. Хто підтримує скорочену процедуру в першому читанні, прошу голосувати.</p>
<p>&nbsp;</p>
<p>13:38:15</p>
<p>За-168,</p>
<p>Проти – 65, утрималось – 11, не голосували – 154.&nbsp;Рішення прийнято.&nbsp; По фракціях.</p>
<p>Доповідає Григорій Миколайович Калетнік,&nbsp; голова комітету.</p>
<p>&nbsp;</p>
<p>13:38:29</p>
<p>КАЛЕТНІК Г.М.</p>
<p>Шановний Володимире Васильовичу! Шановні колеги народні депутати! Що стосується підготовленого законопроекту, то суть його для всіх зрозуміла і проста. Вона полягає в тому, щоб скасувати плату за державну реєстрацію земельних ділянок, внесення відомостей про земельну ділянку до поземельної книги, а також внесення до Державного земельного кадастру відомостей про обмеження у використанні земель, про суборенду, сервітут, які поширюються на частину земельної ділянки та внесення змін до таких відомостей.</p>
<p>При цьому хочу зазначити, що це&nbsp; значні видатки для наших простих, рядових людей. Так, наприклад, розмір плати за державну реєстрацію земельної ділянки складає 65 гривень, державна реєстрація обмежень у використанні земель – 161 гривня, внесення до Державного земельного кадастру про земельну ділянку – 60 гривень. І це не враховуючи&nbsp; вартість виготовлення відповідної документації із землеустрою. Таким чином, фактично виходить, що селянин за власні кошти формує базу Державного земельного кадастру. А ще й платить за те, щоб внести такі дані до самого кадастру!</p>
<p>Законопроектом пропонується внести до статей 24, 26, 29, 40 та 41 про Державний земельний кадастр відповідні зміни та скасувати таку плату за внесення зазначених відомостей до Державного земельного кадастру. Така ж позиція і Президента України, який згідно з пунктом 82.3 Національного плану дій на 2013 рік доручив міністерствам та іншим центральним органам виконавчої влади забезпечити скасування плати за внесення відомостей до державних реєстрів.</p>
<p>Комітет на своєму засіданні 17 вересня розглянув даний законопроект і прийняв його за основу, а також рекомендує Верховній Раді теж підтримати даний законопроект за основу. Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Сідайте.</p>
<p>Прошу народних депутатів записатися від фракцій. Прошу.</p>
<p>Прошу, об'єднання "Свобода", народний депутат Сиротюк.</p>
<p>&nbsp;</p>
<p>13:40:46</p>
<p>СИРОТЮК О.М.</p>
<p>Прошу передати слово Ігорю Сабію.</p>
<p>&nbsp;</p>
<p>ГОЛОВУЮЧИЙ. Прошу, Ігор Сабій.</p>
<p>&nbsp;</p>
<p>13:40:51</p>
<p>САБІЙ І.М.</p>
<p>Ігор Сабій, Всеукраїнське об'єднання "Свобода", 189 виборчий округ, Хмельниччина. Всеукраїнське об'єднання "Свобода" буде підтримувати цей законопроект, так як він дасть можливість скоротити і так непосильні побори з селян. Зараз настільки дуже сильно, серйозно і так ускладнена процедура реєстрації земельних всіх відносин. Однозначно цей закон буде сприяти тому, щоб люди отримали менше з них здирництво і краще забезпечення своїх прав. Дякуємо за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція Партії регіонів, народний депутат Фельдман.</p>
<p>Фракція Компартії України, народний депутат Шугало.</p>
<p>&nbsp;</p>
<p>13:41:43</p>
<p>ШУГАЛО Р.В.</p>
<p>Прошу передати слово Віктору Губару.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>13:41:50</p>
<p>ГУБАР В.І.</p>
<p>Дякую. Віктор Губар, Комуністична партія України. Даний законопроект був розглянутий на засіданні нашої фракції. І хочу зазначити, що фракція Комуністичної партії України підтримає дану ініціативу. Але я хочу підкреслити те, що тільки ми проголосуємо "за" в першому читанні.&nbsp;Є деякі проблеми, які повинні бути до другого читання підготовлені, і ці питання повинні бути зняті.</p>
<p>На нашу думку, ці пропозиції, які вносяться до даного законопроекту, є слушними. І саме тому Компартія буде голосувати "за". Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Фракція "УДАР Віталія Кличка", Павло Розенко.</p>
<p>&nbsp;</p>
<p>13:42:38</p>
<p>РОЗЕНКО П.В.</p>
<p>Прошу передати слово Павлові Різаненку.</p>
<p>&nbsp;</p>
<p>ГОЛОВУЮЧИЙ. Прошу, народний депутат Різаненко. Я прошу.</p>
<p>&nbsp;</p>
<p>13:42:44</p>
<p>РІЗАНЕНКО П.О.</p>
<p>Народний депутат Різаненко, фракція "УДАР", 97 виборчий округ. Як ви знаєте, з нового року цього в нас змінилось законодавство щодо обліку і ведення майнових прав і облік землі тепер проводиться Держреєстром, права власності заносяться до Держреєстру. Коли приймали цей закон, то не врахували, що прийдеться всім людям, які вже отримали право власності на землю, мали відповідні акти і документи, переносити ці дані в нову базу. І законом не було врегульовано, щоб це робилося безкоштовно.</p>
<p>Великим позитивним моментом даного законопроекту якраз буде те, що держава буде робити внесення до цієї бази даних старих відомостей про право власності на землю безкоштовно. Але продовжить надавати платні послуги щодо надання витягів.</p>
<p>Ми підтримуємо даний законопроект, який полегшить людям життя і зменшить їх витрати на облік землі. Дякую.</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Журавський.</p>
<p>&nbsp;</p>
<p>13:43:50</p>
<p>ЖУРАВСЬКИЙ В.С.</p>
<p>Шановні колеги, я хотів би сказати, що цей законопроект, його прийняття вигідне абсолютно для всіх громадян України, 46 мільйонів громадян України.</p>
<p>Прийняття проекту сприятиме спрощенню процедури державної реєстрації земельної ділянки. Реалізація даного проекту закону дозволить виконати пункт 82 Національного плану дій на 2013 рік щодо впровадження програми економічних реформ 2010-2014 року, затвердженого Указом Президента України від 12 березня 2013 року №128 щодо скасування плати за внесення відомостей до державних реєстрів, інших інформаційних баз, що&nbsp;використовуються для надання адміністративних послуг. Ну, і представник комітету виступав, колега від нашої фракції теж підкреслив, що комітет "за". Тому ми закликаємо всіх депутатів проголосувати за цей важливий законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракція "Батьківщина", народний депутат Катеринчук.</p>
<p>&nbsp;</p>
<p>13:45:04</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", Європейська партія України. Шановні народні депутати,&nbsp; от що зараз відбувається? Ми попереджали. наша фракція попереджала, не можна приймати такий порядок, тому що це збільшить витрати на, скажімо, реєстрацію своїх майнових прав. При прийнятті цього порядку ми виступали, вся опозиція виступала проти категорично цього питання. Були поправки. Ні, проігнорували. Зараз всі герої, скасовуємо, згадали про людей.</p>
<p>Безумовно, що фракція "Батьківщина" буде підтримувати цей законопроект. Але хотілося б, щоб все ж таки кількість законопроектів зменшилася на якість законопроектів, і обдумані речі, які впливають напряму на рівень добробуту наших громадян.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Обговорення завершено. Прошу підготуватися до голосування. Олександр Сергійович, хай там розходяться, що там за наради проводять фракції?</p>
<p>Ставлю на голосування проект Закону (номер 3061) про внесення змін до Закону України "Про Державний земельний кадастр" щодо скасування плати за внесення відомостей до Державного земельного кадастру та змін до них для прийняття за основу. Прошу голосувати.</p>
<p>&nbsp;</p>
<p>13:46:44</p>
<p>За-331</p>
<p>Проти – 0, утрималось – 0, не голосувало – 68. Рішення прийнято. По фракціях.</p>
<p>Розглядається Проект Закону (номер 3067) про внесення змін до деяких законодавчих актів України щодо посилення контролю за безпекою автомобільних перевезень вантажів і відповідальності за порушення правил дорожнього руху. Як розглядаємо?</p>
<p>Бажаєте скорочену процедуру? Голосуйте. Я чую! Голосуйте!</p>
<p>&nbsp;</p>
<p>13:47:32</p>
<p>За-172</p>
<p>Проти – 67, утрималося – 10, не голосувало - 146.</p>
<p>Рішення прийнято.</p>
<p>Запрошую для доповіді першого заступника голови Державного агентства автомобільних доріг Михайла Петровича Зварича. У вас дві хвилини. Доповідаєте.</p>
<p>&nbsp;</p>
<p>ЗВАРИЧ М.П. Шановний Володимир Васильовичу, шановні народні депутати, 90 відсотків українських доріг потребують капітального ремонту і, не в останню чергу, через їх передчасні руйнування перевантаженими автомобілями. Законами України не врегульовано застосування автоматичного зважування без участі людини, що створює передумови для корупції. Мета закону збереження доріг за рахунок посилення відповідальності за перевантаження транспортних засобів, проведення процедури зваження до європейської практики. Запропонований закон передбачає посилення відповідальності, в першу чергу, перед громадянами суб'єктів підприємницької діяльності, за такі порушення.</p>
<p>Законом також врегульовано окрему відповідальність перевізників великовантажних, великогабаритних або небезпечних вантажів. Розмір штрафу ставить для водіїв 40 мінімальних доходів, це 680 гривень, громадян суб'єктів підприємницької діяльності сто неоподаткованих мінімумів або 1 тисяча 500 гривень, при повторному впродовж року порушенні в два і більше.</p>
<p>Також узаконено здійснення контролю вагових та габаритних параметрів транспортних засобів з автоматичною фіксацією результатів спеціальними технічними засобами без зупинки автомобіля.</p>
<p>Отже, запропоновані проектом зміни спрямують вдосконалення&nbsp;правових механізмів регулювання відносин у сфері перевезення&nbsp; великовантажних, великогабаритних та небезпечних вантажів. А головне – це реальний крок для вжиття термінів, заходів збереження існуючої мережі доріг. Прошу підтримати наш законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте.</p>
<p>Прошу народних депутатів записатися на виступи від фракцій.</p>
<p>Прошу, Партія регіонів, народний депутат Григорій Калетнік.</p>
<p>&nbsp;</p>
<p>13:50:30</p>
<p>КАЛЕТНІК Г.М.</p>
<p>Шановні колеги! Дуже важливий законопроект проініційований, але є якраз і певні питання до самої служби автомобільних доріг. Я би хотів звернутися тут до першого заступника, до доповідача, і сказати вам, що взагалі-то, якщо буде підтриманий цей законопроект, вам першим треба навести порядок із своєю технікою. Всі дороги, які ви будуєте, ви вивозите матеріали будівельні не у відповідності до тих маршрутних листів, які у вас записані.</p>
<p>На моєму, наприклад, окрузі, дороги у Віленецькому районі через села, коли будувалась дорога "Одеса-Київ", всі ці ваші великовантажні машини добили ці дороги, і, дійсно, вони не дотримувалися, і йдуть дуже і дуже перегруженими. Тому я думаю, що насамперед, якщо ви наведете порядок і покажете приклад, ми теж підтримаємо, для того щоб у відповідності до тих знаків дорожніх, які виставлені, і куди який транспорт, якою грузопідйомності повинен йти, він повинен саме цими дорогами і маршрутами проходити.</p>
<p>Інша справа, у мене є ще до вас є ще і запитання. Підтримуючи в цілому цей законопроект, хто&nbsp; буде здійснювати контроль за дотриманням цих маршрутів? Це буде покладене на ДАІ? Чи це буде введена якась у вашому підрозділі нова служба? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина",&nbsp; Олександра Кужель, прошу.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>13:52:10</p>
<p>КУЖЕЛЬ О.В.</p>
<p>Шановний пане заступнику, не відволікайтесь, питання до вас. Скажіть, будь ласка, як можна бути заступником голови агенції… пане Володимире, скажіть, будь ласка, щоб він чув, а не розмовляв!. Володимир Васильович, скажіть, що він повинен чути, а не розмовляти. Я не можу задати йому питання.</p>
<p>&nbsp;</p>
<p>ГОЛОВУЮЧИЙ.&nbsp; Я прошу Васильєва, прошу вас відсісти, питання задають Зваричу, хай послухає.</p>
<p>&nbsp;</p>
<p>КУЖЕЛЬ О.В. Дивіться сюди! Скажіть, будь ласка, як можна бути заступником в агенції автомобільних доріг, яких в Україні&nbsp; не існує? Не автомобілі їх розбивають. Скажіть, чи можете ви внести законопроект, у якому забороняється брати "відкати" 60 відсотків при будівництві українських доріг, і взяти, я у Китаї, кожного керівника вашої агенції вішати на дорозі, коли крадуться ці гроші. Отакий законопроект!</p>
<p>Наша фракція не буде вам давати підтримку, бо скоро по тим дорогам машинам нема чого возити буде, у такому стані економіка.</p>
<p>&nbsp;</p>
<p>ГОЛОВУЮЧИЙ.&nbsp; Об'єднання "Свобода". Я дам можливість відповісти на питання, які є там. Об'єднання "Свобода", народний депутат Леонов.</p>
<p>&nbsp;</p>
<p>13:53:35</p>
<p>ЛЕОНОВ Е.В.</p>
<p>Прошу передати слово Андрію Міщенку.</p>
<p>&nbsp;</p>
<p>ГОЛОВУЮЧИЙ.&nbsp; Прошу, народний депутат Міщенко.</p>
<p>&nbsp;</p>
<p>13:53:40</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода", Дніпропетровщина. Ну, щомісяця доведені&nbsp; до відчаю люди перекривають шляхи державного та місцевого значення з вимогою надати&nbsp; належного стану українським дорогам. Крім традиційного розкрадання чиновниками державних коштів на ремонт доріг, значної шкоди дорожньому покриттю завдають безконтрольні перевезення великовагових та великогабаритних вантажів, особливо у літній період.</p>
<p>Ухвалення законопроекту, можливо, покращить контроль за дотриманням стандартів і нормативів щодо габаритів і ваги вантажів. Як наслідок, це зменшить руйнування дорожнього покриття, покращить рівень безпеки на автомобільних дорогах.</p>
<p>Однак, запропонований законопроект потребуу суттєвого доопрацювання. Так не передбачається відповідальності посадових осіб, відповідальних за технічний стан експлуатації транспортних засобів, фахівців з безпеки перевезення небезпечних вантажів. Відповідальність повинен також нести посадовець, котрий дав команду або свідомо дозволив перевантажити автомобіль, а не лише один водій чи особа – фізичний підприємець.</p>
<p>Законопроектом визначено механізм контролю вагових та габаритних параметрів транспортних засобів. Для цього пропонується здійснювати зважування, вимірювання без зупинки автомобіля. Такі спеціальні пристрої обов'язково повинні бути сертифіковані та встановлюватися виключно за бюджетні кошти. Позиція закупівлі та встановлення необхідного обладнання за рахунок позабюджетних коштів є неприйнятною та корупційною.</p>
<p>Фракція "Свободи" вважає, що законопроект слід доопрацювати до другого читання, а в першому читанні можливо буде підтримувати його ухвалення. Слава Україні!</p>
<p>&nbsp;</p>
<p>ГОЛОВУЮЧИЙ. Фракція "УДАР Віталя Кличка", Віктор Чумак. Прошу.</p>
<p>&nbsp;</p>
<p>13:55:39</p>
<p>ЧУМАК В.В.</p>
<p>Дякую. Шановний Володимир Васильович, шановні народні депутати! Цей проект (3067) вчора був озвучений на Погоджувальній раді як такий, що має достатньо серйозні корупційні дірки. Тому ми не будемо підтримувати цей проект. А саме, я хотів би сказати, що даний законопроект розроблений нібито для гарної мети: для посилення безпеки вантажних перевезень. Частина норм даного законопроекту, дійсно, має подібне спрямування. Однак для такого невеликого проекту, а це всього-на-всього три сторінки, в ньому, на жаль, дуже багато недопрацювань.</p>
<p>Ми провели антикорупційну експертизу даного проекту, яка показала, що ці недопрацювання&nbsp; створюють прогалини в правовому регулюванні, що потенційно може привести до корупційних правопорушень. А саме про що йдеться? В існуючій редакції статті 132 з позначкою 1 Кодексу про адміністративні правопорушення за порушення правил дорожнього перевезення небезпечних вантажів та правил проїзду великогабаритних і великовагових транспортних засобів суб'єктами відповідальності є і водії, і посадові особи&nbsp; або відповідальні особи юридичних осіб, або фізособи-підприємці. Натомість у пропонованій цим проектом редакції статей 132 з позначкою 1 та 132 з позначкою 2, які обговорюють ті ж самі правопорушення, посадові особи підприємств чомусь виведені з кола суб'єктів відповідальності. Тепер штрафи пропонується брати лише з водіїв та фізичних осіб – підприємців.</p>
<p>Це означає, з одного боку, настання безвідповідальності для підприємств і юридичних осіб. Тобто жодного посилення контролю за порушення правил перевезення не відбувається.</p>
<p>З іншого боку, якщо один водій зареєстрований фізичною особою-підприємцем, а інший не є фізособою-підприємцем, то вони, за цим проектом, нестимуть різну&nbsp; відповідальність за абсолютно&nbsp; однакові правопорушення. За однакових обставин. Тобто штраф буде відрізнятися більше, ніж в два рази. 40 неоподаткованих мінімумів проти сита, про які говорив доповідач.</p>
<p>В результаті, якщо проект буде прийнятий&nbsp; у такому вигляді…</p>
<p>&nbsp;</p>
<p>ГОЛОВУЮЧИЙ. завершуйте.</p>
<p>&nbsp;</p>
<p>ЧУМАК В.В. … він не просто досягне поставленої мети, а призведе до прямо протилежного. Він створить заплутану ситуацію про притягнення до відповідальності за порушення режиму перевезень і фактично стимулюватиме безкарність підприємств і корупцію для осіб, які приймають рішення щодо притягнення до правопорушень.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Гордієнко, фракція Компартії України. Хвилина у вас.</p>
<p>&nbsp;</p>
<p>13:58:14</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина.</p>
<p>Фракція Комуністичної партії України уважно розглянула даний законопроект, і вона вважає, що необхідно підтримувати саме в першому читанні. Але лише в першому.</p>
<p>Дійсно, сьогодні те, що робиться із дорогами, із великоваговими автомобілями необхідно його унормовувати, у тому числі і шляхом запровадження відповідальності.</p>
<p>Давайте подивимося. Ми вже повністю розбили дороги центральні, ми сьогодні… шукають ці великовагові перевезення вже сільські і інші&nbsp; місцеві дороги,&nbsp; якими можна обминути ті загрозливі участки і від цього розбиваються повністю ці дороги. Давайте ми подивимося, коли суб'єкти господарювання запускають перевезення своїх маршрутів на переробні підприємства через наші міста і села, від цього руйнуються хати, бо поруч із дорогою саме вони знаходяться. Тому є пропозиція підтримати у&nbsp; першому читанні і допрацювати до другого…</p>
<p>&nbsp;</p>
<p>ГОЛОВУЮЧИЙ. Продовжую роботу, щоб ми розглянули, там декілька хвилин. Всі висловилися? Прошу підготуватися до голосування.</p>
<p>Прошу підготуватися до голосування Підготувалися?</p>
<p>Ставлю на голосування проект Закону (номер 3067) про внесення змін до деяких законодавчих актів України щодо посилення контролю за безпеку автомобільних перевезень&nbsp; вантажів і відповідальності за порушення правил дорожнього руху для прийняття за основу. Прошу народних депутатів голосувати.</p>
<p>&nbsp;</p>
<p>14:00:29</p>
<p>За-245</p>
<p>Проти – 9, утрималося – 9, не голосувало – 91. Рішення прийнято. По фракціях.</p>
<p>Ранкове засідання оголошую закритим. О 16 годині продовжимо нашу роботу.</p>
<p>&nbsp;</p>
<p>&nbsp;</p>

