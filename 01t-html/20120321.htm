Стенограма пленарного засідання
21 березня 2012
<div>
<p>ЗАСІДАННЯ ДВАДЦЯТЕ&nbsp;&nbsp;&nbsp;</p>
<p>Сесійна зала Верховної Ради України</p>
<p>21 березня&nbsp; 2012 року, 10 година</p>
<p>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради України! Прошу, шановні народні депутати, підготуватися до реєстрації. Увімкніть систему "Рада".</p>
<p>10:00:54</p>
<p>Зареєструвалося в сесійній залі 417 народних депутатів. Ранкове засідання Верховної Ради України оголошую відкритим.</p>
<p>Шановні народні депутати, сьогодні день народження Жебрівського Павла Івановича, в нього ювілей. Прошу привітати нашого колегу. А також Колесніченка Вадима Васильовича, який також народився в цей день.</p>
<p>Будь ласка, Юрій Ключковський. Мікрофон, будь ласка.</p>
<p>&nbsp;</p>
<p>10:01:31</p>
<p>КЛЮЧКОВСЬКИЙ Ю.Б.</p>
<p>Дякую. Шановні колеги, українське суспільство понесло важку втрату, померла, пішла з життя відома українська громадська діячка, активний учасник "Руху" шістдесятників, відома українська поетеса, багаторічна голова "Союзу українок", дружина одного з творців незалежності України народного депутата України першого-третього скликання, Героя України В'ячеслава Чорновола.</p>
<p>Я хотів би попросити, Володимире Михайловичу, щоб ми вшанували її пам'ять хвилиною мовчання. Атена Пашко, так, перепрошую.</p>
<p>&nbsp;</p>
<p>ГОЛОВУЮЧИЙ. Шановні колеги, прошу вшанувати світлу пам'ять Атени Пашко хвилиною мовчання.</p>
<p><i>(Хвилина мовчання)</i></p>
<p>&nbsp;Прошу сідати.</p>
<p>Шановні народні депутати, надаю вам інформацію про результати роботи Верховної Ради України на пленарних засіданнях 20 березня 2012 року. Розглянуто 26 питань порядку денного. За результатами їх розгляду прийнято&nbsp; 2 закони та 4 постанови, 11 законопроектів прийнято за основу, один законопроект повернуто до комітету на доопрацювання з наступним поданням на повторне друге читання, 6 законопроектів та один проект постанови відхилено.</p>
<p>Шановні народні депутати! Відповідно до статті 25 Регламенту в&nbsp; середу відводиться 30 хвилин для виступів народних депутатів. Прошу,&nbsp; шановні народні депутати, записатися на виступ.</p>
<p>Будь ласка, прізвища народних депутатів виведіть на табло, що записалися на виступи.</p>
<p>Народний депутат Рябека, фракція "БЮТ – "Батьківщина". Іван Кириленко, будь ласка. Наступним буде виступати Володимир Каплієнко.</p>
<p>&nbsp;</p>
<p>10:04:00</p>
<p>КИРИЛЕНКО І.Г.</p>
<p>Шановні співвітчизники! Вчора Верховна Рада мінімальною більшістю схвалила заяву-звернення до Європейського Союзу, зміст якої по суті зводиться до єдиного:&nbsp; приймайте нас до себе і "никаких гвоздей",&nbsp;&nbsp; ми&nbsp; давно готові.</p>
<p>Рішення, яке могло би бути доленосним для&nbsp; України, було прийнято поспіхом: без ґрунтовного обговорення, без розгляду профільним комітетом, без так необхідної тут процедури прийняття за основу, а&nbsp; потім з поправками і в цілому. В результаті&nbsp; типово&nbsp; український парадокс: документ, за&nbsp; який можна було б зібрати понад 400 голосів, опозиція, яка денно й ночно ратує за євроінтеграцію, змушена була не голосувати. Ми не могли підтримати цю підкилимну мораль, коли проголошується одне, а робиться протилежне. Для Брюсселю – одна&nbsp; політика, а для ЄврАзЕс і&nbsp; Митного союзу – діаметрально протилежна. Ми категорично засуджуємо лукавство, коли, як кажуть, "по четным" ми кидаємося в обійми старшого брата, а по "нечетным" любимо Європу.</p>
<p>Для нас&nbsp; абсолютно неприйнятні подвійні стандарти, коли вам майже рік прямою мовою говорять, двері для України&nbsp; в Європу, в європейську сім'ю відкриті, зона вільної торгівлі – будь ласка. це порятунок для нашої вразливої економіки, безвізовий режим – быть по сему. Єдина умова – приходите в нову велику сім’ю, сповідуйте її&nbsp; норми життя, поважайте вікові традиції Європи, верховенство права, свободу людини, повагу до її гідності – і ніякої політичної інквізиції. Тижня не проходить, щоб на стіл влади не лягало чергове конкретне рішення, чи то Європарламенту, чи Парламентської Асамблеї Ради Європи, чи Єврокомісії, чи авторитетні заяви провідних світових лідерів. А на минулому тижні з'явилася ухвала найвищої інстанції –&nbsp; Європейського суду з прав людини.</p>
<p>Вже майже рік наша правляча коаліція&nbsp; все це уважно слухає, інколи слухняно киває, але діє по своєму. І як правило, всупереч тому, що нам рекомендують. І ви наївно сподіваєтесь, що після вчорашньої заяви, де однозначно&nbsp; "гра в одні ворота", де і натяку немає про зустрічні&nbsp; зобов'язання Української влади. Про&nbsp; звільнення&nbsp; політичних в'язнів Юлії Тимошенко, Юрія&nbsp; Луценко і багатьох інших. Де ні слова про верховенство права, заборону політичних репресій і переслідувань, про реальну свободу слова, що після такої заяви&nbsp; Європа умиленно стане на коліна. Схаменіться і отямтеся, шановні!</p>
<p>Ми вимагаємо негайно повернутися до вчорашнього документу, переголосувати його,&nbsp; з урахуванням абсолютно зважених наших пропозицій підтримати це рішення всім складом Верховної Ради і лише потім направити&nbsp; у європейські структури. Підкреслимо ще раз, відлік шляху до омріяної Європи починається не з Києва, а з Харкова, а ключ&nbsp; до ще не прорубаного туди вікна лежить в Качанівській колонії. І це вже давно, не тільки наші&nbsp;&nbsp; забаганки, а тверда і непохитна воля всього цивілізованого світу і українського народу. Пора прислухатися, давно пора! Дякую. <i>&nbsp;</i></p>
<p>&nbsp;</p>
<p>ГОЛОВУЮЧИЙ.&nbsp; Володимир Каплієнко, група&nbsp; "Реформи заради майбутнього".&nbsp; Наступним буде виступати Олена Шустік, замість Андрія Шкіля.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>10:07:16</p>
<p>КАПЛІЄНКО В.В.</p>
<p>Шановні колеги, шановні громадяни! Депутатська група&nbsp; "Реформи заради майбутнього" закликає всіх звернути&nbsp;&nbsp; нас увагу на ситуацію, що склалася у сфері оподаткування.</p>
<p>Ще зовсім недавно, наприкінці 2010 року, уряд урочисто відрапортував главі держави та виборцям про успішне проведення&nbsp; податкової реформи. Проте, на початку березня&nbsp; у Світовому банку повідомили, що за кількістю різних податків Україна встановила абсолютний світовий рекорд, тому що український бізнес сплачує 135 податків різного рівня.</p>
<p>Для порівняння, друге місце в цьому рейтингу зайняла Румунія, де усього 113 податків, третє – Ямайка, 72 податки. В Росії підприємці на рік платять 11 податків, в Сполучених Штатах 10. А для порівняння, у Франції, Китаї – лише 7.</p>
<p>З цією оцінкою збігаються і висновки авторитетного британського часопису "Економіст". Вони вказують, що Україна потрапила в категорію найбільш репресивних з точки зору податкової риторики, економік світу, зайнявши у рейтингу економічної свободи 163 місце. Останнє 179 місце посідає Північна Корея.</p>
<p>Але викликає навіть ще й це, не це, бо 6 березня Голова Національної комісії з питань регулювання зв'язку та інформації Петро Яцюк заявив про намір обкласти податками користувачів програми "Скайп", призначеної для безкоштовного відеозв'язку та голосових зв'язків у мережі Інтернет, бо, за його словами, ця програма перетворилася в мільярдний актив і приносить великі гроші. І чому ми їх досі не обкладаємо податками?&nbsp; Проте, йому навіть не спало на думку, що існують авторські права на цю програму, ще й до&nbsp; того, що відповідно до умов її використання вільно поширюється в мережі Інтернет. А зазіхання на чужі авторські права є переслідування закону.</p>
<p>На цьому, на жаль, наша "податкова сверблячка" не закінчилася. Нещодавно наші колеги народні депутати, не буду називати прізвищ, внесли до парламенту законопроект, яким передбачається обкласти податком бездітних громадян в нашій державі від 15 до 17 відсотків. Необхідність цього податку, як випливає з пояснювальної записки, зумовлена тенденціями до зниження народжуваності.</p>
<p>Шановні колеги, давайте призупинимося, бо цей хаос приведе державу до руйнації. Нам треба зрозуміти, що головна думка полягає не в тому, що треба обкладати наших друзів, наших громадян податками, а треба зробити таке податкове законодавство, яке б залучало якомога більше робочих місць, якомога більше надавало можливостей щодо вільного порядкування своїх бізнес-проектів. Дякую за увагу.</p>
<p>&nbsp;</p>
<p>ГОЛОВУЮЧИЙ. Олена Шустік, фракція "БЮТ – "Батьківщина". Насту<a name=Temp></a>пним буде виступати Арсеній Яценюк замість Карпука.</p>
<p>&nbsp;</p>
<p>10:10:09</p>
<p>ШУСТІК О.Ю.</p>
<p>Олена Шустік, "БЮТ – "Батьківщина". Шановний Володимире Михайловичу, шановні колеги, шановні виборці, 15 березня цього року&nbsp; Європейський Суд з прав людини прийняв рішення&nbsp; про необхідність лікування Юлії Тимошенко у стаціонарному медичному&nbsp; закладі поза межами Качанівської колонії.&nbsp; У цей&nbsp; же день Європейський Суд&nbsp; в офіційному повідомленні&nbsp; зобов'язав Україну, її уряд&nbsp; виконати це рішення.</p>
<p>&nbsp;Відповідно до Закону про виконання&nbsp; рішень та&nbsp; застосування практики Європейського Суду з прав людини рішення Європейського Суду є обов'язковими для виконання України і мають бути виконані у 10-денний термін. Отже, для виконання цього рішення в української влади лишилось всього 4 дні.</p>
<p>Нагадаю, що за невиконання&nbsp; службовими особами рішення Європейського Суду, частина четверта статті&nbsp; 382 Кримінального кодексу України передбачає покарання&nbsp; у вигляді позбавлення волі від 3 до 8 років.</p>
<p>16 березня Державна пенітенціарна служба отримала запит від поважної європейської інституції щодо умов тримання і медичного забезпечення&nbsp; Юлії Тимошенко. За іронією долі саме 16 березня влада влаштувала у Качанівській колонії презентацію для ЗМІ "потеомкинськой деревни" із запозиченим по лікарням Харкова&nbsp;&nbsp; медичним обладнанням начебто для лікування Юлії Тимошенко в європейських умовах. Ганебна провокація, чергова фальсифікація і брехня нинішньої влади.</p>
<p>16 березня до Качанівської колонії&nbsp; прибули восьмеро&nbsp; народних депутатів від фракції "БЮТ – "Батьківщина" – це Сергій Шевчук, Євген Добряк, В'ячеслав Пєрєдєрій, Антоніна Болюра, Олена Бондаренко, Олена Шустік, Зоя Шишкіна та Володимир Філенко для здійснення парламентського контролю.&nbsp; Відповідно до статті 24&nbsp; Кримінально-виконавчого кодексу України народні депутати України мають право без спеціального дозволу&nbsp; відвідувати&nbsp; установи виконання покарань. Проте, протягом 2 годин&nbsp; народних депутатів не допускали на територію колонії. Начальник цієї установи ховався і не&nbsp; надавав жодних пояснень. Тільки завдяки зусиллям наших колег&nbsp; у парламенті і&nbsp; блокуванню трибуни Верховної Ради нас впустили на територію колонії. Отже, було свідомо і грубо порушено Закону України "Про статус народного депутата".</p>
<p>Аналогічна ситуація відбулася і 11 жовтня&nbsp; минулого року, коли за рішенням суду&nbsp; народних депутатів не допустили на оголошення вироку Юлії Тимошенко. &nbsp;Це дуже небезпечні прецеденти. Влада послідовно знищує парламентаризм і принижує статус народного депутата України. Проте&nbsp; ці дії влади свідчать тільки про одне: влада смертельно боїться свого єдиного і сильного конкурента – тендітну жінку, замкнену в кам`яному мішку Качанівки, Юлію Тимошенко, а значить така влада приречена на смерть.</p>
<p>Дякую за увагу.&nbsp;</p>
<p><i>(Шум у залі) </i></p>
<p>&nbsp;</p>
<p>ГОЛОВУЮЧИЙ.&nbsp; Арсеній Петрович Яценюк, фракція "Наша Україна – Народна самооборона". Будь ласка, ваш виступ. Наступним буде виступати Василь Чорній.&nbsp;</p>
<p>&nbsp;</p>
<p>10:13:35</p>
<p>ЯЦЕНЮК А.П.</p>
<p>Шановні члени парламенту! Вчора орган, який носить назву "Конституційний Суд України" остаточно&nbsp; узаконив корупцію в нашій країні. Виявляється, що за рішенням Конституційного Суду тепер сьогоднішня влада, яка так начебто на словах боролася з корупцією, позбавлена прямого обов`язку&nbsp; декларувати свої доходи і витрати.</p>
<p>Абсолютно зрозуміло, з чим це пов`язано. Це пов`язано з тим, що перед парламентською кампанією 2012 року ті, хто представляють Партію регіонів і владу, не хочуть декларувати мільярдні статки, які вони отримали за останні два роки перебування у цій владі. І не тільки за два останніх&nbsp; роки, а й за останній десяток років, адже фактично Партія регіонів майже 10 років керує країною.&nbsp; Все це вкладається в одну загальну концепцію – узаконення корупції і корупція як основи держави політики чинного Президента і чинної провладної партії.</p>
<p>Хочу звернутися до цифр. Нагадаю, що в стінах парламенту було прийнято рішення про сформування тимчасової слідчої комісії по компанії "Лівела". Це та компанія, яка безмитно й без сплати податків ввозила на територію України сотні тисяч&nbsp;&nbsp; тонн продуктів і не заплатила жодної копійки до Державного бюджету. 11 мільярдів гривень, корупційних&nbsp; 11 мільярдів сховано.</p>
<p>Ідем далі. Саме цей парламент і Партія регіонів прийняли рішення списати 24 мільярди гривень приватним енергетичним компаніям. Тих 24 мільярди, які могли бути направлені на вчителів і лікарів, які могли бути направлені на відновлення соціальної справедливості&nbsp; у країні, але це також пішло в приватні кишені.</p>
<p>Наступне, компанія НАК "Нафтогаз України" закуповує бурові вишки і додатково кладе в кишеню сьогоднішньої Партії регіонів ще 3 мільярди гривень і, на превеликий жаль, це не кінець. Державні закупівлі, десятки мільярдів гривень, які ідуть з коштів платників податків і з коштів держаного бюджету в приватні кишені тих, хто сьогодні підтримує Президента і хто сьогодні має депутатські значки і партійні квитки Партії регіонів. Підемо далі, це використання коштів Державного бюджету на різного роду державні програми, які фінансують виключно приватні компанії, власниками яких є члени Партії регіонів. Я прошу додатково дати три&nbsp; хвилини Лесі Оробець.</p>
<p>З огляду на це, шановні колеги, те, що відбувається в країні і те, що вчора Конституційний Суд України прийняв рішення узаконити корупцію є свідченням одного, влада очолила корупцію. Таким чином, вона поборолася з нею. Я закликаю народних депутатів України, які представляють демократичну опозицію і які представляють тих людей, тих українців, які хочуть змін, не…</p>
<p>&nbsp;</p>
<p>ГОЛОВУЮЧИЙ. Завершуйте. Мікрофон, будь ласка.</p>
<p>Не кричить, не кричить.</p>
<p>&nbsp;</p>
<p>ЯЦЕНЮК А.П. …не&nbsp; ховайте свої доходи і витрати. Я звертаюсь до колег, ми не повинні уподобитись ним, нам нема чого ховати. Покажіть декларації за 2011 рік. Ми сильніші, ми розумніші і ми чесніші, ніж вони.</p>
<p>Що стосується ініціатив соціальних Президента України, на превеликий жаль, пройшов другий тиждень як Президент України пообіцяв внести соціальні ініціативи до парламенту. На жаль, ні Президент, ні Уряд цього не зробили. Але це&nbsp; зробила опозиція. Що стосується позиції Президента по&nbsp; збільшенню соціальних ініціатив, то вона також не викликає здивування. Погляньте на доручення, яке підписав президент Янукович. Виявляється,&nbsp; основні витрати на соціалку, знаєте коли хочуть зробити?</p>
<p>З 1 вересня 2012 року. Щоб було за два місяці перед виборами. Вони все далі думають про те, що голоси українців можна купити за 100 гривень подачки, яку пропонує сьогодні Партія регіонів.</p>
<p>Опозиція внесла законопроект про відновлення соціальної справедливості в країні. І ми вимагаємо, щоб цей законопроект розглядався негайно і одночасно з урядовою позицією. Уряд зволікає з підвищенням соціальних стандартів. Я коротко хотів би зупинитися на основних положеннях законопроекту, які внесені опозицією щодо відновлення соціальної справедливості.</p>
<p>Перше і саме важливе – прожитковий мінімум. Прожитковий мінімум в нашій країні не змінювався 12 років. 12 років! Виявляється, що українець може купити за рік тільки одну пару шкарпеток. 12 років! Відбувається ситуація, коли українець жевріє і виживає на ті соціальні стандарти, які запропонувала влада. Тому перша наша вимога – перегляд прожиткового мінімуму і збільшення його принаймні на 30 відсотків.</p>
<p>Друге, я хочу повернутися до питання пенсій. В цій парламентській залі була проголосована позиція щодо перерахунку і осучаснення пенсій. І ця влада, і ця більшість скасувала сорокову поправку, на яку тепер посилається Президент Янукович. Ми вимагаємо перерахувати пенсії, і внаслідок так званої вашої пенсійної реформи, за якої ви збільшили пенсійний вік і на 10 відсотків, фактично, зменшили нарахування пенсій, ми хочемо відновити справедливість. 334 гривні для десяти мільйонів українських пенсіонерів – це вимога опозиції.</p>
<p>Третє, ми хочемо прив'язати заробітні платні бюджетників і всі соціальні стандарти до мінімального прожиткового мінімуму і збільшувати відповідно до такого прожиткового мінімуму всі соціальні стандарти.</p>
<p>Коротко зупинюсь на&nbsp; окремих цифрах. Ми вважаємо, що влада повинна ставку хірурга вищої кваліфікації підвищити з жалюгідних 1900 гривень до… &nbsp;</p>
<p>&nbsp;</p>
<p>ГОЛОВУЮЧИЙ. Так, дякую.&nbsp;<i>(Шум у залі)</i></p>
<p>Будь ласка, завершуйте.</p>
<p>&nbsp;</p>
<p>ЯЦЕНЮК А.П. Ми вимагаємо, щоб Закон про соціальну справедливість був негайно розглянутий у стінах парламенту.&nbsp;</p>
<p>&nbsp;</p>
<p>ГОЛОВУЮЧИЙ. Василь…&nbsp; Шановні колеги, я прошу, заспокоїтись. Леся Оробець передала право на виступ, то 6 хвилин було цілком законно все, два регламенти було.</p>
<p>Василь Черній, фракція Народної Партії. Потім Володимир Стретович буде виступати.</p>
<p>Олег Зарубінський? Будь ласка, Олег Зарубінський.</p>
<p>&nbsp;</p>
<p>10:20:31</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії. Шановні колеги! Шановні присутні! Я хочу порушити питання, яке жодним чином не стосується агітаційно-пропагандистської передвиборчої роботи, тим більше в протилежному напрямку, до того, що робилося, коли люди знаходилися при владі.</p>
<p>Я хочу поставити питання, яке має турбувати всю країну незалежно від політичних симпатій, антипатій. Євро-2012 має стати стартом, а не фінальним акордом для виходу України на міжнародну арену як туристичного і рекреаційного об’єкту, але чи стане? Бо жадоба швидкого прибутку не полишає багатьох, зірвати куш не задумуючись ні про перспективу, ні про наслідки. А звідси і середня вартість проживання в київський чи львівських готелях на сьогоднішній день вище ніж в Копенгагені, в Гельсінкі, в Амстердамі.</p>
<p>Візьміть ціни в готелях запланованих на Євро, це на яких футбольних фанатів вони розраховані, на нафтових магнатів? Навіть в найдешевшому сегменті в костелах під час Євро ціна буде приблизно на 60 відсотків вище ніж у Варшаві, чи може у нас завдання сформувати туристичну привабливість не України, а Польщі?</p>
<p>Можливо якість послуг у нас в готелях така висока, що за них хочеться платити більш ніж європейську ціну? Ймовірно, але тільки для любителів радянського раритету, послуг та обладнання.</p>
<p>Чи поїдуть європейські туристи на Схід, далі Польщі в 2013 чи в 2014 роках? Чи поїде турист до країни, про туристичні переваги якої він ще нічого не знає, крім того, що ціна на проживання в ній вища ніж у нього вдома?</p>
<p>Чи підуть інвестиції в економіку, в якій головним завданням горе-підприємців є чимшвидше вирвати гроші, а не розвивати бізнес? Найбільше в цій ситуації дивують ті, хто говорить про відсутність важелів&nbsp; &nbsp;впливу на готельний бізнес. Мовляв, поговорили і досить, що ж ми їм зробимо, у нас же ринкова економіка. Але хіба не для них держава надала податкові канікули, звільнивши готель від сплати на 10 років податку на прибуток? Для чого ми це зробили? Для того, щоб в Україну пішли туристи і після футбольного чемпіонату чи для того, щоб готельний бізнес отримав влітку цього року надприбутки за рахунок державного бюджету? І якщо перше, то хіба не повинні готелі хоч якось відпрацювати те, що за них хтось інший поповнюватиме державну казну? Адже в силах держави встановити верхню межу ціни для кожного номеру готельного залежно від зірковості готелю, бодай на час Євро. Це не наступ на ринок, бо тупа нажива та ринок – це різні речі. Державне регулювання якраз і повинно бути в тій сфері, де вона, держава, надає пільги.</p>
<p>І якщо комусь не подобається, то нехай відмовиться від податкових канікул…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ЗАРУБІНСЬКИЙ О.О. Настав час вимагати від власників готелів негайно знизити спекулятивні, абсурдні, нахабні, тупі ціни до адекватних. В іншому разі варто ініціювати…</p>
<p>&nbsp;</p>
<p>ГОЛОВУЮЧИЙ. Дякую. Так треба спочатку дуже важливий момент говорити. Завершуйте, будь ласка.</p>
<p>&nbsp;</p>
<p>ЗАРУБІНСЬКИЙ О.О. Варто скасувати звільнення їх від сплати податку на прибуток.</p>
<p>&nbsp;</p>
<p>ГОЛОВУЮЧИЙ. Дякую. Стретович Володимир, фракція "Наша Україна - Народна самооборона". Наступним буде виступати Гусаров.</p>
<p>&nbsp;</p>
<p>10:24:15</p>
<p>СТРЕТОВИЧ В.М.</p>
<p>Володимир Стретович. Християнсько-демократичний союз. Шановні колеги, шановний пане голово, вийти на цю трибуну мене змусило вчорашнє рішення Конституційного Суду. В Україні йде 21-й рік, Конституційний Суд вже живе в 16-у своєму році. Здавалося, треба ставати дорослішими і зрілішими, однак останнє рішення єдиного органу конституційної юрисдикції в Україні насторожують не тільки громадськість юридичну населення, а й правників всіх рівнів.</p>
<p>Хочу сказати, що замовлення влади Конституційний Суд виконував і раніше, наприклад, чого варте рішення про перший і другий терміни Президента Леоніда Кучми. Але те, що відбувається останнього часу, просто девальвує і знищує цей орган конституційної влади. Судіть самі, римське право і студенти третього курсу знають, що суд ніколи не творить закон. Згідно закону&nbsp; Конституційний Суд повинен лише тлумачити закон, але наш Конституційний Суд, самий Конституційний Суд в світі, чомусь вчора з рукава, наче чарівник, вийняв норму про шість місяців. Чому шість місяців? Тому що це буде 20 вересня нинішнього року, а кандидатів по одномандатних округах зареєструють не пізніше 25 серпня. Це означає, що подавати декларацію про свої статки, про надбання нинішнього року не зможуть і не треба буде,&nbsp; і відтак виборці не взнають фактично, що є за спиною в багатстві&nbsp; кожного з кандидатів в народні депутати.</p>
<p>Друге. Стаття 2 Закону про Конституційний Суд. Стаття 147 Конституції говорить, що Конституційний Суд здійснює тільки тлумачення і ніяким чином не може переступити цю норму. Таким чином Конституційний&nbsp; Суд порушив вимоги закону й Конституції, але у нашій державні немає суду над суддям. Однак, я хочу їм нагадати, сподіваюсь, що вони зараз чують, що в історії, новітній історії багатьох країн, є дуже часті випадки, коли починається кримінальне переслідування суддів Конституційного Суду за неправильно, неправомірно прийняте рішення, і такі факти вони чудово знають.</p>
<p>І два останні. Я хочу сказати, що колись Шевченко, перебуваючи на&nbsp; засланні казав, що "погано, страх погано, у цій пустелі пропадать, а ще поганше в Україні дивитись, плакать і мовчать" . Ми не мовчимо для того, щоб привернути увагу і сказати, що Конституційний Суд замість сторожового пса демократії перетворився в шавку, яка підгавкує нинішній владі для того, щоб здійснювати свої безчинства на нашій території.</p>
<p>Однак, як каже Святе Письмо: "Все має свій&nbsp; початок і все має свій кінець". Я думаю, що&nbsp; кінець такої діяльності вже наближається. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Сергій Гусаров. Олександр Кузьмук, фракція Партії регіонів. Наступний буде виступати Крайній.</p>
<p>&nbsp;</p>
<p>10:27:12</p>
<p>КУЗЬМУК О.І.</p>
<p>Шановний Володимире Михайловичу! Шановні колеги! Безперечний всім відомий факт: світ, як і раніше, поважає сильних. Саме в тому переліку започаткованих Президентом України&nbsp; Віктором Януковичем реформ одна із головних – реформування Збройних Сил.&nbsp;&nbsp; Головні її напрями, завдання&nbsp; і терміни як основа для відповідальних державних документів ним чітко визначені.&nbsp; Серед пріоритетів військової реформи – збереження і зміцнення кадрового потенціалу. Найсучасніша&nbsp; зброя і високі&nbsp; технології будуть марними без висококласних фахівців.&nbsp; Ще два роки тому розуміння в цьому не простежилось, все обмежилось лише проголошенням декларацій&nbsp; і&nbsp;&nbsp; пустих обіцянок.&nbsp;</p>
<p>Державні програми з питань&nbsp; оборони, в тому числі в аспекті вирішення соціальних проблем&nbsp; військовослужбовців,&nbsp; були провалені. Таке відношення до проблем армії призвело&nbsp; до падіння престижу військової&nbsp; служби і як наслідок, зростання дострокового&nbsp; звільнення офіцерів. На сьогодні,&nbsp; цю тенденцію вдалося зупинити.</p>
<p>Для подолання негативних явищ тільки в цьому році за дорученням Верховного головнокомандуючого вже реалізована низка важливих заходів. Реалізована,&nbsp; незважаючи на гострі проблеми в інших сферах діяльності держави.&nbsp; Так, майже втричі, в порівнянні з минулим роком, збільшено обсяг фінансування&nbsp; житлового будівництва, підвищено в 2,5 рази розмір винагороди&nbsp; українським миротворцям. Це тільки перші кроки. Загалом же Президент визначив широкий комплекс відомих завдань,&nbsp; зокрема підвищення в цьому році в середньому на 55 відсотків&nbsp; посадових окладів військовослужбовців.&nbsp;</p>
<p>Належна увага приділяється покращанню добробуту військових пенсіонерів.&nbsp; До кінця року&nbsp; уряд&nbsp; має забезпечити поетапне перерахування їх пенсій, що залишились незмінними з 2008 року. Це не надання пільг, а обов'язок держави перед своїми громадянами. Крім того, це демонстрація престижу військової служби та&nbsp; показовий приклад нинішньому поколінню військовослужбовців.&nbsp;</p>
<p>Шановні колеги, щиро сподіваюсь, що сприяння реалізації ініціатив Президента у підвищенні соціальних стандартів військовослужбовців, військових пенсіонерів,&nbsp; стане об'єднуючим фактором&nbsp; для усіх парламентських фракцій. Україна у нас одна і піклування про її Збройні Сили, основу оборони держави – як спільний обов'язок. Не втрачаємо зусилля на безплідні суперечки – армія і флот потребує невідкладної допомоги, і ми маємо забезпечити…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КУЗЬМУК О.І. …кроків Президента. Дякую за увагу.</p>
<p>&nbsp;</p>
<p>ГОЛОВУЮЧИЙ. Слово має Антоніна Болюра, фракція "БЮТ – "Батьківщина". Колега Крайній передав право на виступ.</p>
<p>&nbsp;</p>
<p>10:30:36</p>
<p>БОЛЮРА А.В.</p>
<p>Шановні співвітчизники, вчора почула звіт Тимчасової слідчої комісії Верховної Ради України з питань розслідування обставин підписання газових угод між НАК "Нафтогаз України" та РАО "Газпром" щодо наявності ознак державної зради.</p>
<p>Після вироку для Юлії Тимошенко довжиною у 7 років за те, що спасла Україну і Європу від замерзання, тепер іще з'явилися бажаючі натягнути їй на державну зраду, що начебто під час ведення переговорів на укладання газових контрактів між НАК "Нафтогаз України" та "Газпромом" в січні 2009 року у Тимошенко була особиста залежність і зацікавленість, і це має ознаки державної зради. А залежність і зацікавленість виражається в тому, що начебто приховала від суспільства та влади факти існування боргу її приватних компаній перед Міністерством оборони Російської Федерації.</p>
<p>Так, існує заборгованість Закритого акціонерного товариства ПФК ЄЕСУ перед Міністерством оборони Російської Федерації. Це залишок недопоставленої товарно-матеріальної продукції Міністерству оборони Російської Федерації у відповідності до існуючих договорів. А недопоставки залишилися тому, що, виконуючи вказівку тодішнього Президента України Кучми щодо знищення такої структури як ЄЕСУ, Президентом якої на той час була Тимошенко, була організована сотенна кількість перевірок усіма існуючими в Україні контролюючими та силовими структурами. Все це за те, що Юлія Тимошенко, ставши народним депутатом України, з 1 січня&nbsp;1997 року&nbsp; почала&nbsp; активно критикувати&nbsp; екс-президента Кучму, його режим, а&nbsp; скоро і взагалі розпочала рух "Україна без Кучми". Коли не було встановлено порушень та зловживань, ряд генеральних&nbsp; договорів через керовані Кучмою суди була визнано недійсними. Це дало можливість&nbsp; визнати все виконане за договорами незаконним та нарахувати космічного розміру штрафи та пені. Після цього були заблоковані всі банківські рахунки&nbsp;&nbsp;&nbsp; ЄЕСУ, арештовані&nbsp; активи, як ЄЕСУ, так і заборгованість партнерів&nbsp; перед ЄЕСУ. Була заборонена зовнішньоекономічна діяльність ЄЕСУ.</p>
<p>Автором та виконавцем вказівки Кучми була&nbsp; Державна податкова адміністрація.&nbsp; &nbsp;Саме з цих причин не відгружені матеріальні цінності Міністерству оборони Російської&nbsp; Федерації. Але це проблема приватної структури, приватної, ЄЕСУ. І ніколи це не було проблемою держави. Ніколи сума боргу перед Міністерством&nbsp; оборони&nbsp;&nbsp; Російської Федерації не мала відношення до держаних грошей, до державних зобов'язань.&nbsp;&nbsp; Тому до чого тут підозра Юлії Володимирівни, що вона&nbsp; приховала. Що приховав, від кого приховав? При чому…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>БОЛЮРА А.В. Це така давня, болісна історія та відома не тільки в Україні. Не вірте цьому витвору, так званому&nbsp;&nbsp; розслідуванню.&nbsp; Все це брудна, огидна і грішна брехня… <i>&nbsp;&nbsp;</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останній&nbsp; виступ, Олена&nbsp; Бондаренко. Право на&nbsp; виступ передає колега Юрій Одарченко, "БЮТ – "Батьківщина".</p>
<p>&nbsp;</p>
<p>10:34:23</p>
<p>БОНДАРЕНКО О.Ф.</p>
<p>Шановні колеги, шановні українці, Україну поглинає цунамі, його ім'я насильство, найперше, насильство щодо жінок. 8 березня у Миколаєві троє покидьків згвалтували, придушили і підпалили&nbsp; 18-річну Оксану Макар. Двох із трьох злочинців, за інформацією ЗМІ, молодих&nbsp;&nbsp; регіоналів&nbsp; випустили на підписку про невиїзд і лише протести людей змусили правоохоронців їх затримати.&nbsp;</p>
<p>Практично водночас із Оксаною Макар&nbsp; до тієї самої Миколаївської лікарні&nbsp; була направлена у стані&nbsp; коми з тяжкою черепно-мозковою травмою та численними травмами 18-річна Олександра Попова. До 15 березня жодної інформації про цей злочин від правоохоронців не надходило. Через тиждень у Сімферополі була по-звірячому закатована і згодована псам 25-річна Оксана Сорокопудова. Дівчина померла, не приходячи до тями. Не так давно в Луганську місцевий мажор на очах у багатьох свідків побив Марію Коршунову, внаслідок чого дівчина зазнала черепно-мозкової травми.</p>
<p>Протягом кожного року в Україні внаслідок насильства гине понад тисячу жінок і дівчат. Сьогодні у дівчини чи жінки більше шансів загинути внаслідок насильства ніж від раку, малярії, дорожньо-транспортної пригоди і військових дій разом. Насильство щодо жінок без перебільшення стало масштабною національної катастрофою.</p>
<p>В чому причина? Найперше – у безкарності. Владці, їхні діти та родичі абсолютно переконані в своїй безкарності і подають страшний приклад суспільству. Перевіркою на безкарність влади стала справа Юлії Тимошенко, яку не тільки незаконно і безпідставно засудили, а й з якої методично, садистськи, цілеспрямовано день у день знущаються як з людини і як з жінки. То чи варто на цьому тлі дивуватися, коли нардеп, регіонал Мельник, застосовуючи грубу фізичну силу, викидає депутатку Ірину Геращенко з виборчої дільниці?</p>
<p>До міліції щороку за фактами насильства в сім'ї звертається понад 100 тисяч жінок і це не більше 10 відсотків усіх випадків. Влада подає ганебні приклади зневажливого ставлення до жінки. Раз по раз лунають заяви високопосадовців про жінку як про істоту, нищу за чоловіка. Зневага і презирство влади до жінки – це ознака їхньої зневаги і презирства до України.</p>
<p>Що з цим робити? Перше. Влада має негайно виконати рішення Євросуду щодо лікування Тимошенко у медичному закладі за межами пенітенціарної системи. Друге – припинити знущання з лідера опозиції – це вимога всіх порядних людей. Україна має негайно ратифікувати Конвенцію про запобігання та протидію насильства в сім'ї. В іншому випадку, слід визнати, що влада свідомо культивує це насильство.</p>
<p>І останнє. На майбутніх виборах українське суспільство має дати згуртовану відсіч владі, яка насаджує в країні культ насильства, безправ'я, страху і зневіри. В іншому випадку кожен і кожна може бути кинутий за грати, закатовані, убиті, зниклі без вісті.</p>
<p>&nbsp;</p>
<p>ГОЛОВУЮЧИЙ.&nbsp;Шановні народні депутати, виступи завершено. З приводу пропозицій, які прозвучали у виступах, які потребують відповідного реагування, я прошу секретаріат підготувати належні звернення та доручення і листи.</p>
<p>Шановні народні депутати! Переходимо до&nbsp; розгляду питань, визначених розкладом на&nbsp; середу 21 березня.</p>
<p>Зараз ми з вами, шановні колеги, мали б або маємо розглядати проект Постанови про утворення Тимчасової слідчої комісії Верховної Ради України з питань розслідування фактів зникнення благодійних коштів на будівництво "Дитячої лікарні майбутнього" та інших порушень Конституції і законів України Президентом України Ющенком В.А. Разом з тим, інформую вас, що, не дивлячись на наполягання розглядати це питання,&nbsp; я отримав звернення від ініціатора проекту постанови Кирила Куликова з пропозицією, з проханням відкласти розгляд питання у зв`язку з тим, що він не може доповісти за об`єктивними обставинами.</p>
<p>Одночасно… Шановні колеги, одночасно звернувся і комітет з проханням перенести розгляд проекту постанови у зв`язку з тим, що депутатські фракції проводять ротацію&nbsp; своїх представників, яких запропоновано до складу цієї Тимчасової слідчої комісії. Тому я поставлю на голосування пропозицію про відкладення розгляду. Якщо ні, то ні. будемо тоді обговорювати питання по суті. Пропозиція зрозуміла?&nbsp;&nbsp;</p>
<p>Я ставлю на голосування пропозицію автора проекту постанови і профільного комітету про перенесення розгляду цього питання (реєстраційний номер 9365).</p>
<p>&nbsp;</p>
<p>10:39:42</p>
<p>За-235</p>
<p>Рішення прийнято.&nbsp; <i>(Шум у залі) </i></p>
<p>По фракціях? Будь ласка.&nbsp; Партія регіонів – 184, "БЮТ – "Батьківщина" – один, "Наша Україна – Народна самооборона" – 7, комуністів – 0, Народна Партія – 20, "Реформи заради майбутнього" – 19, позафракційні – 4.</p>
<p>Шановні колеги, нам потрібно розглянути низку законопроектів щодо їх включення до порядку денного. Давайте таким чином домовимося. Якщо буде наполягання ініціатора, то ми розглядаємо за короткою процедурою питання включення до порядку денного. Якщо немає застережень, то тоді будемо ставити одразу на голосування для того, щоб зекономити час. Немає застережень?</p>
<p>Тому оголошується до розгляду проект Закону про внесення змін до Бюджетного кодексу України (щодо приведення у відповідність норм різних статей, що стосуються бюджетної дисципліни) на предмет включення до порядку денного.</p>
<p>Будемо обговорювати це питання, Юрій Ганущак? Ні, автор не наполягає.</p>
<p>Тому я ставлю на голосування пропозицію про включення до порядку денного проекту Закону про внесення змін до Бюджетного кодексу України (щодо приведення у відповідність норм різних статей, що стосуються бюджетної дисципліни). Реєстраційний номер 9796. Прошу голосувати.&nbsp; Прошу голосувати.</p>
<p>&nbsp;</p>
<p>10:41:25</p>
<p>За-132</p>
<p>Пропозиція не підтримана.</p>
<p>Будь ласка, Юрій Ганущак, будь ласка, мікрофон.</p>
<p>&nbsp;</p>
<p>10:41:34</p>
<p>ГАНУЩАК Ю.І.</p>
<p>Панове, це чисто технічний документ. Однак я бачу, що більшість не хоче розглядати будь-які документи, які покращують бюджетну доисципліну і Бюджетний кодекс&nbsp; в країні. Вони просто бояться показатися, що вони, що Уряд не може давати ці законопроекти. Тому що він є просто фахово неспроможний. Я все одно вам кажу, що коли ми прийдемо до влади, то всі законопроекти, які ви відхиляєте, які, в принципі, навіть не хочете розглядати і вносити до порядку денного, вони будуть внесені і проголосовані. І тому, як кажуть, це ганьба, що ви не хочете навіть заслухати, в чому є сутність цього проекту. Навіть включити у порядок денний. Хоча це проект від опозиції, мали би включатися автоматом.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, тепер треба нам розглянути пропозицію про включення до порядку денного проекту закону про внесення змін&nbsp; до Прикінцевих та Перехідних положень Бюджетного кодексу України щодо визначення&nbsp; загального обсягу коштів, що беруться до розрахунків трансфертів, до місцевих бюджетів. Реєстраційний номер 9798. Юрій Іванович, ви будете виступати з цього приводу? Будь ласка, мікрофон.</p>
<p>&nbsp;</p>
<p>10:42:58</p>
<p>ГАНУЩАК Ю.І.</p>
<p>Оскільки я бачу, що більшість не настроєна нічого включати до порядку денного від фракцій, я тоді хочу сказати для виборців, не для більшості, сутність цього проекту. Це є проект, який стабілізує розрахунки видатків місцевих бюджетів, це проект, який стоїть на сторожі саме місцевих бюджетів, який визначає загальний обсяг, які беруться до розрахунку трансфертів.</p>
<p>Кожний рік не додається до місцевих бюджетів величезна кількість коштів, а потім героїчно більшість в кінці року показує, що вона дуже хороша, і 1-2 мільярди додає хоча б для того, щоб покрити зарплату. Для того, щоб показати політичну позицію: дивіться, які ми хороші.</p>
<p>Насправді, цей законопроект – це є чисто математичні розрахунки, який обсяг має бути для того, щоб місцеві бюджети були збалансовані, щоб не було маніпуляцій – багато, мало, місцеві бюджети кажуть, нам ніколи не вистачає, а уряд завжди каже: "Ми вам дали, і ні в чому собі не відмовляйте".</p>
<p>Насправді&nbsp; цей проект ставить дуже чіткі розрахунки. Вони виходять*** із розуміння двох факторів. Перший, що середня зарплата працівників місцевих органів влади є середня по Україні, про це кажуть Закони про освіту, закон про охорону здоров'я. І друга позиція, яка називається "якість бюджету", що мінімум… максимум 50 відсотків по економічній класифікації має йти на зарплату.</p>
<p>Якщо виходити з цього розуміння, із розуміння того, що тільки для амортизації основних фондів треба 10 відсотків, тільки для того, щоб медикаменти були 10 відсотків, нарахування – 19 відсотків. То якраз воно виходить на всі 100 відсотків, там тільки 4 відсотки йде на канцелярські прилади. Просто&nbsp; прорахуйте всі ці речі і проголосуйте зараз "за".</p>
<p>&nbsp;</p>
<p>ГОЛОВУЮЧИЙ. Дякую.&nbsp;Валерій Баранов,&nbsp; голова Комітету з питань бюджету з приводу цього проекту, позиція комітету.</p>
<p>&nbsp;</p>
<p>10:45:09</p>
<p>БАРАНОВ В.О.</p>
<p>Шановні депутати! Бюджетний комітет ще не розглядав цей законопроект, він буде розглянутий сьогодні на найближчому засіданні нашого комітету.</p>
<p>Головне наукове-експертне управління Апарату Верховної Ради зауважує, що запровадження такого розрахунку не вирішить проблеми щодо визначення чітких параметрів видатків для забезпечення делегованих повноважень і вважає, що зазначені законодавчі пропозиції, мабуть, будуть погоджені з Кабінетом Міністрів.</p>
<p>І це би, скажу, що питання піднято дуже важливе і дуже потрібне. Але вирішувати його потрібно нам разом, і бюджетний комітет планує 19 числа наступного місяця провести конференцію на цю тему, де разом з урядом ми будемо шукати шляхи вирішення цієї дуже важливої проблеми до місцевого самоврядування. Спасибі.</p>
<p>&nbsp;</p>
<p>ГОЛОВУЮЧИЙ. Дякуємо вам також.</p>
<p>Шановні колеги, будь ласка, запишіться на виступ з цього приводу. Володимир Бондаренко, фракція "БЮТ – "Батьківщина". Потім – Юрій Кармазін.</p>
<p>&nbsp;</p>
<p>10:46:31</p>
<p>БОНДАРЕНКО В.Д.</p>
<p>Шановні громадяни України! Сьогодні, коли розглядається питання про принципи формування бюджетів на місцевому рівні, на центральному, ми повинні розуміти, що сьогоднішня влада сконцентрувала всі повноваження розпорядитися публічними грошима, тобто бюджетом України лише в руках всього уряду, однопартійного уряду, Партії регіонів. І коли сьогодні вноситься у Верховну Раду будь-який документ, то тільки з прив’язкою до руки одного "махача", який тут стоїть і показує, як голосувати.</p>
<p>Будь-якого аналізу, будь-якого вивчення цього документу, а тим більше будь-якої корекції не передбачено ні&nbsp; Бюджетним кодексом, ні останньою практикою роботи.</p>
<p>Хочу вам сказати, що переважна більшість питань вирішується якраз в уряді, вирішується і лобіюється там, прив’язується до окремих людей. Державні гроші розходяться у власні кишені через проекти так звані соціальні іноді або енергетичні, або якісь інші. Тому сьогоднішня влада зробила так, що місцеві бюджети залишилися без нічого. Мова йде про те, що пропорція в державному бюджеті така, що з роком в рік, два останні роки, різко зменшиється фінансування місцевих бюджетів.</p>
<p>Тому, якщо нас чують селяни, мешканці невеликих міст і містечок, то тільки Юлія Тимошенко 12,5 тисяч місцевих бюджетів пропонувала формувати за принципами відомої зрозумілої формули, де нема ніяких маніпуляцій, ніяких немає можливостей щось творити там не те, що треба. Сьогодні ж ці бюджети фактично зведені нанівець, нема чим фінансувати працю вчителів, лікарів, і тепер сьогодні виходять із соціальними ініціативами. Отакі доброчинники, які вносять соціальні ініціативи, не передбачені в цьому бюджеті, хочуть тільки перед виборами задобрити виборців, купити їх цими подачками і забути про них знову, як забували до цього, як забувалися всі обіцянки передвиборчі Президента Януковича, так буде і це забуто. Дякую.</p>
<p>&nbsp;</p>
<p>ГОЛОВУЮЧИЙ. Юрій Кармазін, фракція "Наша Україна – Народна самооборона".</p>
<p>&nbsp;</p>
<p>10:48:47</p>
<p>КАРМАЗІН Ю.А.</p>
<p>Юрій Кармазін. Шановні народні депутати, Конституція України гарантує місцеве самоврядування. Конституція також гарантує достатність тих коштів, які мають бути. Але практично цього нічого немає.</p>
<p>Для реального забезпечення принципу самостійності в складанні і використанні бюджетів треба, щоб місцеві бюджети мали чіткі макропараметри видатки, які йдуть на фінансування тих повноважень, які делегує їм держава. Це упорядкує міждержавні взаємовідносини між державою і місцевим самоврядуванням, і це якраз буде стимулювати, і складе фінансове підґрунтя самостійності для місцевих бюджетів.</p>
<p>Через це цей законопроект, який запропонований народним депутатом Юрієм Ганущуком, є надзвичайно потрібен, будете ви приймати його, не будете приймати його треба послухати, його треба вдуматися. Через те, що&nbsp; він пропонує формулу. В статті 3.4 розділуVI Прикінцевих та Перехідних положень до Бюджетного кодексу України&nbsp; він пропонує серйозну формулу, де передбачався загальний обсяг видатків, що враховується, фонд оплати праці по країні, співвідношення середньої зарплати працівників, що&nbsp; фінансуються з місцевих бюджетів, до середньої заробітної плати до&nbsp; країни в цілому. І ця формула має працювати. Якщо вона щось трошки не підходить, давайте її підправимо.</p>
<p>Але ті питання, які сьогодні не вирішуються, а методологія визначення загального обсягу коштів, які&nbsp; виділяються для фінансування, поки що немає місцевих бюджетів. Але ж фінансовий, Бюджетний кодекс – головний наш фінансовий документ, передбачає, що мають бути бюджетні нормативи бюджетної забезпеченості, і вони мають бути обґрунтованими.&nbsp;</p>
<p>Саме для цього я переконливо наполягаю на тому, щоб ми проголосували і включили&nbsp; це питання до порядку…</p>
<p>&nbsp;</p>
<p>ГОЛОВУЮЧИЙ. Шановні колеги, ставлю на голосування пропозицію про включення до порядку денного проекту Закону про внесення змін до Прикінцевих та Перехідних положень Бюджетного кодексу України щодо визначення загального обсягу коштів, що беруться до&nbsp; розрахунку&nbsp; трансфертів до&nbsp; місцевих бюджетів (9798 реєстраційний номер) .</p>
<p>&nbsp;</p>
<p>10:51:35</p>
<p>За-172</p>
<p>Рішення не прийнято.</p>
<p>По фракціях, будь ласка. Партії регіонів –&nbsp; 0,&nbsp; "БЮТ – "Батьківщина" – 91, "Наша Україна – Народна&nbsp; самооборона" – 34, комуністів – 24, Народна Партія – 0, "Реформи заради майбутнього" – 18, позафракційні – 5.</p>
<p>Оголошується до розгляду&nbsp; на предмет включення до порядку денного проект Постанови&nbsp; про призначення позачергових виборів Чернівецького міського голови.</p>
<p>Геннадій Геннадійович Москаль, будь ласка.&nbsp; Потім від&nbsp; комітету хто буде виступати?</p>
<p>&nbsp;</p>
<p>10:52:18</p>
<p>МОСКАЛЬ Г.Г.</p>
<p>Шановні народні депутати,&nbsp; шановні мешканці міста Чернівці! Вже більше 1 року, як Партія регіонів&nbsp; разом з&nbsp; "тушками" зняла&nbsp; міського голову.&nbsp; І скільки і вноситься проектів постанов про вибори міського голови, воно блокується, тому що&nbsp;&nbsp; у правлячої партії немає достойного кандидата, ще не виріс його рейтинг і не виросте ніколи. Тому, шановні,&nbsp; ми через суд добилися, щоб провели вибори, якого більше року не було, голови Чернівецької&nbsp; обласної ради.</p>
<p>Сьогодні відсутній міський голова міста Новодністровська, сьогодні відсутні три голови рад з&nbsp; районів Чернівецької області. Ви&nbsp; фактично взяли владу і&nbsp; привели її в Чернівецькій області до анархії. Тому я закликаю вас&nbsp; і всіх народних депутатів проголосувати за даний законопроект про включення його, за дану постанову про включення її до порядку денного. Інакше не може безвладдя&nbsp; бути так довго. Ви хочете дотягнути це до виборів, щоб ваші люди, які тимчасово виконували обов'язки, якраз і здійснювали&nbsp; адміністративний&nbsp; ресурс&nbsp; на виборах до парламенту України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Так, хто від комітету буде виступати?&nbsp; Будь ласка, Сергій Підгорний.</p>
<p>&nbsp;</p>
<p>10:54:04</p>
<p>ПОДГОРНИЙ С.П.</p>
<p>Шановний Володимире Михайловичу,&nbsp; шановні народні депутати, шановні виборці! Комітет на своєму засіданні&nbsp; 14 березня розглядав проект Постанови про призначення&nbsp;&nbsp; позачергових виборів міського голови Чернівців. Управління Верховної Ради України по зв'язках з місцевими органами влади та органами місцевого самоврядування, інформувало комітет про те, що на сьогодні, на жаль, на 14 березня по крайній мірі,&nbsp; у Вінницькому апеляційному адміністративному суді та Шевченківському районному суді міста Чернівці перебувають на розгляді позови Чернівецького міського голови Федорука до Чернівецької міської ради про визнання протиправним та скасування рішення суб'єктів владних повноважень, поновлення на посаді та оплату вимушеного прогулу тощо.</p>
<p>Значить, якщо ви кажете, що, я перепрошую, якщо ви кажете, що ці позови зняті, то повинна бути довідка в комітеті, на 14 березня&nbsp; такої довідки не було. Тому комітет прийняв рішення, ну, рішення не приймав, але до уваги взяв: як тільки питання щодо судових позовів буде знято, комітет готовий підтримати включення цієї постанови до порядку денного.</p>
<p>Тим більше, шановні народні депутати, шановний Володимире Михайловичу, а ви знаєте, що питання про призначення позачергових виборів воно в нас стоїть постійно в порядку денному. І коли нема ніяких правових підстав його не приймати, комітет вносить його на розгляд. Тому я думаю, якщо сьогодні управління зробить запит і ми будемо на комітеті сьогодні розглядати деякі інші питання, зможемо взяти вашу інформацію про те, що нема судових підстав не розглядати це питання, то завтра, в четвер можна буде його розглянути в сесійному залі. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, будь ласка, з цього приводу. Є позиція автора, є позиція комітету. Я просто говорю, так треба висловити ваше ставлення до цього. Будь ласка, запишіться.</p>
<p>Так, прізвища народних депутатів. Станіслав Аржевітін, фракція "Наша Україна – Народна самооборона". Руслан Князевич, будь ласка. Наступним буде Володимир Дмитрович виступати, Бондаренко, я маю на увазі.</p>
<p>&nbsp;</p>
<p>10:56:42</p>
<p>КНЯЗЕВИЧ Р.П.</p>
<p>Шановний Голово, шановні колеги, тут же ж питання не у формальних причинах: є підстави, чи не є підстави. Тут іде мова про те, що Верховна Рада як конституційний орган і далі буде зловживати конституційним своїм правом на призначення позачергових виборів, як єдиний уповноважений інститут в державі на такого роду дії. Чи вона далі буде закривати очі на те, що абсолютно нещадно попираються права на самоврядування міста обласного центру, одного з провідних наших, скажімо, форпостів на кордонах з Європейським Союзом. Де, між іншим, надзвичайно інтегровані зв'язки з Європейським Союзом і це є "добрий" приклад того, як у нас втілюється Хартія місцевого самоврядування, про яку так часто тут згадують.</p>
<p>Шановні колеги, абсолютно чітка маніпуляція своїм правом означає, що нам треба позбавлятись цього права, треба передавати це право іншим органам, раз ми не хочемо здійснювати ті повноваження, які ми так вириваємо з болем, за які так боремось. З іншого боку, ви вибачте мене, маніпуляція, мені здається, відбувається і тут у нас в сесійній залі у стінах парламенту.</p>
<p>От, подивіться, автор вніс проект постанови, здійснив своє право законодавчої ініціативи 9 лютого цього року. Для того, щоб за 60 днів, як це каже закон, відповідно проголосувати і дати старт виборчій кампанії. Це рішення виноситься сьогодні в зал, коли минає півтора місяця, за місяць до виборів, щоб зараз формально ця постанова не могла бути проголосована, бо вже дата 29 квітня аж ніяк не підпадає під дію закону. Це означає, що і тут застосовуються механізми маніпуляції, щоб унеможливити в такий спосіб реалізувати у Верховній Раді своє право.</p>
<p>Шановні колеги, не хочемо здійснювати свої повноваження, або віддаємо ці повноваження або саморозпускаємося. Для чого парламент, якщо він не дає можливість людям здійснювати своє право? Дякую. Вибачте, але це правда.</p>
<p>&nbsp;</p>
<p>ГОЛОВУЮЧИЙ. Микола Томенко від фракції "БЮТ – "Батьківщина" виступить.</p>
<p>&nbsp;</p>
<p>10:58:40</p>
<p>ТОМЕНКО М.В.</p>
<p>Шановні колеги, це сумна "чернівецько-черновецька" історія зневаги до місцевого самоврядування мусила би українським парламентом розставлена і виправлена. Тому що не лише місто Чернівці, область, де немає голови обласної ради, а і Кияни, де щоденно ми спостерігаємо за долею і сімейними перепитіями міського голови Черновецького, залишається без системи місцевого самоврядування.</p>
<p>До історії Чернівців ми вже зверталися. Я пам'ятаю, таку постанову вніс Арсеній Яценюк. І, на жаль, тоді не було розуміння того, що треба, щоб місцеве самоврядування в Чернівцях було відновлено. Складається враження, що команда, професійна команда, сильна, стабільна команда, яка знаходиться при владі, про що ми чули протягом виборчої кампанії, просто фізично немає людей, які могли би перемагати на виборах до органів місцевого самоврядування. Якщо немає людей, іде сварка другий рік, хто буде від Партії регіонів головою Чернівецької обласної ради, його не обирають. Якщо немає людини, яка може перемогти в Чернівцях на міського голову, його не обирають. Якщо немає впевненості, що Партія регіонів переможе в місті Києві, вибори не призначаються.</p>
<p>Київський цирк уже зайшов так далеко, що нікого не дивує, що ведеться дискусія між партійцями на сторінках газет. Партійці, Партія регіонів, кажуть: "Ми думаємо, може зробити влітку вибори?" А Попов каже: "Та ні, ну, ви що, я влітку зайнятий, давайте, може, восени зробимо?" І йде така розмова.</p>
<p>В мене питання, а Конституція, а закон, а територіальна громада? Що ви на партійному бюро визначаєте, коли проводити вибори в місті Києві? Цей цирк ми в Києві чули, що на мільярди розкрадено коштів Черновецького, Попов Звернувся до Генеральної прокурати, а кожний день об'єднана команда Попова і Черновецького співпрацює, як кажуть, душа в душу і долар у гривню. І співпрацюють разом і горя не знають. Тому сьогодні треба невідкладно включати питання і по Чернівцях, і по Черновецькому.</p>
<p>&nbsp;</p>
<p>ГОЛОВУЮЧИЙ. Ярослав Сухий, фракція Партії регіонів.</p>
<p>Михайло Чечетов, будь ласка.</p>
<p>&nbsp;</p>
<p>11:01:08</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги! Вы знаете, вот приятно, когда видишь порядочность человека независимо от партийного билета. Когда у человека есть совесть и он не может сказать неправду. Выступал голова підкомітету с "БЮТа". Я понимаю, чувство партийной солидарности его обязывало подыграть этой глупости, что навязывается. Но он как порядочный человек сказав правду, что сегодня рассматривать нельзя. Мы поддерживаем. Спасибо, что такие люди есть. И их большинство, в том числе и в "БЮТе".</p>
<p>Теперь несколько тезисов. Тезис первый. Говорят, хаос будет, хаоса не будет. Там есть очень сильный губернатор. На прошлой неделе избрали голову областной рады от Партии регионов. Порядок будет в регионе, не волнуйтесь.</p>
<p>Теперь третье. Все мы с вами, и вот выступал пламенно&nbsp; лидер&nbsp; одного из фронтов и говорил: "Надо социальную программу подымать". Для того, чтобы социальную программу&nbsp; реализовывать, нужны деньги, а деньги нужно ж зарабатывать по копейкам.&nbsp; Вчера микрофон поломали. Вы думаете кто-нибудь деньги вернул за микрофон? Никто ж деньги не вернул. А эти же деньги за микрофон&nbsp; можно было уборщице, которая убирает за вами дать в качестве премии. Совести не хватило, не хватило деньги вернуть.</p>
<p>Второй момент. Зачем тратиться дважды? Вот&nbsp; журналисты и тоже самое поддерживают нас. Зачем тратиться дважды? Первый раз, если выборы будут в октябре месяце, так в октябре месяце&nbsp; можно провести и&nbsp;&nbsp; парламентские выборы и избрать там&nbsp; кого надо в городе. Потратиться один раз. А лишнюю копеечку, сэкономленную, бросить&nbsp; на социальные нужды, на благоустройство в городе, на помощь инвалидам, пенсионерам, афганцам, чернобыльцам…</p>
<p>&nbsp;</p>
<p>ГОЛОВУЮЧИЙ. Шановні народні депутати, ми завершили…</p>
<p>Будь ласка, Яценюк, репліка.</p>
<p>&nbsp;</p>
<p>11:03:33</p>
<p>ЯЦЕНЮК А.П.</p>
<p>Шановні народні депутати,&nbsp; я хотів&nbsp; би підтримати колегу Миколу Томенка стосовно того, що Партія регіонів просто захопила владу, і вона просто боїться людей. Вона&nbsp; боїться виборів, і вона&nbsp; чудово усвідомлює про те, що&nbsp; буде програвати відповідні вибори&nbsp; на всіх територіях.</p>
<p>Нагадаю про те, що Президент Янукович, коли йшов на Президентські вибори&nbsp; пообіцяв владу громадам. Виявляється, що громада вся знаходиться в офісі Партії регіонів.</p>
<p>Саме тому ми наполягаємо на тому,&nbsp; щоби в місті Києві, в місті Чернівці&nbsp; і по всім іншим містам, де Партія регіонів&nbsp; через скупку голосів і через залякування познімала&nbsp; мерів, щоб були оголошені вибори.</p>
<p>А що стосується останнього доповідача стосовно грошей, так&nbsp; я дам вам дуже один простий рецепт, де взяти гроші на&nbsp; соціальні витрати, які Президент Янукович пообіцяв, але виконувати не збирається.&nbsp;</p>
<p>Ви менше крадіть і тоді можна буде фінансувати пенсії, зарплати і всі соціальні стандарти.&nbsp;</p>
<p>&nbsp;</p>
<p>ГОЛОВУЮЧИЙ. Шановні народні депутати, завершено розгляд питання.</p>
<p>Нам, очевидно, треба тут прийняти рішення, я маю на увазі, спочатку на рівні комітету підготувати. Або прийняти рішення, якщо в разі, в силу різних обставин, йде з посади голова сільської, селищної ради, міста, то тоді або виконує секретар до наступних виборів. А якщо ні, якщо діє чинний закон, то Верховна Рада за поданням відповідного комітету повинна одразу оголосити вибори. А якщо питання перебуває на розгляді в тому чи іншому суді, то суд має подати письмове повідомлення до комітету, що в даному випадку розглядається таке-то питання, просимо мати це на увазі при прийнятті рішення. А ми не повинні бігати за судовими документами, судовими повістками. Тому я просив би комітет відпрацювати це питання. А вибори, очевидно, треба проводити так, як вимагає Конституція і Закон України. Бо в нас складається така позиція: коли виграв свій кандидат, тоді успішно рапортуємо, що ми перемогли; коли бачимо, що кандидата немає на ці вибори, то ми кажемо, є кому там працювати. Давайте будемо виконувати закон не дискредитувати країну.&nbsp;</p>
<p>Тому я ставлю на голосування пропозицію про включення до порядку денного проекту Постанови про призначення позачергових виборів Чернівецького міського голови. Нагадаю, що комітет пропонує відкласти до результатів суду. Прошу, з урахуванням цього, приймати рішення.</p>
<p>&nbsp;</p>
<p>11:06:43</p>
<p>За-132</p>
<p>Рішення не прийнято.</p>
<p>По фракціях, будь ласка. Партія регіонів – 0, "БЮТ – "Батьківщина" – 90, "Наша Україна – Народна самооборона" – 39, комуністів – 0, Народна Партія – 0, "Реформи заради майбутнього" – 0,&nbsp; позафракційні – 3.</p>
<p>Шановні колеги, проект Закону про внесення змін до Кримінально-виконавчого кодексу України (щодо забезпечення прав засуджених осіб на медичну допомогу та віросповідання) (реєстраційний номер 10176). Нам потрібно його розглянути на предмет включення до порядку денного.</p>
<p>Доповідач – Сергій Міщенко. Будь ласка.</p>
<p>Немає доповідача. Від комітету – голова комітету Швець Віктор Дмитрович. Будь ласка.</p>
<p>&nbsp;</p>
<p>11:07:40</p>
<p>ШВЕЦЬ В.Д.</p>
<p>Шановний&nbsp; Володимире Михайловичу! Шановні народні депутати!&nbsp; Я хотів би вам повідомити про те, що станом на 1 січня 2012 року в місцях позбавлення&nbsp; волі в Україні перебувало майже 150 тисяч людей. Із них приблизно 87 тисяч – це ті особи, які потребували медичної допомоги. Майже 900 осіб померло, не дочекавшись, коли будуть вилікувані або звільнені з місць позбавлення волі.</p>
<p>Законопроект, який пропонує народний депутат Міщенко, він якраз і направлений на те, щоб особи, які перебувають в ув`язнені, які позбавлені волі, були належним чином забезпечені медичною допомогою. Відповідні зміни пропонуються&nbsp; внести до Кримінально-виконавчого кодексу, згідно з якими особи, які перебувають в ув`язнені, повинні отримати медичну допомогу на тому рівні, яке визначають основи законодавства про охорону здоров`я.</p>
<p>Що стосується віросповідання, шановні колеги, ви&nbsp; знаєте, у нас в комітеті відбувалася велика така нарада з представниками&nbsp; конфесій, усіх конфесій, які є в Україні, і всі в один голос кажуть про те, що діяльність&nbsp; Церкви в місцях позбавлення&nbsp; волі воно надзвичайно позитивно впливає на&nbsp; перевиховання тих осіб, які відбувають покарання.&nbsp; У зв`язку з тим мені видається, що абсолютно правильна пропозиція – законодавча ініціатива народного депутата, який пропонує в зазначений кодекс внести положення, які гарантують кожній особі, незалежно від того, якої він притримується&nbsp; конфесії,&nbsp; вільно здійснювати свої релігійні обряди.</p>
<p>Я пропоную, шановні колеги, і прошу вас підтримати пропозицію про включення зазначеного законопроекту до порядку денного. Я впевнений в тому, що комітет на сьогоднішньому засіданні підтримує цей законопроект, оскільки він як раз направлений на гуманізацію від…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ШВЕЦЬ В.Д. …на гуманізацію відбуття покарання осіб, які перебувають в ув'язненні, а також на задоволення і гарантування їх права на здійснення релігійних обрядів. Дякую за увагу.</p>
<p>&nbsp;</p>
<p>ГОЛОВУЮЧИЙ. Так. Шановні колеги, будь ласка, запишіться на виступ. Запишіться, будь ласка.</p>
<p>Володимир Бондаренко, фракція "ЮТ – "Батьківщина". Потім…</p>
<p>&nbsp;</p>
<p>11:10:20</p>
<p>БОНДАРЕНКО В.Д.</p>
<p>Володимир Бондаренко, "Блок Юлії Тимошенко". Кожен, хто сьогодні таким чи іншим чином знайомиться із ситуацією в пенітенціарній системі, вражений тими покажчиками стану охорони здоров'я в тій системі, які є реальністю.</p>
<p>Тисячі людей хворіють на туберкульоз. Нещодавно ці стихійні бунти виникали в декількох колоніях одразу, коли люди собі вени різали, вимагаючи роздільного утримання людей з відкритою формою туберкульозу і тих, хто ще має можливість вийти з цих місць ув'язнення з залишками хоча би здоров'я. Люди мруть, люди просто заражують один одного вільно чи невільно. І ця система, яка сьогодні є, вона підтримується владою. Це не та система навіть, яка була в радянські часи, коли люди виходили звіди здоровими, потім ставали даже Президентами, от. Це сьогодні прирікає кожного, хто потрапляє до в'язниці, фактично, на смерть. Тому не грайтеся з цим підтримайте. Це є священний борг живих вільних людей перед тими, хто є невільним.</p>
<p>&nbsp;</p>
<p>ГОЛОВУЮЧИЙ. Володимир Каплієнко, група "Реформи заради майбутнього".</p>
<p>&nbsp;</p>
<p>11:11:33</p>
<p>КАПЛІЄНКО В.В.</p>
<p>Дякую, Володимире Михайловичу. Депутатська група "Реформи заради майбутнього"&nbsp; прийняла рішення вільно голосувати по цьому питанню, проте скажу від себе, народного депутата України Володимир Каплієнка. Я буду підтримувати цей законопроект, тому що є православною людиною і не можу дозволити собі поставити в законодавчому полі перепону для будь-якого християнина отримати допомогу від священнослужителя.</p>
<p>Я хотів би нагадати, що право на те, щоб прийти до Господа Бога і Спаса нашого Ісуса Христа має кожна людина, яка живе не тільки у цій державі, а і в усьому світі. Є навіть така молитва, яка звучить так: "Господи, дай мне прежде конца покаянне!" І тому таїнство сповіді та причастя, на мій погляд, це перше, що повинні отримувати люди, незалежно від того, де вони знаходяться.</p>
<p>Тому я&nbsp; двома руками як громадянин України голосую за цей законопроект. Я навіть буду голосувати за нього, якщо він буде внесений у цілому сьогодні. Дякую.</p>
<p>&nbsp;</p>
<p>ГОЛОВУЮЧИЙ. Володимир Мойсик, фракція "Наша Україна – Народна самооборона".</p>
<p>&nbsp;</p>
<p>11:12:36</p>
<p>МОЙСИК В.Р.</p>
<p>Володимир Мойсик, партія "За Україну". Передайте, будь ласка, слово лікарю Карпуку Володимиру.</p>
<p>&nbsp;</p>
<p>ГОЛОВУЮЧИЙ. Володимир Карпук, мікрофон.</p>
<p>&nbsp;</p>
<p>11:12:43</p>
<p>КАРПУК В.Г.</p>
<p>&nbsp;Володимир Карпук, "Наша Україна". Ми підтримуємо&nbsp; включення до порядку денного цих законопроектів і прийняття цих законопроектів, зокрема, змін до статті 8 і 111 Кримінально-виконавчого кодексу України.</p>
<p>Я як лікар знаю дуже багато випадків, коли люди гинули і коли привозили уже, практично, у безнадійному стані із закладів відбування покарань лише з-за того, що їм своєчасно не була надана кваліфікована медична допомога.</p>
<p>Практика свідчить про те, що лікарі, які працюють в пенітенціарній службі часто більше виконавці покарань, аніж лікарі. Це сумно говорити, але хочу нагадати їм відомий вислів&nbsp; лікаря, який все життя працював у тюрмах Росії Федора Гааза: "Спішіть робити добро". То саме з-за того, що низька кваліфікація і несвоєчасна допомога, коли вони йдуть лікувати, виконуючи вказівки керівника виправної колонії, а не виконувати клятву Гіппократа, це призводить до таких фатальних наслідків. 87 тисяч хворих, 900 людей, які вмирають.</p>
<p>Я колись був у тюрмі, у своєрідній екскурсії у Дрогобичі, і бачив, що є відділення для, практично, смертельно хворих, які не отримують лікування відповідного, хоча кошти виділяються на закупівлю медикаментів і обладнання значні, які, практично, не контролюються. І навіть оті підходи, які стали&nbsp;загалом свідченням для всієї Європи, для всього світу, факт лікування навіть некваліфікований чи малокваліфікований Юлії Тимошенко також про це свідчить, що ті люди, які перебувають у виправних колоніях повинні мати право на вибір лікаря і…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>11:14:48</p>
<p>КАРПУК В.Г.</p>
<p>І мають право виклик лікаря, на консультацію, який поза межами виправної колонії. І треба цей законопроект…</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ставлю на голосування пропозицію про включення до порядку денного проекту Закону про внесення змін до Кримінально-виконавчого кодексу України (щодо забезпечення прав засуджених осіб на медичну допомогу та віросповідання). Реєстраційний номер 10176. Прошу голосувати.</p>
<p>&nbsp;</p>
<p>11:15:33</p>
<p>За-173</p>
<p>Рішення не прийнято.</p>
<p>По фракціях, будь ласка. Партія регіонів – 1, "БЮТ – "Батьківщина" – 96, "Наша Україна – Народна самооборона" – 37, комуністів – 25, Народна Партія – 0, "Реформи заради майбутнього" – 9, позафракційні – 5.</p>
<p>Оголошується до розгляду на предмет включення до порядку денного проект Постанови про відзначення 120-річчя від дня народження Патріарха Йосипа Сліпого (Йосипа Коберницького-Дичковського). Реєстраційний номер 10002.</p>
<p>Будь ласка, голова комітету Борис Тарасюк. Борисе Івановичу, ви будете з цього приводу говорити? Давайте, щоб процедура вже… А потім ви.</p>
<p>&nbsp;</p>
<p>11:16:15</p>
<p>ТАРАСЮК Б.І.</p>
<p>Шановні народні депутати! Вашій увазі пропонується прийняти дві постанови, які стосуються величних постатей української історії: це Патріарха Йосипа Сліпого і Митрополита Іларіона. Обидва зробили величезний внесок в розвиток Української Греко-Католицької Церкви і Української Православної Церкви. Зробили великий внесок в утвердження українського духу&nbsp; &nbsp;в розвиток української історії і релігієзнавства. Я прошу підтримати обидва ці два законопроекти, включити їх до порядку денного. Комітет з питань культури і духовності підтримує ці пропозиції. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Володимир Яворівський, голова комітету, будь ласка. Давайте тоді по обох цих проектах очевидно, да? Мікрофон, будь ласка.</p>
<p>&nbsp;</p>
<p>11:17:20</p>
<p>ЯВОРІВСЬКИЙ В.О.</p>
<p>Шановні колеги, шановні наші виборці! Справді, нам треба сьогодні буде розглянути велику кількість постанов. Воно трішки, звичайно, карикатурно виглядає, що постанови будь-які скинули сьогодні в день опозиції замість, скажімо, інших законів, які є, але то вже даність.</p>
<p>Я б запропонував, Володимире Михайловичу, для того, щоб ми все-таки швидко пройшли і водночас неформально, бо це все-таки постанови, це документ Верховної Ради, який вона приймає. Через те я б запропонував, по-перше, всі проголосувати, розглядати їх за скороченою програмою і, можливо, скоротити, скажімо, дати мені можливість як голові комітету не щоразу виходити після постанови, а разом після цього, коли автори зроблять коротку доповідь з приводу того чи іншого. А потім, скажімо, я можу від комітету просто, скажімо, дати мені сім, вісім, дев'ять, десять хвилин, щоб я зробив висновок від комітету по всіх постановах відразу, і ми зекономимо чимало часу, і по-моєму знайдемо консенсус у цьому.</p>
<p>Ці дві постанови щодо Йосипа Сліпого треба приймати. Це величезний український страждалець, фактично це ота наша важка кривава, даруйте мені, історія ХХ століття відбилася на цій людині. І те, що врешті-решт він дочекався і проголошення незалежності української держави, це справді символічно, і відновлення Греко-Католицької Церкви це дуже і дуже символічно. Так само Іларіон Огієнко, видатний науковець, мовознавець, священик, патріот український, який теж віддав, приніс своє життя в офіру Україні.</p>
<p>Я переконаний, що ми з вами, їхні там вже там чи діти, чи внуки, просто зобов’язані за цих двох велетнів, духа українських сьогодні проголосувати і підтримати ці дві постанови.</p>
<p>&nbsp;</p>
<p>ГОЛОВУЮЧИЙ. Шановні колеги! Тоді, якщо хтось наполягає… Ніхто не наполягає на виступі щодо двох, одну хвилинку, два проекти постанов&nbsp;от автор доповідав і&nbsp; голова комітету говорив – 10002,&nbsp; 10003. Одну хвилинку. Ніхто не наполягає на виступі? Ні.</p>
<p>Тому&nbsp; я ставлю на включення, але кожний окремо буду ставити проект постанови.</p>
<p>Ставлю про включення до порядку денного проекту Постанови про&nbsp; відзначення 120-річчя Патріарха Йосипа Сліпого (Йосипа Коберницького-Дичковського) (реєстраційний номер 10002.)</p>
<p>&nbsp;</p>
<p>11:20:02</p>
<p>За-371</p>
<p>Рішення прийнято.</p>
<p>Тепер ставлю на голосування пропозицію про включення до порядку денного проекту Постанови про відзначення 130-річчя від дня народження Митрополита Іларіона (Івана Івановича Огієнка) (реєстраційний номер 10003). Прошу голосувати.</p>
<p>&nbsp;</p>
<p>11:20:36</p>
<p>За-154</p>
<p>Рішення не прийняли.</p>
<p>Тепер, шановні колеги, проект Постанови про відзначення 75-х роковин Великого терору – масових політичних репресій 1937-1938 років (реєстраційний номер 10026).</p>
<p>Павло Михайлович Мовчан, будь ласка.</p>
<p>І давайте, можливо, і по-другій постанові зразу про Хоткевича, ви автор двох постанов.</p>
<p>&nbsp;</p>
<p>11:21:20</p>
<p>МОВЧАН П.М.</p>
<p>Шановний Володимире&nbsp; Михайловичу! Шановні колеги! Не треба вам розказувати про те, що в минулому нашого народу були трагічні надзвичайно і сторінки, і надзвичайно трагічні події. Обходити їх – це замовчувати про те, що сталося з українською нацією у ХХ сторіччі, коли фактично вона була безголовлена. Коли вся українська еліта була вистріляна, вислана і фактично почалося вирощування, як кажуть, нового покоління,&nbsp; нового, відданого, на інші ідеології всього того загалу,&nbsp; який власне і складав потім уже совєтскую інтелігенцію.</p>
<p>Мені не треба вам говорити, як було і яка кількість людей була вистріляна і загинули. Треба з'їздити просто в Росію або на Соловки,&nbsp; або в Сандармох і побачити ті меморіальні знаки, які залишилися тільки від того трагічного минулого.</p>
<p>&nbsp;І саме тому 75-річчя, яке сьогодні є темою не тільки для істориків, для нас усіх, для всієї української нації, аби нагадати про те, що це не можна замовчувати. Цей трагізм полягає в тому, що від режисера Курбаса, якого ми ухвалили і Верховна Рада буде, дякувати вам всім, депутатам, хто проголосував за постанову про відзначення Леся Курбаса, який минув, у січні місяці його дата, до Миколи Куліша, до всіх тих, Мирослава Ірчана,&nbsp; якого фактично ми сумарно уже&nbsp; і Верховною Радою підтримали кожного індивідуально.</p>
<p>Тепер ідеться про ту масову акцію,&nbsp; яка стосувалася&nbsp; 117 осіб, або 1117, вибачайте мені, які одночасно були розстріляні в Сандармосі (це під&nbsp; Ленінградом). Я можу тільки назвати вам історика і академіка&nbsp; Матвія Яворськго, професора Володимира Чеховського, Сергія Грушевського,&nbsp; Степана Рудницького, Миколи Павлушкова, Василя Волкова,&nbsp; Петра…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.</p>
<p>&nbsp;</p>
<p>&nbsp;МОВЧАН П.М. Я закликаю всіх включити це і для того, щоб ми належним чином пошанували&nbsp; не тільки імена, згадані мною, а всіх, хто в ту пору був&nbsp; розстріляний і ім'я&nbsp; яких тільки згодом, через реабілітаційні процеси, були&nbsp; повернуті в історію України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Володимир Олександрович Яворівський, будь ласка, голова Комітету&nbsp; з питань&nbsp; культури та духовності.</p>
<p>&nbsp;</p>
<p>11:23:52</p>
<p>ЯВОРІВСЬКИЙ В.О.</p>
<p>Шановне депутатське товариство, шановні наші виборці! Справді, ХХ століття таким важким катком кривавим проїхалося по багатьох народах Радянського Союзу, ну, а по Україні, особливо. І звичайно, після 1937 року, після початку найжорстокіших репресій, які були, фактично був винищений весь цвіт української інтелігенції, все те патріотичне, високоосвічене, духовне, що було в Україні.</p>
<p>Зокрема, це після вбивства Кірова, коли Сталін видає, власне кажучи, він ініціює проведення особливого ритуалу протягом 10 днів звершити розслідування і відразу ж після вироку суду тут же у цей день виконувати вироки ці суду, які вироки ми з вами знаємо.</p>
<p>Через це, безперечно, я переконаний, що нація, яка має пам'ять, яка має совість здатна озиратися назад і вшанувати тих, хто не був пошанований протягом багатьох років, хто розстріляні і в тому ж самому Сандромоху, і які не сповідалися перед своєю смертю і невідомо, де вони поховані. Ми, українці, повинні це зробити.</p>
<p>Володимир Михайлович, я тільки прошу звернути увагу, хай це буде нам для стенограми, про те, що майже в усіх постановах є великі неточності. У цій постанові потрібно не відзначати, бо що відзначати? Відзначати, а пом'янути або вшанувати. Найточніше, вшанувати.</p>
<p>Через те, я кажу це для того, щоб це було занесено до стенограми, щоб обов'язково в кожній постанові врахувати зауваження комітету, вони точні, вони виважені і вони грамотні. Ми пропонуємо підтримати. І "Блок Юлії Тимошенко" за проект цієї постанови. Я думаю, що і більшість підтримає. Це ж представник більшості вніс – Павло Мовчан. Через те,&nbsp; підтримайте і його, і себе.</p>
<p>&nbsp;</p>
<p>ГОЛОВУЮЧИЙ. Шановні колеги, є потреба обговорити це питання? Я не бачу. Там дуже слушне зауваження і пропозиція комітету – слово "відзначити" поміняти на "вшанувати", бо відзначати нічого, тим більше роковини, "вшанувати пам'ять".</p>
<p>Шановні колеги, з урахуванням цього уточнення, ставиться на голосування пропозиція про включення до порядку денного проекту Постанови про вшанування 75-х роковин Великого терору - масових політичних репресій 1937-1938 років, я маю на увазі 1937-1938 років (10026 – реєстраційний номер). Прошу голосувати.</p>
<p>&nbsp;</p>
<p>11:26:54</p>
<p>За-183</p>
<p>Рішення не прийнято.</p>
<p>&nbsp;</p>
<p>ГОЛОСИ ІЗ ЗАЛИ. По фракціях!</p>
<p>&nbsp;</p>
<p>ГОЛОВУЮЧИЙ. По фракціях? Будь ласка. Партія регіонів – 2, "БЮТ – "Батьківщина" – 96, "Наша Україна – Народна самооборона" – 41, комуністів – 0, Народна Партія – 20, "Реформи заради майбутнього" – 19, позафракційні – 5.</p>
<p>Наступний проект Постанови про відзначення 135-річчя з дня народження Гната Хоткевича (реєстраційний номер 10027). Є потреба&nbsp; розповідати, хто такий Гнат Хоткевич чи будемо голосувати?</p>
<p>Шановні колеги, наполягає автор? Ну, якщо наполягає, то, будь ласка, Павло Михайлович.</p>
<p>&nbsp;</p>
<p>11:27:47</p>
<p>МОВЧАН П.М.</p>
<p>Шановний Володимире Михайловичу! Шановні колеги! Я звертаюся не до комуністів, а до тих, хто складає дійсно більшість і від голосів яких залежить рішення тої чи іншої постанови. Мене просто дивує, якщо ми 75-річя боїмося назвати те, що свого часу Комуністична партія визнала як помилки своєї ідеології, яка попросила вибачення на своєму з'їзді. Я розумію послідовність Петра Миколайовича, він послідовний сталініст, бо він його ставить пам'ятники по всіх обкомах. Але ви, чого ви боїтеся? Я не можу зрозуміти! 75 років, я не виховую, я просто хочу зрозуміти логіку поведінки.</p>
<p>І тому я хотів би, просто користуючись, Гнат Хоткевич – це геніальна людина, творець українського театру, бандурист, письменник, класик український, який у всіх підручниках. Мені не треба, якщо ви не читали, то це ваша проблема. Але, ця людина, яка так само була упосліджена, яка так само була піддалася тим самим тортурам, які і пройшли всі українські інтелігенти.</p>
<p>Саме тому я вважаю, що людина, яка була поскрибована довгий час… Його, він автор одного інструменту&nbsp;музичного багатоладового, цієї бандури. Сьогодні весь світ нею користується. Я не буду говорити про всі твори, про його шедеври створені, про його пісні, про його розвідки фольклорні. Харківський чоловік, це з Харкова, який поїхав на Західну Україну і просвітлював тих бідних гуцулів по тих далеких колибах, який створив і там гуцульський театр. Це людина велика і мені не треба вас переконувати, що включення в порядок денний і проголосування за цю постать просто необхідне, так само як про Івана Огієнка.</p>
<p>Людина, яка зробила стільки, масив його роботи…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>МОВЧАН П.М.&nbsp; Ну, я просто закликаю підтримати цю постанову.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Володимир Олександрович Яворівський.</p>
<p>&nbsp;</p>
<p>11:30:08</p>
<p>ЯВОРІВСЬКИЙ В.О.</p>
<p>Я дуже коротко до того, що сказав представник більшості Павло Мовчан. Я хочу сказати, що Гнат Хоткевич, тут склалося таке враження, що це людина, скажімо, така, чисто західноукраїнська. Гнат Хоткевич унікальний тим, що це людина українська, я підкреслюю, всеукраїнська.</p>
<p>Народився в Харкові, молодість пройшла в Харкові, але за участь його в революційних подіях в 1905, 1906, 1907 роках його арештовують і, хочуть арештувати, я вибачаюся, і він змушений втекти на Галичину. І людина, яка буквально, ну, душею припадає до тієї галицької культури, до тієї самої Гуцульщини, пише історію, створює театр, унікальний, ще раз, чоловік.</p>
<p>Але виявляється, що його потім арештовує і радянська влада. Тобто, ну, взагалі&nbsp; трагізм весь, ось на долоні, цієї людини. Через те я не розумію, як можна не проголосувати. Людина, яка, ну, нібито поза політикою, просто унікальний духовний, культурний діяч України, український патріот. Пройшло стільки років. Не відзначити його, ну, це гріх величезний. Беріть його на душу!</p>
<p>&nbsp;</p>
<p>ГОЛОВУЮЧИЙ. Шановні колеги, хто наполягає на виступі? Ні. Будемо голосувати.</p>
<p>Ставлю на голосування пропозицію про включення до порядку денного проекту Постанови про відзначення 135-річчя з дня народження Гната Хоткевича (реєстраційний номер 10027). Прошу голосувати.</p>
<p>&nbsp;</p>
<p>11:31:47</p>
<p>За-386</p>
<p>Рішення прийнято.</p>
<p>Прошу розглянути проект Постанови про відзначення 140-річчя з дня народження Богдана Лепкого (щодо включення цього проекту до порядку денного). Ярослав Кендзьор. Від комітету – Володимир Олександрович Яворівський, будь ласка.</p>
<p>&nbsp;</p>
<p>11:32:22</p>
<p>ЯВОРІВСЬКИЙ В.О.</p>
<p>Шановні колеги, це ще одна унікальна українська&nbsp; постать, ще один&nbsp; одна&nbsp; фундаментальна така підпора&nbsp; України, української духовності – Богдан&nbsp; Лепкий. Я вам скажу, бо якби було одне-єдине, що ця людина написала, а у нашій українській історії&nbsp; були такі, і Забіла, однієї пісні "Дивлюсь я на небо", і цього вистачило&nbsp; цілком, щоб ця людина була безсмертна.</p>
<p>Богдан Лепкий, я до вас звертаюсь,&nbsp; написав унікальну пісню, яка і сьогодні є популярна, "Чуєш, брате мій" – це дивовижна, це візитна карточка сьогодні&nbsp; будь-якого українці на цій планеті Земля. Я вже не кажу про те, що це єдиний письменник, який написав&nbsp; тільки трішки менше, ніж Іван Франко. А Іван Франко – це десь 90 томів, якщо я не помиляюся, а цей написав тільки трішки менше – це&nbsp; і повісті, і оповідання, і романи, і вірші. Унікальна просто-на-просто людина, на який час, може, десь був так би мовити призабутий, був ніби у тіні, скажімо, і ми про нього менше знаємо.</p>
<p>Через те, я думаю, що настав той час,&nbsp; коли потрібно Богдана Лепкого, унікального українського поета, прозаїка, пісняра, це я назвав тільки одну пісню, у нього&nbsp;&nbsp; безліч пісень, які потім використовувалися нами, але "Чуєш брате мій", я ще раз кажу, – це&nbsp;&nbsp;&nbsp; та пісня, за яку,&nbsp; я не знаю, хто може проголосувати&nbsp; проти. Ну, перевіримо зараз, будь ласка.</p>
<p>&nbsp;</p>
<p>ГОЛОВУЮЧИЙ. Ніхто виступати не буде?</p>
<p>Ставлю на голосування пропозицію про включення до порядку денного&nbsp; проекту постанови про відзначення&nbsp; 140-річчя з дня народження Богдана Лепкого (реєстраційний номер 10044). Прошу голосувати.</p>
<p>&nbsp;</p>
<p>11:34:09</p>
<p>За-357</p>
<p>Рішення прийнято.</p>
<p>Оголошую до розгляду проекту Постанови про відзначення 120-річчя з дня народження видатного польського письменника, художника Бруно Шульца (реєстраційний номер 10127), тобто з приводу включення до порядку денного. Володимир Олександрович Яворівський – голова комітету.</p>
<p>&nbsp;</p>
<p>11:34:38</p>
<p>ЯВОРІВСЬКИЙ В.О.</p>
<p>Оскільки немає Курпіля, він – автор цієї постанови, але я готовий доповісти і за нього, і від імені комітету.</p>
<p>Ну, найперше, я скажу, що ініціювало це відзначення, бо навіть якось ми його прогледіли, Польське посольство в Україні. Це, справді, людина такого масштабу між Польщею і Україною, всеєвропейського масштабу, інакше я і не скажу. Опріч того, що це письменник, який фактично продовжував цей модернізм, може, не завжди всім зрозумілий і, може, не завжди близький і, скажімо там, українському читачеві, але кафківський напрям, напрям в літературі, напрямок Кафки із його всіма чудернацькими, так би мовити, переходами, зміщення часів, зміщення психологій, тобто це один після Кафки, це один із його учнів найталановитіших і на сьогоднішній день. І за його повістями потім знято багато кінофільмів.</p>
<p>Найголовніше те, що він народився і фактично все життя прожив, і загинув у Дрогобичі. Тобто Україна для нього… Сьогодні йде навіть боротьба за Бруно Шульца. Поляки хочуть взяти його собі і це дуже правильно, бо це був польський єврей і мав ухил, так би мовити, польський. Але ми, українці, повинні, теж не повинні його так легко взяти і віддати, тому що все життя він провів у Дрогобичі.</p>
<p>Дивовижно це те, що він у своєму будинку, в своїй квартирі на стіні намалював геніально, бо він ще й був художник дивовижний, який теж уніс абсолютно модернові такі, так би мовити, нотки у образотворче мистецтво. І на цій стіні намалював геніальну картину цього світу. І ми, не знаючи спершу хто, що, бо там жили інші люди, половину цієї стіни було зруйновано, але половина її збереглася. І сьогодні поляки наполягають і все роблять для того, щоб ми справді це все зберегли.</p>
<p>Найголовніше те, що цей чоловік під час окупації, німецької окупації, він був запроторений до гетто, до єврейського гетто у Дрогобичі і загинув від кулі есесівця.</p>
<p>Я думаю, що ніхто тут не буде висувати якихось…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЯВОРІВСЬКИЙ В.О. …до цього унікального чоловіка. Я думаю, ми повинні підтримати, і Україна має мати за честь відзначити ювілей цього прекрасного митця.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, у мене велике прохання. Давайте&nbsp; включимо цей проект постанови до порядку денного, враховуючи значущість і значимість, і значення цієї людини для культури і України, і Польщі. Я сказав би, навіть світової культури. Немає заперечень?</p>
<p>Я ставлю на голосування цю пропозицію, а саме про включення до порядку денного проекту Постанови про відзначення 120-річчя від дня народження видатного польського письменника, художника Бруно Шульца (реєстраційний номер 10127). Прошу голосувати.&nbsp;</p>
<p>&nbsp;</p>
<p>11:37:47</p>
<p>За-351</p>
<p>Рішення прийнято.</p>
<p>Оголошую до розгляду проект Постанови про відзначення 125-річчя з дня народження Олександра Архипенка. Володимир Яворівський, будь ласка, голова комітету.</p>
<p>&nbsp;</p>
<p>11:38:07</p>
<p>ЯВОРІВСЬКИЙ В.О.</p>
<p>Дуже коротко. Я думаю, що постать Олександра Архипенка, сьогодні це не Бруно Шульц, про якого може багато хто із тих, хто нас сьогодні слухає, може вперше почув. Архипенко все-таки легалізований так би мовити, хоча він був тривалий час і в еміграції, і в Парижі, і в Берліні, і засновував всюди українські школи, але він ввійшов в історію світової архітектури як кубіст, який, власне кажучи, заснував&nbsp; абсолютно&nbsp; новітній, модерний, так би мовити, стиль у скульптурі. Багато його скульптур сьогодні перебувають&nbsp; в найкращих, найдорожчих, найшановніших музеях світу.</p>
<p>Я думаю, що ми повинні гордитися цим іменем. Я переконаний, що Україна має відзначити його ювілей. Постать, справді,&nbsp; дивовижна, ми нею повинні гордитися, і я не сумніваюся в тому, що ви проголосуєте за те, щоби цю постанову прийняти.</p>
<p>Володимире Михайловичу, і звичайно з тими поправками… ні, тут поправок якраз нема, ми зробили грамотно. Але&nbsp; ще раз наголошую, що в кожну постанову внести ті поправки, які зробив комітет, тоді вони будуть грамотні і точні.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, немає заперечень проти того, щоб поставити на голосування пропозицію про включення до порядку денного?</p>
<p>Ставлю на голосування пропозицію про включення до порядку денного проекту Постанови про відзначення 125-річчя з дня народження Олександра Архипенка. Реєстраційний номер проекту 10165. Прошу голосувати.</p>
<p>&nbsp;</p>
<p>11:39:44</p>
<p>За-348</p>
<p>Рішення прийнято.</p>
<p>Проект Постанови пропонується вашій увазі про відзначення 360-річчя з часу битви під Батогом. Реєстраційний номер 10166.</p>
<p>Володимир Яворівський, голова комітету, будь ласка.</p>
<p>&nbsp;</p>
<p>11:40:05</p>
<p>ЯВОРІВСЬКИЙ В.О.</p>
<p>Я – і голова комітету, і автор цього законопроекту. Чому я вношу цей законопроект, що мене спонукало до того, щоб відзначити 360 років цієї унікальної битви? Я просто трішки нагадаю вам і нашим виборцям, тим, хто нас дивиться або слухає.</p>
<p><a href="http://w1.c1.rada.gov.ua/pls/zweb2/webproc4_2?pf3516=1651&skl=7" target=_blank>1651</a> рік для повстання Богдана Хмельницького був дуже невдалий. Треба було підписувати угоди із поляками, причому кабальні. Це Білоцерківська угода, яка позбавляла дуже багатьох здобутків, які мали перед цим у багатьох битвах козацьке військо під проводом Богдана Хмельницького. І&nbsp; у 1652 році ця битва під містом Батогом, це не місто навіть – Батіг, а гора Батіг, це Чечельницький район моєї рідної Вінниччини, буквально десь за 30-40 кілометрів від мого рідного села. Відбулася ця легендарна битва, якою керував Богдан Хмельницький разом із турецьким військом, які перемогли, вщент перемогли буквально польське військо, і після цього почався другий етап визвольної боротьби Богдана Хмельницького із іншими перемогами.</p>
<p>Через те я переконаний, що ця битва в нашій історії, її прирівнюють, до речі, до найбільших, найвидатніших битв відомих&nbsp; воєначальників, того ж самого і Ганнібала, і інших, що це, справді, була унікальна битва за своїм розмахом, за своїм талантом… талантом, військовим, так би мовити, талантом, коли було розгромлено вщент абсолютно польські війська. Я думаю, що українці повинні би відзначити цю битву, нагадати про неї. Я переконаний, що це не будуть такі якісь пишні там святкування і таке інше. Але принаймні, наше телебачення, наші засоби масової інформації, я думаю, що і вінничани, мої земляки, повинні все-таки відзначити про те, щоб люди запам'ятали, така битва була, це була видатна битва, яка утвердила розум українців…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>ЯВОРІВСЬКИЙ В.О.&nbsp; … утвердила українців, їхню здатність захищати свою Батьківщину. Я вірю, що ви за це проголосуєте.</p>
<p>&nbsp;</p>
<p>ГОЛОВУЮЧИЙ. Шановні колеги, ніхто не наполягає на виступі? Тоді ставиться на голосування пропозиція про включення до порядку денного проекту Постанову про відзначення 360-річчя з часу битви під Батогом (реєстраційний номер 10166). Прошу голосувати.</p>
<p>&nbsp;</p>
<p>11:42:54</p>
<p>За-377</p>
<p>Рішення прийнято.</p>
<p>Пропонується вашій увазі проект Постанови про відзначення ювілеїв закарпатських письменників Івана Чендея та Петра Скунця (реєстраційний номер 10167).&nbsp;Володимир Олександрович Яворівський, будь ласка.</p>
<p>&nbsp;</p>
<p>11:43:13</p>
<p>ЯВОРІВСЬКИЙ В.О.</p>
<p>Шановні колеги, шановні наші виборці! Що мене спонукало об'єднати ювілеї двох письменників різного віку, які працювали в різних жанрах? Що саме? Ну, через те, що вони обидва з Ужгороду, через те, що вони обидва закарпатці, але закарпатці, я б сказав, не локального закарпатського розливу, масштабу, а це люди, обидва письменники, Іван Чандей – прозаїк, Петро Скунць – видатний український поет, об’єднано тим, що вони народилися, фактично, в один день. І через те це можна, справді, було б зробити однією постановою.</p>
<p>Я просто хочу нагадати: Іван Чандей – дивовижний український прозаїк, класик української&nbsp;прози. Наголошую, всеукраїнський, а не закарпатський всього-на-всього. Так само як і Петро Скунць, який разом з шестидесятниками відкрив, разом із Борисом Олійником, Драчем, Миколою Вінграновським, іншими поетами, Валерієм Шевчуком, Євгеном Гуцалом, які відкрили абсолютно новітню сторінку в українській літературі, сторінку свіжу з подихом волі і тому подібне. Петро Скунць, недивлячись на те, що справді жив, нібито в закритому, я би сказав, певному ареалі закарпатському, поет всеукраїнського масштабу, особливо його поема "Розпинають Івана", де прямий був натяк на Івана Дзюбу, яка була і заборонена, але потім її все одно читали і знали.</p>
<p>Через те, я думаю, що ми зробимо дуже добрий жест в бік нашого Закарпаття, якщо проголосуємо і якщо і Закарпаття, і Україна відзначать ювілеї обох, вже покійних, на превеликий жаль, і Петра Скунця, і Івана Чендея в один день відзначити їх ювілей.</p>
<p>І я би попросив, хай все таки від закарпатців люди виступлять.</p>
<p>&nbsp;</p>
<p>ГОЛОВУЮЧИЙ. Будь ласка, Станіслав Аржевітін. Два – "за", два – "проти". Потім – Михайло Чечетов.</p>
<p>&nbsp;</p>
<p>11:45:17</p>
<p>АРЖЕВІТІН С.М.</p>
<p>Шановні народні депутати! Не так часто Верховна Рада віддає належне Закарпатському краю її історичним постатям. Краю, як назвав письменник Іван Ольбрахт, "земля без імені – край забутий Богом".</p>
<p>Більше тисячі років Закарпаття перебувало в складі 10 різних країн. І кожна з цих країн нав’язувала свою мову, свою культуру, свою поезію, і лише, завдячуючи закарпатським письменника, вдавалось із покоління в покоління, з одного сторіччя в інше сторіччя нести українське слово, українську культуру і українську поезію. Завдячуючи саме цим закарпатським письменникам, до цього часу вдалося зберегти пам'ять про народних месників, останніх опришків Закарпатської Верховини Лепея, Пинту, Шугая, Рошенця та багато інших. Серед цих сподвижників української культури в цьому далекому краї, я б зараз наголосив і нагадав Михайла Лучкая і Василя Гринжу-Донського, Августина Волошина, Івана Ірлявського, Олександра Духновича, Федора Потушняка, Зореслава Сабо, Андрія Патруса-Карпатського та багато інших. Але, звичайно, особливе місце в цьому списку посідають наші ювіляри, про яких ми сьогодні говоримо, це Іван Михайлович Чендей, Петро Миколайович Скунць, які посіли окреме місце в цьому списку. Іменем їх для молодих закарпатських письменників створені премії і в такий спосіб продовжують вшановувати цих прекрасних письменників краю.</p>
<p>Я прошу підтримати цю постанову. Дякую.</p>
<p>&nbsp;</p>
<p>ГОЛОВУЮЧИЙ. Михайло Чечетов, будь ласка, фракція Партії регіонів.</p>
<p>&nbsp;</p>
<p>11:47:07</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги, мы рады, что наше предложение от Партии регионов, которое было обращено и "Батькивщине", и к "Нашей Украине", к разных фронтам и к рухам в части того, что мы должны выносить в зал те законопроекты, которые объединяют зал, которые консолидируют нацию, которые сшивают Украину, которые объединяют левый и правый берег Днепра, оно услышано. Вы смотрите, вчера проект Постановления Компартии посвященное 70-летию героической обороне Севастополя и Керчи. Он был поддержан не только большинство, он был поддержан и рух один, и два, и "Батькивщина", и "Наша Украина", причем голосовали, я видел, и за себя, и за того парня, почти 400 голосов.</p>
<p>Сегодня мы голосуем действительно и поддерживаем за юбилейные даты выдающихся украинцев, которые внесли огромный вклад в развитие нашей духовности, культуры, литературы. Поэтому Партия регионов и сегодня призывает меньшинство, оппозицию проголосовать за это последнее постановление и тем самым дальше двигаться по этому пути, по пути к консолидации, объединению, а не по пути политических распрей, в этом наша победа. Спасибо.</p>
<p>&nbsp;</p>
<p>ГОЛОВУЮЧИЙ. Прошу уваги. Ставиться на голосування пропозиція про включення до порядку денного проекту Постанови про відзначення ювілеїв закарпатських письменників Івана Чендея та Петра Скунця&nbsp; ( реєстраційний номер 10167). Про включення до порядку денного.</p>
<p>&nbsp;</p>
<p>11:49:13</p>
<p>За-377</p>
<p>Рішення прийнято.</p>
<p>Тепер, шановні колеги, пропонується&nbsp; вашій увазі проект Постанови про звернення до Президента України з пропозицією про звільнення з посади міністра освіти і науки, молоді та спорту України.</p>
<p>Микола Томенко, будь ласка.</p>
<p>&nbsp;</p>
<p>11:49:44</p>
<p>ТОМЕНКО М.В.</p>
<p>Шановні колеги, проект Постанови&nbsp; підготовлений мною, колегами Андрієм Кожем'якіним та Миколою Мартиненком, є документом, яким ми хочемо допомогти не лише&nbsp; Україні, а й допомогти Президенту. Оскільки два роки підряд Президент бореться з антиукраїнською корупційною і, як каже Ганна Герман, україножерською політикою Дмитра Табачника, і не вистачає можливо політичної волі,&nbsp; можливо достатніх аргументів, щоб прийняти остаточне аргументоване рішення.</p>
<p>Я повністю погоджуюся з Президентом, який у нас&nbsp; тут в сесійній залі, говорячи про роботу Дмитра&nbsp; Табачника, сказав: антиприкладом може бути реформа вищої освіти. Повторюю, антиприкладом.</p>
<p>І Президент абсолютно правий, тому що два роки батьки, школярі, студенти, учні – заручники&nbsp;&nbsp; політичної, ідеологічної діяльності. Недаремно експерти кажуть, що Дмитро Табачник – це російський націоналіст в українському уряді. Тому що важко найти таку людину, напевно, і в російському уряді, яка би так ненавиділа українське.</p>
<p>Я неодноразово звертав увагу Генеральної прокуратури на масу фактів корупційної діяльності чиновників міністерства на ……. з Табачником. Нагадаю вам лише кілька. В 2010-2011 році міністерство повністю провалило державне замовлення з&nbsp; видання підручників та навчальних посібників, і Генеральна прокуратура навела кричущі факти, що&nbsp; так в кінці кінців 11 клас, 2-й, я перепрошую, 10-й, 2-й, 5-й&nbsp; залишились без підручників.&nbsp;</p>
<p>Рахункова палата навела кричущі факти зловживання і корупційної діяльності в частині видруку підручників. Ціна підручників&nbsp; за часів Табачника так зросла, що Рахункова палата пише: "За 2010-2011 роки з порушенням при визначенні тендеру у виготовленні підручників використано 44 мільйони гривень". Це означає, що якби&nbsp; не було розкрадання бюджетних коштів,&nbsp; можна було б видати додатково, послухайте, 3 мільйони 400&nbsp; підручників. Таких фактів&nbsp; є більше, чим достатньо.</p>
<p>І я думаю,&nbsp; що було би справедливо і правильно не лише очікувати&nbsp; на те, чи образиться&nbsp;&nbsp; російська сторона на рішення української сторони, чи буде&nbsp;&nbsp; незадоволений той чи інший політик, який приїжджає в Україну. Ми мусимо&nbsp; мати український уряд, який захищає українські національні інтереси, українську освіту,&nbsp; українську культуру. І тому пропонуємо&nbsp; звернутися&nbsp; до Президента&nbsp; прийняти рішення і залишити наш уряд, уряд не антиреформ,&nbsp; а реформ, і уряд не україножерів, а уряд тих людей, які шанують Україну.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від комітету буде виступ?&nbsp; Немає. Є потреба обговорювати це питання? Будь ласка, запишіться.</p>
<p>Прошу, прізвища народних депутатів. Уляна Мостіпан, фракція&nbsp;&nbsp; "БЮТ –&nbsp; "Батьківщина".</p>
<p>&nbsp;</p>
<p>11:53:18</p>
<p>МОСТІПАН У.М.</p>
<p>Прошу передати слово&nbsp; моєму колезі Андрію Шкілю.</p>
<p>&nbsp;</p>
<p>ГОЛОВУЮЧИЙ.&nbsp; Андрій Шкіль, мікрофон. Потім – Андрій Парубій.</p>
<p>&nbsp;</p>
<p>11:53:24</p>
<p>ШКІЛЬ А.В.</p>
<p>Дякую, пані Уляно. Я хотів би розвинути думку автора постанови, тобто Миколи Томенка, і нагадати, що саме нинішнє міністерство, за нинішнього міністра закрило максимальну кількість саме українських шкіл і, власне, на Сході України, там, де вони потребують найбільшої, можливо, опіки держави. Ми пам'ятаємо, скільки вистраждали батьки дітей, які боролися, голодували, страждали за те, щоби зберегти там українські школи на Донеччині, Луганщині, в Запорізькій області. Все це знищувалося. Всі ці школи знищувалися рукою, а нинішнього міністерства.</p>
<p>&nbsp;Просто я думаю, тут два варіанти треба зробити: або забрати з міністерства освіти слово, що це українське міністерство освіти, а залишити вже все-таки міністерство туризму, або тоді ще молоді, що там ще, спорту, але зовсім не освіти української. Або тоді вже поміняти керівництво, врешті-решт.</p>
<p>Наступне. Останні&nbsp; новації, які були здійснені Міністерством освіти чи антиосвіти, так? Бо вилучено українську мову із школи української з 7-х, 8-х класів і просто ліквідовано предмет "українська історія". Ці новатори, ці, розумієте, пропагандисти усього антиукраїнського придумали, щоби вивчати українську історію в контексті&nbsp; світової. Ні, я розумію, що пан Табачник як палкий прихильник російської середньовічної літератури, я, до речі, завжди пропоную йому назвати хоча би одного автора середньовічного російського, якого він прочитав або, якого, можливо, він допоміг видати. Це дуже, бо я так розумію, це дуже відомі автори. То, власне, цей прихильник російського середньовіччя вводить середньовіччя в Україні, таке антиукраїнське. Тому що, ну, як ми можемо серйозно говорити про Міністерство освіти, якщо міністерство дбає про те, щоби ліквідувати в школі українську мову…</p>
<p>&nbsp;</p>
<p>ГОЛОВУЮЧИЙ. Андрій Парубій, фракція "Наша Україна – Народна самооборона".</p>
<p>&nbsp;</p>
<p>11:55:30</p>
<p>ПАРУБІЙ А.В.</p>
<p>Парубій Андрій. Шановні депутати українці, освіта в будь-якій державі – це надзвичайно чутлива сфера. Від того, як діє освіта залежить цілі покоління майбутніх громадян, які будуть визначати долю нашої держави. І от те, що відбувається сьогодні в українській освіті під керівництвом Табачника – це є просто катастрофа. Тут пан Микола говорив про корупцію. Справді, в освіту тотально повертається корупція. Знищення незалежного тестування – воно є прямим шляхом до повернення в освіту корупції.</p>
<p>Говорив пан Андрій про закриття україномовних шкіл українських. Я з цього приводу виступав з трибуни. Але окрім українських шкіл на Сході нашої держави відбувається масове закриття сільських шкіл по всій Україні, по всій державі. І ця позиція підсилюється ще тим, що напевне дуже важко в Україні знайти політика і чиновника, який би настільки ненавидів Україну так, як Дмитро Табачник. Створюється враження, що ця людина спеціально є в українському уряді, щоб вести планомірну системну роботу по знищенню української ідентичності, українського духу в українській освіті. Це стосується і випадків, коли ми бачимо обмеження вивчення і української історії, і української мови під надуманими приводами про поширення і необхідність інформатики. І ми маємо усвідомити, що чим довше ця людина буде перебувати при владі, тим більша буде загроза для українських дітей, для української держави.</p>
<p>Тому, я закликаю сьогодні усіх депутатів, які мають розуміння і відчуття, що вони живуть в українській державі і мають відстоювати український інтерес, підтримати Постанову пана Миколи Томенка, зробити відповідне звернення і закликаю Президента чим швидше вирішити цю кадрову проблему і зняти цю ганьбу з України. Бо перебування Табачника в уряді – це є величезна ганьба для всієї України, для нашої держави. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги!</p>
<p>Будь ласка, Михайло Чечетов.</p>
<p>&nbsp;</p>
<p>11:57:46</p>
<p>ЧЕЧЕТОВ М.В.</p>
<p>Уважаемый Владимир Михайлович! Уважаемые коллеги! Ну, наверное, как то некрасиво и не по-мужски получается, когда мы не пригласили сюда міністра освіти, чтобы можно было сказать ему в лицо. Не просто так, где-то там, в кулуарах, за глаза. Он ответил бы, он аргументировал бы свою позицию, это было нормально бы. А потом я подумал, а почему так происходит. А что ж получается?</p>
<p>Сегодня выносился проект Постанови про відзначення 75 роковини політичних репресій. И получается, что мы сегодня этим документом, который мы рассматриваем, реанимируем политические репрессии, которые были 75 лет назад, – политическую расправу за инакомыслие.</p>
<p>Я хочу сказать, что пока Партия регионов при власти, никаких политических репрессий, политических расправ в Украине не будет. Никаких! Мы строим…</p>
<p>&nbsp;</p>
<p>ГОЛОВУЮЧИЙ. Мікрофон.</p>
<p>&nbsp;</p>
<p>ЧЕЧЕТОВ М.В. …репрессий не будет!</p>
<p>&nbsp;</p>
<p>ГОЛОВУЮЧИЙ. Шановні колеги, прошу уваги! Ставиться на голосування пропозиція про включення до…</p>
<p>Зніміть голосування. Павло Мовчан, будь ласка.</p>
<p>&nbsp;</p>
<p>11:59:15</p>
<p>МОВЧАН П.М.</p>
<p>Шановний Володимире Михайловичу і шановний Михайле Васильовичу, я адресуюсь до вас. Уявіть собі, що в уряді держави Ізраїль сидить араб у міністерському кріслі і каже про те, що, пише і рекомендує, у вас не було Біблії, у вас не було вашої мови, у вас не було вашої історії, вона вся починається від того, коли завоював Сулейман Прекрасний оце місто і цю територію вашу. Що б сказали ті, від імені яких він говорить, від імені єврейської нації, від імені ізраїльтян? Що, скажіть, як би реагували ми? Якщо пише людина послідовно у всіх працях капітальних, які видаються масовими накладами в Росії, про те, що нас не було, що ми ………..&nbsp; люди. Як можна цю ідеологію терпіти і толерувати?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ставиться на голосування пропозиція про включення до порядку денного проекту Постанови про звернення до Президента України з пропозицією про звільнення з посади Міністра освіти і науки, молоді та спорту України (реєстраційний номер 10082).</p>
<p>&nbsp;</p>
<p>12:00:59</p>
<p>За-141</p>
<p>По фракціях? Будь ласка. Партія регіонів – 0, "БЮТ – "Батьківщина" – 98, "Наша Україна – Народна самооборона" – 36, комуністів – 0, Народна Партія – 0, "Реформи заради майбутнього" – 2, позафракційні – 5.</p>
<p>Будь ласка, Микола Томенко.</p>
<p>&nbsp;</p>
<p>12:01:29</p>
<p>ТОМЕНКО М.В.</p>
<p>Шановні колеги, я думаю, що до цього питання&nbsp; Президент повернеться не сьогодні, так завтра. Але я хотів би, щоб ми повернулися до питання&nbsp; наших постанов, якими відзначали ми визначних українців.</p>
<p>Я погоджуюсь з колегами з Партії регіонів про те, що треба об'єднувати Україну, тільки, що правда, бажано об'єднувати їх навколо великих украЇнців, а не великих укрАїнців. Давайте будемо українців шанувати.</p>
<p>І ми стурбовані з колегами тим, що, можливо, якийсь технічний збій відбувся під час голосування за відзначення&nbsp; діяльності Івана Івановича Огієнка. Просто нагадаю вам, що у літературознавчій, мовознавчій, громадській роботі такого рівня діяча, напевне, ми не мали&nbsp; уXX столітті. Це чоловік, який заснував і&nbsp; очолював, був першим ректором Кам'янець-Подільського державного університету; це чоловік, який&nbsp;&nbsp; зробив перший фундаментальний&nbsp; переклад Біблії з оригінальних давно-єврейський і грецьких текстів на українську; це чоловік,&nbsp; який&nbsp; провадив фантастичну просвітницьку роботу.</p>
<p>Навіть, якщо&nbsp; хтось в Партії регіонів сумнівається, і їм не подобається&nbsp; його діяльність на збереження українського православ'я,&nbsp; хоча,&nbsp; наскільки я поінформований, і Українська Православна Церква Московського патріархату шанує його діяльність у релігійній діяльності, то за його наукову,&nbsp; літературну, сподвижницьку діяльність ми мусили би пошанувати цього чоловіка і відзначити&nbsp; на державному рівні.&nbsp; Тому прохання і від автора постанови,&nbsp; і від&nbsp; колег: Михайло Косіва,&nbsp; Бориса Тарасюка повернутися до розгляду цього питання.</p>
<p>І насамкінець хочу вам сказати, що наша історія, дійсно, переплетена. І фахівці, які вивчають історію життя Івана Івановича Огієнка, навели приклад, який підтверджений, що&nbsp; Сергій Бубка є братом прадіда Івана Івановича Огієнка. Таким чином і&nbsp; Донецький регіон разом з Житомирянином&nbsp; Іваном Огієнком переплівся у козацькій історії. Тому, думаю,&nbsp; було би несправедливо не пошанувати його&nbsp; на державному рівні.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу вас, одну хвилиночку, я прошу вас. Ми тут, очевидно, за емоціями упустили з поля зору значення цієї постаті. І якщо брати ті постанови, які ми проголосували, шановні колеги, і яку ми не проголосували по Огієнку, ми поступили з вами, повірте, я підтверджую те, що Микола сказав Томенко, ми поступили історично несправедливо. Тому в мене прохання, давайте ми повернемось до голосування, включимо цей проект постанови до розгляду, тим більше, що його шанують всі: шанує і церква, шанують науковці, бо зараз ми перейдемо до обговорення.</p>
<p>Ну, будь ласка, Чечетов і Михайло Косів. Будь ласка. І будемо голосувати. Послухаємо мудрих людей.</p>
<p>&nbsp;</p>
<p>12:04:30</p>
<p>ЧЕЧЕТОВ М.В.</p>
<p>Уважаемый Владимир Михайлович! Мы поддерживаем, в принципе, предложение уважаемого Николая Владимировича в части того, что нужно будет вернуться. Но мы просим дать нам возможность еще раз посмотреть более глубже на его историческую биографию, на историческую справку и на следующий раз поставить на голосование. Сегодня голосования не будет и я не хочу, чтоб, поставив сегодня на голосование, мы разделили зал. Давайте мы примем к сведению, в принципе, мы – "за", но дайте нам возможность более серьезно изучить биографию, посмотреть на биографию этого человека. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Михайло Косів.</p>
<p>&nbsp;</p>
<p>12:05:15</p>
<p>КОСІВ М.В.</p>
<p>Михайло Косів, "БЮТ – "Батьківщина". Ну, дуже шкода, що й справді доведеться погодитися із цією пропозицією, якщо у нас не вистачить голосів. Але, Володимире Михайловичу і шановні автори цієї пропозиції, я би після слова: "митрополита" додав ще одне слово: "професора", він же ж – професор. І про те, про що говорив і Володимир Михайлович, і Микола Томенко, та ж унікальний переклад із давньогрецької і давньоєврейської мови усього тексту Святого Письма після того, як зробив Огієнко, уже більш довершеної роботи не знає жодна навіть традиція, у тому числі і навіть&nbsp; російська, дозвольте мені так сказати. Уже це подвиг, життєвий подвиг, тому давайте…</p>
<p>&nbsp;</p>
<p>ГОЛОВУЮЧИЙ. Шановні колеги, я переконаний, що ми вже почули один одного. Треба певний час, щоб ми не ламали один одного. Тому є така пропозиція: давайте ми повернемося, скажімо, в четвер, там ми будемо голосувати також ці проекти постанов, і повернемося і приймемо рішення, оскільки це рішення буде не політичним, воно буде мати велике культурне і суспільне значення.</p>
<p>Тому, коли немає заперечень, давайте зараз поступимо таким чином. Я оголошу перерву до 12 годин 38 хвилин, а після перерви ми продовжимо розгляд питань, які вже включені до порядку денного.&nbsp;&nbsp;</p>
<p>Оголошується перерва до 12 години 38 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні колеги, прошу займати свої робочі місяця, будемо продовжувати нашу роботу.</p>
<p>Нам потрібно розглянути проекти постанов про заходи з реалізації рекомендацій і вимог Парламентської Асамблеї Ради Європи (ПАРЄ) (Резолюція ПАРЄ №1862 (2012) від 26.01.2012 року "Функціонування демократичних інституцій в Україні"). В нас два доповідачі: Олег Григорович Білорус, а також Іван Васильович Попеску.</p>
<p>Як будемо розглядати це питання? Як пропонуєте? Будь ласка, які є пропозиції? Будь ласка, Михайло Чечетов. Будь ласка.</p>
<p>&nbsp;</p>
<p>12:38:45</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги, ну, в связи с тем, что сегодня день оппозиции, и чтобы мы не обидели оппозицию, и мы не успеем рассмотреть все вопросы, там очень они всегда выносят такие серьезные вопросы, и потом будут нас критиковать, что мы опять не дали возможность рассмотреть важные вопросы, да еще и в конец их поставили.</p>
<p>Поэтому чтобы отсечь все возможные спекуляции, я думаю, вполне достаточно по скороченой процедуре рассмотреть эти вопросы, принять решение. Тем более там и так ясно, что надо принимать решение, поддерживать Ивана Попеску Постановление, и дальше идти по порядку денному, да. Спасибо.</p>
<p>&nbsp;</p>
<p>&nbsp;ГОЛОВУЮЧИЙ. Я ставлю на голосування цю пропозицію, прошу визначитися.</p>
<p>Це регламентна норма...</p>
<p>&nbsp;</p>
<p>12:39:39</p>
<p>За-192</p>
<p>Рішення прийнято.</p>
<p>Шановні колеги, якщо ця пропозиція, про яку сказав Михайло Васильович Чечетов, не була б прийнята, тоді б діяла ця норма, за яку голосувати не потрібно.</p>
<p>Доповідачі: голова Комітету в закордонних справах Олег Григорович Білорус і народний депутат Іван Васильович Попеску. Олеже Григоровичу, вам доведеться двічі виступати: спочатку як автору, а потім після виступу Попеску від комітету. Правильно? Тому зараз ви, як автор виступаєте, а потім…</p>
<p>&nbsp;</p>
<p>12:40:19</p>
<p>БІЛОРУС О.Г.</p>
<p>Шановний Голово, шановні народні депутати!</p>
<p>Сьогодні українська держава знаходиться у такому стані, що зовнішній периметр, чинники впливу ззовні відіграють все більшу, і більшу роль. І ми повинні це враховувати відповідно до Конституції України до Закону "Про засади внутрішньої і зовнішньої політики".</p>
<p>Цей новий Закон „Про засади зовнішньої і внутрішньої політики" вимагає від нас особливого зосередження на головному – на європейській реінтеграції України, на повернення України в сім'ю європейських держав, в сім'ю&nbsp; європейських народів. Саме під цим кутом перед нами стоїть завдання зосередитись.</p>
<p>Колись після тяжкої війни колись спитали російського міністра, що тепер Росія буде робити, він відповів: "Росія буде зосереджуватися". Прийшов час, нам зосередитися&nbsp; потрібно&nbsp; також над облаштуванням наших відносин в Європі, бо це – наша мета і ціль нашого народу, на налагодженні відносин з міжнародними організаціями: Європейським Союзом, ОБСЄ, ПАРЄ, НАТО і іншими. Сьогодні ці відносини в критичному стані. Тому наш законопроект переслідує ціль помірковану, збалансовану і мінімальну достатню: виконати зобов'язання України, взяті при вступі її в таку важливу європейську організацію, як Парламентська асамблея Ради Європи.</p>
<p>&nbsp;</p>
<p>ГОЛОВУЮЧИЙ. Мікрофон, будь ласка, завершуйте.</p>
<p>&nbsp;</p>
<p>БІЛОРУС О.Г. Я вже доповідав вам при включенні цього питання до порядку денного, і можу додати лише одне: наш законопроект повністю відповідає вимогам, рекомендаціям резолюції, і було б бажано його прийняти. Ми не заперечуємо також проти&nbsp;прийняття консолідованого законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам також.</p>
<p>Іван Попеску як автор законопроекту постанови 10078.</p>
<p>&nbsp;</p>
<p>12:43:09</p>
<p>ПОПЕСКУ І.В.</p>
<p>Дякую. Шановний Володимире Михайловичу! Шановні колеги! У відповідності до висновку № 190&nbsp; 1995 року Парламентської асамблеї Ради Європи заявки України на вступ до Ради Європи Україні залишилось виконати три найважливіші вступні зобов’язання: це прийнятий новий Кримінально-процесуальний кодекс, закони про адвокатуру та прокуратуру.</p>
<p>У зв’язку з тривалим перебуванням України перед моніторинговим контролем у Раді Європи та необхідності зміцнення авторитету країни у зазначених організаціях вкрай актуальним є прискорення повного виконання взятих Україною перед Радою Європи зобов’язань та гармонізацію національного законодавства з європейськими стандартами.</p>
<p>Основна мета та завдання проекту постанови – це координація зусиль&nbsp; всіх гілок влади України, спрямованих на реалізацію зобов’язань, взятих Україною перед Радою Європи у відповідності до висновку № 190, а також на виконання&nbsp; положень Резолюції 1862 Парламентської асамблеї Ради Європи функціонування демократичних інституцій в Україні з урахуванням національних інтересів.</p>
<p>Проект постанови спрямований на виконання зобов’язань, взятих Україною перед Радою&nbsp; Європи та&nbsp; покращання співробітництва Верховної Ради України з Парламентською асамблеєю Ради Європи. Реалізація постанови сприятиме завершенню процедури моніторингу та переходу до постмоніторингового діалогу між Україною та Радою Європи.</p>
<p>Мій проект позбавлений політичної складової і не створює прецеденту, який міг би піддати сумніву конституційні засади поділу державної влади та незалежності суддів при здійсненні правосуддя.</p>
<p>Що стосується політичних моментів, то вони повинні базуватись лише на компромісі, як це було досягнуто під час прийняття Закону про вибори, а не на ультиматумі. Але навіть політичне рішення повинно мати правову основу. Я звертаю увагу, що багато моментів, які вимагає Європа, потребують&nbsp; зміни до Конституції. Тому я звертаю увагу на необхідність всіх політичних сил працювати в Конституційній асамбле і подати там свої висновки. Це стосується реформи судової системи, це стосується 76 статті Конституції, яка на даний момент позбавляє права осіб, які не мають погашену судимість приймати участь у виборах та інше.</p>
<p>Крім того, ми звертаємося до Кабінету Міністрів, щоб проаналізувати дослід країн-учасниць Ради Європи щодо…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ПОПЕСКУ І.В. …щодо стандартів у галузі кримінального законодавства, виборчого законодавства, регулювання судової системи, а також діяльності політичних партій, про що йдеться в цій резолюції. І подати відповідні пропозиції до Верховної Ради у вигляді законодавчої ініціативи для того, щоб могли тут працювати.</p>
<p>Тому я прошу підтримати мій законопроект, оскільки він повністю базується не тільки на рекомендації 1862, а також на висновок 190. Дякую.</p>
<p>&nbsp;</p>
<p>ГОЛОВУЮЧИЙ. Дякую. Олег Григорович Білорус. Щодо рішення комітету з приводу цих проектів.</p>
<p>&nbsp;</p>
<p>12:45:59</p>
<p>БІЛОРУС О.Г.</p>
<p>Шановні народні депутати, Комітет у закордонних справах уважно і всебічно розглянув обидва доповідати проекти постанов, і прийняв такі рекомендаційні рішення по проекту Постанови, авторами якого є Білорус, Добряк, Шкіль і інші вісім чоловік, комітет прийняв рішення рекомендувати Верховній Раді підтримати цей проект. Результати голосування: більшість, 5 –&nbsp; "за", один – "проти", один утримався. І ми вважали на комітеті, що це мінімальна відповідь на резолюцію щодо рекомендацій і вимог Ради Європи. Без такої відповіді ми будемо йти по лінії подальшого загострення аж до санкцій з боку Ради Європи, інших міжнародних організацій.</p>
<p>Що стосується постанови Івана Васильовича, комітет прийняв рішення відхилити вважаючи, що цей законопроект не відповідає вимогам, не відповідає на кожен з параграфів резолюції і викличе не тільки розчарування, а дуже різку реакцію з боку як ПАРЄ так і інших організацій. Результати голосування за відхилення:&nbsp;5 –"за", один – "проти", "два" – утримались.</p>
<p>Просимо підтримати рекомендацію комітету щодо прийняття першої названої постанови. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу записатися на обговорення цього питання.&nbsp;</p>
<p>Ольга Федорівна Бондаренко, фракція "БЮТ – "Батьківщина". Наступним буде виступати В'ячеслава&nbsp; Кириленко.</p>
<p>&nbsp;</p>
<p>12:48:20</p>
<p>БОНДАРЕНКО О.Ф.</p>
<p>Фракція "Блоку Юлії Тимошенко" буде підтримувати проект постанови, внесений депутатам Олегом Білорусом та іншими колегами. Він містить чіткі параметри, що відповідають резолюції Парламентської асамблеї, зокрема звільнення політв’язнів, можливість їхньої участі у виборах, у незалежної судової влади, припинення суцільної&nbsp; карально-звинувачувальної практики в судочинстві. Дуже&nbsp; важливо, що в ньому чітко визначені&nbsp; терміни реалізації рекомендацій і пропонується&nbsp; обговорити їх виконання на спеціальному засіданні Верховної Ради.&nbsp; Тобто забезпечується&nbsp; дієвий парламентський контроль.</p>
<p>Що пропонується, колеги, в іншому проекті? Уважно аналізувати рекомендації,&nbsp; забезпечити опрацювання, забезпечити розробку і навіть взяти до&nbsp; уваги указ Президента.&nbsp; На мою думку, влада&nbsp; не має наміру виконувати рекомендації Парламентської асамблеї Ради Європи і займається, вибачте,&nbsp; окозамилюванням і відтягуванням часу, наражаючи&nbsp; країну на санкції.</p>
<p>Отже, вчорашня заява щодо прискорення підписання&nbsp; Угоди про асоціацію залишається на сьогодні лише словами.&nbsp; Зараз є чудова можливість довести правдиву відданість європейським цінностям, проголосувавши за&nbsp; проект Олега Білоруса, і таким чином забезпечивши перед Європою і світом своє чесне і порядне обличчя правдивих, а не окозамилюючих євроінтеграторів.&nbsp;</p>
<p>Дякую. І ще раз наголошую, "Блок Юлії Тимошенко" просить підтримати проект пана Олега Білоруса.</p>
<p>&nbsp;</p>
<p>ГОЛОВУЮЧИЙ. В'ячеслав Кириленко, фракція "Наша Україна –Народна&nbsp; самооборона".</p>
<p>&nbsp;</p>
<p>КИРИЛЕНКО В.</p>
<p>В'ячеслав Кириленко, партія "За Україну!" Шановні колеги!&nbsp; Шановні виборці! У нас дивним чином відбувається євроінтеграція з боку теперішньої влади. З одного боку, тут звіти, як вони євроінтегруються, а з іншого боку, повне ігнорування справжніх, реальних механізмів європейської інтеграції. Це ж не просто так, уже практично всі європейські інституції виступають проти курсу теперішньої української влади у частині прав людини. Точніше, злочинного недотримання цих прав людини, точніше, в частині політичних репресій, які набувають обертів все більше і більше.</p>
<p>Дивіться,&nbsp; є чітка і однозначна позиція&nbsp; Європарламенту, Європейської комісії, окремих єврокомісарів і такої поважної фундаментальної інституції,&nbsp; як Парламентська&nbsp; асамблея Ради Європи, щодо участі у якій Україна, коли вступала до цієї інституції,&nbsp; брала на себе цілком конкретні зобов'язання, щодо&nbsp; дотримання норм, європейських норм цивілізованого співжиття.</p>
<p>Що вимагає&nbsp; Парламентська асамблея&nbsp; Ради Європи і що вимагає значна&nbsp; частина українського суспільства і та,&nbsp; яка за&nbsp; опозицію, і та,&nbsp; яка проти опозиції?&nbsp; Вимагається: припиніть політичні репресії – раз. Декриміналізуйте статті, по яких ви&nbsp; політиків садите, а не злочинців – два.&nbsp;&nbsp; І дайте можливість людям із опозиції брати участь у виборах рівноправних,&nbsp; без фальсифікацій, справедливих&nbsp; і чесних виборах. Все, не вимагається нічого неможливого.</p>
<p>От по цих ключових питаннях резолюція Попеску, резолюція, точніше, проект постанови, проект постанови Партії регіонів дає&nbsp; негативну відповідь. Оскільки пропонується все, що завгодно, окрім лише дотримання цих ключових пунктів, значить планується чергове торпедування євроінтеграції.</p>
<p>Ми голосуємо за проект Білоруса, бо вважаємо проект від більшості окозамилюванням і відволіканням&nbsp; суспільства від гострих тем. Дякую&nbsp;&nbsp; за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Михайло Чечетов. Я просив би кожну фракцію висловити свою позицію з приводу&nbsp;&nbsp; цього питання.</p>
<p>&nbsp;</p>
<p>12:52:29</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги, мы рассматриваем сегодня два важнейших, судьбоносных документа. Я не ошибусь, если скажу, что и большинство,&nbsp; и меньшинство, в едином порыве поддерживают Президента Украины&nbsp; в его&nbsp; устремлении как можно быстрее ввести Украину в большой европейский дом, сделать ее составной частью большой европейской семьи с высокими стандартами жизни, с высоким уровнем экономики.</p>
<p>Сегодня, рассматривая два законопроекта, можно отметить одно. В принципе они говорят об одной и той же сути. Но, если посмотреть на законопроект, который рекомендуется комитетом, то там четко просматривается политическая линия партии,&nbsp; это партийный документ одной партии. Если посмотреть на документ Ивана Попеску, там можно писать, государство, это государственный документ, это от лица Украины идет. И никогда интересы партии не перевесят интересы государства и Украины. Мы предлагаем поддержать законопроект Ивана Попеску.</p>
<p>&nbsp;</p>
<p>ГОЛОВУЮЧИЙ. Так. Хто від фракції груп, які не виступали буде ще виступати? Стешенко? Будь ласка.</p>
<p>&nbsp;</p>
<p>12:54:01</p>
<p>СТЕШЕНКО О.М.</p>
<p>Шановні колеги, я не буду перед вами говорити про ці політичні терези, які весь гойдаються. Хочу засвідчити наступне. Фракція "Блок Юлії Тимошенко - "Батьківщина" у Верховній Раді – це виважена конструктивна політична сила. Ми стоїмо за те, щоб слідом за резолюцією 1862 не з'явилася на світ резолюція 1863. Ми маємо подякувати Івану Васильовичу Попеску, як&nbsp; би він це зробив в день, коли вступив на посаду голови Парламентської асамблеї. В чому принципова відмінність?</p>
<p>Іван Васильович нас тягне в 1995 рік, а відтак – у вічність. А Парламентська асамблея Ради Європи вимагає від нас конструктивна, конкретики, що дозволить підвищити авторитет України в очах європейської спільноти. От саме ми тому ч голосуємо за проект Олега Григоровича Білоруса. Дякую.</p>
<p>&nbsp;</p>
<p>ГОЛОВУЮЧИЙ. Хто ще наполягає з фракції, які не виступали? Репліка, тоді Попеску, якщо ніхто не наполягає.</p>
<p>&nbsp;</p>
<p>12:55:11</p>
<p>ПОПЕСКУ І.В.</p>
<p>Дякую. Попеску, фракція Партії регіонів. Вельмишановні колеги, я б хотів звернути увагу на те, що деякі колеги маніпулюють назвою функціонально-демократичних інституцій в Україні, не читаючи саму Резолюцію. Я звертаю увагу, що для того, щоб поміняти 365-у, 364-у Кримінального кодексу України потрібно привести у відповідність до європейських стандартів.</p>
<p>На мій запит Міністерство юстиції провело аналіз кримінального законодавства у 30 країнах. Я хочу вам доповісти, що в 11-и навіть із країн Європейського Союзу подібні норми є.</p>
<p>Другий момент. Юридичний комітет Ради Європи готує зараз доповідь щодо розмежування політичної і кримінальної відповідальності. На підставі цього ми повинні привести у відповідність наше законодавство.</p>
<p>Що стосується останнього колеги, який сказав, що треба було робити, коли я поступив на пост голови делегації. З самого початку ми звертались до всіх органів і ми постійно виконуємо. В тому році одинадцять моментів було виконано. А що робила попередня влада? Зараз ми звертаємо увагу, що у нас залишилось три моменти для того, щоб зняти моніторинг. Те, що ми пропонуємо, це…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>&nbsp;ПОПЕСКУ І.В. Те, що ми пропонуємо, це є конкретний крок для того, щоб виконати наші зобов'язання і закінчити процедуру моніторингу. В тому числі і виконати питання, які є в Резолюції. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Кармазін, будь ласка. Все вже. Уже завершилось все.</p>
<p>&nbsp;</p>
<p>12:56:35</p>
<p>КАРМАЗІН Ю.А.</p>
<p>Юрій Кармазін. Шановний Володимире Михайловичу! Я хочу звернути вашу увагу на неконституційність окремих пунктів Постанови Верховної Ради, яку зараз запропонувала більшість. І просив би вас як Голову Верховної Ради зробити все для консолідації Верховної Ради по прийняттю цієї Постанови. Тому що будуть сміятися люди.</p>
<p>Вдумайтесь, в першій частині ми Верховна Рада України, єдиний законодавчий орган, говоримо про Указ Президента щодо діяльності Конституційної асамблей. В третьому пункті рекомендуємо, нам більшість рекомендує, всім політичним силам що робити – знову ж працювати в Конституційній асамблей. То хоч би звели все в один пункт.</p>
<p>А в другому пункті ми показуємо, що ми взагалі не аналізували звернення Парламентської асамблеї, бо там&nbsp; такий текст: "При підготовці уважно аналізувати рекомендації". Ну, над нами ж будуть сміятися, шановні!</p>
<p>Я стверджую, що ці речі не є конституційними і вони мали б пройти через Комітет з правової політики. І треба підготувати консолідований проект, шановний Володимире Михайловичу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми завершили обговорення питання і з вами неодноразово домовлялися, що нам справді треба вийти на завершальному етапі про прийняття узгодженого проекту, а для цього треба визначити, який проект буде взято за основу. Комітет виступав. Заключного слова за скороченою процедурою немає. Я прошу вас, ви ж просили виступити від фракції, від фракції, все зробили. Ну, що ви.</p>
<p>Шановні колеги, я прошу вас уважно подивитися на ці два документи. Якщо бути чесними і об'єктивними, то ці два документи, звичайно, потребують серйозного доопрацювання, і перший, і другий. Я думаю, що всі згодні, бо закликами ми нічого не вирішимо. Тому давайте ми зараз визначимось щодо прийняття за основу того чи іншого проекту, а далі вже будемо поступати як вирішить Верховна Рада.</p>
<p>Я ставлю на голосування пропозицію про прийняття за основу проекту Постанови Верховної Ради (реєстраційний номер 10055) про заходи по реалізації рекомендацій і вимог Парламентської асамблеї Ради Європи (ПАРЄ) (Резолюція ПАРЄ №1862 (2012) від 26.01.2012 року "Функціонування демократичних інституцій в Україні"). Автори: Білорус, Добряк, Шкіль, Сас, Тарасюк і Олена Бондаренко. Для прийняття за основу, за основу.</p>
<p>&nbsp;</p>
<p>12:59:34</p>
<p>За-147</p>
<p>По фракціях, будь ласка. Партія регіонів – 0, "БЮТ – "Батьківщина" – 97, "Наша Україна – Народна самооборона" – 42, комуністів – 0, Народна Партія – 0, "Реформи заради майбутнього" – 1, позафракційні –&nbsp; 7.</p>
<p>Тепер ставиться на голосування проект Постанови (реєстраційний номер 10078) про План заходів щодо реалізації положень Висновку № 190 (1995) Парламентської асамблеї Ради Європи "Заявка України на вступ до Ради Європи" та Резолюції № 1862 (2012) Парламентської асамблеї Ради Європи "Функціонування демократичних інституцій в Україні" для прийняття проекту за основу.&nbsp; Прошу голосувати.</p>
<p>&nbsp;</p>
<p>13:00:34</p>
<p>За-270</p>
<p>Рішення прийнято.</p>
<p>Шановні колеги, одну хвилиночку. Відповідно до Регламенту, якщо&nbsp; заперечує бодай один депутат, в цілому вона не може бути прийнята. Вже сказав Сергій Шевчук, вже цього достатньо. Все.</p>
<p>Ставлю на голосування... Може бути така пропозиція (я ж іду по Регламенту): доручити комітету підготувати цей проект постанови&nbsp;&nbsp; до другого читання за скороченою процедурою. Прошу голосувати.</p>
<p>&nbsp;</p>
<p>13:01:22</p>
<p>За-257</p>
<p>Рішення прийнято.</p>
<p>Тепер оголошується до розгляду проект Постанови про відзначення 75-річчя від дня народження Героя України В'ячеслава Чорновола.</p>
<p>Давайте за скороченою розглянемо&nbsp; його. Можна за скороченою? Я запитую. Борисе Івановичу, можемо за скороченою розглянути?&nbsp; Ставлю на голосування&nbsp; пропозицію про розгляд&nbsp; питання за скороченою процедурою. Прошу голосувати.</p>
<p>&nbsp;</p>
<p>13:02:01</p>
<p>За-246</p>
<p>Рішення прийнято.</p>
<p>Доповідач – народний депутат України&nbsp; Борис Тарасюк. Співдоповідач – голова Комітету&nbsp; Володимир Яворівський. Борисе Івановичу, будь ласка.</p>
<p>&nbsp;</p>
<p>13:02:16</p>
<p>ТАРАСЮК Б.І.</p>
<p>Шановні колеги,&nbsp; 24 грудня&nbsp; цього виповнюється 75 років&nbsp; від дня народження Героя України, видатного державного діяча В'ячеслава Чорновола. У зв'язку&nbsp; з цим разом з депутатами Ковалем і&nbsp; Чорноволенком, я вношу на ваше прийняття відповідну Постанову про відзначення 75 річниці.</p>
<p>В'ячеслав Чорновіл був видатною особистістю, палкий правозахисник, людина, яка була у витоків виникнення відродження державної незалежності України і розбудови нашої держави. В'ячеслав Чорновіл впродовж першого – третього скликань Верховної Ради був народним депутатом. Для багатьох з вас В'ячеслав Чорновіл був колегою, для багатьох присутніх в цій залі – соратником.</p>
<p>Ви знаєте, що 13 років тому 25 грудня трагічна подія обірвала життя В'ячеслава Чорновола. Фактично ми стверджуємо, що це було вбивство, наперед сплановане вбивство В'ячеслава Чорновола. Сьогодні, як ви знаєте, вночі померла дружина В'ячеслава Чорновола Атена Пашко. І я думаю, що кращою даниною пам'яті нашого колеги, народного депутата, Героя України В'ячеслава Чорновола було би прийняття постанови, яка би надала організаційні рамки в підготовці до відзначення 75-ліття цієї видатної постаті української сучасної історії.</p>
<p>Я прошу вас підтримати як включення, так і в цілому дану постанову. Дякую за увагу.</p>
<p>&nbsp;</p>
<p>ГОЛОВУЮЧИЙ. Володимир Яворівський. Михайло Косів від комітету буде виступати. Будь ласка.</p>
<p>&nbsp;</p>
<p>13:04:23</p>
<p>КОСІВ М.В.</p>
<p>Шановні колеги! От тоді, 25 березня 1997 року я мав сумну повинність виступати з цієї трибуни і сповістити тодішню залу Верховної Ради, в 1999-му, так, 1999-му році про трагічну загибель В'ячеслава Чорновола. Прошу вибачення, я так з наскоку розхвилювався. Отже, від 1999 року ця постать, яка відійшла від нас, набрала абсолютно нових рис.</p>
<p>Я би хотів&nbsp; звернутися, власне, не лише до&nbsp; правої частини залу, а й до лівої, тому що В'ячеслав Максимович Чорновіл&nbsp; був дивовижною особистістю, яка&nbsp; походила родом із Наддніпрянської України, з Черкащини. Але він в своїй особі поєднав і симпатії, і інтереси і Східної, і Західної України. Це, власне,&nbsp; ця ідея, яка є дуже актуальною і сьогодні.</p>
<p>Мені здається, що&nbsp; відзначення цієї дати дасть нам можливість поставити на порядок денний&nbsp; дуже багато таких ідей, які є актуальними для нашого сьогоднішнього єднання соборності України, а разом з тим і подивитися&nbsp; на принципи, адже Чорновіл був не лише депутатом Верховної Ради, але й першим головою Львівської обласної ради цього, так би мовити, як називають, демократичного скликання. От що він запропонував, що він зробив… Давайте ми підтримаємо…</p>
<p>&nbsp;</p>
<p>ГОЛОВУЮЧИЙ. Шановні народні депутати! Є потреба обговорювати це&nbsp; питання чи можемо голосувати. Будь ласка, запишіться. Запишіться, будь ласка.</p>
<p>Прошу прізвища народних депутатів. Станіслав Аржевітін, фракція "Наша Україна – Народна самооборона".</p>
<p>Ярослав Кендзьор?&nbsp; Ярослав Кендзьор, фракція "Наша Україна – Народна самооборона", потім – Ярослав Сухий. Чи хто буде від фракції виступати…</p>
<p>&nbsp;</p>
<p>13:07:03</p>
<p>КЕНДЗЬОР Я.М.</p>
<p>Ярослав Кендзьор, депутатська група "За Україну!". Шановний&nbsp;&nbsp; Голово! Шановні колеги! Справді, постать В'ячеслава Чорновола є унікальною в новітній українській історії. Мені як людині, котрій довелося дуже близько знати, працювати з В'ячеславом Чорноволом, хочу абсолютно без перебільшення сказати, що це була, як він сам казав, постать щаслива, тому що він мав змогу руйнувати цю імперію, в котрій томилася і боролася Україна і український народ і українські патріоти. І він мав змогу дочекатися реалізації своєї ідеї незалежної української держави і багато зробити для того, щоб Україна відновила свою державну незалежність.</p>
<p>І сьогодні, я думаю, для багатьох і зліва, і справа, як і депутатів колег, Чорновіл є взірцем українського громадянина, українського патріота, українського борця і будівника. І він сам, зрештою,&nbsp; В'ячеслав про це говорив. І сьогодні, якщо вже відійти трішечки в сторону, я дуже з гіркотою великою констатую, що ми сьогодні, вже на 20-му році Незалежності України у величезній мірі здевальвували поняття&nbsp; "української національної демократії" і "політичного&nbsp; в'язня". Бо ми знаємо, що таке політичний в'язень часів В'ячеслава Чорновола і знаємо, що за тим&nbsp; стояло.</p>
<p>Отже, я пропоную і прошу підтримати цю постанову, щоб ми якось з новим і свіжим…</p>
<p>&nbsp;</p>
<p>ГОЛОВУЮЧИЙ. Будь ласка, да.</p>
<p>&nbsp;</p>
<p>КЕНДЗЬОР Я.М. …свіжим поглядом і глибше глянули на постать В'ячеслава&nbsp; Чорновола, і десь наслідування ідей В'ячеслава Чорновола і зусиль до його, до їх, до реалізації тих ідей сьогодні Україні дуже і дуже&nbsp; знадобиться. Дякую.</p>
<p>&nbsp;</p>
<p>ГОЛОВУЮЧИЙ. Так, Ярослав Сухий.</p>
<p>&nbsp;</p>
<p>13:09:49</p>
<p>СУХИЙ Я.М.</p>
<p>Хочу слово передати депутату Чечетову Михайлу Васильовичу.</p>
<p>&nbsp;</p>
<p>ГОЛОВУЮЧИЙ. Михайло Чечетов, фракція Партії регіонів. Наступним буде Володимир Бондаренко виступати.</p>
<p>&nbsp;</p>
<p>13:10:02</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги! Естественно, мы поддержим это постановление, здесь двух мнений быть не может. Мы призываем всех поддержать, поскольку, действительно, речь идет об исторической личности, которая стояла у истоков нашей государственности.</p>
<p>Но есть еще второй, не очень лицеприятный аспект этой проблемы: к сожалению, в зале в "меншості" сидять руководители Руха, который был создан Вячеславом Чорновилом как мощнейшая партия, а сегодняшние руководители Руха, в том числе, и докладчики, сидящие здесь, уничтожили Рух, сделали его сателлитом "Батьківщини", и хвосты "Батьківщині" заносят на поворотах. Это позор!</p>
<p>Поэтому я предлагаю поддержать это "святое" постановление. Спасибо.&nbsp;</p>
<p>&nbsp;</p>
<p>ГОЛОВУЮЧИЙ. Так, Володимир Бондаренко, фракція "БЮТ – "Батьківщина".</p>
<p>&nbsp;</p>
<p>13:11:00</p>
<p>БОНДАРЕНКО В.Д.</p>
<p>Володимир Бондаренко, "Блок Юлії Тимошенко". Фігура В'ячеслава Михайловича Чорновіла, не дивлячись на роки, які пройшли, не тільки не стала меншою, вона стала більшою і більш актуальною для України.</p>
<p>Те, що сьогоднішня влада робить з народом, з опозицію, те робила і попередня влада. Я пам'ятаю ті роки, коли нашу, невелику фракцію на той час, 18 чоловік у Верховній&nbsp; Раді, партія "Реформи і порядок" рвали, як могли. І от в день загибелі Олександра Ємця, який також загинув випадково при таких цікавих обставинах, так, як загинув і Юра Оробець, так, як загинув і Анатолій Єрмак, так, як загинув Михайло Сирота (це всі вихідці з нашої партії).&nbsp; Випадково! Тому от в той час, коли це сталося, фракція залишилася у такій кількості, що її мали б анулювати. І от В'ячеслав Михайлович Чорновіл ухвалив особисте рішення, і ми отримали підтримку: до нас прийшла Олена Бондаренко, до нас прийшов Рефат Чубаров, до нас прийшов Михайло Косів. Він не думав там, щоб от свою показати більшу силу, він зберігав єдність патріотичних сил. Тоді була підписана угода перша, яка дала крок до об'єднання, яке дало свої результати у 2002 році, Віктор Пинзеник і В'ячеслав Михайлович підписали угоду про об'єднання… Максимович, вибачте будь ласка. Вибачте будь ласка, вибачте.</p>
<p>Тому я хочу сказати, що В'ячеслав Максимович є для нас тим прапором, і топтатися на його могилі чи щось робити таке, як робить сьогоднішня влада, не можна. Безумовно, ви проголосуєте, вам чим більше померлих або загиблих патріотів тим вам краще.</p>
<p>Сьогодні у Святошинському районі є школа названа іменем В'ячеслава Максимовича Чорновола, 235 школа. І ми туди приходимо для того, щоб молоді люди знали цього патріота, щоб вони бачили, як він зберігав Україну, і щоб вони відчували ту відповідальність, яка лягає на їх плечі. Бо сьогоднішня влада робить все, щоб забули це&nbsp; ім’я. І я хочу сказати, що вам це не вдасться. Дякую.</p>
<p>&nbsp;</p>
<p>ГОЛОВУЮЧИЙ. Володимир Каплієнко, будь ласка.</p>
<p>&nbsp;</p>
<p>13:13:19</p>
<p>КАПЛІЄНКО В.В.</p>
<p>Дякую, Володимире Михайловичу. Шановні колеги, знаєте, нам здається, що обговорювати тут нічого, тому що така велика людина, з великої букви, як В'ячеслав Максимович Чорновіл, заслуговує на те, щоб ми навіть без обговорення прийняли. Я хотів би звернути увагу на те, що депутатська група не записувалась на виступ.</p>
<p>Чому я записався, чому попросив Голову Верховної Ради&nbsp; дати слово? Не треба ж спекулювати хоча б тут, що ви перетворюєте в майданчики, чи одна, чи друга сторона. Хто тут шукає загиблих і хоче, щоб їх було набагато більше? Да схаменіться ви врешті-решт? Що ви робите? Давайте проголосуємо тихо і вшануємо ту людину, яка зробила для цієї держави набагато більше, ніж більшість серед тих, хто виступав тут. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, завершили розгляд питання. Я звертаюсь, прошу уваги, перед тим, як поставити на голосування, до авторів проекту постанови, щоб вони погодились з деякими уточненнями.</p>
<p>В другому пункті рекомендувати Кабінету Міністрів України, другий абзац, вилучити слова "Надати доручення утвореному організаційному комітету розробити і…". А просто "Кабінету Міністрів, рекомендувати Кабінету Міністрів затвердити план заходів" і далі по тексту.</p>
<p>На другій сторінці вилучити слово в першому абзаці "зацікавлених громадських організацій", слово "зацікавлених" вилучити –&nbsp; "громадських організацій" просто.</p>
<p>Далі, пункт перший, другий, третій, четвертий поміняти там відмінки. "Провести у грудні 2012 року в місті Києві наукову конференцію "Роль В'ячеслава Чорновола у відновленні незалежності України та встановлення української державності", а також тематичні конференції," –&nbsp; виправити там, – "круглі столи, присвячені життю та діяльності В'ячеслава Чорновола в областях України". Тобто там поправити треба. Немає заперечень? Все решта за текстом, тільки пункт 3 там після "В'ячеслава Максимовича Чорновола"&nbsp; "та" викреслити, там випадково вкралось.</p>
<p>І&nbsp; з урахуванням цих уточнень, якщо немає заперечень, ставлю на голосування пропозицію про прийняття за основу і в цілому проекту Постанови Верховної Ради України як постанови, тобто, про відзначення 75-річчя від дня народження Героя України В'ячеслава Чорновола (реєстраційний номер 9692). Прошу голосувати.</p>
<p>&nbsp;</p>
<p>13:15:58</p>
<p>За-381</p>
<p>Рішення прийнято. Тобто, постанову прийнято. Дякую.</p>
<p>Будь ласка, по фракціях. Партія регіонів – 185, "БЮТ – "Батьківщина" – 97, "Наша Україна – Народна самооборона" – 47, комуністів – 0, Народна Партія – 20, "Реформи заради майбутнього" – 19, позафракційні – 13.</p>
<p>Оголошується до розгляду проект Постанови про відзначення 140-річчя з дня народження Соломії Крушельницької (реєстраційний номер 10013). Може давайте зразу проголосуємо? Тим більше комітет зауважень не має і пропонує прийняти за основу, і в цілому.</p>
<p>Я ставлю на голосування пропозицію про прийняття Постанови Верховної Ради України про відзначення 140-річчя з дня народження Соломії Крушельницької (реєстраційний номер 10013). Прошу голосувати.</p>
<p>&nbsp;</p>
<p>13:17:10</p>
<p>За-374</p>
<p>Постанову прийнято. Дякую.</p>
<p>Оголошується до розгляду проект Постанови, я перепрошую, проект Закону про недопущення погіршення&nbsp; пенсійного забезпечення громадян України&nbsp; (реєстраційний номер 9004).</p>
<p>Давайте його розглянемо за скороченою, бо ми не встигнемо інакше. Я просто запитую автора, інакше ми до 14 години не встигнемо розглянути&nbsp; це питання. Можна?</p>
<p>Я ставлю на голосування пропозицію про розгляд цього питання за скороченою процедурою. Прошу голосувати.</p>
<p>&nbsp;</p>
<p>13:18:01</p>
<p>За-217</p>
<p>Рішення прийнято.</p>
<p>Доповідач – Андрій Павловський. Співдоповідач – голова підкомітету Комітету у&nbsp; справах пенсіонерів, ветеранів та інвалідів Микола Кульчинський.</p>
<p>&nbsp;</p>
<p>13:18:15</p>
<p>ПАВЛОВСЬКИЙ А.М.</p>
<p>Андрій Павловський, фракція "Блоку Юлії Тимошенко" – "Батьківщина". Шановні співвітчизники! Опозиція "Батьківщина" пропонує проект Закону про недопущення погіршення пенсійного забезпечення громадян України.</p>
<p>Дозвольте нагадати, що з 1 жовтня минулого року вступила в силу так звана пенсійна реформа Януковича-Азарова-Тігіпка, згідно з якою підвищено на&nbsp; 5 років пенсійний&nbsp; вік жінкам, усім жінкам і чоловікам збільшено на 10 років тривалість трудового страхового стажу. Тобто треба на 10 років кожному українцю зараз більше працювати, щоб отримати мізерну пенсію. Зменшено базу обрахування пенсій. Влада відмовилась осучаснювати&nbsp; пенсії, в результаті чого кожному пенсіонеру уряд Азарова-Януковича не доплачує більше 300 гривень.</p>
<p>І раптом, за&nbsp; півроку до виборів, Янукович загадав, що в країні&nbsp; є більше 14 мільйонів пенсіонерів, які ледь животіють. Його так звані соціальні ініціативи – це подачки з награбованого олігархами Партії регіонів. Обіцяють нібито по 100 гривень перед виборами. А куди ви поділи інші 200 гривень? Розклали по карманам олігархів з Партії регіонів?</p>
<p>У своєму законопроекті опозиція пропонує не підвищувати пенсійний вік,&nbsp; ввести на це мораторій, повернутись до того стану, як ви запровадили свій пенсійний геноцид. Не підвищувати тривалість страхового стажу, необхідного для отримання мізерних пенсій. І, нарешті,&nbsp; наважитись осучаснити пенсії,&nbsp;&nbsp; що дозволить додати кожному пенсіонеру по 324 гривні, не допускати погіршення пенсійного забезпечення, навіть на сьогоднішній день.</p>
<p>&nbsp;</p>
<p>ГОЛОВУЮЧИЙ.&nbsp; Микола Кульчинський, будь ласка, від комітету.</p>
<p>&nbsp;</p>
<p>13:20:35</p>
<p>КУЛЬЧИНСЬКИЙ М.Г.</p>
<p>Шановний Володимире Михайловичу, шановні народні депутати, Комітет у справах пенсіонерів, ветеранів та інвалідів розглянув поданий законопроект на своєму&nbsp; засіданні&nbsp; 1 грудня 2011 року. Ідеться в законопроекті про мораторій до 2030 року, як уже було сказано, на підвищення пенсійного віку, підвищення мінімального страхового&nbsp;&nbsp; стажу для чоловіків і жінок, необхідного для призначення всіх видів пенсій. Мораторій на зменшення величини&nbsp; оцінки&nbsp;&nbsp; року страхового стажу, що застосовується з 01.10.2008 року, при обчисленні пенсій.</p>
<p>Комітет з питань&nbsp; бюджету вказує, що на показники бюджету законопроект не впливає і може бути прийнятий з&nbsp; моменту опублікування. Комітет з прав людини вважає, що треба вводити зміни до&nbsp; законів,&nbsp; які визначають умови пенсійного забезпечення громадян. А&nbsp;&nbsp; Головне науково-експертне управління&nbsp; вважає, що мораторій до 2030 року&nbsp; є неприйнятним.</p>
<p>Комітет&nbsp; у справах пенсіонерів, ветеранів та інвалідів при розгляді питань пенсійної реформи і під час парламентських слухань з пенсійної системи завжди наголошував на тому, що мав монолітну позицію. Про те,&nbsp; що неможна підвищувати вік пенсійний, неможна мінімальний страховий стаж піднімати, доки не будуть задіяні всі економічні важелі для підняття, так би мовити виплат у Пенсійний фонд. Це і подолання безробіття, це і подолання&nbsp; корупції і багато всього іншого.</p>
<p>Тим не менше, комітет проголосував за те, щоб прислухатися до думки науково-експертного управління і відправити законопроект&nbsp; на доопрацювання. Хоча я особисто вважаю, що це нормальна річ – зробити цей мораторій до 2030 року. Він не забороняє, так би мовити, поліпшувати пенсійну систему, а погіршувати забороняє…</p>
<p>&nbsp;</p>
<p>ГОЛОВУЮЧИЙ. Мікрофон. Завершуйте, будь ласка.</p>
<p>&nbsp;</p>
<p>КУЛЬЧИНСЬКИЙ М.Г. Я не думаю, що ми так швидко виліземо із кризи. Через те, особисто прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу записатися на виступи.</p>
<p>Так, народний депутат Корж, фракція "БЮТ – "Батьківщина". Ганущак, да? Будь ласка. Хто буде виступати? Іван Кириленко, будь ласка.</p>
<p>&nbsp;</p>
<p>13:23:25</p>
<p>КИРИЛЕНКО І.Г.</p>
<p>Шановні колеги, я&nbsp; персонально в&nbsp; цьому залі хочу звернутися до свого колеги Чечетова, щоб він мав можливість потім і для репліки, і для двоххвилинного виступу.</p>
<p>Шановний колего, я звертаюся до Чечетова, звертаюся до вас. Суть звернення така. Тричі в цьому залі звучить пропозиція від опозиції: де взяти гроші на пенсії, на інші соціальні виплати, які сьогодні широко розрекламовані як ініціативи влади. Ми назвали три джерела, які вирішуються одним голосування в цьому залі.</p>
<p>Перше джерело – обнародувані офіційно дані, що за користування корисними копалинами і надрами від нормативу платиться у вісім разів менше, від нормативу. Кому йдуть надприбутки? Хто повинен поділитися? Де ті багаті, які добувають, які повинні поділитися з бідними? Одне голосування в залі – 30 мільярдів гривень в казну. Бо ніхто ж не зупинить видобуток нафти, газу, марганцю, поліметалів, залізної руди – ніхто не зупинить.</p>
<p>Друге джерело. В кінці року приєднали, без сплати жодної копійки до бюджету, Металургійний комбінат Ілліча. Ціна питання, які і "Криворіжсталі", 4 мільярди доларів втратила казна. Одне голосування – гроші в касі.</p>
<p>І третє джерело. Та вкінці-кінців, та скасуйте цю ганебну угоду з Кіпром. Ну скільки будуть виїжджати з країни, скільки, до яких пір, 30 мільярдів доларів без сплати жодного податку? Потім повертаються як іноземні інвестиції, знову без податків, тут заробляють, насос продовжує працювати безвідмовно, обезкровлюючи економіку. Десятки, сотні мільярдів гривень, які може отримати казна двома-трьома голосуваннями. Пане Михайло, прошу на трибуну, дайте відповідь. Спасибі. (<i>Оплески</i>)</p>
<p>&nbsp;</p>
<p>ГОЛОВУЮЧИЙ. Народний депутат Дем'янчук, фракція комуністів, будь ласка. Хто буде, Володимир Лещенко буде виступати?</p>
<p>&nbsp;</p>
<p>13:25:42</p>
<p>ДЕМ’ЯНЧУК В.О.</p>
<p>Прошу передати слово Лещенко Володимиру Олексійовичу.</p>
<p>&nbsp;</p>
<p>ГОЛОВУЮЧИЙ. Володимир Лещенко, будь ласка. Наступний буде виступати Михайло Чечетов.</p>
<p>&nbsp;</p>
<p>13:25:54</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії України, Чернігівщина. Шановний Володимире Михайловичу! Шановні народні депутати! Шановні виборці! Як відомо, чорні справи завжди робляться вночі. Не стала винятком і ніч з 7 на 8 липня 2011 року, коли представники буржуазії в парламенті ухвалили антинародну пенсійну реформу.</p>
<p>Нагадаю виборцям, проголосували за: фракція Партія регіонів – 188 депутатів, "Наша Україна – Народна самооборона" – 11, Народна Партія – 20, група "Реформи заради майбутнього" – 18, позафракційні – 11 депутатів. всього – 248.</p>
<p>Це ще раз підтверджує, що буржуазія в наступі на права трудящих завжди об'єднується. Так ще ж гірше. 6 вересня ці ж депутати відібрали в 10 мільйонів пенсіонерів по 300-400 гривень, а тепер Президент хоче добавити по 100. Не зрозуміло, що це за такі соціальні ініціативи.</p>
<p>Або поміркуємо лише, до чого призведе підвищення пенсійного віку для жінок з 55 до 60 років. Так би жінка в 55 років вийшла на пенсію, а то їй доводиться працювати. І коли вона позбулася з якихось причин роботи, то вже, звичайно, ніхто її на роботу не прийме в такому віці. Тобто зросте різко безробіття серед жінок.</p>
<p>Інший бік. Якщо жінка буде працювати з 55 до 60, то вона не звільнить робочого місця, і ті наші молоді люди, які підростають, вони будуть позбавлені можливості зайняти це робоче місце. Так що вже допущено погіршення пенсійного забезпечення, хоча в законопроекті йде про недопущення. Дякую.</p>
<p>&nbsp;</p>
<p>ГОЛОВУЮЧИЙ. Ярослав Сухий, будь ласка, фракція Партії регіонів. Наступним буде виступати Юрій Кармазін.</p>
<p>&nbsp;</p>
<p>13:28:03</p>
<p>СУХИЙ Я.М.</p>
<p>Шановні колеги, мені з глибоким сумом на цій трибуні і в цьому залі неодноразово вже доводилося говорити, соціальні законопроекти від так званої "антинародної апозиції колишньої кааліції" давним-давно перетворилися на звичайнісіньке глумління над здоровим глуздом. Одне пристрасне глибокополітиканське бажання стоїть за цими законопроектами – дошкулити своєму політичному опоненту. Народу від цих законопроектів ні холодно, ні жарко. Йде звичайнісінька спроба маніпулювання суспільною свідомістю.</p>
<p>Хіба не зрозуміло людині, яка працює в комітеті профільному, що зміна віку виходу на пенсію обумовлена не грошима, а обумовлена негативними демографічними процесами, які, на превеликий жаль, носять об'єктивний характер. Зупинити ми їх не можемо. По цьому шляху, по зміні віку йшли всі європейські держави. І піде за нами і Росія, і нікуди вона не дінеться. Тому що наростання дефіциту бюджету Пенсійного фонду ставить під загрозу.</p>
<p>Але я би і не виступав, послухайте, скільки ви можете спекулювати на темі грошей? Там один яйцеголовий постійно розповідає, що хтось вкрав, а він при тому десь був у кущах і спостерігав. Цей розповідає, колишній віце-прем'єр-міністр про Кіпр. То я вам скажу, де гроші. В "Сомалі&nbsp; Інтерпрайз", за словами Метью Бжезинського, одна мадам коштує 11 мільярдів доларів. Давайте &nbsp;з Кіпру вернемо у Пенсійний фонд. 30 мільярдів гривень щорічно&nbsp; з її подачі російський бюджет збагачується, не наш бюджет. Хто у цьому винен?&nbsp; Ми ж про це не говоримо, ми кажемо: давайте&nbsp; до питань проблематики соціальної&nbsp; політики підходити виважено і професійно. Так не можна постійно&nbsp; вводити людей в оману. Ми не змінимо демографічну ситуацію у найближчі роки, вихід&nbsp; у нас один – міняти&nbsp; вік.</p>
<p>&nbsp;</p>
<p>ГОЛОВУЮЧИЙ. Юрій Кармазін, "Наша Україна – Народна самооборона".</p>
<p>&nbsp;</p>
<p>13:30:24</p>
<p>КАРМАЗІН Ю.А.</p>
<p>Юрій Кармазін, Партія "Захисників Вітчизни", "Наша Україна – Народна самооборона". Шановні народні депутати,&nbsp; якби дотримувалися вимоги Конституції України, не треба було б взагалі приймати цей закон, взагалі не треба було б. Але тоді б, мабуть, був би тут представник уряду, хтось із віце-прем'єр-міністрів, зараз їх багато, навіть міністр зараз&nbsp;&nbsp; охорони здоров'я – віце-прем'єр-міністр, когось можна було б посадити і хтось би зараз&nbsp; виступав на цю тему. Я маю на увазі частину третю статті&nbsp; 22… України, де написано: "При прийняття і нових законів або внесення змін до чинних законів не допускається&nbsp; звуження змісту та обсягу&nbsp; існуючих прав і свобод.</p>
<p>І от те, про що говорили тут&nbsp; представники шановної Комуністичної партії, які входять до коаліції цієї більшості,&nbsp; яка протягнула антинародну пенсійну реформу, саме більшість протягнула, бо не було ю її, зовсім&nbsp; по-іншому була б конструкція Верховної Ради. Саме із-за цього&nbsp; стало можливим те, що&nbsp; ми заклали у бюджету, вірніше, ви заклали разом з урядом&nbsp; бюджет тільки на фінансування&nbsp; Конституційного Суду. Вдумайтесь, 18 суддів, 300 працівників апарату, 3 тисячі всього документів,&nbsp; входящих за рік, 3 тисячі всього – це менше, ніж я отримую на рік, і що?&nbsp; 67 мільйонів гривень на фінансування. Ну, звісно, отримуєте бюджет більше і більше, політичний підкуп іде.</p>
<p>Далі.&nbsp; Не треба було мораторію встановлювати, якби&nbsp; наш Президент не зупинився зараз у Москві у найдорожчому номері, 13 тисяч доларів за одну ніч, 104 тисячі гривень. Нормально. Який мораторій? Не треба було б ніякого мораторію. А чи треба мораторій, чи не треба, вважаю, що треба. Тут були натяки на Тимошенко. А ви ж сьогодні повертаєте ту тисячу, яку повертала Тимошенко, тільки вже вдвічі…</p>
<p>&nbsp;</p>
<p>ГОЛОВУЮЧИЙ. Шановні колеги!&nbsp;Будь ласка, Задирко.</p>
<p>&nbsp;</p>
<p>13:32:47</p>
<p>ЗАДИРКО Г.О.</p>
<p>Дякую. Геннадій Задирко, Миколаївщина, партія "Об'єднані ліві і селяни". Я особисто буду підтримувати законопроект своїх колег, тому що в нашій Конституції написано, що наша держава соціальна, але, на жаль, вона антисоціальна. І, дійсно, мова в цьому законопроекті йде про мораторій, який необхідно накласти. І мова йде про те, щоб підвищити мінімальну пенсію на 324 гривні. І, дійсно, я підтримую виступ свого колеги, який говорив, що коли нам говорять, що немає грошей в бюджеті, то давайте ми, дійсно, проголосуємо про те, щоб додаткові податки на корисні копалини і надра. І давайте проголосуємо про скасування угоди, яка є між Радянським Союзом і Республікою Кіпр. І, дійсно, тоді в цьому випадку наш Пенсійний фонд збільшиться і буде можливість виконати ті соціальні зобов’язання, які є перед державою, перед народом України. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, завершили обговорення питання.</p>
<p>З приводу пропозицій, які прозвучали у виступах, щодо наповнення державної казни, логіка тут є залізна. Кабінет Міністрів обіцяє внести закон, який стосується саме тієї частини корисних копалин, про які говорив наш колега Іван Кириленко. Шкода тільки, що всі ми знаємо, що треба робити, коли при владі – нічого не робимо.</p>
<p>Другий момент. Щодо ліквідації офшорної зони з Кіпром. Шановні колеги, а хто вніс проект закону, за який так дружно проголосували? І я ж звертався і заперечував, що Верховна Рада України не має права ініціювати скасування відповідної угоди. Хто вніс? Хто проголосував?&nbsp;Тому давайте ми всі на себе брати відповідальність за те, що ми робимо. А розказувати, як гарно треба жити людям – можна.</p>
<p>І зверніть увагу. Як тільки виступили і в сесійному залі зникли. І розказують, що погана Верховна Рада. Треба сидіть і працювати в ній: аргументувати позиції якісь. А всі&nbsp; видаємо наряди. Можна ж було… можливість вносити ці закони і&nbsp; приймати раніше. Давайте згадаємо, як билися щодо соціальних стандартів і прожитковий&nbsp; мінімум. Чому ж тоді не проголосували? Давайте ми тоді будемо говорити, що нам треба зробити і приймати серйозні рішення.</p>
<p>Ставиться на голосування пропозиція. Я нагадую висновок&nbsp; комітету: повернути суб`єкту права законодавчої ініціативи на доопрацювання. Головне науково-експертне управління дотримується такої ж думки.</p>
<p>Разом з тим і знову ж таки відповідно до Регламенту ставиться на голосування пропозиція про прийняття&nbsp; за основу проекту Закону про недопущення погіршення пенсійного забезпечення громадян України&nbsp; (9004).</p>
<p>&nbsp;</p>
<p>13:35:55</p>
<p>За-155</p>
<p>Рішення не прийнято. Зараз, по фракціях, будь ласка.</p>
<p>Партія регіонів – 4, "БЮТ – "Батьківщина" – 96, "Наша Україна – Народна самооборона" – 26, комуністів – 24, Народна Партія – 0, "Реформи заради майбутнього" – 1,&nbsp; позафракційні – 4.</p>
<p>Репліка, будь ласка.</p>
<p>&nbsp;</p>
<p>13:36:22</p>
<p>ЧЕЧЕТОВ М.В.</p>
<p>Уважаемый Владимир Михайлович! Уважаемые коллеги! Я хочу ответить без всякой иронии и без кавычек ответить уважаемому Ивану Григорьевичу. Еще раз повторяю, без кавычек слово "уважаемый".</p>
<p>Вы знаете, вот в чем не откажешь нашей оппозиции, это в умении критиковать, лгать и&nbsp; дискредитировать Украину на международной арене. Вот здесь на пятерку! В умении ставить вопросы. Возникает вопрос: а почему же эти вопросы не были поставлены "папе" и "маме" Майдана? Чего вы не ставили эти вопросы&nbsp; "папе" и "маме" Майдана?<i>(Шум у залі) </i>Вот ответ на вопрос. <i>(Шум у залі) </i></p>
<p>Второй дальше. Когда автор сказал, что а почему на сто гривен повышаем, а чего не на двести? А где двести? Да, если бы не кабальный договор по газу, мы б на триста повысили. Но благодаря успешной поездке Януковича в Россию мы сбалансируем и договор по газу и укрепим дружбу с Россией, а Украину приведем в Европу.</p>
<p>&nbsp;</p>
<p>Веде засідання заступник Голови Верховної Ради України</p>
<p>М.В.ТОМЕНКО</p>
<p>&nbsp;</p>
<p>ГОЛОВУЮЧИЙ. Шановні колеги, оголошую до розгляду проект Постанови про збільшення прожиткового мінімуму та мінімальної заробітної плати в 2012 році. Проект В'ячеслава Кириленка. Доповідатиме автор, співдоповідатиме Олександр Стоян.</p>
<p>В'ячеславе Анатолійовичу, як працюємо ми? По повній процедурі? Давайте, ставлю на голосування розгляд за короткою процедурою, за скороченою процедурою. Прошу голосувати.</p>
<p>&nbsp;</p>
<p>13:38:16</p>
<p>За-218</p>
<p>Рішення ухвалено.</p>
<p>Прошу, В'ячеславе Анатолійовичу.</p>
<p>&nbsp;</p>
<p>13:38:25</p>
<p>КИРИЛЕНКО В.А.</p>
<p>Дякую. Шановні виборці, шановні колеги! Я вніс цей законопроект 3 лютого, але з тих пір він став ще більш актуальним. Чому? Бо Президент вніс пакет соціальних ініціатив і сказав, що віднайдено 25 мільярдів гривень додаткових грошей, яких ще місяць тому не було. Отже, реалізація моєї постанови, практично, питання вирішене, якщо буде добра воля не тільки опозиції, але і більшості. Гроші є, і Тігіпко про це сказав, і Янукович, і Азаров, 25 мільярдів знайдено.</p>
<p>В чому моя пропозиція? Відома річ, що прожитковий мінімум, який виплачується, а звідси і пенсії, і мінімальні зарплати, вони занижені в порівнянні з фактичними показниками прожиткового мінімуму. От дивимося показник на грудень місяць офіційний Міністерства праці. Фактичний прожитковий мінімум для працездатних осіб у грудні минулого року тисячу 159 гривень. Урядом встановлений з 1 січня цього року тисячу 73 гривні, наприклад, тобто мінус 86 гривень щомісяця у працюючої людини забирається, недоплачується, а значить, занижається мінімальна зарплата, Те саме стосується прожиткового мінімуму для непрацездатних. А значить, розмір пенсій щомісяця занижається на 33 гривні. Фактичний прожитковий по грудню за даними Мінпраці 855&nbsp; гривень, а встановлений урядом – 822 гривні.</p>
<p>Тому, шановні колеги, оскільки гроші, як з'ясувалося, є, а простіше кажучи, приховувалися при прийнятті бюджету доходи реальні і доходної частини Держбюджету, і Пенсійного фонду, щоб роздати перед виборами, то я пропоную не цільовим чином лише піднімати аудиторіям, які будуть активно голосувати, в тому числі, а піднімати&nbsp; базові державні соціальні стандарти. А я нагадаю, що базовими державними соціальними стандартами по закону є прожитковий мінімум і мінімальна…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>КИРИЛЕНКО В.А.&nbsp; Прожитковий мінімум і мінімальна заробітна плата. Тому пропоную не тільки опозиції, але і більшості підтримати проект постанови і доручити уряду внести у двотижневий термін відповідні зміни до Державного бюджету України і підвищити прожитковий мінімум. Дякую за увагу.</p>
<p>&nbsp;</p>
<p>ГОЛОВУЮЧИЙ. До співдоповіді&nbsp; запрошую голову підкомітету з питань соціальної політики і праці Стояна Олександра Миколайовича. Будь ласка.</p>
<p>&nbsp;</p>
<p>13:41:01</p>
<p>СТОЯН О.М.</p>
<p>Шановні колеги, наш Комітет з питань соціальної політики і праці завжди розглядає важливі соціальні проблеми і завжди, як правило, підтримує їх.</p>
<p>Я пригадую, що у 2005-2006 році, коли автор, який тут був на трибуні, був міністром праці і соціальної політики, він був віце-прем'єр-міністром в уряді Тимошенко з питань соціальної політики, і не можу пригадати жодного законопроекту, який би був спрямований на підвищення соціального захисту. Не можу чомусь я пригадати!</p>
<p>Зате я можу пригадати, що в той період мінімальна заробітна плата була 80 відсотків від прожиткового мінімуму. До речі, нагадаю: вперше за роки незалежності в цьому році мінімальна заробітна плата стовідсотково відповідає прожитковому мінімуму.</p>
<p>Можу нагадати наступне: у 2005 році мінімальна пенсія – 498, ми стоїмо тут всі у трибуни, кажемо, дайте 553, а шановний автор не голосує за цю пропозицію. А зараз така щедрість. Звідки така доброта? Чого ви так поступаєте? Так от я хочу сказати, що, дійсно, прожитковий мінімум занижений, і у 2005 році, коли ми подали, комітет наш і уряд, набір продуктів, ваш уряд Тимошенко повинен був проголосувати. Ви тоді не проголосували. Для об’єктивності скажу, що і сьогодні уряд Азарова, маючи у себе в кабінеті новий розрахунок прожиткового кошику, до цього часу не визначився, і це треба зробити. І я чесно скажу, прожитковий мінімум на сьогодні занижений на 20-30 відсотків. Але треба це зробити, але не так, як пропонує автор: щомісяця переглядати прожитковий мінімум, щомісячно мінімальну заробітну плату. Скажіть, будь ласка, де розрахунки бюджету? Де надходження до бюджету? Це чистої води популізм. Те, що сказав Президент Янукович, підвищення соціальних стандартів, це обраховано, це буде зроблено, і в цьому році вже заробітна плата більше 1 тисячі 300 буде, мінімальна пенсія наблизиться до тисячі гривень. І не треба дорікати, що ви щось там зробили чи приховали. Якщо навіть там і приховали, то…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>СТОЯН О.М. Хвилинку. "Криворіжсталь" не розтягнули, не розтягнули гроші МВФ. Якщо припасли, то все віддамо все людям до копійки, і люди нам будуть вдячні.</p>
<p>&nbsp;</p>
<p>ГОЛОВУЮЧИЙ. Прошу записатись на обговорення даного законопроекту.</p>
<p>Будь ласка, Володимир Карпук передає В'ячеславу Кириленко. Будь ласка, пане В'ячеславе. За ним буде виступати Сергій Соболєв.</p>
<p>&nbsp;</p>
<p>13:43:44</p>
<p>КИРИЛЕНКО В.А.</p>
<p>В'ячеслав Кириленко, партія "За Україну!". Шановні виборці, шановні колеги! Весь час валити все на своїх попередників – це ознака як найдурнішого політичного тону. Оскільки теперішня владна команда перебуває при владі 2,5 роки, і давно повинна відповідати сама за свої вчинки. Тому навіть не буду говорити про те, чим займався в тому числі я, коли працював міністром праці, а пізніше віце-прем'єром. Я працював чесно і на соціальну політику, і воював з міністром фінансів і міністром економіки на кожному засіданні уряду і навіть в парламенті, коли вони хотіли як фінансисти і економісти занижати соціальні стандарти.</p>
<p>А ваш Тігіпко слова не скаже впоперек Азарова і тим більше Януковича на підтримку простих пенсіонерів, і простих людей, тільки те що дозволено, він скаже. Я, коли був міністром, ходив на кожне засідання Комітету соціальної політики, тоді мені рідного, і Комітету пенсійних справ, і віце-прем'єром був, на кожне засідання ходив, оце так я діяв. А ви можете називати це, як завгодно, оскільки це вже питання власного політичного сумління,&nbsp; хто як діє на урядових посадах.</p>
<p>Тепер щодо законопроекту. Попередній виступаючий сам сказав, що прожитковий мінімум занижено. Візьміть стенограму, якщо він зараз відмовиться. І я пропоную пункт 1 постанови:</p>
<p>Визнати&nbsp; встановлені Законом України про Державний бюджет прожитковий мінімум та мінімальну зарплату такими, що не можуть забезпечити мінімальних потреб збереження здоров'я та задоволення соціально-культурних потреб людини".</p>
<p>Друге. Кабінету Міністрів невідкладно переглянути в збільшення розміру прожиткового мінімуму.</p>
<p>Що щомісяця переглядати і слова в мене нема. Переглядайте поквартально, як ви хочете це зробити, і виконуйте соціальні ініціативи. Колеги, якщо 25 мільярдів гривень ви приховали, віддайте не тим, кому ви вирішили, а підніміть всім людям зарплати і пенсії, і всі виплати. Бо всі соціальні виплати ідуть від прожиткового мінімуму, от його і піднімайте, а не лукавте. Дякую за увагу.</p>
<p>&nbsp;</p>
<p>ГОЛОВУЮЧИЙ. Запрошую до слова Сергія Соболєва, "БЮТ – "Батьківщина", за ним буде виступати Гривковський Народна Партія.</p>
<p>&nbsp;</p>
<p>13:46:00</p>
<p>СОБОЛЄВ С.В.</p>
<p>Шановні колеги, перш за все, хочу дати відповідь тій людині, яка закидала, хто тут був віце-прем'єром в той час. Так я хочу нагадати, ви ж були там другим номером в списку Ющенка тоді, да? І щось я не пам’ятаю від вас жодної ініціативи. А той, хто поруч з вами сидить, я пам’ятаю, покази давав в прокуратурі, як вони розікрали "Криворіжсталь", продавши її не за 20 мільярдів, а за 4 мільярди за вказівкою Прем’єр-міністра Януковича і Президента Кучми. Тому давайте по суті.</p>
<p>Чим відрізняються так звані соціальні ініціативи Януковича від того, що пропонує мій колега Кириленко. Колега Кириленко пропонує абсолютно чіткі розрахунки підняття ключових соціальних стандартів для всіх категорій пенсіонерів, для всіх категорій малозабезпечених. Щоб у нас не було ситуації, коли в нас пенсіонер із стажем 40 років і пенсіонер із стажем 20 років, незалежно ні від чого, будуть мати скоро однакову пенсію, якщо ви от так по 100 гривень будете надавати тим, хто фактично не має того стажу, безпосередньо тієї заробітної плати, яку повинен мати будь-який пенсіонер, який&nbsp; виходить на пенсію.</p>
<p>Друге. Мій колега чіткий дав розрахунок у своєму законопроекті, за рахунок чого це можна зробити. Я поки що чую, то 11 мільярдів, то 17 мільярдів, то 25 мільярдів, які треба дати на ініціативу Януковича. Покажіть хоч один законопроект, яким би ви хоч на одну&nbsp; гривню збільшили бюджет, а не розтягували цей бюджет щоденними своїми змінами.</p>
<p>Саме тому наша фракція підтримує пропозиції Кириленка В'ячеслава, які абсолютно чіткий розрахунок дають і не виділяють білих і чорних пенсіонерів, як це робить ваш підконтрольний Конституційний Суд, коли забороняє скасовувати пенсії пенсіонерам вищого ґатунку, бо бачите, це протирічить Конституції, але скасовує пенсії 14 мільйонам пенсіонерів.&nbsp;&nbsp;</p>
<p>Саме тому наша фракція підтримує цю ініціативу, і ми повинні раз і назавжди закріпити…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>СОБОЛЄВ С.В. …законодавчо&nbsp; не подачки під час виборів, а чіткий розрахунок, який&nbsp; підкріплений бюджетом держави. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Від Народної Партії хтось виступає? Немає Гривковського. Ярослав Сухий, Партія регіонів. Будь ласка.</p>
<p>&nbsp;</p>
<p>13:48:27</p>
<p>СУХИЙ Я.М.</p>
<p>Шановні колеги, я не буду валити на попередників і&nbsp; займатися&nbsp; тут словоблуддям, хто що&nbsp; кому сказав, і що хто&nbsp; коли робив.</p>
<p>По-моєму, голова&nbsp; підкомітету Комітету з питань соціальної політики та праці колега Стоян чітко і однозначно сказав: комітет визнає, комітет неодноразово звертався до уряду, і перший заступник міністра праці, соцполітики Василь Надрага, який тут присутній, може підтвердити. Ми неодноразово говорили на необхідність перегляду кошику споживчого, і такий перегляд зараз завершується і здійснюється.</p>
<p>Я про одне хочу сказати. Ну&nbsp; може хтось не знає, але не міг колишній міністр, колишній віце-прем'єр-міністр не знати, що прожитковий мінімум встановлюється не постановами Верховної Ради, а встановлюється після того, коли буде проведена наукова, громадська експертиза, і за прожитковий мінімум, він як колишній міністр відповідав перед прокуратурою за кожну цифру. Тому ми і люди повинні про це знати. Маємо дві цифри: маємо&nbsp; реальний прожитковий мінімум, ми маємо іншу річ, ми&nbsp; маємо&nbsp; рівень забезпечення прожиткового мінімуму, яке поставив Президент України&nbsp;&nbsp; ліквідувати як показник. Тому що цей показник говорить про не забезпечення&nbsp; прожиткового мінімуму, а про рівень. Ось про що&nbsp; мова йде.&nbsp;</p>
<p>Я би, звертаючись до опозиції,&nbsp;&nbsp; хотів би сказати, перестаньте смішити&nbsp; людей, де оці дурниці щодо прихованих владою грошей я чую не раз. Де, в якому банку, на яких&nbsp; рахунках?&nbsp;&nbsp;</p>
<p>І останнє. Шановні колеги, виступаючи&nbsp; перед тим в обговоренні попереднього&nbsp; законопроекту, я в полемічному запалі допустив висловлювання,&nbsp; які Івану Григоровичу Кириленку здались як образливими.&nbsp; Заявляю тут всім в залі,&nbsp; я глибоко поважаю цю людину, колишнього віце-прем'єр-міністра України, якщо мої слова його образили, то я прошу в нього вибачення. А щодо антинародної опозиції, опам'ятайтеся і не смішіть, вас слухають люди,&nbsp; які розуміють…</p>
<p>&nbsp;</p>
<p>ГОЛОВУЮЧИЙ.&nbsp; Ставлю на голосування&nbsp; проект постанови про&nbsp; збільшення прожиткового мінімуму та мінімальної заробітної плати в 2012 році. Проект народного депутата В'ячеслава Кириленка (9772). Прошу голосувати.</p>
<p>&nbsp;</p>
<p>13:51:07</p>
<p>За-149</p>
<p>Рішення не прийнято.</p>
<p>По фракціях, будь ласка.&nbsp;&nbsp; Партія регіонів – 3,&nbsp; "БЮТ – "Батьківщина" – 92, "Наша Україна" – 22,&nbsp; комуністів – 25,&nbsp; Народної Партії – 0,&nbsp; "Реформи заради майбутнього" – 2, позафракційні – 5.</p>
<p>Шановні колеги. У нас залишається 3 законопроекти, де немає рішень комітету. Ми підемо швидше, і було б справедливо, щоб ми продовжили на 15 хвилин&nbsp; і&nbsp; ці 3 законопроекти розглянули.&nbsp;&nbsp;&nbsp; Тому продовжую нашу роботу на 15 хвилин.</p>
<p>Оголошую до розгляду проект Закону про внесення змін до Закону України "Про судоустрій і статус суддів" щодо стажу для зайняття посади судді. Проект народного депутата Олени Шустік.&nbsp; Прошу, Олено Юріївно.</p>
<p>Зрозуміло, просив би підтримати за скороченою процедурою, щоб три законопроекти встигли розглянути. Прошу проголосувати за розгляд законопроекту за скороченою процедурою.</p>
<p>&nbsp;</p>
<p>13:52:15</p>
<p>За-261</p>
<p>Рішення ухвалено.</p>
<p>Розглядаємо за скороченою процедурою. Прошу, Олено Юріївно, доповідайте законопроект.</p>
<p>&nbsp;</p>
<p>13:52:21</p>
<p>ШУСТІК О.Ю.</p>
<p>Шановний Миколо Володимировичу, шановні колеги, шановні виборці! Прийнятий поспіхом у липні 2010 року Закон про судоустрій і статус суддів, став прикладом суперечностей, непорозумінь і явно не конституційних норм. Закон, до речі, встановив однакові вимоги&nbsp; до суддів апеляційних та вищих спеціалізованих судів, дозволив переводити особливих служителів Феміди з місцевих судів одразу у вищі суди.</p>
<p>Новостворений Вищий спеціалізований суд з розгляду цивільних і кримінальних справ на 20 відсотків складається з тих суддів, які з районного суду дослужилися відразу до Вищого спеціалізованого.</p>
<p>То, про яку якість правосуддя можна вести мову в такій ситуації? Цілком логічно встановити чіткі вимоги до суддів, які претендують на підвищення.</p>
<p>Перше. Пропоную збільшити необхідний стаж для суддів вищих спеціалізованих судів з 5 до 7 років. Зараз він становить 5 років, як і для претендентів на роботу в апеляційних судах.</p>
<p>Друге. Суддя Вищого спеціалізованого суду обов'язково повинен пропрацювати спочатку в апеляційному суді мінімум 2 роки. Щоб обиратися суддею Верховного Суду України необхідно мати досвід роботи у Вищому спеціалізованому суді не менше 5 років.</p>
<p>Колеги з більшості, ви чудово розумієте, що з якості суддівського корпусу та його професійного рівня починається якість правосуддя і його незалежність. І тільки в Україні напевно можливість за мовні розправи з лідерами опозиції руками суддів. Суддя Кірєєв, чиє прізвище тепер відомо всій Україні і за кордоном лише, 2 роки пропрацював в районному суді Березані і за помахом чарівної палички Адміністрації Президента був переведений до Печерського суду столиці під замовну сфальшовану справу Тимошенко. Це просто нонсенс.</p>
<p>Якщо цей закон буде ухвалено, такого вже не станеться, і Україна вже більше ніколи не буде посідати 5 місце за кількістю звернень до Європейського суду. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;Шановні колеги, оскільки комітет не розглядав, то не обов'язковий виступ голови комітету. Я його не бачу, Ківалова Сергія Васильовича. Є потреба обговорювати? Прошу, запишіться, будь ласка. Будь ласка.</p>
<p>Хто від "Батьківщини" буде виступати? Віктор Терен передає Сергію Соболєву, будь ласка. За ним буде виступати… "Наша Україна" визначається. Прошу, Сергію Владиславовичу.</p>
<p>&nbsp;</p>
<p>13:55:08</p>
<p>СОБОЛЄВ С.В.</p>
<p>Пані Олено, я дуже вдячний вам за те, що ви внесли цей законопроект. Бо хочу з цієї трибуни процитувати останнє рішення Верховного Суду, стосовно вже не Кірєєва, бо про Кірєєва і так все зрозуміло, а про чергового претендента на відповідальність за те, що він витворяє. Я маю на увазі пана Вовка.</p>
<p>Так от, рішенням Верховного Суду України, Кримінальної палати Верховного Суду чітко зазначено: "Постанови попередніх судів скасувати. І стосовно Вовка Сергія Васильовича, за ознаками злочину, передбаченого частиною першою статті 375 Кримінального кодексу України, направити на новий судовий розгляд, відмовивши попереднім інстанціям в скасуванні&nbsp; кримінальної справи щодо Вовка".</p>
<p>А хто ж такий Вовк, я хочу нагадати. Це той праведник, який судив Луценка, перед цим працюючи суддею Печерського суду, виділяв землю безпосередньо на "Бульварі" в Одесі, і таким чином виділивши десятки ділянок земель в Одесі для так званого ведення бізнесу в зоні, яка заборонена для відведення. От такі судді у нас ухвалюють рішення.</p>
<p>Саме тому я хотів би дуже подякувати, нам треба чіткий фільтр стосовно "кірєєвих", "вовків" і інших людей, які фактично приймають рішення не виходячи із верховенства права, із закону, а виходячи із того, які вказівки їм дають із Адміністрації Президента і які політичні замовлення вони будуть виконувати. Після такого законопроекту ми будемо дійсно бачити суддів, які будуть&nbsp;нести відповідальність за високе слово "Ваша честь", і це дійсно буде честю України при ухваленні рішень, які вони будуть проголошувати. Дякую.</p>
<p>&nbsp;</p>
<p>ГОЛОВУЮЧИЙ. Володимир Карпук, "Наша Україна – Народна самооборона". Мікрофон, будь ласка, з місця.</p>
<p>&nbsp;</p>
<p>13:57:07</p>
<p>КАРПУК В.Г.</p>
<p>Володимир Карпук, прошу передати слово Юрію Кармазіну.</p>
<p>&nbsp;</p>
<p>ГОЛОВУЮЧИЙ. Юрій Кармазін. За ним буде виступати Віктор Бондаренко, Партія регіонів.</p>
<p>&nbsp;</p>
<p>13:57:19</p>
<p>КАРМАЗІН Ю.А.</p>
<p>Юрій Кармазін. Я висловлю спільну позицію з Володимиром Карпуком. Ми підтримуємо цей законопроект. Більше того, цей законопроект зробить неможливим те, що сьогодні відбувається. Ну, вдумайтесь собі, приїжджає молоденька дівчинка, її роль тільки в тому заключається, що вона з Донецького регіону, що вона з Єнакієво, і зразу в суді починає очолювати суд. Не називаю прізвище, в неї ще довге життя. Приїжджає інший чоловік і зразу починає очолювати інший суд. Приїжджають ще люди і так по всій Україні.</p>
<p>Триває така кримінальна окупація. Оці "вовки", про яких сказав тут Сергій Соболєв, і коли йшло засідання судове, я виступав з цієї високої трибуни і казав, що це Вовк на Французькому бульварі в Одесі виділяв. Це він забирав той бульвар, який ніхто не додумався забирати. І він був на гачку у цієї влади. Він був на гачку у прокуратури, Служби безпеки. І через це ним маніпулювали і зробили вирок Юрію Луценку. Зробили ні з чого такий колосальний вирок .</p>
<p>Через це я вважаю, що абсолютно правильні зроблені вимоги до судді Вищого спеціалізованого суду. Це може тільки людина, яка має стаж роботи на посаді судді не менше 7 років, з яких не менше 2-х на посаді судді апеляційного суду. Точно так же там передбачено і про Верховний Суд. Не можна будь-кого призначати з Верховного Суду. Не можна людину, яка раптом, обійшовши всі-всі кваліфікаційні вимоги, стала суддею Конституційного Суду, а потім через те, що вона стала суддею Конституційного Суду, зразу її всовувати в Верховний Суд. Це вмонтувала влада. Зараз цей законопроект прибирає ці несуразицы. Через це ми з народним депутатом Карпуком&nbsp;підтримуємо&nbsp; цей законопроект, і&nbsp; фракція "Наша України" також підтримає його. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Не бачу я Бондаренка Віктора Вікторовича.&nbsp; Задирко, будь ласка,&nbsp; хвилина від групи.</p>
<p>&nbsp;</p>
<p>13:59:36</p>
<p>ЗАДИРКО Г.О.</p>
<p>Дякую. Депутатська група "Реформи заради майбутнього"&nbsp; будуть підтримати цей законопроект, тому що він є слушний. Дійсно, законопроектом пропонується&nbsp; внести зміни до частини четвертої статті 26&nbsp; і частини третьої&nbsp; статті 31 та частини&nbsp; другої і статті&nbsp;&nbsp; 39 закону&nbsp; і встановити, що до складу апеляційного суду входять судді, обрані на посаду судді безстроково, до складу Вищого спеціалізованого суду&nbsp;&nbsp; входять судді, обрані&nbsp; на посаду судді&nbsp; безстроково, які мають&nbsp; стаж роботи на посаді&nbsp; судді не менше 7 років, з яких не менше 2 років на посаді судді апеляційного суду.</p>
<p>Тому, дійсно, цей законопроект&nbsp; встановлює чіткі правила, чітке розуміння, і,&nbsp; саме головне, ми сподіваємося, що це підвищить фах українського суду. Тому наша депутатська група "Реформи заради майбутнього"&nbsp; буде&nbsp;&nbsp; підтримувати цей законопроект.</p>
<p>&nbsp;</p>
<p>ГОЛОВУЮЧИЙ. Ставлю на голосування проект Закону про внесення&nbsp; зміни до Закону України "Про судоустрій і статус суддів"&nbsp; щодо стажу для зайняття посади судді&nbsp; (проект&nbsp; 9785) за основу. Прошу голосувати.</p>
<p>&nbsp;</p>
<p>14:00:55</p>
<p>За-154</p>
<p>Рішення не прийнято.</p>
<p>По фракціях, будь ласка. Партія регіонів – 4, "БЮТ – "Батьківщина" – 93, "Наша Україна – Народна самооборона" – 9, комуністів – 25,&nbsp; Народна Партія – 0, "Реформи заради майбутнього" – 19, позафракційні – 4.</p>
<p>Оголошую до розгляду два Закони про внесення змін до деяких законів України (щодо гарантій відповідальності держави за повернення заощаджень громадян) (проект народного депутата Павловського та групи народних депутатів, проект народного депутата Петра Симоненка і групи народних депутатів).</p>
<p>За скороченою процедурою є пропозиція.&nbsp; Прошу за скороченою процедурою підтримати розгляд проекту.&nbsp;</p>
<p>&nbsp;</p>
<p>14:01:54</p>
<p>За-232</p>
<p>Рішення прийнято.</p>
<p>По першому законопроекту буде доповідати народний депутат Андрій Павловський. З приводу другого – Валентин Григорович Матвєєв. Будь ласка, Андрію Михайловичу.</p>
<p>&nbsp;</p>
<p>14:02:10</p>
<p>ПАВЛОВСЬКИЙ А.М.</p>
<p>Андрій Павловський, "Блок Юлії Тимошенко – "Батьківщина". Шановні співвітчизники, фракція "Батьківщина" пропонує законопроект щодо гарантій держави по відновленню компенсацій втрачених заощаджень громадян України. Хотів би звернути увагу, що з 1997 року по 2011-й постраждалим вкладникам виплатили трохи більше 10 мільярдів гривень. І заради об’єктивності слід зазначити, що більше 60 відсотків цієї суми було виплачено саме за рішеннями уряду Юлії Тимошенко, а саме, більше 6 мільярдів гривень. Тобто жоден Президент і Прем’єр-міністр до Юлії Тимошенко і після неї навіть і по 50 гривень толком не могли виплатити навіть "гробові" по смерті вкладника. А її уряд все-таки виплатив цю так звану "Юліну тисячу" більше 6 мільйонам громадян. Решті вкладникам, які недоотримали ці кошти, треба дякувати особисто Януковичу і Партії регіонів, які заблокували відповідні поправки до Державного бюджету 2010, 2011 і цього 2012 року. Якщо подивитися на ці бюджети, там нема ні копійки на виплату цих компенсацій.</p>
<p>Зараз фракція Блоку Тимошенко "Батьківщина" пропонує щороку в державному бюджеті передбачати не менше 1 відсотку валового внутрішнього продукту на виплату компенсацій втрачених заощаджень, це буде не менше 6 мільярдів гривень, і передбачити на ці цілі кошти: 50 відсотків від приватизації, від корпоративних прав держави. І хотів би зазначити, що "Юліна тисяча" 2008 року – це буде не та тисяча, яку хоче дати Янукович в кінці&nbsp;2012 року. Бо була інфляція, було збільшення…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ПАВЛОВСЬКИЙ А.М. Було збільшення в два-три рази цін на продукти харчування, на комунальні послуги. І треба, щоб виплачували зараз по&nbsp; 2-2,5 тисячі, це буде чесно і справедливо.</p>
<p>&nbsp;</p>
<p>ГОЛОВУЮЧИЙ. До слова запрошу Матвєєва Валентина Григоровича доповісти&nbsp; авторський законопроект Симоненка, Цибенка, Матвєєва.</p>
<p>&nbsp;</p>
<p>14:04:44</p>
<p>МАТВЄЄВ В.Г.</p>
<p>Дякую.&nbsp; Шановні колеги, чим викликано внесення нами разом з Петром Миколайовичем Симоненком і Петром Степановичем Цибенком уже вп`яте запропонованого&nbsp; і сьогодні&nbsp; законопроект. На превеликий жаль,&nbsp; і в попередні рази його не підтримала провладна більшість – і тоді, і зараз.</p>
<p>Як відомо, згідно&nbsp; з Законом України про державні гарантії відновлення заощаджень громадян, який&nbsp; набрав чинності, як ви знаєте, ще&nbsp; 21 листопада 1996 року держава взяла на себе (виключно на себе!) зобов`язання щодо відновлення вартості заощаджень та здійснення державних витрат з компенсаційних виплат.</p>
<p>Що ж за минулі 16 років у цьому напрямку зроблено? Із загальної суми заборгованості, а це майже 132&nbsp; мільярда гривень з 1997 року виплачено лише 10,6 мільярда гривень або 8 відсотків. Чому таке&nbsp; відбувається. А насамперед і перш за все тому, що відсутність чітких законодавчо визначених зобов`язань держави надає можливість Кабінету Міністрів України планувати та здійснювати погашення боргових зобов`язань держави перед своїми громадянами за залишковим принципом. А в останні роки&nbsp; і повністю ігнорувати вказані видатки.</p>
<p>Ось і при прийнятті Держбюджету, як ви пам`ятаєте, на цей рік була проігнорована відповідна пропозиції фракції комуністів тут у парламенті. Тому на сьогодні виникла необхідність внесення&nbsp; системних змін до Закону про державні гарантії відновлення заощаджень громадян України, оскільки відсутній законодавчо врегульов…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МАТВЄЄВ В.Г. Завершую. І тому, тому ми і запропонували відповідний&nbsp; механізм вирішення цієї проблеми, а конкретно, ми пропонуємо проводити компенсацію щорічно, починаючи з 1 липня уже цього року за рахунок державного бюджету, а також за рахунок 50 відсотків надходжень від приватизації державного майна.</p>
<p>І пропонується також за згодою громадян України, як наслідок знецінення, які…. внаслідок знецінення цих заощаджень втратили їх. В першу чергу це мається на увазі інваліди та пенсіонери, проводити компенсацію втрат від знецінення шляхом безготівкових розрахунків. Прийняття таких змін до законів України і створить умови для вирішення одного з найболючіших на сьогодні питань – компенсації громадянам України втрат від знецінення грошових заощаджень. Дякую.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Шановні колеги, оскільки комітет не розглядав, прошу записатися на обговорення. Покажіть, будь ласка. Катерина Самойлик, будь ласка.</p>
<p>&nbsp;</p>
<p>14:08:18</p>
<p>САМОЙЛИК К.С.</p>
<p>Дякую. Звичайно, законопроект, який сьогодні розглядається, ну, обидва законопроекти, вони дуже нагальні. Ми зараз з вами, особливо перед виборами, дехто хоть з'являється перед виборцями і ми чуємо, що питання набуває своєї актуальності. Люди задають питання: коли, врешті-решт, будуть повернені заощадження нашим громадянам?</p>
<p>Але мене дивують деякі метаморфози, бо що стосується Комуністичної партії України і її лідера Петра Миколайовича Симоненка, томи до кожного Державного бюджету України, коли розглядаємо в Верховній Раді України, ми пропонуємо визнати заборгованість перед людьми по заощадженням внутрішнім боргом нашої держави. Ми також пропонуємо постійно, щоб окремим рядком у державному бюджеті України на ці цілі передбачалися гроші.</p>
<p>На превеликий жаль, треба ж чесно говорити, це в опозиції можна краснобайством займатися, а насправді, були при владі – валили це питання. Валили це питання! Перед виборами дали тільки ту тисячу. Тепер в опозиції піднімаємо питання. Ми послідовно відстоюємо цю позицію, тому саме наш лідер і Валентин Григорович є авторами законопроекту.</p>
<p>Нам на зустрічах люди говорять, віддайте нам наші кровні гроші, віддайте на лікування, бо помирає донька чи син, чи близька людина. Не можете віддати грошима, будь ласка, зробіть так, щоб все-таки можна було купити ліки для лікування, зробіть таким чином, щоб можна було сплатити за житлово-комунальні послуги або сплатити за навчання дітей.</p>
<p>Банкірам можна посміхатися, вони навіть у період кризи страшенної…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>14:10:29</p>
<p>САМОЙЛИК К.С.</p>
<p>У період кризи і то нажилися на людях, із державного бюджету України ще собі відтяпнули гроші.</p>
<p>&nbsp;</p>
<p>ГОЛОВУЮЧИЙ. Дякую. До слова запрошую Володимира Каплієнка. За ним буде виступати Станіслав Аржевітін.</p>
<p>&nbsp;</p>
<p>14:10:45</p>
<p>КАПЛІЄНКО В.В.</p>
<p>Дякую, Миколо Володимировичу. Шановні колеги, депутатська група "Реформи заради майбутнього" визначилася з тим законопроектом, який саме ми підтримали сьогодні&nbsp; в залі. Це буде законопроект номер 9719-1. Ми вважаємо його більш ґрунтовним, ми вважаємо його таким, який більш відповідає не тільки нормі законотворчості, а й самому подиху цієї проблеми.</p>
<p>Я хотів би, щоб ми у цьому залі зняли питання щодо змагання, хто більше дав до виборчої кампанії чи після неї. Я хотів би нагадати, до речі, попередній виступаючій, що справедливості раді, тисяча Юліна була відкрита відразу після виборів, а не до них.</p>
<p>Але, знаєте, все, що б ми не робили, всі програми, які б не розкривали на виконання статті 2 "Склад державного внутрішнього боргу України", до якого долучено, безумовно, гарантії українського уряду на виплату знецінених заощаджень, всі ці кроки будуть позитивними. Єдине, що доволі повільно ми рухаємося щось. 10 мільярдів гривень і загальний борг 130 мільярдів гривень, то скільки ж років нам його треба повертати?</p>
<p>То хотів би звернути увагу, що можливо до другого читання цей законопроект варто було б доопрацювати з точки зору розширення джерел формування саме цих компенсаторних механізмів, на заощадження направлених.</p>
<p>Хотів би звернути вашу увагу, що віце-прем'єр-міністр Сергій Леонідович Тігіпко утворює на сьогоднішній день робочу групу саме з пошуку тих джерел на фінансування подібних соціальних ініціатив, серед яких, до речі, розглядаються ініціативи накладення додаткової рентної плати на природні копалини, які на сьогоднішній день ніким не обкладаються податком чи взагалі не служать державі.</p>
<p>Депутатська група "Реформи заради майбутнього" готова включитися в цю робочу групу, готова зробити все, щоб українці отримали додаткові кошти по знеціненим заощадженням. Ми будемо підтримувати цей закон. Дякую.</p>
<p>&nbsp;</p>
<p>ГОЛОВУЮЧИЙ. До слова запрошую Станіслава Аржевітіна, фракція "Наша Україна – Народна самооборона". За ним буде виступати Ярослав Сухий. Будь ласка.</p>
<p>&nbsp;</p>
<p>14:12:59</p>
<p>АРЖЕВІТІН С.М.</p>
<p>Українська влада декілька разів вдарила по довірі населення. Перше – це те, що ми сьогодні обговорюємо, це Ощадбанк СРСР. Друге –&nbsp; це інфляційні знецінення. Третє – коливання валютних курсів. І саме ця частина залу залишила тепер ще і напризволяще фонд гарантування вкладів населення.</p>
<p>Те, що говорили комуністи, ви не ображайтесь, але ми прекрасно розуміємо, що ви найбільше цю постанову реєструєте. І якби ви поставили питання принципово вирішити, ви перебуваєте в коаліції, ви сьогодні у владі, поставте питання принципово, скажіть, що ви не будете голосувати з регіонами за деякі закони, і вирішіть це питання. Але ви хочете говорити, а не хочете вирішувати і розказуєте про банкірів.</p>
<p>Далі. Шкода, що влада не зрозуміла, що українці на ці виклики відповіли тим, що 450 мільярдів вони вилучили з легального обігу. Скажіть, будь ласка, чи можна здійснити в Україні реформи без такого стратегічного інвестора, як український вкладник? Неможливо.</p>
<p>Тепер я дещо скажу ще про фонд гарантування вкладів,&nbsp; те, що я кажу ви його кинули напризволяще.</p>
<p>Президент позавчора підписав, я ще надіявся про те, що він залишить статус фонду гарантування державної установи. Між іншим, із цього тексту вилучили норму про гарантію 150 тисяч на повернення у збанкрутілому банку. Ми з вами тут клялися і божилися для українців, що ця норма гарантується державою. Ви вилучили із тексту. І сьогодні стоїть норма:&nbsp; фонд гарантування встановлює сам, як рахує за бажане. Порахуйте скільки: на 200 мільярдів сьогодні депозитів є 5 мільярдів. Це скільки: 2,5 відсотків покриття? Скажіть, будь ласка, що ми сьогодні гарантуємо українцям? Хіба це, скажіть, повернення довіри до влади, до економічних реформ?</p>
<p>Я бачу, що є бажання тільки говорити щодо цього. В цих двох законопроектах є одна єдина правильна норма –&nbsp; визнати державним боргом. І крапка. Дякую.</p>
<p>&nbsp;</p>
<p>ГОЛОВУЮЧИЙ. Ярослав Сухий, будь ласка.</p>
<p>&nbsp;</p>
<p>14:15:11</p>
<p>СУХИЙ Я.М.</p>
<p>Шановні колеги, трибуну Верховної Ради України народний депутат України має право використовувати так, як він вважає за це потрібне. Ви правильно сказали, це питання його совісті, внутрішнього переконання, і не треба йому нав’язувати якусь свою точку зору.</p>
<p>Стосовно повернення заощаджень, депутати, котрі зі мною із третього скликання, пам’ятаєте, я був головою підкомітету, в свій час Комітету Гошовської, через мої руки, через мій підкомітет пройшли їх 28 таких варіантів.</p>
<p>Мені дуже шкода, що приходиться знову в цьому залі нагадувати те, що ми повинні всі знати і людям пояснювати. Станом на 1.01.1991 року на рахунках в ощадкасах України був нуль, кошти були списані в Ощадбанк Радянського Союзу. Не було в Україні Ощадбанку. Брати на себе зобов’язання не наші… Ви пам’ятаєте, що далі сталося. Хто дуже мудрі, в 1992 році підписав так званий нульовий варіант. І ми позбавилися активів за кордоном. Була створена Спеціальна тимчасова комісія Катерини Фоменко, і тут, з цієї трибуни, ми по поличках розкладали, розложували, розповідали,&nbsp; що, власне кажучи, сталося. Україна може брати, вона повинна взяти на внутрішній борг, але ті кошти, за які ми, Україна, несе відповідальність. Ми не можемо нести відповідальність за кошти Ощадбанку Радянського Союзу.</p>
<p>Не ми&nbsp; правонаступники&nbsp; Радянського Союзу, а Росія. Ще раз, з Росією перемовини закінчилися нульовим варіантом. Скажіть, будь ласка, до чого&nbsp; може призвести… Вони не закінчилися, нас поставив на місце Єльцин, я читав стенограму, який сказав, ми вам дали Нацбанк ваш, ви з ним… Цілком правильно. Сума 121 мільярд навіть брати на внутрішній борг не можна, тому що це гіперінфляція. Такий крок неминуче викличе крах. Чи мали ми шанс?&nbsp;</p>
<p>Тепер хочу вам всім нагадати 2005 рік.&nbsp; 30 процентів вкладів – це вклади до 5 тисяч гривень. Законопроект Симоненка, Цибенка, 2005 рік. Сума звідки, з&nbsp; 24 мільярдів? Потрібно було знайти 9 мільярдів…</p>
<p>&nbsp;</p>
<p>ГОЛОВУЮЧИЙ. Дякуємо, Ярославе Михайловичу. Давайте останнє речення, бо вже перебираємо регламент.</p>
<p>&nbsp;</p>
<p>СУХИЙ Я.М. І ми би 30 процентів перекривали. Це був реальний шанс. Джерелом наповнення… виконання наших зобов’язань може бути тільки високоефективна працююча економіка і державний бюджет. Цей законопроект популістський.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>"Батьківщина",&nbsp; на хвилині наполягає? Не наполягає.</p>
<p>Володимир Бондаренко, хвилина, і будемо голосувати.</p>
<p>&nbsp;</p>
<p>14:17:46</p>
<p>БОНДАРЕНКО В.Д.</p>
<p>"Блок Юлії Тимошенко", Володимир Бондаренко. Я хотів би звернути увагу на те, що&nbsp; нам треба хоча би залишки моралі зберігати в цьому залі. От коли виступають комуністи і розказують про те, що вони борються весь час, то для чого ви тоді цій більшості не дали жодного голосу за те, щоб скасувати кіпрський офшор? Чому ви всій більшості всі ці роки вирішували свої питання, а тепер різко прозріли? Теж саме "тушки", які, вибачте мене, сюди потрапили зовсім під іншими прапорами, а сьогодні "чіки-піки" вирішують свої питання і теж прозріли, хвалять Тігіпка, який&nbsp; недоплатив щось біля 400 мільйонів, продавши свій банк. Так, як і Чернівецький. Де джерела?</p>
<p>От той чоловік, який махає рукою, хай згадає, як він давав покази у прокуратурі, як тоді деребанили промисловість України. От там гроші зариті. Тому перестане хай махать,&nbsp; ще раз&nbsp; сходить в прокуратуру і напише явку з повинною, і знайдуться гроші для повернення людям. А то&nbsp; придурків тут робите із всіх остальних, а самі, вибачте мене, гребете й далі. Дякую.</p>
<p>&nbsp;</p>
<p>ГОЛОВУЮЧИЙ. Ставимо на&nbsp; голосування два законопроекти. Перший законопроект – проект Закону про внесення змін до деяких Законів України (щодо гарантії відповідальності держави&nbsp; та повернення заощаджень громадян)&nbsp; (9719). Проект Андрія&nbsp;&nbsp; Павловського і групи авторів. Прошу голосувати.</p>
<p>&nbsp;</p>
<p>14:19:17</p>
<p>За-128</p>
<p>І законопроект на цю ж тематику&nbsp; групи депутатів, на чолі з Петром Симоненком, прошу голосувати. Потім по фракціях скажу. Голосуємо законопроект.</p>
<p>&nbsp;</p>
<p>14:19:44</p>
<p>За-128</p>
<p>По фракціях, будь ласка. Партія регіонів – 0, "Батьківщина" – 80, "Наша Україна" – 4, комуністів – 24, Народної Партії – 0, "Реформи" – 17, позафракційні – 3.</p>
<p>Шановні колеги, оскільки ми вже перебрали регламент, то у відповідності до Регламенту законопроект (9476) щодо впровадження&nbsp; електронних грошей та&nbsp; запобігання створенню фінансових&nbsp; пірамід переносимо на завтра першим питанням.</p>
<p>Сьогодні завершуємо роботу. Оголошую ранкове засідання Верховної Ради України закритим. Далі працюємо в комітетах і фракціях.&nbsp; Завтра продовжимо роботу о 10 годині. Дякую.&nbsp;&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
