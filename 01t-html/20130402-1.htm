Стенограма пленарного засідання
02 квітня 2013
&nbsp;
<p align=center>ЗАСІДАННЯ ДЕВ'ЯТЕ</p>
<p align=center>Сесійна зала Верховної Ради України</p>
<p align=center>02 квітня 2013 року, 16 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Шановні депутати, продовжуємо працювати. Я прошу сідати, заспокоїться.</p>
<p>І переходимо до розділу другого читання. На розгляд виноситься проект постанови…</p>
<p>Шановні депутати, я прошу народних депутатів підготуватися до реєстрації.&nbsp; Увімкніть систему "Рада".</p>
<p>&nbsp;</p>
<p>16:03:41</p>
<p>В залі зареєструвалося&nbsp;365 народних депутатів.</p>
<p>Продовжуємо роботу. На розгляд вноситься проект Постанови (реєстраційний номер 1030) про призначення чергових виборів депутатів Київської міської ради та Київського міського голови.</p>
<p>Хто доповідати буде від комітету? Голова комітету хворий, хто доповідає від комітету? Я прошу. Прошу.</p>
<p>Слово надається першому заступнику голови комітету&nbsp; народному депутату Михайленко.</p>
<p>&nbsp;</p>
<p>16:05:14</p>
<p>МИХАЙЛЕНКО О.Д.</p>
<p>Шановні колеги! Проект Постанови про призначення чергових виборів депутатів Київської міської ради та київського міського голови (реєстраційний номер 1030) (автори –&nbsp; народні депутати України Кличко, Ковальчук, Карпунцов) було прийнято парламентом за основу 21 березня.</p>
<p>Комітету з питань державного будівництва та місцевого самоврядування було доручено доопрацювати зазначений проект постанови з врахуванням пропозицій і поправок суб’єктів права законодавчої ініціативи, скоротивши строк подання таких пропозицій і поправок на половину та внести його на розгляд Верховної Ради України в другому читанні.</p>
<p>Під час ухвалення рішення про прийняття проекту постанови за основу головуючим на пленарному засіданні Верховної Ради України 21 березня 2013 року не було визначено дату розгляду цього проекту в сесійній залі в другому читанні.&nbsp; Скорочений строк, 7 днів, для внесення пропозицій і поправок сплив 28 березня. До комітету &nbsp;не надійшло жодної поправки.</p>
<p>Комітет з питань державного будівництва та місцевого самоврядування планував розглянути проект постанови на своєму засіданні завтра, тобто 3 квітня. Дякую.</p>
<p>&nbsp;</p>
<p>ГОЛОВУЮЧИЙ. Спасибі.</p>
<p>Як будемо обговорювати це питання? <i>(Шум у залі)</i></p>
<p>&nbsp;По Регламенту, по повній програмі. <i>(Шум у залі)</i></p>
<p>&nbsp;Прошу записатися з процедури розгляду питання.</p>
<p>Фракція "УДАР" Віталія Кличка", Бєлькова.</p>
<p>&nbsp;</p>
<p>16:08:03</p>
<p>БЄЛЬКОВА О.В.</p>
<p>Прошу передати слово Розенку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>РОЗЕНКО П.В.</p>
<p>Фракція&nbsp; "УДАР" визначає вкрай необхідність прийняття сьогодні рішення щодо виборів у місті Києві, як міського голови, так і депутатів Київради.</p>
<p>Саме тому ми пропонуємо ґрунтовно обговорити це питання, і за повною процедурою обговорити і визначити сьогодні дату виборів до Київської міської ради та мера міста Києва.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Партія регіонів, Смітюх.</p>
<p>&nbsp;</p>
<p>16:08:41</p>
<p>СМІТЮХ Г.Є.</p>
<p>Шановний Володимир Васильович, я думаю, що це питання відомо. Всі давно обговорювали це питання вже неодноразово і в цій Раді, і поза межами Ради. Треба визначатися Верховною Радою. Тому я вважаю, що це можна розглянути і за скороченою процедурою. Але одночасно інформую, що Конституційний Суд взяв до розгляду ці матеріали, де він буде визначатися&nbsp; ближчим чином. Але це на розгляд Верховної Ради. Якщо Верховна Рада прийме інше рішення, то вже будемо&nbsp; діяти згідно закону. А так я пропоную за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Фракція Компартії України,&nbsp; Гордієнко.</p>
<p>&nbsp;</p>
<p>16:09:30</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина.&nbsp;</p>
<p>По-перше, мені напередодні обідньої перерви зателефонували… один студент із Полтави. Їхня делегація виїхала&nbsp; автобусом&nbsp; об 11-й годині вечора сюди в Київ для пікетування Верховної Ради України. І студент мене запитує: "Шановний Сергій Володимирович, скажіть, будь ласка,&nbsp; коли буде розглянуте питання по голосуванні за київські вибори, щоб нам віддали по 200 гривень, і ми скоріше поїхали&nbsp; додому?". <i>(Шум у залі)</i></p>
<p>&nbsp;Тому я привертаю увагу. Оце ті києвляни, які вийшли саме сюди і вимагають виборів.&nbsp; Будь ласка,&nbsp; розрахуйтеся із полтавськими дітьми, їм їхати досить далеко додому і&nbsp; відпустіть їх.</p>
<p>Фракція Компартії України&nbsp; буде підтримувати саме даний проект постанови. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина". Князевич, прошу.</p>
<p>&nbsp;</p>
<p>16:10:53</p>
<p>КНЯЗЕВИЧ Р.П.</p>
<p>Шановні колеги, те, що було заплановано завтра засідання комітету, мені здається, що це&nbsp; просто зумисно&nbsp; намагання знову ж таки нас ввести в оману.</p>
<p>Справа в тім, що сьогодні останній день відповідно до Закону "Про місцеві вибори". Якщо ми сьогодні не приймемо рішення в цілому, вибори 2 червня&nbsp; не відбудуться.&nbsp; А отже зараз, зважаючи на те,&nbsp; що є проблема,&nbsp; пов'язана з Регламентом. Ви знаєте, що відповідно до Регламенту постанови набирають чинності з моменту їх прийняття в залі, якщо інше не передбачено постановою.</p>
<p>На превеликий жаль, автори постанови&nbsp; передбачили інший порядок набуття її чинності –&nbsp; з моменту опублікування.&nbsp;</p>
<p>І користуючись нагодою, я звертаюся до&nbsp; авторів постанов.&nbsp; Це вже давно в практиці Верховної Ради. Якщо є на то їхня згода, ми зараз можемо внести зміни в постанову з голосу і прийняти рішення, що з нашого&nbsp; &nbsp;моменту голосування&nbsp; набуває чинність ця постанова. Це дасть нам&nbsp; можливість вже 2 червня провести вибори і мера Києва і Київради. Ми не можемо&nbsp; очікувати рішення Конституційного Суду, бо воно не має жодного відношення&nbsp; до Києва, воно стосується огульно всіх виборів&nbsp; в Україні. Ще не було такого, щоб своїм рішенням Конституційний Суд заперечував…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>КНЯЗЕВИЧ Р.П. … унеможливлював Верховній Раді виконувати її конституційний обов'язок. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода". Ще хвилина у нас по мотивам. Леонов.</p>
<p>&nbsp;</p>
<p>16:12:17</p>
<p>ЛЕОНОВ Е.В.</p>
<p>Прошу передати слово Ігорю Швайці.</p>
<p>&nbsp;</p>
<p>ГОЛОВУЮЧИЙ. Передать слово Швайці.</p>
<p>&nbsp;</p>
<p>ШВАЙКА І.О.</p>
<p>Шановний пане Голово, шановні депутати! В першу чергу хотілося б звернути увагу, що згідно з Регламентом я як заступник&nbsp; голови комітету з питань Регламенту хотів би нагадати, що ставити на голосування питання по повній процедурі не потрібно. Хотів би пане голово вас&nbsp; убезпечити від повторення такої помилки у майбутньому.</p>
<p>Стосовно скороченої процедури Верховна Рада&nbsp; ухвалює подібні рішення, а повна&nbsp; процедура застосовується за умовчанням. Тому я би закликав уважно читати Регламенті&nbsp; не допускати таких порушень.</p>
<p>Стосовно сьогоднішньої постанови. Вибори&nbsp;&nbsp; у місті Києві повинні бути ухвалені&nbsp; сьогодні. На це є воля громади, яка досі&nbsp; нас чекає під стінами Верховної Ради, і на це повинна бути воля і відповідальність народних депутатів. Слава Україні.</p>
<p>&nbsp;</p>
<p>ГОЛОВУЮЧИЙ. Шановні депутати позафракційні. Володимир Михайлович&nbsp;&nbsp; Литвин, прошу. Включіть мікрофон на трибуні.</p>
<p>&nbsp;</p>
<p>16:13:35</p>
<p>ЛИТВИН В.М.</p>
<p>Шановний Володимире Васильовичу, шановні колеги! Пропозиція нам зараз з холодним&nbsp; розумом з гарячим серцем вийти&nbsp; на прийняття рішення. Що я маю на увазі, шановні колеги? Питання виведено з&nbsp; правової площини, воно набуло&nbsp;&nbsp; політичного характеру. Особливо, коли домовилися лідери фракцій і прийняли вперше дивне рішення проголосувати проект постанови про встановлення дати виборів у місті Києві&nbsp; за основу. Я вже казав і ще раз повторю, шановні колеги, з таким же успіхом &nbsp;прийміть за основу проект постанови, що 9 травня – День Перемоги. З таким же успіхом прийміть постанову, що 5 травня буде велике свято – Великдень. Це по-перше.</p>
<p>По-друге, шановні колеги! Є, крім всього іншого, рішення до Конституційного Суду. І у мене складається таке враження, що з одного боку представники опозиції не визначились щодо єдиного кандидата, а представники владної більшості не впевнені в перемозі свого кандидата. І ви тягаєте, як собака фуфайку, оцю проблему і не хочете вийти на прийняття рішення.</p>
<p>Отже, що потрібно зробити.</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>ЛИТВИН В.М. Щоб ми не демонстрували сьогодні півнячі бої. Бо практично рішення, я так бачу по розкладу сил, не буде. Тому треба зараз прийняти рішення про направлення негайно сьогодні за підписом Голови Верховної Ради звернення до Конституційного Суду щоб вони дали, в решті, свій висновок. <i>(Шум у залі)</i></p>
<p>&nbsp;Послухайте! Послухайте! Інакше, шановні колеги! Шановні колеги! Ну, я ж не бісер перед вами метаю, я вам кажу те, що треба зробити. То ви слухайте. "Ганьба!" - ви засвоїли. Але я так думаю, що дехто не читав тих книжок і в бібліотеку не ходив!</p>
<p>Так ось, шановні колеги! Треба звернутися, сьогодні прийняти рішення до КС. Питання з розгляду сьогодні відтермінувати. Оскільки воно буде провалено. Повернетесь до нього на наступній сесії! Якщо ви не хочете послухати, що треба прийняти рішення. Тому пропозиція. Немає голосів. До Конституційного Суду. На наступний пленарний тиждень, або на цей пленарний тиждень. Тоді розглянути і прийняти рішення Верховної Ради, і обрати голову. Інакше, це процес, а не рішення. Дякую.</p>
<p>&nbsp;</p>
<p>ГОЛОВУЮЧИЙ. Шановні депутати! Ще, я бачу, є бажаючі виступити. Давайте ще, щоб кожний міг від фракції і один позафракційний виступити. І я буду ставити питання на голосування. Так? Домовились? Прошу від фракцій записатися.</p>
<p>Фракція "УДАР" Віталія Кличка".</p>
<p>&nbsp;</p>
<p>16:16:40</p>
<p>МАТІОС М.В.</p>
<p>Прошу передати слово Карпунцову.</p>
<p>&nbsp;</p>
<p>ГОЛОВУЮЧИЙ. Прошу передати Карпунцову.</p>
<p>&nbsp;</p>
<p>16:16:46</p>
<p>КАРПУНЦОВ В.В.</p>
<p>Шановні колеги, журналісти, запрошені, громадяни України! Питання виборів Київського міського голови і Київської міської ради потрібно вирішувати у законний конституційний спосіб. Законний конституційний спосіб – це рішенням Верховної Ради&nbsp; України прийняти постанову і призначити вибори.</p>
<p>Я як співавтор цієї постанови вношу, підтримую пропозицію, яку озвучив мій колега Князевич. Якщо питання у Прикінцевих положеннях постанови, ми їх вилучаємо. І, будь ласка, постанова на буває чинності з моменту її прийняття, і ми встигаємо по строкам. Я прошу підтримати таку пропозицію. Дякую.</p>
<p>&nbsp;</p>
<p>ГОЛОВУЮЧИЙ. Ви ж розгляньте у себе у фракції. Один Розенко каже, давай поповнюй програми, другий каже, давай з колегою Князевичем. Розберіться в себе. Та ніякої репліки, я тебе не критикував, сідай.</p>
<p>Гордієнко, фракція Компартії України.</p>
<p>&nbsp;</p>
<p>16:17:49</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина. Безперечним є те, що вибори необхідно проводити як ради, так і голови. І на цьому необхідно ставити крапку. Але безперечним є і інше, що тут є багато конституційних і правових саме колізій, і необхідно, щоб розтлумачив все-таки Конституційний Суд багато саме положень, в тому числі це позачергові чи чергові саме вибори.</p>
<p>Є показовим і те, що ні так звана опозиція, ні влада за час, який вони зареєстрували дану постанову, не надала жодної поправки, що свідчить, що одні бояться і не зацікавлені, і інші.</p>
<p>Я звертаюся до киян. Ми все-таки будемо голосувати і підтримувати, Компартія України. Але оберіть таку владу, яка б опікувалася інтересами Києва, а не дерибаном землі, комунальної власності і бюджету. Місцеве самоврядування повинно бути сильним. Сильне воно лише тоді, коли не дає землі…</p>
<p><a name=Temp></a>&nbsp;</p>
<p>ГОЛОВУЮЧИЙ. Об'єднання "Свобода", Леонов.</p>
<p>&nbsp;</p>
<p>16:19:04</p>
<p>ЛЕОНОВ Е.В.</p>
<p>Прошу передати слово Олегу Тягнибоку.</p>
<p>&nbsp;</p>
<p>ГОЛОВУЮЧИЙ. Олегу Тягнибоку включіть мікрофон.</p>
<p>&nbsp;</p>
<p>16:19:10</p>
<p>ТЯГНИБОК О.Я.</p>
<p>Олег Тягнибок, фракція Всеукраїнського об'єднання "Свобода". Товариство, перше, я хочу звернутися до комуністів і до Партії регіонів. Та вже припиніть копатися в нижній білизні опозиції. Припиніть різні розглядати версії, що опозиція там хоче робити чи буде робити. Чи має опозиція свого кандидата чи не має свого кандидата. Що вас це обходить? Я офіційно заявляю, що представники опозиційних сил більше ніж хто зацікавлені в тому, щоб ці вибори були проведені.</p>
<p>І друге. Товариство, є пряма норма Конституції України – 141 стаття, яка говорить чітко: "Строк повноважень міської ради становить 5 років". 2 червня мають відбутися вибори до Київської міської ради. Припиніть ваші спекуляції. Припиніть відволікання часу. Ставимо на голосування, голосуємо позитивно, проводимо вибори через 2…<i> (Оплески)</i></p>
<p>&nbsp;</p>
<p>ГОЛОВУЮЧИЙ. Фракція "Батьківщина", Яценюк.</p>
<p>&nbsp;</p>
<p>16:20:20</p>
<p>ЯЦЕНЮК А.П.</p>
<p>В першу чергу тим, які дуже цікавляться і переживають за те, яким чином опозиція буде брати участь у виборах, ми хочемо дуже чітко заявити. Опозиція висуне єдиного кандидата на посаду мера і ми виграємо посаду міського голови. І опозиція висуне єдиного кандидата по кожному округу за принципом "один кандидат - один округ". І ми також візьмемо не просто більшість, а абсолютну більшість у Київській міській раді. І саме тому Партія регіонів не хоче ставити це питання на голосування.</p>
<p>Шановний пане Голово, перестаємо переливати з пустого в порожнє. Ставимо на голосування. Ви переконуєте свою фракцію, що нема чого відтягувати, треба приймати рішення. Проводимо вибори мера Києва, а перед голосуванням по цьому питанню, пане головуючий, я до вас звертаюся з тим, щоб ви скористалися своїм правом і поставили питання на сигнальне голосування. Тобто спочатку сигнальне голосування, а потім…</p>
<p>&nbsp;</p>
<p>ГОЛОВУЮЧИЙ. Останній від фракції виступаючий – фракція Партії регіонів, Олійник. І будемо ставити на голосування.</p>
<p>&nbsp;</p>
<p>16:21:38</p>
<p>ОЛІЙНИК В.М.</p>
<p>Шановні колеги, фракція Партії регіонів "за" вибори міського голови і міських депутатів у місті Києві, але в конституційний спосіб. Щоб не було порушення Конституції, щоб не було так, що після виборів пішли всі по судах і поставили під сумнів і легітимність самих виборів.</p>
<p>Безперечно, всі фахівці говорять, що є правова колізія і необхідно дати чітке роз'яснення Конституційному Суду, що нам робити. Але і потрібно чесно сказати киянам, що, якщо ми не внесемо зміни до Закону про столицю, то ми, по суті, оберемо віртуального міського голову з обмеженими повноваженнями. Він буде тільки батькувати на сесії і він буде тільки представляти територіальну громаду. А я хотів би, щоб міський голова був сильним і поєднав посади як міського голови, так і державної адміністрації.</p>
<p>Тому ми закликаємо до того, щоб вибори пройшли…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>16:22:51</p>
<p>ОЛІЙНИК В.М.</p>
<p>… вибори пройшли по Конституції і не допустити порушення права громадян на вибори. Давайте дочекаємося рішення і приймемо дату виборів в Києві.</p>
<p>&nbsp;</p>
<p>ГОЛОВУЮЧИЙ. Прошу підготуватися до голосування. Сигнальне, нема тут альтернативних рішень ніяких. Я прошу, Сас, фракція "Батьківщина".</p>
<p>&nbsp;</p>
<p>16:23:31</p>
<p>САС С.В.</p>
<p>Дякую. Депутат Сас, "Батьківщина". Шановний Володимир Васильович, ну, тут полеміка спочатку в нас була про те, що за скороченою чи за повною процедурою розглядати законопроект. Справа в тому, що можна розглядати законопроект за скороченою чи за повною процедурою&nbsp; тільки в першому читанні, в другому є своя процедура.</p>
<p>Що стосується до пропозиції, яка була внесена Арсенієм Петровичем.</p>
<p>Справа в тому, що є стаття 28 Регламенту, де визначено право головуючого. І от ми просимо, щоб ви як головуючий скористалися своїм правом і відповідно до пункту 11 частини першої провели рейтингове або сигнальне голосування для прогнозування результатів голосування питання порядку денного, у даному випадку щодо Постанови про вибори Київського голови і Київської ради.*** Тому, ми розуміємо надзвичайну важливість цього питання і не можемо ми далі відкладати це питання, тому давайте ми спрогнозуємо, який буде результат. Якщо він буде позитивний – одна справа, якщо негативний – то будемо думати…</p>
<p>&nbsp;</p>
<p>ГОЛОВУЮЧИЙ. Ми вчора розглядали це питання і домовились розглянути Постанову і поставити&nbsp; його на голосування в другому читанні і в цілому. Тому, я ставлю на голосування проект Постанови (реєстраційний номер 1030) про призначення чергових виборів депутатів&nbsp; Київської міськоїрадита Київського міського голови в другому читанні і в цілому. Прошу голосувати.<i>(Шум у залі)</i></p>
<p>&nbsp;</p>
<p>16:25:34</p>
<p>За-209</p>
<p>Підсумки голосування: за – 209, проти – 1, утримались – 77, не голосували – 119.</p>
<p>Рішення не прийнято. <i>(Шум у залі)</i></p>
<p>По фракціям: Партія регіонів – 3, "Батьківщина" – 91, "УДАР Віталія Кличка" – 41, об'єднання "Свобода" – 36, Компартія України – 21, позафракційні – 17.</p>
<p>Відповідно до частини сьомої статті 51 Регламенту, на вимогу двох депутатських фракцій, вони просять&nbsp; &nbsp;оголосити перерву в пленарному засіданні Верховної Ради на 30 хвилин. Голова депутатської фракції Тягнибок і голова&nbsp; депутатської фракції Арсеній Яценюк. Оголошую перерву на 30 хвилин.</p>
<p>&nbsp;</p>
<p>&nbsp;</p>

