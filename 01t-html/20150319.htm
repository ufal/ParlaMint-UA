Стенограма пленарного засідання
19 березня 2015
&nbsp;
<p align=center>ЗАСІДАННЯ ДЕВ’ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>19 березня 2015 року, 10 годин 08 хвилин</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>10:08:22</p>
<p>ГОЛОВУЮЧИЙ. Доброго ранку, шановні колеги народні депутати! Прошу заходити усіх в зал, займати робочі місця для початку нашої важливої, хоч і непростої, роботи.</p>
<p align=center>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:13:31</p>
<p>ГОЛОВУЮЧИЙ. Вельмишановні народні депутати, прошу займайте свої місця. Ми зараз проведемо реєстрацію, відкриємо сесію Верховної Ради, а далі я оголошу перерву на вимогу двох фракцій до 11 години. Будь ласка, прошу увімкнути систему "Рада" для реєстрації народних депутатів.</p>
<p>10:14:21</p>
<p>308 народних депутатів зареєстровано у залі. Я оголошую, я оголошую відкритим засідання Верховної Ради, ранкове, відкритим. І на вимогу двох фракцій – Радикальної партії і "Батьківщина" – я оголошую перерву до 11 години, вельмишановні колеги. Я просив би всіх об 11 годині бути, бути… Прошу об 11 годині народних депутатів зібратись у залі. Дякую, шановні колеги. Оголошується перерва.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. …які розглядалися на засіданні. Будь ласка, займайте свої місця шановні колеги народні депутати. <i>(Шум у залі)</i></p>
<p>&nbsp;Шановні колеги народні депутати можемо продовжувати нашу роботу. Будь ласка, прошу народних депутатів заходити до зали Верховної Ради України. <i>(Шум у залі)</i></p>
<p>Шановні колеги народні депутати, продовжуємо наше засідання. Я хочу зараз запросити до слова координатора коаліції – Андрія Анатолійовича Тетерука на… &nbsp;<i>(Шум у залі)</i></p>
<p>За рішенням фракцій коаліції, виступ буде передано Олегу Ляшку. Від фракцій коаліції – Олег Ляшко, будь ласка.</p>
<p>&nbsp;</p>
<p>11:15:53</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>За нашою ініціативою, дякуємо колегам по коаліції, які погодилися на перерву, у перерві ми обговорили напружено кілька питань. Зокрема, щодо діючого порядку денного, який сьогодні запропонований на розгляд парламенту. Останнім на сьогодні стоїть знову урядовий законопроект 2273, який стосується можливості держави керувати своєю власністю, своїм майном, а конкретно "Укрнафти" ми вважаємо, що таким чином олігархічні сили намагаються в залі нового українського парламенту, який обраний на демократичних виборах, продовжувати далі керувати українським парламентом, як вони це робили 23 роки поспіль.</p>
<p>Фракція Радикальної партії, яка взяла перерву, ми наполягаємо і ми маємо підтримку всіх фракцій коаліції, негайно, зараз у цьому залі проголосувати закон 2273 – повернути право держави впливати на свою власність, керувати своєю власністю. Ми вважаємо, що олігархи не мають права&nbsp; паразитувати на державних ресурсах, надрах, на державній власності. Тому ми наполягаємо на прийнятті закону 2273, який, до речі, дає можливість повернути до державної власності не лише "Укрнафту", а і багато чого розкраденого. Зокрема, нещодавно один із олігархів Ігор Коломойський виступив із сенсаційними заявами про те, що він давав 5 мільйонів доларів щомісяця хабарів Кучмі і Пінчуку, для того щоб йому дали можливість приватизувати ті чи інші державні підприємства.</p>
<p>Ми вважаємо, що ця заява Коломойського має бути предметом розслідування Генеральної прокуратури. За цією заявою має бути порушена кримінальна справа. І всі, хто давав хабарі, і всі, хто брав хабарі, мають відповідати, і строку давності у цих злочинах перед державою, перед українським суспільством немає.</p>
<p>Тому фракція Радикальної партії наполягає на проголосуванні Закону 2273, який дасть можливість повернути в державну власність "Укрнафту", яку "прихватизував" Коломойський, який дасть можливість повернути до державної власності всі розкрадене олігархами майно, не тільки Коломойським, а й усіма іншими олігархами, які є в нашій країні: Льовочкін, Фірташ, Суркіс, Пінчук, Ахметов, Комойський, Григоришин і всі інші олігархи. Всі олігархи – це зло, не менше, ніж зовнішня російська агресія. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, хочу зазначити, що даний законопроект знаходиться в порядку денному позачергово і буде розглянутий одразу після засідання комітету профільного, який згідно до законодавства має бути розглянутий.</p>
<p>Зараз я хотів би запросити, шановні колеги, до слова: народний депутат, член комітету Соловей. Будь ласка, вони проводили нараду з цього приводу. Прошу. Профільний комітет, який має розглянути це питання.</p>
<p>&nbsp;</p>
<p>11:19:39</p>
<p>СОЛОВЕЙ Ю.І.</p>
<p>Шановний український народ, шановні колеги-депутати, змушений звертатися до вас з приводу ганебної ситуації, яка склалася навколо того, що уже п'ятий раз поспіль комітет Верховної Ради&nbsp; з питань економічної політики, а точніше деякі його члени комітету свідомо&nbsp; ігнорують засідання комітету. Натомість шість депутатів Верховної Ради, зокрема це Пташник, це Кошелєва, це Соловей, Романовський, це Матківський&nbsp; і Кривенко, постійно беруть участь в засіданнях комітету. І я, власне. І тому я вважаю таке явище є ганебним для українського парламентаризму.</p>
<p>Сьогодні зранку в залі за даними реєстрації зареєстровано 10… 11 членів Комітету Верховної Ради України&nbsp; з питань економічної&nbsp; політики. Я звертаюся до Голови Верховної Ради дати відповідне доручення негайно провести засідання комітету в кулуарах Верховної Ради, зважаючи на те, що сьогодні в залі Верховної Ради є наявний кворум, достатній для проведення&nbsp; засідання цього комітету.</p>
<p>Окрім того, я хочу звернутися до керівників фракцій також взяти участь в засіданні цього комітету.</p>
<p>Хочу зауважити, що сьогодні, крім тих шести депутатів, які я зачитав, в залі&nbsp; також присутні&nbsp; депутати Березкін, Воропаєв,&nbsp; Матвієнков, Феєрмар, Я вважаю, що цього більш, ніж достатньо. І Іванчук Андрій Володимирович. Цього більш ніж достатньо для того, щоб провести належним чином засідання Комітету з питань економічної політики, і поставити крапку у цьому надважливому питанні, яке хвилює українське суспільство. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановний народний депутат. Одразу я хочу дати доручення Апарату Верховної Ради отут прямо під куполом на третьому поверсі забезпечити приміщення для проведення комітету. Відповідно, стенограма і всього іншого. І зараз доручаю комітету невідкладно&nbsp; зібратися. Прошу керівників фракцій взяти участь у засіданні цього комітету, щоб, не порушуючи закону… не порушуючи закону, ми це питання розглянули сьогодні. Дякую, шановні колеги.&nbsp;&nbsp;</p>
<p>Одну. Воропаєв, будь ласка, народний депутат. Вас назвали. Будь ласка,&nbsp; Воропаєв.</p>
<p>&nbsp;</p>
<p>11:22:15</p>
<p>ВОРОПАЄВ Ю.М.&nbsp;</p>
<p>Прошу передати слово Матвієнкову.</p>
<p>&nbsp;</p>
<p>ГОЛОВУЮЧИЙ. Народний депутат Матвієнков. Будь ласка, хвилина.</p>
<p>&nbsp;</p>
<p>11:22:23</p>
<p>МАТВІЄНКОВ С.А.</p>
<p>Уважаемые коллеги, вы знаете, когда делили комитеты, когда більшість определяла ситуацию в руководстве, нас умножили на 0, оппозицию, мы в этом деле участие не принимали, мы и не спорили, мы сюда шли не за портфелями. Мы работали честно, добросовестно, мы по каждому закону имели свою позицию, посещали все заседания комитетов и никто нас в этом упрекнуть не может.</p>
<p>Но сегодня, когда мы видим, что прикрываясь этим законом идет закулисная или подкулисная борьба за кресло головы комитета и хотя этот вопрос хотят решать нашими руками, мы в этом участия принимать не хотим, извините, пожалуйста. Вы більшість, соберитесь, определитесь кто будет руководить этим комитетом, кто будет проводить заседания, как будут проходить эти заседания. Что касается самого закона, у нас есть принципиальная позиция по этому закону, мы не принципиально, мы не против за него голосовать, готовы голосовать за него в первом чтении, если какие-то поправки учтете – проголосуем в цілому. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги. Відповідно прошу займати свої місця. Ми переходимо до розгляду питань порядку денного. І хочу вас проінформувати, що відповідно до заяви, відповідно до заяви, яка була подана керівником комітету Іванчуком,&nbsp; про відкликання його з посади Голови комітету Верховної Ради України, відповідний комітет регламентний провів засідання свого комітету і внесли відповідну постанову, яка не потребує включення до порядку денного сесії. І я зараз, щоб не було ні в кого жодних питань щодо керівництва в комітетах, поставлю це питання на голосування, як кадрове питання. Якщо воно не набере зараз рішення, то діючий Голова комітету Іванчук отримає зараз доручення негайно провести засідання цього комітету, негайно. Він знаходиться у залі і він це зробить, на скільки я розумію.</p>
<p>Тому, будь ласка, шановні колеги, на ваш розгляд вноситься проект Постанови про відкликання Іванчука Андрія Володимировича з посади голови Комітету Верховної Ради України з питань економічної політики. Тобто наголошую на тому, що якщо таке відкликання може відбутись, тоді це&nbsp; буде виконувати функцію перший заступник голови комітету. Якщо не відбудеться відкликання, то Андрій Володимирович має виконати свої професійні обов’язки і провести засідання комітету. А ми зараз по готовності це рішення внесемо в зал Верховної Ради і будемо голосувати. Приймається?</p>
<p>Шановні колеги, я прошу всіх, заспокойтесь, будь ласка! Шановні колеги, шановні колеги, я прошу всіх підготуватися до голосування, На ваш розгляд вноситься проект Постанови, реєстраційний номер…</p>
<p>Шановні колеги, на ваш розгляд для голосування вноситься проект Постанови… <i>(Шум у залі) </i></p>
<p>Шановні колеги, на ваш розгляд вноситься проект Постанови про відкликання Іванчука з посади голови Комітету Верховної Ради України з питань економічної політики, 2418. Прошу визначатися щодо голосування. 2418. Прошу визначатися.</p>
<p>&nbsp;</p>
<p>11:27:12</p>
<p>За-149</p>
<p>Рішення не прийнято.</p>
<p><a name=_GoBack></a>Вельмишановний Андрію Володимировичу, я даю вам доручення Голова Верховної Ради негайно зібрати комітет і провести його засідання. <i>(Оплески)&nbsp; </i></p>
<p>Будь ласка, оця ложа, Андрій Володимирович, оця ложа, вона для вас, прошу. Якщо треба проводити стенограму, ви можете це зробити.</p>
<p>Лідерів фракцій я прошу забезпечити участь членів комітету у засіданні, а ми продовжуємо розгляд питань порядку денного, шановні колеги.</p>
<p>Перед тим хочу виконати почесну місію і привітати наших колег, народних депутатів України з днем народження: Андрія Валерійовича Журжія, давайте привітаємо <i>(Оплески)</i>, Степана Івановича Кубіва <i>(Оплески)</i>, Руслана Валерійовича Лук'янчука <i>(Оплески)</i>.</p>
<p>Дякую, шановні колеги. Переходимо до розгляду питань порядку денного.</p>
<p>В першому читанні на ваш розгляд вноситься проект Закону (реєстраційний номер 2377), проект Закон про внесення змін до Закону України "Про військовий обов'язок і військову службу" щодо служби у військовому резерві в особливий період. Будь ласка, шановні колеги, є пропозиція представника Президента, народного депутата України Кубіва розглядати його за скороченою процедурою.</p>
<p>Прошу визначатись. Прошу визначатись щодо розгляду за скороченою процедурою.</p>
<p>&nbsp;</p>
<p>11:29:20</p>
<p>За-203</p>
<p>Рішення прийнято.</p>
<p>Будь ласка, Степан Іванович, доповідайте, прошу. Колеги, я просив би вас дуже уважно послухати доповідь.</p>
<p>&nbsp;</p>
<p>11:29:33</p>
<p>КУБІВ С.І.</p>
<p>Шановний пане Голово! Шановні колеги! До вашої уваги пропонується проект Закону України про внесення змін до Закону України "Про військовий обов'язок і військову службу" щодо служби у військовому резерві в особливий період вноситься Президентом України як невідкладний.</p>
<p>Теза перша, що даний законопроект розроблено з метою врегулювання проходження служби у військовому резерві, враховується особливий період.</p>
<p>Теза другий, що даний законопроект зумовлений необхідністю удосконалення системи забезпечення національної безпеки, посилення якості і відповідно підвищення платоспроможності Збройних Сил України.</p>
<p>Теза третя, що даний проект передбачається, що резервісти – це всі особи, які проходять службу у військовому резерві Збройних Сил України, інших військових формувань, і призначені для їх укомплектування у мирний і воєнний час.</p>
<p>Теза четверта, що в обов'язковому порядку зараховуються до проходження служби у військовому оперативному резерві першої черги військовослужбовці, що звільнені зі строкової військової служби, військової служби, за призивом під час мобілізації на особливий період.</p>
<p>Теза п'ята, що після завершення особливого періоду такі військовослужбовці матимуть право в добровільному порядку укласти контракт на проходження служби у військовому резерві. І прийняття даного закону створить правове підґрунтя для виконання тої проблематики, яке є сьогодні.</p>
<p>Шановні колеги, прошу підтримати законодавчу ініціативу Президента&nbsp; України і прийняти цей законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Співдоповідає голова профільного комітету Сергій Пашинський. Будь ласка, Сергій Володимирович.</p>
<p>Сергій Пашинський, будь ласка, доповідайте. Сергій Пашинський, будь ласка, доповідайте!</p>
<p>&nbsp;</p>
<p>11:31:59</p>
<p>ПАШИНСЬКИЙ С.В.</p>
<p>Шановний головуючий, шановні колеги, шановні глядачі! Вчора, я дуже вдячний, ми оперативно прийняли закон за основу та в цілому, який врегульовує всі ті проблеми соціальні, соціально-економічні, політичні, психологічні, які пов'язані з демобілізацією, яка зараз іде повним ходом. Десятки тисяч людей зараз&nbsp; демобілізуються. Але одночасно ми хотіли б звернути увагу, що російський агресор, на&nbsp; жаль, нікуди&nbsp; не&nbsp; зник&nbsp; з нашої землі. Ми повинні бути готові до&nbsp; будь-якого розвитку&nbsp; сценарію. У даний момент закінчується перша хвиля мобілізації, частини укомплектовуються, йде бойове злагодження.&nbsp;</p>
<p>Демобілізованих, яких фактично є&nbsp;&nbsp; десятки&nbsp; тисяч, цим&nbsp; законом пропонується перевести у так називаємий резерв першої серги. Що це&nbsp; означає?&nbsp; Ці всі люди у переважній більшості мають бойовий досвід, вони мають ті частини, де вони&nbsp; служили. І&nbsp; передбачається, що у випадку форс-мажорних&nbsp; обставин за рішенням Президента, рішенням&nbsp; парламенту вони будуть призиватись уже мобілізовуватись не&nbsp; по&nbsp; тій схемі, яка була раніше, а саме, через військкомати,&nbsp;&nbsp; через бойове злагодження, а напряму у свої частини.&nbsp; Це так називаємий резерв першої черги.</p>
<p>Я буду молитися&nbsp; і надіятися, що до цього не дійде. Але ми повинні бути готові. І я прошу проголосувати парламент і рішення комітету відповідне проголосувати за основу та в цілому в редакції комітету. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую, Сергій Володимирович.</p>
<p>Будь ласка, запишіться два – "за", два – "проти".&nbsp; Будь ласка,&nbsp; народний депутат&nbsp; Масоріна, "Народний фронт".&nbsp;&nbsp;</p>
<p>&nbsp;</p>
<p>11:34:05</p>
<p>МАСОРІНА О.С.</p>
<p>Прошу передати слово Юрію Березі.</p>
<p>&nbsp;</p>
<p>ГОЛОВУЮЧИЙ. Юрій Береза, будь ласка.</p>
<p>&nbsp;</p>
<p>11:34:15</p>
<p>БЕРЕЗА Ю.М.</p>
<p>Шановні колеги, я від імені фракції "Народного фронту" хотів закликати вас підтримати цей законопроект, на сьогоднішній день він дуже важливий. Фракція "Народного фронту"&nbsp; буде голосувати "за". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Рибак, "Блок Петра Порошенка". Будь ласка, Іван Петрович.</p>
<p>&nbsp;</p>
<p>11:34:39</p>
<p>РИБАК І.П.</p>
<p>202-й виборчий округ, Чернівецька область, Рибак Іван Петрович.</p>
<p>Ну, це дійсно дуже важливий закон, тому що 35 тисяч військовослужбовців, які зараз будуть демобілізовані хочуть знати чи потрібні вони державі далі. І, я думаю, що саме норма щодо їхнього права у добровільному порядку укладати контракти на проходження служби у військовому резерві визначається, буде визначено цим законом. Ми будемо підтримувати цей закон.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Павло Кишкар, "Самопоміч".</p>
<p>&nbsp;</p>
<p>11:35:16</p>
<p>КИШКАР П.М.</p>
<p>"Самопоміч" критично підтримує положення цього закону. Єдине, що дуже цікавить, що нам пан Мехед запропонує системного в плані роботи з демобілізованими, зокрема приходить людина і що вона робить далі, куди вона йде, які документи отримує? Чи спростимо ми врешті-решт процедуру отримання учасника бойових дій. Я, наприклад, до сих пір не учасник бойових дій. Маю докази, пане Мехед, що я учасник бойових дій.</p>
<p>Дуже цікавить щодо системних змін роботи з людьми. Бо це все полишено на відкуп, я так думаю, волонтерських організацій і в нас є хороші приклади, коли саме волонтери організовують центри щодо накопичення інформації по вакантним посадам, роботи щодо фінансової допомоги, допомоги в плані отримання юридичної допомоги в процедурі отримання учасника бойових дій. Давайте працювати системно. Ми готові долучатися до всіх цих процесів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Мосійчук, Радикальна партія.</p>
<p>&nbsp;</p>
<p>11:36:26</p>
<p>МОСІЙЧУК І.В.</p>
<p>Ігор Мосійчук, Радикальна партія. Фракція Радикальна партія Олега Ляшка повністю підтримує даний законопроект. Закликає колег голосувати за нього за основу і в цілому. 23 роки нищилась армія, нищилась система обороноздатності країни. І зараз, коли на сході ллється кров найліпших синів України наше завдання як парламентарів в обов'язковому порядку відновити систему обороноздатності країни, &nbsp;систему захисту України, і,&nbsp; перш за все, вона має, дійсно, базуватися на резерві, на фаховому резерві, на тих, хто вже пройшов бойові дії. Але тут уже знову звертаю увагу заступника міністра, присутнього в залі, на комісію по наданню статуса учасника АТО. Якісь негідники, якісь прокурори, які ніколи в цій зоні не були, його отримують. Міліцейські генерали, які на півдня туди заїхали, отримують. В той же час реальні бійці реальних частин Збройних Сил України не можуть достукатись і отримати цей статус.</p>
<p>Окрім цього, звертаюся до заступника міністра оборони. Зараз в залі присутній військовослужбовець, народний депутат Сергій Мельничук, який підозрюється Генеральною прокуратурою у скоєнні двох вбивств і Міністерство внутрішніх справ. Звертають до міністра оборони, щоб до позбавлення військового звання цього подонка, який прийшов сюди у формі. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, колеги, народний депутат Новак, "Блок Петра Порошенка".</p>
<p>&nbsp;</p>
<p>11:38:45</p>
<p>НОВАК Н.В.</p>
<p>Шановний головуючий, шановні депутати, безумовна фракція "Блоку Петра Порошенка" підтримує цей закон. Єдине, що треба сказати, що сьогодні ми повинні подбати про матеріальне забезпечення і тих, хто сьогодні мобілізований, і ті, хто знову будуть мобілізовані на захист нашої Батьківщини. Сьогодні заробітна плата три тисячі гривень – це менше, ніж мінімальна зарплата, враховуючи, що хлопці несуть службу цілодобово. Якщо людина на фронті, це вдвічі більше, це шість тисяч. Не може людина, яка захищає Батьківщину отримувати таку мінімальну зарплату. Тому ми сьогодні повинні встановити реальну зарплату тим, хто захищає Батьківщину, і подумати про їх матеріальне забезпечення. Якщо держава буде чесно ставитися до тих, хто захищає свою Батьківщину, то і ті, хто захищає Батьківщину, також будуть ставитися &nbsp;чесно до свого обов'язку. Ми підтримуємо, але потрібно подбати про соціальний захист тих, хто воює, і тих, хто служить. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги, я думаю, що достатньо висловились, достатньо висловились щодо цього закону, законопроекту. Я просив би шановних колег стримано себе поводити по відношенню один до одного, з повагою до народних депутатів. Шановні колеги, я прошу підготуватись до голосування.</p>
<p>На ваш розгляд для голосування внесено законопроект (реєстраційний номер 2377) проект Закону про внесення змін до Закону України "Про військовий обов'язок і військову службу" (щодо служби у військовому резерві в особливий період). Є пропозиція комітету, підтримана фракціями, ми це чули у виступах, підтримати цей законопроект за основу та в цілому. Саме цю пропозицію я ставлю на голосування: 2377 – за основу та в цілому. Прошу підтримати, шановні колеги. Андрій, голосуємо.</p>
<p>&nbsp;</p>
<p>11:41:05</p>
<p>За-273</p>
<p>Рішення прийнято.</p>
<p>"Блок Петра Порошенка" – 122, "Народний фронт" – 70, "Опозиційний блок" – 0, "Самопоміч" – 18, Радикальна партія – 18, "Батьківщина" – 11, "Відродження" – 7, "Воля народу" – 9, позафракційні – 18.</p>
<p>Шановні колеги, на ваш розгляд вноситься проект Закону про внесення змін… Проект Закону до Податкового кодексу України (щодо спрощення умов ведення бізнесу) (реєстраційний номер 2381). Є пропозиція доповідача, голови комітету, розглядати його за скороченою процедурою. Прошу визначатись щодо розгляду даного законопроекту за скороченою процедурою. Прошу визначатись. Щодо розгляду за скороченою процедурою.</p>
<p>&nbsp;</p>
<p>11:42:12</p>
<p>За-207</p>
<p>Дякую, колеги. Рішення прийнято.</p>
<p>Будь ласка, доповідає перший заступник міністра юстиції Наталія Іларіонівна Севостьянова. Прошу.</p>
<p>&nbsp;</p>
<p>11:42:27</p>
<p>СЕВОСТЬЯНОВА Н.І.</p>
<p>Шановні народні депутати, вашій увазі пропонується проект Закону про внесення змін до Податкового кодексу щодо спрощення умов ведення бізнесу. Законопроект розроблено з метою зменшення кількості процедур та часу реєстрації суб'єктів господарювання у фіскальній сфері. Це покращить позицію України у рейтингу Doing bisness вже у 2016 році. Сьогодні ми займаємо 76 позицію. Після прийняття цих змін це буде 12 позиція у рейтингу. Проектом&nbsp; пропонується запровадити принцип мовчазної згоди у сфері оподаткування в частині повідомлення про взяття контролюючими органами рахунків платників податків на облік, який пропонується здійснювати у режимі реального часу, це зміни до 69 статті Податкового кодексу України. Цими змінами пропонується встановити, що банки та інші фінансів установи будуть мати можливість відкривати та закривати поточні та інші рахунки платникам податків&nbsp; на підставі відомостей, які оприлюднені на сайті Міністерства юстиції з повідомленням контролюючого органу одночасно із відкриттям та закриттям&nbsp; рахунку. Контролюючий орган після&nbsp; отримання від банку або фінансової установи повідомлення про відкриття рахунку, зобов'язаний в режимі реального часу взяти рахунок на облік або наді слати&nbsp; повідомлення про відмову у взятті контролюючим органом такого рахунку на облік.&nbsp; Із запровадженням цього принципу мовчазної згоди буде спрощено порядок взяття рахунків на облік контролюючими органами, що покращить умови ведення бізнесу для підприємців. Комітет Верховної Ради прийняв рішення: рекомендувати прийняти закон за основу. Прошу вас підтримати його за основу. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; дякую.</p>
<p>Будь ласка, доповідає... Співдоповідає голова комітету профільного Роман Насіров.</p>
<p>&nbsp;</p>
<p>11:44:32</p>
<p>НАСІРОВ Р.М.</p>
<p>Шановний пане Голово, шановні колеги, дозвольте стисло довести позицію Комітету з питань &nbsp;податкової та митної політики щодо урядового проекту &nbsp;Закону України про внесення змін до Податкового кодексу України (щодо спрощення умов ведення бізнесу) (реєстраційний номер 2381).</p>
<p>Наразі хочу зазначити, що цей законопроект за загальною мотивацією законодавчого врегулювання пов'язаний з поданим урядом законопроектом про внесення змін до деяких законодавчих актів України щодо окремих правових аспектів поліпшення позицій України у рейтингу Doing Business (реєстраційний номер 2382). Але не слід забувати, що ми це робимо не заради рейтингу, ми це робимо заради того, щоб в нашій країні було легше працювати бізнесу, підприємцям.</p>
<p>Загалом ці законопроекти зроблені з метою зменшення кількості процедур та часу реєстрації суб'єктів господарювання, у тому числі у фіскальній сфері, що в разі їх прийняття покращить позиції України в рейтингах та в дійсності відкриття та закриття рахунків і спілкування з фіскальною службою.</p>
<p>Безпосередньо проектом Закону номер 2381 шляхом внесення змін до Податкового кодексу України пропонується запровадити принцип мовчазної згоди у сфері оподаткування, зокрема в частині повідомлення про взяття контролюючими органами рахунків платників податків на облік, який пропонується здійснювати у режимі реального часу.</p>
<p>За висновком Головного науково-експертного управління Апарату Верховної Ради України цей законопроект може бути взятий за основу з подальшим врахуванням висловлених зауважень і пропозицій. Бо я зауважу на тому, що це урядовий законопроект, але на засіданні комітету Міністерство фінансів та фіскальна служба були проти цієї редакції. Тому я прошу доопрацювати його в Кабінеті Міністрів .</p>
<p>Виходячи зі сказаного, комітет вирішив рекомендувати Верховній Раді України проект Закону про внесення змін до Податкового кодексу України…</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити.</p>
<p>&nbsp;</p>
<p>НАСІРОВ Р.М.&nbsp; … поданий Кабінетом Міністрів України, прийняти за основу. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, два – "за", два – "проти", запишіться, будь ласка.</p>
<p>Народний депутат Алексєєв,&nbsp; "Народний фронт".</p>
<p>&nbsp;</p>
<p>11:47:36</p>
<p>АЛЕКСЄЄВ І.С.</p>
<p>Прошу передати слово депутату Кіршу.</p>
<p>&nbsp;</p>
<p>11:47:43</p>
<p>КІРШ О.В.</p>
<p>"Народний фронт" підтримувати цей закон, бо цей закон, по-перше, антикорупційний; по-друге, підприємницький; по-третє, він дуже грошовий, бо якщо буде спрощено реєстрацію бізнесу в Україні, то буде більше податків в нашій країні, немає жодних заперечень. І зовсім не зрозуміло, чому Мінфін проти такого&nbsp; закону. Ми підтримуємо і будемо голосувати і за основу, і в цілому. &nbsp;Спасибі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; народний депутат Підлісецький, "Самопоміч".</p>
<p>&nbsp;</p>
<p>11:48:16</p>
<p>ПІДЛІСЕЦЬКИЙ Л.Т.</p>
<p>Я прошу передати слово Тетяні Остріковій. Дякую.</p>
<p>&nbsp;</p>
<p>ГОЛОВУЮЧИЙ. Тетяна Острікова, будь ласка.</p>
<p>&nbsp;</p>
<p>11:48:26</p>
<p>ОСТРІКОВА Т.Г.</p>
<p>Доброго дня, шановні колеги! Фракція "Самопоміч" підтримає цей закон, оскільки ним, дійсно, пропонується запровадження принципу мовчазної згоди в частині підтвердження контролюючим органом&nbsp; податкової, тобто&nbsp; факту відкриття або закриття рахунку платника податків у банках в режимі реального часу. При цьому, якщо фінансові установи будуть мати можливість відкривати і закривати ці поточні рахунки на підставі відомостей, оприлюднених, зокрема, на&nbsp; офіційному веб-сайті центрального органу, який відповідає&nbsp; за державну реєстрацію юридичних осіб. Тому, безумовно, ми&nbsp; будемо підтримувати цей закон в цій частині.</p>
<p>&nbsp;Що стосується порядку реєстрації… внесення змін&nbsp; в статтю 183 про порядок реєстрації платників податку ПДВ, пропонується з трьох робочих днів цей строк скоротити до одного робочого дня. І мені видається, що в цій частині потрібно до узгодити позиції між Мінфіном, ДФСом і робочою групою народних депутатів. Чи є така технічна можливість у ДФСу&nbsp; протягом одного робочого дня&nbsp; підтверджувати реєстрацію платником&nbsp; ПДВ.</p>
<p>І також, шановні, колеги, шановний Володимире Борисовичу, хочу зазначити, що, на жаль, не відбулося засідання Комітету з економічної політики. Шановний Володимире Борисовичу, не відбулося засідання Комітету економічної політики, яке ви щойно доручили зібрати. Пропонується зібрати депутатів на 14-ну годину, на вулиці Житомирській, що знову ж таки в пленарний день під час засідання буде не можлива. Тому, прошу вас, ще раз доручити зібрати депутатів, членів цього комітету зараз, негайно і провести це засідання. Щодо законопроекту фракція "Самопоміч" пропонує підтримати за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я прошу голову Комітету економічної політики. Запросіть його до мене. Дякую.</p>
<p>Будь ласка, народний депутат Долженков.</p>
<p>&nbsp;</p>
<p>11:50:29</p>
<p>ДОЛЖЕНКОВ О.В.</p>
<p>Фракція "Опозиційний блок" безумовно буде підтримувати вказаний законопроект, оскільки він стосується спрощення порядку постановки на облік поточних рахунків платників податків. Це означатиме спрощений порядок реєстрації платників податків, більш оперативне розпорядження ними поточними рахунками для здійснення господарських операцій, звичайно він зменшує рівень корупції, який можливий на етапі реєстрації платників податків та постановці їх на облік контролюючих органів.</p>
<p>Хочу зазначити, що фракція "Опозиційний блок" буде підтримувати будь-які законодавчі ініціативи спрямовані на спрощення ведення бізнесу, спрямовані на дерегуляцію та зменшення корупційних факторів у взаємовідносинах між контролюючими органами, органами державної влади та платниками податків. Ми закликаємо представників всіх груп фракцій, позафракційних депутатів підтримати вказану законодавчу ініціативу за основу. Але хочу зі свого боку зауважити про те, що у вказаний законопроект необхідно внести&nbsp; конкретизуючі пропозиції, під час другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, Радикальна партія – Віктор Галасюк народний депутат.</p>
<p>&nbsp;</p>
<p>11:51:52</p>
<p>ГАЛАСЮК В.В.</p>
<p>Шановний Володимире Борисовичу, шановні колеги. Фракція Радикальної партії підтримує цей законопроект. Ми сьогодні маємо зробити всі умови для того, щоб поліпшити надходження валютної виручки в країну, для того, щоб поліпшити &nbsp;зняти регуляторний тиск з бізнесу, всі зайві перевірки, всю зайву бюрократію. Заявницький принцип: закон прямої норми дії. Але разом з тим ми наполягаємо, що таких кроків є недостатньо. Нам потрібна зміна економічної політики, нам потрібно ставити на меті економічне зростання, створення робочих місць, масштабне стимулювання експорту з держави, імпорту заміщення, преференції для місцевих виробників, для тих, хто створює робочі місця в Україні, для тих, хто платить податки в Україні.</p>
<p>І ми будемо пропонувати і підтримувати саме такі законопроекти. Бо наша мета – це не просто маленькі кроки, які трошечки поліпшують ситуацію. Цього сьогодні недостатньо. Потрібні радикальні економічні реформи ставка на національного виробника, бо тільки національне виробництво здатне забезпечити податкову базу. Бо щоб були податки, мають бути робочі місця, має продукція експортуватися за кордон. І ми це всіляко будемо підтримувати. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Будь ласка, Олександра Кужель, фракція "Батьківщина".</p>
<p>&nbsp;</p>
<p>11:53:18</p>
<p>КУЖЕЛЬ О.В.</p>
<p>Шановні друзі! Дуже б хотілося сказати, що це є епохальний законопроект, один і другий, які внів уряд щодо дерегуляції спрощення підприємництва. На жаль, перепрошую за зрівняння, це мікроклізми, які бізнес не відчуває, а уряд пише, що це є страшенна економія коштів, які, я не знаю, хто яким чином економить.</p>
<p>Ми би просили в першу чергу поставити законопроект, який підтримали на комітеті Оксани Продан, який передбачає повну гільйотину. Який говорить: "Ми даємо вам рік. Підтверджуйте, будь ласка, необхідність регуляції, необхідність ліцензування дозволів. Якщо ні, через рік закон зупиняється". І тоді чиновники будуть бігати, наводити і працювати із депутатами, з урядом. А не таким чином, що ми тут зняли, а тут же іншим приказом міністр увів.</p>
<p>Хочу сказати, що цей закон треба приймати тільки в першому читанні, бо там новели, які погіршують ситуацію…</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд, завершуйте.</p>
<p>&nbsp;</p>
<p>КУЖЕЛЬ О.В. … який погіршує ситуацію підприємцю, який не є платником податку ПДВ і тому тільки у першому читанні, і в спокійному режимі доопрацювання до другого. Дякую.</p>
<p>&nbsp;</p>
<p>ГОЛОВУЮЧИЙ. Дякую, Олександра Володимирівна. Я думаю, що, ну всі висловились. Так? Оксана Продан, будь ласка, "Блок Петра Порошенка".</p>
<p>&nbsp;</p>
<p>11:54:48</p>
<p>ПРОДАН О.П.</p>
<p>Шановний Володимире Борисовичу! Шановні колеги! Насправді цей законопроект, який ми зараз з вами розглядаємо, він не є величезним і дуже великими і комплексним, але він є останньою крапкою в частині спрощення реєстрації суб'єктів підприємницької діяльності.</p>
<p>Ми з вами вже проголосували норми, які спрощують реєстрацію в реєстраційній палаті, які спрощують бізнесу і роблять не потрібним ходити в Пенсійний фонд, в Статистику.</p>
<p>Разом з тим, для того, щоб зареєструватися в банку і отримати розрахунковий рахунок, треба прочекати майже тиждень. Цей проект спрощує саме відкриття розрахункових рахунків. Тому ми будемо голосувати за нього в першому читанні.</p>
<p>Єдине, що я хочу підтримати попереднього виступаючого і прошу Володимира Борисовича законопроект 1069 поставити на наступний розгляд пленарного засідання. Дякую.</p>
<p>&nbsp;</p>
<p>ГОЛОВУЮЧИЙ. Дякую. Обов'язково 1069, я прошу зафіксуйте його розгляд після розгляду комітету, на наступний пленарний тиждень, для підтримки підприємництва.</p>
<p>Шановні колеги, всі висловились щодо цього законопроекту. Зрозуміла позиція всіх фракцій про те, що він потрібний і готовність голосувати його за основу. Тому я прошу запросіть депутатів до зали.</p>
<p>І на ваш розгляд вноситься Закон… проект Закону про внесення змін до Податкового кодексу України щодо спрощення умов ведення бізнесу, який щойно доповідався доповідачем і співдоповідачем, реєстраційний номер 2381.</p>
<p>Шановний колеги, прошу підготуватись до голосування. Прошу підготуватись до голосування.</p>
<p>Народні депутати, будь ласка, голосуємо за основу проект Закону 2381. За основу. Прошу голосувати за основу.</p>
<p>&nbsp;</p>
<p>11:57:02</p>
<p>За-300</p>
<p>Рішення прийнято. Проект закону прийнято за основу.</p>
<p>Шановні колеги народні депутати, відповідно до Регламенту я оголошую перерву до 12 години 30 хвилин. Прошу провести засідання комітету, а також фракцій коаліції щодо порядку денного. Дякую, колеги.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Прошу зайти в зал для продовження нашої роботи. Пояснити причину блокування прошу.</p>
<p>Шановні колеги, на жаль, трибуна заблокована, зараз ми не можемо продовжувати роботу. Але я переконаний, ми за кілька хвилин знайдемо політичне рішення для того, щоб ми змогли продовжити роботу. Дякую вам. Залишаємося на робочих місцях. Я впевнений, за короткий проміжок часу ми знайдемо політичне рішення і продовжимо нашу роботу. Не розходьтесь, будь ласка. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Шановні колеги народні депутати. Ми щойно провели нараду фракцій коаліції. Рішення прийнято наступне: до 16-ї години ( я зараз закрию засідання) буде проведено засідання Комітету економічної політики за адресою комітету. Велика Житомирська, 11. Після того о 16-ій годині ми розпочинаємо наше засідання вечірнє з розгляду саме цього законопроекту. Якщо цього рішення не буде, комітету, то ми розробимо окремий порядок розгляду цього питання. Але я переконаний у тому, я переконаний у тому, що рішення комітету має бути, так, як запевнив керівник комітету, і ми проголосуємо від 16 години. Тому я просив би всіх максимально щоби ми зібралися на 16 годину в залі, максимально, шановні колеги народні депутати.</p>
<p>А зараз я оголошую ранкове засідання Верховної Ради України закритим. Вечірнє засідання відбудеться о 16 годині. Прошу налаштуватися на роботу. У нас ще є ряд законів, які ми маємо проголосувати, окрім того, який був зазначений. Дякую, шановні колеги народні депутати.</p>
<p>&nbsp;</p>

