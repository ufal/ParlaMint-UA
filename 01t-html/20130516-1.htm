Стенограма пленарного засідання
16 травня 2013
&nbsp;
<p align=center>ЗАСІДАННЯ ДВАДЦЯТЬ ПЕРШЕ</p>
<p align=center>Сесійна зала Верховної Ради України</p>
<p align=center>16 травня 2013 року, 16 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ.&nbsp; Шановні депутати! Прошу підготуватися до реєстрації. Увімкніть систему "Рада", прошу.</p>
<p>16:02:38</p>
<p>В залі зареєструвалося&nbsp;349 народних депутатів. Вечірнє засідання Верховної Ради України оголошую відкритим.</p>
<p>Шановні депутати, оголошення! Відповідно до статті 60 Регламенту Верховної Ради&nbsp; України, а також згідно з&nbsp; протоколом засідання депутатської фракції "Всеукраїнське об'єднання "Батьківщина" від 15 травня 2013&nbsp; року повідомляють про&nbsp; увільнення від виконання обов'язків заступника голови депутатської фракції "Батьківщина" народного депутата &nbsp;України Кириленка В'ячеслава Анатолійовича та про обрання заступником голови депутатської фракції "Батьківщина" народного депутата України Авакова Арсена Борисовича.</p>
<p>Так, розглядається проект Закону про внесення змін до деяких законів України щодо статусу та умов функціонування Розрахункового центру з обслуговування договорів на фінансових ринках.</p>
<p>Як будемо розглядати це питання? Прошу проголосувати за скорочену процедуру. Прошу голосувати.</p>
<p>&nbsp;</p>
<p>16:04:30</p>
<p>За-149</p>
<p>Прошу, доповідач – голова підкомітету Комітету з питань фінансів і банківської діяльності Пінчук Андрій Павлович. Прошу.</p>
<p>&nbsp;</p>
<p>16:04:51</p>
<p>ПІНЧУК А.П.</p>
<p>Шановний Володимире Васильовичу! Шановні колеги! Вашій увазі пропонується законопроект, яким передбачено фактичне спрощення та прискорення впровадження ключових механізмів діяльності української депозитарної системи, які передбачені прийнятим минулого року Законом про депозитарну систему України.</p>
<p>Названим законом, що вже вступив у силу, передбачено утворення розрахункового центру з обслуговування договорів на фінансових ринках. До такого обслуговування належить зокрема проведення розрахунковим центром банківських операцій.</p>
<p>Практично всіма експертами, в тому числі і іноземними визнано, що вітчизняне законодавче поле, в якому діють українські банки, є одним з найбільш пристосованих до швидкоплинних та часто непростих умов, в яких діє фінансова система України.</p>
<p>Саме тому пропонується частково пристосувати регулювання діяльності розрахункового центру до вже існуючого чинного банківського законодавства. Тим паче, що розрахунковий центр вже практично має статус квазібанку. Тому пропонується надати йому у законі статус банку. Таким чином, Національний банк України матиме усі правові підстави контролю за центром та впливу на нього. Слід підкреслити, що цей проект Закону розроблявся за участі Національного банку України та підтримується ним.</p>
<p>Комітет з питань фінансів і банківської діяльності на своєму засіданні 4 квітня розглянув даний законопроект та рекомендував&nbsp; прийняти його за основу. Прошу підтримати позицію профільного комітету. Дякую.</p>
<p>&nbsp;</p>
<p>ГОЛОВУЮЧИЙ. Питання є до доповідача? Немає. Сідайте.</p>
<p>Прошу записатися для обговорення від фракцій. Об'єднання "Батьківщина", фракція, Андрій Шевченко.</p>
<p>&nbsp;</p>
<p>16:06:48</p>
<p>ШЕВЧЕНКО А.В.</p>
<p>Прошу передати слово Степану Кубіву. Дякую.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>Кубіву прошу передати. Включіть мікрофон Кубіва.</p>
<p>&nbsp;</p>
<p>16:07:14</p>
<p>КУБІВ С.І.</p>
<p>Шановний Володимире Васильовичу, шановні колеги! Степан Кубів, фракція "Батьківщина". Ми цей законопроект в першому читанні будемо підтримувати, тому що Національний банк як регулятор посилює функції контролю розрахункового центру.</p>
<p>По-друге, мінімізує ризики платоспроможності і ліквідності, тобто діяльності даного центру, тому що прописано однозначно, що Національний банк України приймає участь в капіталі: 25 процентів плюс одна акція.</p>
<p>І третє. Розрахунковий центр існує як у формі публічного акціонерного товариства у відповідності до Закону про банки і банківську діяльність. Це посилює сьогодні контроль і мінімізує ризики. Дякую.</p>
<p>&nbsp;</p>
<p>ГОЛОВУЮЧИЙ. Партія регіонів, Смітюх.</p>
<p>&nbsp;</p>
<p>16:08:28</p>
<p>СМІТЮХ Г.Є.</p>
<p>Шановний Володимире Васильовичу, шановні народні депутати, безперечно, що цей закон, який ми сьогодні розглядаємо, повинен підтримати сьогодні зал для того, щоб прийняти його за основу, а в процесі обговорення і розгляду в комітеті, доопрацювавши його в тому напрямку, щоб він дійсно слугував більш ефективному функціонуванню фінансових ринків на Україні. Це перше питання.</p>
<p>Але я з глибоким переконанням в черговий раз з трибуни виступаю тут, що Верховній Раді разом з Національним банком давно пора переглянути відношення, державного відношення або національного відношення до банківської системи, яка функціонує в Україні. В чому моє питання стоїть критично до тієї ситуації, яка на сьогоднішній день склалася в Україні? В жодній країні світу, а тим більше в Європі, а тим більше, що ми ратифікуємо угоду і тим більше, що ми маємо відношення ринкові, відношення, тим більше, що ми приєдналися до сотівських*** законів, в жодній країні світу ви не побачите банківську систему, яка не працює на економіку у країні, а яка руйнує економіку у країні.</p>
<p>Чому я це питання так ставлю? Тому що процентні ставки і умови отримання кредиту підприємств, які працюють в реальному секторі, це підприємствам неможливо отримати кошти. Що мається на увазі? Ви знаєте, що функціонування банківської системи під кредитування економіки на короткий термін від 1 до 3 років – це в подавляющей своїй суті. Це перше питання.</p>
<p>Друге питання. Підприємства, які отримують кредити, отримують їх під заставу не менше 200-процентної застави. Це не кожне підприємство може це зробити.</p>
<p>І третє питання, що відповідно до кількості грошей, які сьогодні знаходяться в реальному секторі, реальну економіку, ми не зможемо його модернізувати. А відповідно до цього економічний потенціал країни з кожним роком, на мій погляд, зменшується.</p>
<p>Тому я впевнений, що держава в подальшому не може стояти осторонь. Коли ми регулюємо сьогодні ціни на хліб, а банківській системі, яка не працює на економіку країни, даємо повну волю і свободу. Я вважаю, що Національний банк разом з Верховною Радою повинні в концепції переглянути цю&nbsp;<a name=Temp></a>сьогодні ситуацію. Наведу вам приклад, що недавно ситуація, яка склалася в Японії, там була ситуація, коли Національний банк або Центральний банк Японії не хотів фінансувати або випускати гроші під декретні проекти економіки Японії. Відповідно прем'єр Японії поставив задачу: що якщо цей банк не виконує, не працює в національних ідеях, то говорить: "Ми закриємо цей банк і створимо новий банк".</p>
<p>Україна повинна бути або закрити ці банки, які не працюють на економіку в Україні і відкрити новий банк, або жорстко регулювати. Без цього рішення ми в Україні економіку не піднімемо. Дякую.</p>
<p>&nbsp;</p>
<p>ГОЛОВУЮЧИЙ. Бажаючі від депутатів є на виступ? Тільки Ляшко, більше ніхто? Прошу, Ляшко з місця. Ну, з трибуни давайте. Прошу, прошу.</p>
<p>&nbsp;</p>
<p>16:11:46</p>
<p>ЛЯШКО О.В.</p>
<p>Олег Ляшко, Радикальна партія. Я по суті не маю заперечень щодо цього законопроекту. Але хотів би звернути увагу, Володимир Васильовичу, вашу увагу і увагу наших виборців, громадян України. От який порядок денний сьогодні? От чого на першому місці стоять лобістські законопроекти? Я півроку від вас добиваюся, щоб Верховна Рада розглянула законопроект про мораторій на закриття лікарняних закладів. Сьогодні в Україні масово закриваються лікарні. От тут половина мажоритарщиків. Кожен з вас працює в окрузі і ви знаєте, що люди вас питають: "Де наша лікарня? Де наша школа? Де наш дитячий садок і так далі?" Ви знову поставили в свинячий голос законопроект про мораторій на закриття лікарень, а водночас сюди розрахунковий центр пхаєте.</p>
<p>Давайте згадаємо класика українського парламентаризму Івана Степановича Плюща: "Не впихайте невпихуємо". Дайте нормальні закони, які цікавлять українських громадян, яких чекає суспільство. А ми що розглядаємо? А ми розглядаємо лобістські законопроекти. Перше.</p>
<p>Друге. Я хотів би підтримати колегу Смітюха.</p>
<p>&nbsp;</p>
<p>ГОЛОВУЮЧИЙ. Я прошу вас по питанню. Уже відключили мікрофон вам.</p>
<p>&nbsp;</p>
<p>ЛЯШКО О.В. Три хвилини в мене.</p>
<p>&nbsp;</p>
<p>ГОЛОВУЮЧИЙ. Ніяких три хвилини. Розглядається питання, ви читайте добре. Нате Регламент. Не буде такого. Відключіть мікрофон.</p>
<p>Уже все, відключили. Сідайте.</p>
<p>&nbsp;</p>
<p>ЛЯШКО О.В. Володимир Васильович, я говорю по темі!</p>
<p>&nbsp;</p>
<p>ГОЛОВУЮЧИЙ. Ні.</p>
<p>&nbsp;</p>
<p>ЛЯШКО О.В. Що ні? Дайте мені висловитись по темі.</p>
<p>&nbsp;</p>
<p>ГОЛОВУЮЧИЙ. Є питання. Сідайте.</p>
<p>&nbsp;</p>
<p>ЛЯШКО О.В. Ви не маєте права обмежувати мене!</p>
<p>&nbsp;</p>
<p>ГОЛОВУЮЧИЙ.&nbsp; Маю. На те…</p>
<p>&nbsp;</p>
<p>ЛЯШКО О.В. Я говорю по законопроекту.</p>
<p>&nbsp;</p>
<p>ГОЛОВУЮЧИЙ. Читайте Регламент.</p>
<p>&nbsp;</p>
<p>ЛЯШКО О.В. … законопроект читаю. Що ви мене учите?</p>
<p>&nbsp;</p>
<p>ГОЛОВУЮЧИЙ. Я вам&nbsp; надам слово. Розглядається питання…</p>
<p>&nbsp;</p>
<p>ЛЯШКО О.В. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Сідайте!</p>
<p>&nbsp;</p>
<p>ЛЯШКО О.В. Дайте мені виступити по законопроекту.</p>
<p>&nbsp;</p>
<p>ГОЛОВУЮЧИЙ. Ні. Я ставлю на голосування…</p>
<p>&nbsp;</p>
<p>ЛЯШКО О.В. Володимир Васильович…</p>
<p>&nbsp;</p>
<p>ГОЛОВУЮЧИЙ. Я ставлю на голосування проект Закону (№2662) про внесення змін до деяких законів України щодо статусу та умов функціонування розрахункового центру з обслуговування договорів на фінансових ринках для прийняття за основу. Прошу народних депутатів голосувати.</p>
<p>&nbsp;</p>
<p>ЛЯШКО О.В. Володимир Васильович, ви не маєте права відключать мікрофон.</p>
<p>&nbsp;</p>
<p>ГОЛОВУЮЧИЙ. Маю.</p>
<p>&nbsp;</p>
<p>ЛЯШКО О.В. Не маєте! <i>(Не чути)</i></p>
<p>&nbsp;</p>
<p>ГОЛОВУЮЧИЙ. Маю, друг мой…</p>
<p>&nbsp;</p>
<p>ЛЯШКО О.В.&nbsp; Слухайте, Володимир Васильович!</p>
<p>&nbsp;</p>
<p>ГОЛОВУЮЧИЙ. Ти мій друг, я тобі кажу виступай по питанню 3 хвилини.</p>
<p>&nbsp;</p>
<p>ЛЯШКО О.В. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Ні.</p>
<p>&nbsp;</p>
<p>16:14:29</p>
<p>За-317</p>
<p>Проти-0, утримались-10, не голосували-66. Рішення прийнято.</p>
<p>По фракціях, прошу. Партія регіонів – 179, "Батьківщина" – 37, "УДАР Віталія Кличка" – 25, "Свобода" – 32, Компартія – 28, позафракційні – 16.</p>
<p>Переходимо до розгляду питань в другому читанні.</p>
<p>Розглядається… <i>(Шум у залі)</i> Прошу, з мотивів голосування Олег Тягнибок, прошу.</p>
<p>&nbsp;</p>
<p>16:15:27</p>
<p>ТЯГНИБОК О.Я.</p>
<p>Олег Тягнибок, фракція Всеукраїнське об'єднання "Свобода".</p>
<p>Шановний пане Голово, зараз в другому читанні ми будемо розглядати цілу низку законопроектів, зокрема оцей, який ви оголосили, а також&nbsp;2291, 1178, 1177, 2202, 1154, 2144, які в першому читанні нібито були ухвалені тоді на так званому виїзному засіданні на Банковій. Є пропозиція, щоб&nbsp; ці законопроекти все-таки були&nbsp; проголосовані тут в цьому залі в першому читанні. Питання буде повністю зняте, в противному випадку ми не будемо голосувати за ці законопроекти і вважатимемо, і апелюватимемо до громадськості, що вони ухвалені незаконно, юридично нікчемні і не мають відповідної сили – юридичної&nbsp; сили.</p>
<p>Я вас дуже прошу для того, щоб зняти цю конфліктну ситуацію поставте, будь ласка,&nbsp; спочатку в першому читанні цей закон, а пізніше в другому. Дякую.</p>
<p>&nbsp;</p>
<p>ГОЛОВУЮЧИЙ. У мене закону в першому читанні немає, він розглянутий, підписаний, пройшов всі судові інстанції і ми розглядаємо сьогодні в другому читанні.</p>
<p>А у вас, що за запитання?</p>
<p>По чому?</p>
<p>По попередньому?</p>
<p>По попередньому питанню, прошу, Каплін, народний депутат.</p>
<p>Прошу.</p>
<p>&nbsp;</p>
<p>16:17:07</p>
<p>КАПЛІН С.М.</p>
<p>Сергій Каплін, політична партія "УДАР Віталія Кличка".</p>
<p>Ми б хотіли підтримати&nbsp; своїх колег із "Свободи" і так само констатувати той факт, що ми не маємо жодного політичного, жодного юридичного права продовжувати цю антиконституційну практику, коли&nbsp; зібралася частина народних депутатів десь там за межами парламенту, проголосувала законопроекти, зокрема ті, які будуть виноситися і обговорюватися в другому читанні, і ми їм маємо дати певне нове політичне й юридичне життя.&nbsp; Це неприпустимо, цей ваш хід, шановна більшість&nbsp; не сприйняв весь український народ, ви продемонстрували в&nbsp; чергове свою слабкість, неготовність до діалогу в парламенті. Ви зробили крок на знищення парламенту і сьогодні фракція "УДАР", а також я думаю, наші колеги з опозиції не будуть далі&nbsp; своїми голосами освячувати цей анти парламентський,&nbsp; антиукраїнський, антинародний, антиконституційний безпредєл і це голосування регіоналів. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Прошу від&nbsp; "Батьківщини" Яценюк і потім –&nbsp; від Партії регіонів.</p>
<p>&nbsp;</p>
<p>16:18:20</p>
<p>ЯЦЕНЮК А.П.</p>
<p>Томенкові передайте, будь ласка.</p>
<p>&nbsp;</p>
<p>ГОЛОВУЮЧИЙ.&nbsp; Прошу, Томенко.</p>
<p>&nbsp;</p>
<p>16:18:27</p>
<p>ТОМЕНКО М.В.</p>
<p>Шановні колеги, крім того, що ми&nbsp; солідаризуємося з нашими колегами із "УДАРу" і "Свободи" у питанні легітимності даних&nbsp; законопроектів, вважаємо, що неприпустима практика виїзних, святкових чи інших засідань за межами Верховної Ради&nbsp; України. Хочу звернути увагу на не менш серйозніше питання, яке ми в парламенті жодного разу не стикалися, слава Богу, і&nbsp; тепер маємо приклад.</p>
<p>От в нас Головне юридичне управління по наступному законопроекту, який ви об'явили до розгляду, маємо або підміну або фальсифікацію, оскільки в порушення Регламенту пропонується до другого читання голосувати законопроект, який повністю переписаний з першого читання. Сюди внесено, наприклад, необхідність приватизувати підприємство "Дондіпрошахт". Тобто у першому читанні розглянули один законопроект в іншому залі, а на друге читання пропонується протилежно інший законопроект, іншого змісту, з приватизацією і всім іншим. Тому…</p>
<p>&nbsp;</p>
<p>ГОЛОВУЮЧИЙ.&nbsp; Прошу, фракція Партії регіонів, Чечетов.</p>
<p>&nbsp;</p>
<p>16:19:42</p>
<p>ЧЕЧЕТОВ М.В.</p>
<p>Уважаемый Владимир Васильевич, уважаемые коллеги! Вы должны понять, я обращаюсь к оппозиции, главное: что законотворческий процесс остановить нельзя, он носит перманентный характер. И нигде в Конституции нет такой нормы, что какая-то фракция ради своей&nbsp; политической прихоти может заблокировать Верховную Раду или имеет право. Нет! Нет и нет! <i>(Шум у залі)</i></p>
<p>Поэтому, коль вы стали на неконституционный путь и пытались нарушить перманентность законодательного процесса в Верховной Раде, большинству ничего не оставалось делать, как выполнить нормы Конституции: провести сессию в стенах Верховной Рады в другом помещении, что было и сделано.</p>
<p>Поэтому хватит бездельничать, давайте работать! Будете работать, у вас не будет появляться глупых и дурных вопросов. Я предлагаю идти по повестке дня. Спасибо.</p>
<p>&nbsp;</p>
<p>ГОЛОВУЮЧИЙ. Я оголошую перерву&nbsp; на 30 хвилин. Дві фракції просять перерву: Об'єднання "Батьківщина" і "УДАР". Прошу керівників фракцій зайти в кабінет Голови Верховної Ради. Продовжимо роботу в 16 годин 50 хвилин.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні депутати! Я надаю слово народному депутату Олегу Тягнибоку. Прошу.</p>
<p>&nbsp;</p>
<p>16:50:46</p>
<p>ТЯГНИБОК О.Я.</p>
<p>Шановні колеги! Олег Тягнибок, фракція Всеукраїнського об'єднання "Свобода".</p>
<p>Опозиційні фракції попросили перерву і, як з'ясувалося, ця перерва виявилася продуктивною. В кабінеті Голови Верховної Ради нам вдалося досягнути на цей момент певного компромісу, суть якого полягає в наступному.</p>
<p>Для того, щоби повернути процес законотворення в конституційне русло, ми сьогодні не розглядатимемо ті законопроекти в другому читанні, які нібито в першому читанні були проголосовані на Банковій. До вівторка ми знайдемо юридично правильний механізм, яким чином&nbsp;&nbsp; конституціоналізувати ці законопроекти, щоб вони були юридично правильно оформленими. &nbsp;Дякую.</p>
<p>&nbsp;</p>
<p>ГОЛОВУЮЧИЙ. Шановні депутати! Розглядається проект Закону (номер 2800) про внесення змін до Бюджетного кодексу України у зв'язку з створенням органів доходів і зборів (друге читання).</p>
<p>Доповідає голова Комітету з питань бюджету Гєллєр Євгеній Борисович. Є&nbsp; він? Є. Прошу, доповідайте.</p>
<p>&nbsp;</p>
<p>16:52:36</p>
<p>ГЄЛЛЄР Є.Б.</p>
<p>Шановний Володимире Васильовичу! Шановні народні депутати та запрошені! Комітет з питань бюджету 15 травня розглянув пропозицію до законопроекту про внесення змін до Бюджетного кодексу у зв'язку зі створенням органів доходів і зборів, за номером 2800. І підготував відповідну порівняльну таблицю до другого читання.</p>
<p>Загалом до законопроекту надійшло 10 пропозицій, які комітетом враховані. При цьому пропозиції щодо виключення положення про зарахування єдиного внеску на небюджетні рахунки органів доходів і зборів враховано, оскільки єдиний внесок не зараховується до бюджету. А тому це питання не є предметом регулювання Бюджетного кодексу і має унормуватися безпосередньо у законі про такий внесок.</p>
<p>Інші пропозиції пов'язані з необхідністю узгодження законодавчих норм. По результатам розгляду Комітет з питань бюджету ухвалив рішення рекомендувати Верховній Раді прийняти законопроект за номером 2800 у другому читанні та в цілому як закон, згідно з поданою порівняльною таблицею. Прошу підтримати рішення.</p>
<p>Головне юридичне управління надало зауваження щодо включення до законопроекту пропозицій, змін до статей кодексу, які не розглядалися в першому читанні. Однак, такі пропозиції стосуються виключно доходів бюджету. Але теж безпосередньо пов'язані із змістом даного законопроекту та спрямовані на усунення неузгодженості у чинному законодавстві. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні депутати! Є зауваження? Поправки народних депутатів всі враховані. Можна ставити на голосування? Я прошу народних депутатів підготуватися, підготуватися <i>(Шум у залі)</i></p>
<p>&nbsp;Яке обговорення?! Поправки всі зараховані. Що ви хочете в другому читанні обговорювати? <i>(Шум у залі)</i></p>
<p>Шановні народні депутати! Я ставлю на голосування проект Закону (реєстраційний номер 2800) про внесення змін до Бюджетного кодексу України у зв'язку зі створенням органів доходів і зборів для прийняття в другому читанні та в цілому. Прошу голосувати.</p>
<p>&nbsp;</p>
<p>16:55:39</p>
<p>За-228</p>
<p>Проти – 86, утрималося – 15, не голосувало – 71. Рішення прийнято.</p>
<p>По фракціях. Партія регіонів – 186, "Батьківщина" – 1, "УДАР Віталія Кличка" – 0, об'єднання "Свобода" – 0, Компартія – 29, позафракційні – 12.</p>
<p>Розглядається проект Закону (№ 0855)...</p>
<p>Прошу, Андрій Шевченко.</p>
<p>&nbsp;</p>
<p>16:56:24</p>
<p>ШЕВЧЕНКО А.В.</p>
<p>Колеги, ми, як ніколи, близькі до того, щоб стати першим парламентом в українській історії, який голосує особисто. В залі залишилося не більше 5 чоловік, які досі голосують за двох. Щойно за двох голосував, на жаль, наш колега Мироненко. Він це робив неодноразово впродовж дня. Останнє його голосування зафіксовано нами на відео і на фото.</p>
<p>Тому ми звертаємося до наших колег по залу припинити цю практику і поставити на переголосування. Переголосування. Дякую.</p>
<p>&nbsp;</p>
<p>ГОЛОВУЮЧИЙ. Хто голосував? Включіть мікрофон Шевченка.</p>
<p>&nbsp;</p>
<p>16:57:03</p>
<p>ШЕВЧЕНКО А.В.</p>
<p>За двох голосував наш колега Мироненко, фракція Партії регіонів.</p>
<p>&nbsp;</p>
<p>ГОЛОВУЮЧИЙ. Олександр Сергійович, хто голосує у Партії регіонів? <i>(Шум у залі) </i>Хто голосував?</p>
<p>&nbsp;</p>
<p>ГОЛОС ІЗ ЗАЛУ. Давайте переголосовувати.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Давайте, давайте закон, який ми приймали.</p>
<p>Читаю. Голосування здійснюється народним депутатом особисто за допомогою електронної системи шляхом голосування за, проти або утримався в залі засідань або у визначеному для таємного голосуванні місці біля залу. У разі виявлення на пленарному засіданні народним депутатом факту порушення вимог щодо особистого голосування шляхом голосування за іншого народного депутата розгляд питання порядку денного на його вимогу зупиняється.</p>
<p>Головуючий на пленарному засіданні встановлює присутність відповідного народного депутата в залі засідань Верховної Ради, а у разі його відсутності доручає Лічильній комісії вилучити картку такого народного депутата та передати її головуючому на пленарному засіданні і проводить повторне голосування щодо пропозиції, яка ставилася на голосування&nbsp;останньою. Я прошу, Мироненко, за кого голосував?</p>
<p><i>(Шум у залі)</i></p>
<p>Я прошу, Александр Сергеевич, за кого голосовал Мироненко, есть этот депутат? Согласно закону, я должен установить и передать дальше. Говорят, Скосар (хто такий, я не знаю) голосував за Лукашука. <i>(Шум у залі)</i></p>
<p>&nbsp;Прошу, Александр Сергеевич Ефремов.</p>
<p>&nbsp;</p>
<p>17:01:18</p>
<p>ЄФРЕМОВ О.С.</p>
<p>Депутат, фамилию которого вы назвали, в зале есть. Депутат, фамилию которого вы назвали, в зале есть. А что касается подсчета голосов – это Счетная комиссия. Если возникают какие-то вопросы, необходимо передать в регламентный комитет. Прошу передать в регламентный комитет по назначению. Спасибо.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Ну, вы взяли ее? Кому дать? Шевченко, прошу.</p>
<p>&nbsp;</p>
<p>17:02:15</p>
<p>ШЕВЧЕНКО А.В.</p>
<p>Друзі, ну, я хочу сказати два моменти: ну, перше – це непоодинокий факт те, що ми про Мироненка сказали. також зафіксовано, що депутат-перебіжчик Скосар проголосував за свого колегу Лукашука, якого немає в залі, і це дуже легко перевірити. Це було щойно на очах у всього українського народу, який зараз на нас дивиться.</p>
<p>Я хочу сказати просто річ. Володимире Васильовичу, у вас є шанс бути першим в історії українського парламенту Головою Верховної Ради, який працює в режимі персонального голосування, ми як ніколи до цього близькі. Я закликаю колег по залу, давайте не принижувати себе тим, що ми ховаємося під газетками, голосуємо один за одного, зараз придумуємо, тасуємо карточки з одного гнізда в інше переставляємо. Дуже проста ситуація: спіймали за руку – давайте переголосуємо, і хай ніколи більше в цьому залі не голосують один за одного. Хіба це так важко зробити?</p>
<p>&nbsp;</p>
<p>ГОЛОВУЮЧИЙ. Шановні депутати! Згідно закону, який ми приймали, я ставлю на переголосування. <i>(Оплески) </i>На переголосування: прийняття проекту Закону (реєстраційний номер 2800) про внесення змін до Бюджетного кодексу України у зв’язку зі створенням органів доходів і зборів для прийняття в другому читанні та в цілому. Прошу народних депутатів голосувати особисто. Прошу.</p>
<p>&nbsp;</p>
<p>17:04:03</p>
<p>За-239</p>
<p>Проти-104, утримались-14, не голосувало-40. Рішення прийнято.</p>
<p>По фракціях. Партія регіонів – 193, "Батьківщина" – 0, "УДАР Віталія Кличка" – 0, "Свобода" – 0, Компартія – 31, позафракційні – 15.</p>
<p>Так, розглядається проект Закону 0855. Я&nbsp; прошу уваги, про основні засади впровадження та функціонування Єдиної державної системи моніторингу виробництва, постачання, транспортування, споживання та оплати за паливно-енергетичні ресурси і комунальні послуги.</p>
<p>Як будемо розглядати? Прошу голосувати – скорочена&nbsp; процедура. А це друге читання у нас.</p>
<p>Доповідає заступник голови Комітету з питань будівництва, містобудування і житлово-комунального господарства та регіональної політики, Володимир Васильович Сальдо. Прошу доповідати.</p>
<p>&nbsp;</p>
<p>17:05:55</p>
<p>САЛЬДО В.В.</p>
<p>Шановні колеги! Проект Закону про основні засади впровадження та функціонування Єдиної державної системи моніторингу виробництва постачання, транспортування, споживання та оплати за паливно-енергетичні ресурси і комунальні послуги був внесений ще депутатами попереднього скликання. Його метою є законодавче закріплення форми впровадження системи моніторингу.</p>
<p>Відповідно до Регламенту Верховної Ради України&nbsp; проект цього закону підлягає внесенню до новообраної Верховної Ради України для його подальшого розгляду в другому читанні.&nbsp;</p>
<p>Запропонований законопроект комплексно регулює правові відносини між суб’єктами, на яких поширюється дія цього закону в процесі впровадження та функціонування системи моніторингу, також створює в державі правові засади уповноваженого органу, метою діяльності якого є затвердження методик, форм та загальнодержавних стандартів системи моніторингу на мікро та макрорівнях, забезпечення контролю&nbsp; за впровадженням та функціонування системи моніторингу.</p>
<p>До речі, ця система розроблена спеціалістами Інституту кібернетики ім. Глушкова Академії…</p>
<p>&nbsp;</p>
<p>ГОЛОВУЮЧИЙ.&nbsp; Це на першому читанні. У нас друге читання. По поправках: враховані-не враховані. Прошу.</p>
<p>&nbsp;</p>
<p>САЛЬДО В.В. Поправки враховані. І я мушу зазначити, що пропозиція про створення такого органу, вона погоджена всіма експертними групами. Але є єдине:&nbsp; повноваження по створенню уповноваженого державного органу відносяться до Кабінету Міністрів. І тому, відповідно, дійсно,&nbsp; це рішення погіршить життя надавачам послуг, оскільки їм доведеться працювати прозоро. Проте він поліпшить обізнаність споживачів, за що і чому саме стільки треба платити.</p>
<p>Комітет на своєму засіданні підтримав рішення, що така система моніторингу потрібна, але я мушу визначити, що це – повноваження Кабінету Міністрів України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Є питання? Немає. Сідайте. <i>(Шум у залі)</i> По поправках? Всі поправки враховані.</p>
<p>Я ставлю на голосування проект закону 0855 про основні засади провадження та функціонування єдиної державної системи моніторингу виробництва, постачання, транспортування, споживання та оплати за паливно-енергетичні ресурси і комунальні послуги для прийняття у другому читанні та в цілому. Прошу голосувати.</p>
<p>&nbsp;</p>
<p>17:09:32</p>
<p>За-36</p>
<p>Проти – 58, утрималися – 108, не голосувало – 205. Рішення по даному закону не прийнято.</p>
<p>По мотивам голосування народній депутат Сухий.</p>
<p>&nbsp;</p>
<p>17:09:50</p>
<p>СУХИЙ Я.М.</p>
<p>Шановні колеги, ми щойно в сесійному залі допустили величезну помилку. Справа в тому, що необхідність розробки такого законопроекту була визначена ще в 2007 році. Нині покійний народний депутат України Петросов з Харкова, відомий знавець в житлово-комунальному господарстві, цю групу очолював. Законопроект цей починав розробляти колишній мер міста Львова Василь Куйбіда. Про що йдеться? Тут, дійсно, задіяні уми наші – Національна академія наук. Мова йде про те, що з прийняттям цієї системи моніторингу більше ніякі незрозумілі речі по сплаті житлово-комунальних послугу не проходять, подумайте, кому це не цікаво. Я повинен сьогодні сказати неприємні речі на адресу нинішнього уряду, Міністерству житлово-комунального господарства така система не потрібна, тому що тоді пропадає необхідність якихось маніпуляцій, хто кому за скільки платить, було допущена велика помилка.</p>
<p>&nbsp;</p>
<p>ГОЛОВУЮЧИЙ. Прошу фракція комуністів Цибенко, по мотивам голосування.</p>
<p>&nbsp;</p>
<p>17:11:04</p>
<p>ЦИБЕНКО П.С.</p>
<p>Дякую, Володимир Васильович. Фракція комуністів, Петро Цибенко, голова Комітету соціальної політики і праці. Володимире Васильовичу, мене трошки здивувало рішення Погоджувальної ради, оскільки Комітет соціальної політики і праці мав доручення: прискорити підготовку до другого читання закону 1178. Мова йде про заборгованість підприємств вугільної галузі перед Фондом соціального захисту з втрати працездатності. Просили пришвидшити – ми пришвидшили. Сьогодні прийнято рішення про відтермінування&nbsp; на тиждень, а тим не менше, багато депутатів народних, які представляють вугільні регіони, сьогодні в залі наполягають на розгляді цього законопроекту. Тому я все-таки просив би, давайте ми подивимося. Те, що потрібно працівникам, шахтарям для того, щоб поліпшити ситуацію на цих підприємствах, давайте ми все-таки розглянемо. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Марцінків, об'єднання "Свобода".</p>
<p>&nbsp;</p>
<p>17:12:19</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода". Наша фракція утрималася за цей законопроект. Звісно, що треба робити моніторинг і потрібно, дійсно, враховувати питання енергоефективності, але у даному законопроекті дуже багато є недоречностей і неточностей. Зокрема, створюється окреме державне підприємство, а це додаткове навантаження на бюджет. Крім того, що сьогодні існують такі вже державні агентства енергоефективності в Україні, воно могло би займатися цими функціями.</p>
<p>Також у статті 11 даного закону передбачається міфічний приватний інвестор, який зацікавлений у нібито зборі цієї інформації, але доступ до цієї інформації, який будуть заставляти всі підприємства, споживачам немає.</p>
<p>Тому фракція Всеукраїнського об'єднання "Свобода" утрималася з даний законопроект. Його треба, дійсно, доопрацювати і в зовсім іншій формі винести на розгляд Верховної Ради. Дякую.</p>
<p>&nbsp;</p>
<p>ГОЛОВУЮЧИЙ. Зубко, фракція "Батьківщина".</p>
<p>&nbsp;</p>
<p>17:13:29</p>
<p>ЗУБКО Г.Г.</p>
<p>Шановні колеги, цей законопроект розглядався на комітет і був, в принципі, попередньо висловлений негативний висновок.</p>
<p>Я дуже вдячний, що тільки 36 чоловік проголосувало "за". Чому? Тому що ми кажемо про прозорість взагалі нарахування і звітування тих підприємств, які є в паливно-енергетичному комплексі, але ми не помічаємо того, що кожен тепер: юридична особа, фізична особа – в обов'язковому порядку повинна звітувати цьому підприємству. І це додаткові сьогодні навантаження на наших людей, які будуть не тільки споживати по енергетичному напрямку, а ще й по комунальних послугах.</p>
<p>Тому фракція "Батьківщина" не буде підтримувати цей законопроект.</p>
<p>&nbsp;</p>
<p>ГОЛОВУЮЧИЙ. По мотивах всі? Ще Каплін, прошу.</p>
<p>&nbsp;</p>
<p>17:14:31</p>
<p>КАПЛІН С.М.</p>
<p>Фракція "УДАР", Сергій Каплін. Я би хотів сказати, що наша політична сила категорично проти того, аби популяризувати цю практику чергових, нових моніторингів, нового засовування своїх брудних лап у кишені простих громадян. Філософія енергозбереження і методологія енергозбереження в Україні має бути зовсім іншою.</p>
<p>Ви маєте, по-перше, відноситися до людей з великою повагою і враховувати, що ті люди ледь животіють.</p>
<p>По-друге, ви повинні сформувати чітку концепцію розвитку енергозбереження в Україні, якої не мав жодних уряд і не має діючий уряд.</p>
<p>По-третє, ви повинні в основу поставити передусім чіткий розрахунок того, яким чином зробити наше комунальне господарство і нашу економіку в цілому конкурентоздатною. Не потрібно навішувати ті проблеми і ті втрати, які несе уряд, на плечі простого&nbsp; українського громадянина, не треба створювати нові підприємства, треба не красти на купівлі газу у Росії. Треба не розкрадати газ, який є в Україні…</p>
<p>&nbsp;</p>
<p>ГОЛОВУЮЧИЙ. Шановні депутати! На розгляд виноситься проект Закону (0952) про внесення змін до деяких законодавчих актів України (щодо перебування дитини у закладах громадського харчування та сфери розваг у нічний час).</p>
<p>Прошу, голова підкомітету з питань сім'ї, молодіжної політики, спорту та туризму Микола Васильович Жук.&nbsp; Прошу.&nbsp; По поправках.</p>
<p>&nbsp;</p>
<p>17:16:12</p>
<p>ЖУК М.В.</p>
<p>Дякую, Володимире Васильовичу. Шановний Володимире Васильовичу! Шановні колеги! На ваш розгляд вноситься законопроект 0952: про внесення змін до деяких законодавчих актів України (щодо перебування дитини у закладах громадського харчування та сфери розваг у нічний час).</p>
<p>До комітету надійшло 4 поправки, всі вони розглянуті та враховані.&nbsp; Єдине, що хотів би добавити, шановні колеги, комітет має пропозицію внести ще одну зміну до остаточної редакції законопроекту для врахування зауважень Юридичного управління та пропозицій народних депутатів України – кажу для стенограми – частину першу статті 20 з приміткою 1 доповнити словами "або особи, які її супроводжують і несуть за неї персональну відповідальність".</p>
<p>З урахуванням цієї поправки просимо прийняти законопроект в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні депутати! Всі поправки включені, враховані. Тому ставлю на голосування проект Закону номер 0952 про внесення змін до деяких законодавчих актів України (щодо перебування дитини в закладах громадського харчування та сфери розваг в нічний час) з редакційною поправкою для прийняття в другому читанні та в цілому. Прошу голосувати.</p>
<p>&nbsp;</p>
<p>17:17:58</p>
<p>За-350</p>
<p>Проти-0, утрималось-2, не голосували-55. Рішення прийнято.</p>
<p>По фракціях. Партія регіонів – 185, "Батьківщина" – 53, "УДАР Віталія Кличка" – 34, "Свобода" – 33, Компартія – 31, позафракційні – 14. Закон прийнято.</p>
<p>По мотивам нема. Закон прийнято. Ми ж вчимося. Миколо?</p>
<p>Розглядається проект Закону номер (0953) про внесення змін до деяких законів України щодо захисту прав та інтересів дітей, над якими встановлюється опіка чи піклування, та посилення матеріальної підтримки сімей, у яких виховуються такі діти. Доповідає голова підкомітету з питань сім'ї, молодіжної політики і спорту Жук Микола Васильович. Прошу.</p>
<p>&nbsp;</p>
<p>17:19:10</p>
<p>ЖУК М.В.</p>
<p>Дякую, Володимире Васильовичу! Шановний Володимире Васильовичу! Шановні колеги! До вашого розгляду пропонується законопроект (0953) про внесення змін до деяких законів України щодо захисту прав та інтересів дітей, над якими встановлюється опіка чи піклування, та посилення матеріальної підтримки сімей, у яких виховуються такі діти, внесений народними депутатами України шостого, попереднього скликання, Королевською і Пшонкою.</p>
<p>До комітету надійшло шість пропозицій стосовно цього законопроекту. Вони всі враховані.&nbsp;Головне юридичне управління завізувало законопроект без зауважень. Тому прошу підтримати пропозицію Комітету з питань сім'ї, молодіжної політики, спорту, туризму та прийняти законопроект в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, всі поправки враховані повністю. Тому ставлю проект Закону (0953) про внесення змін до деяких законів України щодо захисту прав та інтересів дітей, над якими встановлюється опіка чи піклування, та посилення матеріальної підтримки сімей, у яких виховуються такі діти, для прийняття в другому читанні та в цілому. Прошу голосувати.</p>
<p>&nbsp;</p>
<p>17:20:41</p>
<p>За-365</p>
<p>Проти – 0, утрималося – 0, не голосувало – 41. Рішення прийнято.</p>
<p>По фракціях. Партія регіонів – 181, "Батьківщина" – 63, "УДАР Віталія Кличка" – 35, "Свобода" – 32, Компартія – 31, позафракційні – 23.</p>
<p>Розглядається проект Закону (реєстраційний номер 0894) про внесення змін до деяких законодавчих актів України щодо приведення законодавства у відповідність з Кримінальним процесуальним кодексом України. Прошу, голова підкомітету з питань верховенства права і правосуддя Колесніченко Вадим Васильович.</p>
<p>&nbsp;</p>
<p>17:21:31</p>
<p>КОЛЕСНІЧЕНКО В.В.</p>
<p>Вельмишановні пане та панове! Глибокоповажне панство! Профільним комітетом мені доручено зробити доповідь щодо підготовки у другому читанні проекту змін до Закону щодо приведення законодавства у відповідність з Кримінально-процесуальним кодексом України номер 0894.</p>
<p>Але, зважаючи на те, що є принципова позиція виступати суто на російській мові, я буду перекладати відразу, тому прошу вибачення у філологів української, російської мови про ті похибки, які в мене будуть.</p>
<p>Уважаемые товарищи, профильный комитет рассмотрел поправки и были учтены все 20 поправок. Они имеют чисто&nbsp;техническое значение, поэтому комитет предлагает принять этот закон во втором чтении и в целом как закон. Благодарю за внимание.</p>
<p>&nbsp;</p>
<p>ГОЛОСИ ІЗ ЗАЛУ. Українська!</p>
<p>&nbsp;</p>
<p>ГОЛОВУЮЧИЙ. Я зараз перекладу, що він сказав. Шановні депутати, всі поправки по цьому закону 100 відсотків раховані. Це він сказав на російській мові.</p>
<p>Тому я ставлю на голосування проект Закону (реєстраційний номер 0894) про внесення змін до деяких законодавчих актів України щодо проведення, приведення законодавства у відповідність з Кримінальним процесуальним кодексом України. Для прийняття в другому читанні та в цілому. Прошу голосувати.</p>
<p>&nbsp;</p>
<p>17:23:24</p>
<p>За-268</p>
<p>Проти – 43, утрималися – 23, не голосували – 72. Рішення прийнято. По фракціях.</p>
<p>Розглядається проект Закону в першому читанні про внесення змін до деяких законодавчих актів України щодо усунення обмежень у провадженні господарської діяльності. Як будемо розглядати?</p>
<p>Ставлю на голосування. Скорочена процедура. Прошу голосувати. Скорочена процедура.</p>
<p>&nbsp;</p>
<p>17:24:18</p>
<p>За-188</p>
<p>Рішення прийнято. За – 188, проти – 84, утрималося – 12, не голосувало – 122. Рішення прийнято.</p>
<p>Доповідає Представник Президента України у Верховній Раді України Мірошниченко Юрій Романович. Прошу. А потім –&nbsp; Шпенов.</p>
<p>&nbsp;</p>
<p>МІРОШНИЧЕНКО Ю.Р.</p>
<p>Дякую, Володимир Васильович. шановні виборці, шановні колеги! Вашій увазі пропонується проект Закону про внесення змін до деяких законодавчих актів України щодо усунення обмежень у провадженні господарської діяльності (реєстраційний номер 2698), внесений Главою держави та визначений ним як невідкладний.</p>
<p>Необхідність прийняття закону пов'язана із надмірними обмеженнями для розвитку бізнесу, що містяться в кодексі цивільного захисту, який вводиться в дію з 1 липня 2013 року.</p>
<p>Метою проекту є суттєве зменшення адміністративного тиску на підприємців, шляхом запровадження обмежень втручання суб'єктів владних повноважень у господарську діяльність.</p>
<p>Законопроектом передбачається: скасувати впровадження нового напряму експертизи проектів будівництва, а саме: експертизи з питань цивільного захисту; позбавити органи пожежного нагляду права проводити експертизу проектів будівництва; скасувати необхідність подання суб'єктами господарювання декларацій відповідності матеріально-технічної бази на використання об'єктів, що прийняті в експлуатацію після завершення будівництва; усунути дублювання функцій контролю за додержанням вимог техногенної та пожежної безпеки під час проектування і будівництва приміщень; заборонити надання органами державної влади у сфері цивільного захисту платних господарських послуг. Пропонується встановити механізм перевірки окружними адміністративними судами за позовами контролюючих органів обґрунтованістю більшості прийнятих ними рішень.</p>
<p>Тобто ідеться про те, що органи державної влади і органи контролю не своїм рішенням дозволяють або не дозволяють робити ті чи інші будівництва підприємцям, а звертаються до суду і, навівши свої аргументи, отримують дозвіл або не отримують такий дозвіл задля того, щоби впливати на господарську діяльність.</p>
<p>Таким чином, ідеться про захист інтересів виробників і інтересів тих…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МІРОШНИЧЕНКО Ю.Р. … ідеться про захист тих підприємців, про яких ми сьогодні вранці говорили, коли ініціювали парламентські слухання щодо підприємницької діяльності.</p>
<p>Прошу підтримати Закон Президента України в першому читанні за основу. Дякую</p>
<p>&nbsp;</p>
<p>ГОЛОВУЮЧИЙ. Прошу, співдоповідь заступника голови Комітету з питань верховенства права та правосуддя Дмитро Юрійович Шпенов, прошу.</p>
<p>&nbsp;</p>
<p>17:27:19</p>
<p>ШПЕНОВ Д.Ю.</p>
<p>Дякую. Шановний головуючий! Шановні колеги! Цей законопроект був внесений Президент України на розгляд Верховної Ради України як невідкладний для позачергового розгляду&nbsp; у Верховній Раді України.</p>
<p>Комітет з питань верховенства права та правосуддя розглянув цей законопроект на своєму засіданні 17 квітня 2013 року. Зміни, запропоновані Президентом України мають на меті суттєве зменшення адміністративного тиску на підприємства та підприємців, та ускладнюють процес втручання державних органів в їх діяльність. Зважаючи на вищенаведене він безумовно заслуговує на підтримку.</p>
<p>Слід зазначити, що Вищий адміністративний суд не заперечує проти прийняття даного законопроекту. Головне науково-експертне управління висловило ряд зауважень, які можуть бути розглянуті під час підготовки законопроект до другого читання.</p>
<p>Комітет Верховної Ради за результатами розгляду законопроекту прийняв рішення рекомендувати Верховній Раді України прийняти його за основу. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Прошу записатися від фракцій на виступ: 2 – "за", 2 – "проти".&nbsp; Прошу, Мірошниченко Юрій Романович, агітуйте за себе.</p>
<p>&nbsp;</p>
<p>17:28:40</p>
<p>МІРОШНИЧЕНКО Ю.Р.</p>
<p>Шановні колеги, я вже в своїй доповіді коротко пояснив зміст цього законопроекту. Ми багато говоримо про дерегуляцію. Ми говоримо про спрощення доступу ведення підприємницької діяльності в Україні. Ми багато декларуємо гарних, правильних намірів. Зараз, за ініціативою Президента, який особисто контролює напрямок реформи&nbsp; в сфері дерегуляції, ми маємо дуже правильний, гарний і потрібний підприємцям законопроект. Я прошу підтримати, не зважаючи на наші поділи на більшість і опозицію, цей закон, оскільки він є в інтересах громадян України. Дякую за увагу.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Черняков.</p>
<p>&nbsp;</p>
<p>17:29:28</p>
<p>ЧЕРНЯКОВ В.В.</p>
<p>Прошу передати слово Олегу Махніцькому.</p>
<p>&nbsp;</p>
<p>ГОЛОВУЮЧИЙ. Прошу, Олег&nbsp;Махніцький народний депутат.</p>
<p>&nbsp;</p>
<p>17:29:47</p>
<p>МАХНІЦЬКИЙ О.І.</p>
<p>Олег Махніцький, Всеукраїнське об'єднання "Свобода", перший заступник голови Комітету з питань верховенства права і правосуддя.</p>
<p>Хоча рішенням комітету було погоджено цей законопроект, але на комітеті позиції роздвоїлися. Тому що нібито, з першого погляду, візуально він виглядає&nbsp; якби для покращення підприємницької діяльності, але з другого боку, несе дуже велику&nbsp; небезпеку, зокрема що стосується до зловживань контролюючих і фіскальних органів власне до підприємців. Законом передбачається ще одна категорія судових справ. По-перше, це є додаткове навантаження на суди, на що звертали неодноразово і Венеціанська комісія, і&nbsp; Євросоюз, і всі європейські інституції, що треба зменшити навантаження з судів, щоб суди могли якісно розглядати справу.</p>
<p>Тут передбачається ще одна категорія справ для судів, і власне, передбачається&nbsp; в такому порядку, що перед тим, як здійснювати перевірку,&nbsp; органи податкової, зокрема, беруть освячення суду. Після цього, ви можете собі уявити, коли така перевірка буде&nbsp; проведена, чи зможете підприємець пізніше оскаржити в судовому порядку результати такої перевірки, коли вже було до того судове рішення. Крім цього такі судові рішення будуть носити чисто формальний характер, будуть розглядатися чисто формально, так само як сьогодні&nbsp; розглядається багато рішень формально і в кримінальному процесі, в тому числі, що стосується проведення окремої дачі санкції.</p>
<p>Тому ми вважаємо, що це буде механізмом для зловживання і буде можливість для того, щоб вчинити певні репресії відносно суб’єктів господарювання, які будуть невигідні на ринку. Тому Всеукраїнське об'єднання "Свобода" не буде за нього голосувати і закликає так само інших депутатів не голосувати за цей законопроект.</p>
<p>Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", народний депутат Розенко.</p>
<p>&nbsp;</p>
<p>17:31:46</p>
<p>РОЗЕНКО П.В.</p>
<p>Прошу передати слово Оксані Продан.</p>
<p>&nbsp;</p>
<p>ГОЛОВУЮЧИЙ. Прошу, Оксані Продан передайте.</p>
<p>&nbsp;</p>
<p>17:31:53</p>
<p>ПРОДАН О.П.</p>
<p>Дякую дуже. Фракція "УДАР Віталія Кличка" завжди підтримує всі законопроекти незалежно від того, ким вони внесені, якщо вони дійсно пропонуються на користь громадянам, і в тому числі, на користь підприємцям.</p>
<p>Разом з тим. Той законопроект,&nbsp; який зараз ми з вами розглядаємо, користі підприємцям не принесе, більше того, він&nbsp; несе за собою небезпеку для країни, небезпеку для всіх громадян чому? Пояснюю, по-перше, таких служб, які в нас сьогодні існують, оперативно-рятувальна служба, у неї забирається повноваження і обов'язок по забезпеченню охорони від пожеж об'єктів високої небезпеки, як вона це робила сьогодні. Разом з тим, обов'язок по забезпеченню цієї безпеки на підприємствах залишається. Хто буде забезпечувати це? Не зрозуміло.</p>
<p>Судячи з цієї позиції, яка сьогодні і останні три роки існує, очевидно, що вже існує якась приватна фірма, яка і буде брати гроші з усіх підприємств для того, щоб забезпечувати безпеку, а державна установа гроші за це брати не буде.</p>
<p>Інше питання, уже колега із "Свободи" говорив про те, про нові новели в адміністративному судочинстві. Я хочу звернути увагу всіх присутніх на те, що якщо буде, не дай Бог, прийнятий цей закон, права у підприємців оскаржувати зупинку підприємств, оскаржувати приписи по припиненню діяльності підприємств не буде. Тому що в цьому проекті, який пропонується, єдиний, хто має право в суді оскаржувати зупинку підприємства контролюючим органом, буде цей контролюючий орган,</p>
<p>Якщо пан Юрій вважає, що це для підприємців, то я з ним не згідна, і підприємців мільйон, які ще є в Україні, теж з цим не згідні. І інші, що тут є.</p>
<p>Якщо сьогодні підприємці для початку будівництва отримують вимоги для розроблення інженерно-технічних заходів для будівництва безкоштовно, то цим законопроектом передбачається, що ці вимоги будуть отримуватися за гроші.</p>
<p>&nbsp;</p>
<p>ГОЛОВУЮЧИЙ.&nbsp; Всі бажаючі виступили? Ні. Прошу, об'єднання "Батьківщина", народний депутат&nbsp; Ляпіна.</p>
<p>&nbsp;</p>
<p>17:34:05</p>
<p>ЛЯПІНА К.М.</p>
<p>Дякую. Ксенія Ляпіна, фракція "Батьківщина", партія "За Україну!", Київ.</p>
<p>Шановні колеги, на жаль, цей законопроект, дійсно, є поєднанням непоєднаного. З одного боку, там враховані деякі рекомендації Світового банку щодо дерегуляції, зокрема, щодо заборони платних послуг, і це лунає привабливо для підприємців, для ринку&nbsp;для розвитку економіки.</p>
<p>З іншого боку внесені такі новели в адміністративні процедури, які суттєво ускладнять життя, на жаль, не перевіряючим органам, а саме підприємцям. Саме підприємцям буде складніше захистити свої права при реалізації подібної процедури. Через те ми вважаємо, що підтримувати цей законопроект в такому вигляді категорично не можна, а те позитивне, що там є, краще внести окремим законом і ухвалити його на користь української економіки. Дякую.</p>
<p>&nbsp;</p>
<p>ГОЛОВУЮЧИЙ. Народні депутати, я прошу присісти і підготуватися до голосування. Ставиться на голосування проект Закону (реєстраційний номер 2698) про внесення змін до деяких законодавчих актів України щодо усунення обмежень впровадження господарської діяльності, для прийняття за основу. Прошу голосувати.</p>
<p>&nbsp;</p>
<p>17:35:53</p>
<p>За-231</p>
<p>Проти – 61, утримались – 49, не голосували – 58. Рішення прийнято. По фракціях.</p>
<p>Розглядається проект Закону про внесення змін до Кримінально-виконавчого кодексу України щодо порядку та умов відбування покарання.&nbsp; Як розглядаємо? Прошу проголосувати за скорочену процедуру.</p>
<p>&nbsp;</p>
<p>17:36:39</p>
<p>За-190</p>
<p>Проти – 90, утримались – 14, не голосували – 106. Рішення прийнято.</p>
<p>Доповідає перший заступник міністра юстиції Ємельянова Інна Іванівна, прошу.</p>
<p>&nbsp;</p>
<p>ЄМЕЛЬЯНОВА І.І.</p>
<p>Дякую. Шановний Володимире Васильовичу, шановні народні депутати України! Представлений на ваш розгляд&nbsp;проект Закону про внесення змін до Кримінально-виконавчого кодексу України щодо порядку та умов відбування покарання розроблений з метою гуманізації кримінально-виконавчого законодавства.</p>
<p>Які новели пропонуються цим законопроектом? По-перше, пропонується дозволити засудженим до обмеження волі, а також засудженим до позбавлення волі, які тримаються в дільниці соціальної реабілітації, мати при собі, а також користуватися мобільними телефонами. Засудженим до обмеження волі пропонується надати право на позачергове тривале побачення для реєстрації шлюбу.</p>
<p>Також передбачено проектом закріпити в статті 107 кодексу вичерпний перелік заборон щодо засуджених. До речі, на сьогоднішній день перелік заборон визначений на рівні підзаконних актів, що, звичайно, ми розуміємо, є неприпустимим.</p>
<p>Також проектом передбачено зміни, спрямовані на те, щоб засудженим, які відбувають стягнення у вигляді поміщення у дисциплінарний ізолятор – карцер - або переведення до приміщення камерного типу можливість мати телефонні розмови. Передбачено також проектом визначити виключний перелік підстав, за яких надаються ці телефонні розмови з метою, зокрема, виховного впливу або у зв'язку з винятковими особистими обставинами, як то смерть або тяжка хвороба близького родича, що загрожує життю хворого, або стихійне лихо, що спричинило значну матеріальну шкоду засудженому або його сім'ї.</p>
<p>Особливий блок в цьому законопроекті при свячений охороні прав материнства і дитинства. Мова йде про матерів і дітей, які перебувають у будинках дитини при виправних колоніях, зокрема врегульовано питання, що цих дітей можуть відвідувати родичі. На сьогоднішній день таких прав у дитини, яка перебуває разом з матір'ю у будинку при виправній колонії, не існує. Це зроблено з метою, щоб забезпечити нерозривний зв'язок з близькими особами у дитини.</p>
<p>&nbsp;</p>
<p>ГОЛОВУЮЧИЙ. Дякую. Давайте, завершуйте.</p>
<p>&nbsp;</p>
<p>ЄМЕЛЬЯНОВА І.І. Дякую.</p>
<p>Також пропонується не обмежувати засуджених неповнолітніх у короткострокових побаченнях та надати їм можливість здійснювати тривале побачення один раз на місяць.</p>
<p>Прохання підтримати цей законопроект – він надзвичайно важливий – з метою гуманізації кримінально-виконавчого законодавства. Дякую.</p>
<p>&nbsp;</p>
<p>ГОЛОВУЮЧИЙ. Від комітету доповідає член Комітету з питань законодавчого забезпечення правоохоронної діяльності Сергій Володимирович Сас.</p>
<p>Сергій Володимирович Сас доповідає&nbsp; чи ні? Прошу. Доповідайте.</p>
<p>&nbsp;</p>
<p>17:39:59</p>
<p>САС С.В.</p>
<p>Шановний Володимир Васильович! Шановні народні депутати! Законопроект (реєстраційний номер 1131), поданий Кабінетом Міністрів&nbsp; України передбачає внесення змін до низки статей Кримінально-виконавчого кодексу, на думку ініціатора, спрямованих на&nbsp; прав та законних інтересів&nbsp; засуджених&nbsp; до покарань у вигляді обмеження волі, позбавлення волі на певний строк та довічного позбавлення волі, а також гуманізацію умов їх утримання в установа виконання покарань.</p>
<p>Проте, на нашу думку, підлягає&nbsp; суттєвому скороченню запропонована проектом надмірна деталізація заборон засудженим та позбавлення волі, вчинення… вчиняти певні дії (частина четверта статті 107 Кодексу), зокрема завішувати чи міняти спільні місця, виносити продукти без дозволу та інші речі. Вони мають бути передбачені підзаконними&nbsp; нормативно-правовими актами, а не законодавчим… законодавством України.</p>
<p>На зазначене, до речі, звертає увагу&nbsp; Генеральна прокуратура України.</p>
<p>Потребує виключення з проекту при підготовці до другого читання абзац другий частини другої статті 46-ї КВК України, положення якого&nbsp; передбачають можливість подання&nbsp;&nbsp; кримінально-виконавчої інспекції до суду матеріалів на засудженого до покарання у вигляді виправних робіт щодо заміни невідбутої частини&nbsp; покарання штрафом. Зазначене посилання є помилковим, оскільки заміна невідбутої частини покарання більш м'яким, що передбачено статтею 82 Кримінального кодексу України та заміна виправних робіт на штраф встановлена статтею 46 КВК.</p>
<p>Комітет рекомендує за результатами розгляду прийняти законопроект в першому читанні. Члени&nbsp; комітету- представники опозиції голосували проти цієї пропозиції з огляду на те, що, на нашу думку, законопроект суттєво обмежує права ув'язнених. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Прошу народних депутатів записатися від фракції: два – "за", два – "проти". Прошу, фракція "Батьківщина" Забзалюк.</p>
<p>&nbsp;</p>
<p>17:42:15</p>
<p>ЗАБЗАЛЮК Р.О.</p>
<p>Передаю слово Одарченко народному депутату, "Батьківщина".</p>
<p>&nbsp;</p>
<p>ГОЛОВУЮЧИЙ. Передайте.</p>
<p>&nbsp;</p>
<p>17:42:26</p>
<p>ОДАРЧЕНКО Ю.В.</p>
<p>Дякую. Шановні колеги! По-перше, в цьому законі з незрозумілих причин уряд Азарова пропонує заборонити такий захід заохочення засуджених до виправних робот як подання до суду пропозицій по заміні покарання на більш м'яке або звільнення від покарання.</p>
<p>Відповідно до статті 22 Конституції України, при внесенні змін до законів забороняється зменшення існуючого обсягу прав і свобод громадян і людини. А тому таке погіршення становища засуджених до виправних робот, воно є просто неприпустимим.</p>
<p>Крім того, законопроектом пропонується з одного боку зняти обмеження на проведення короткострокових побачень окремих категорій засуджених. А з іншого боку, встановлюється заборона на тривалі побачення з особами, які не є близькими родичами. Таким чином, ми порушуємо права тих, хто бажає отримувати тривалі побачення з чоловіком або жінкою, з якою особа перебуває в так званому цивільному шлюбі.</p>
<p>Ми не маємо права дискримінувати засудженого, з якими, ми не маємо права дискримінувати засуджених.</p>
<p>І, шановні колеги, за таких обставин я офіційно заперечую проти прийняття цього законопроекту&nbsp; в цілому і в першому читанні, і вважаю, що він підлягає відправленню на суттєве доопрацювання. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода". Андрій Міщенко, об'єднання "Свобода", прошу.</p>
<p>&nbsp;</p>
<p>17:44:21</p>
<p>МІЩЕНКО А.М.</p>
<p>Андрій Міщенко, Всеукраїнське об'єднання "Свобода", голова підкомітету з виконання покарань та пенітенціарної служби.</p>
<p>Всеукраїнське об'єднання "Свобода" категорично виступає проти цих поправок, тому що насправді вони не полегшують і не гуманізують цю сферу, а навпаки більш репресивно ставляться до людей, які попали у в'язниці.</p>
<p>Взагалі маємо розібратися, для чого служить пенітенціарна служба в кожному суспільстві. Це для того, щоб ізолювати, з одного боку, злочинців, а з іншого боку, це є виховний засіб перевиховати людей, які, можливо, десь оступилися в цьому житті.</p>
<p>Замість того, щоб за рекомендаціями Ради Європи проводити політику гуманізації покарань, Україна&nbsp; з кожним днем перебування чинного режиму скочується до тоталітарної, міліцейської, при тому корупційної, системи.&nbsp; Свідченням цього є запропоновані урядом ініціативи, які зменшують права та погіршують умови ув'язнення, стимулюють корупцію в пенітенціарних установах.</p>
<p>Так, посадивши до в'язниці людей, ми тепер пропонуємо заборонити довготривалі побачення, як було перед тим, натомість вводимо тільки побачення з близькими родичами. Однозначно побачення з людьми буде проводитися. Натомість це буде робитися через хабарі начальником в'язниці. Виключається можливість дострокового звільнення ув'язненого за зразкову поведінку, замінюючи це покарання штрафом. Законопроектом пропонується дозволити ув'язнення без обмежень користуватися мобільними телефонами, а в той же час забороняється користуватися електроенергією. А як же їх заряджати? Знову через хабарі.</p>
<p>Дальше. Забороняється вивішувати фотографії, репродукції, листівки. Тобто ми… Дальше. А чим… так… А чим сприятиме захисту прав та законних інтересів ув'язнених заборона тримати руки в кишенях? Мабуть, це ідея чинної влади виникла з набутого власного досвіду чи як? Ви спочатку, товариство, вийміть свої руки з кишень українців та державного бюджету. Слава Україні!</p>
<p>&nbsp;</p>
<p>ГОЛОВУЮЧИЙ. Прошу, фракція "УДАР Віталія Кличка", Куренной.</p>
<p>&nbsp;</p>
<p>17:46:24</p>
<p>КУРЕННОЙ В.К.</p>
<p>Прошу слово передати Оксані Продан.</p>
<p>&nbsp;</p>
<p>ГОЛОВУЮЧИЙ. Прошу Оксані Продан.</p>
<p>&nbsp;</p>
<p>17:46:30</p>
<p>ПРОДАН О.П.</p>
<p>Оксана Продан, фракція "УДАР Віталія Кличка". Фракція "УДАР Віталія Кличка" не підтримує зазначений законопроект, тому що він насправді не дає нічого краще сьогодні&nbsp; утриманим і засудженим ніж є насправді. І те, про що говорив щойно колега, про те, що начебто тут написано, що можна користуватися телефоном, то тут так не написано. Тут написано, що можна мати при собі телефон та аксесуари до нього. Але мати при собі і користуватися – це дві великі різниці. Все інше, що є в цьому законопроекті, це виключно обмеження прав і так людей сьогодні з обмеженими правами.</p>
<p>Тому ми категорично виступаємо за те, щоб створити в Україні права для людей, які насправді мають конституційні права, і створити в колоніях, створити в слідчих ізоляторах умови, за яких люди будуть відчувати себе людьми. Дякую.</p>
<p>&nbsp;</p>
<p>ГОЛОВУЮЧИЙ. Партія регіонів, Ганна Герман, прошу.</p>
<p>&nbsp;</p>
<p>17:47:38</p>
<p>ГЕРМАН Г.М.</p>
<p>Будьте ласкаві, передати слово пані Богословській, народному депутату.</p>
<p>&nbsp;</p>
<p>ГОЛОВУЮЧИЙ. Пані Богословська, прошу.</p>
<p>&nbsp;</p>
<p>17:47:44</p>
<p>БОГОСЛОВСЬКА І.Г.</p>
<p>Шановні колеги, ми будемо підтримувати цей проект і просимо, підтримати його всіх.</p>
<p>Ви знаєте, що сьогодні Міністерство юстиції працює в дуже тісній співпраці з представниками європейських інституцій, які зміни і гуманізацію законодавства щодо отримання ув'язнених поставили одним з пріоритетів нашого руху до Євросоюзу.&nbsp; Да, цей закон не є абсолютно вирішуючим всі проблеми пенітенціарної служби, але він гуманізує цей процес. І це новий крок до приближення України до європейських стандартів щодо отримання засуджених.</p>
<p>Тому ми просимо зараз не вимагати абсолютного результату, а рухатися крок за кроком до гуманізації українського процесуального законодавства. І ми звертаємося до всіх тих, хто вважає себе прихильниками європейської інтеграції України підтримати цей закон, бо він розроблявся з участю іноземних експертів і повністю відповідає гуманізації практики утримання засуджених. Дякуємо.</p>
<p>&nbsp;</p>
<p>ГОЛОВУЮЧИЙ. Хвилина – народний депутат Ляшко і будемо приймати рішення.</p>
<p>&nbsp;</p>
<p>17:49:01</p>
<p>ЛЯШКО О.В.</p>
<p>Олег Ляшко, Радикальна партія. На жаль, ми маємо сьогодні таку пенітенціарну систему, що українських громадянин, який туди потрапляє, він позбувається всіх прав. До людини, яку ще не визнано винною, по якій немає рішення суду, цих людей роками тримають у нелюдських умовах, позбавляють можливості отримувати належну медичну допомогу, позбавляють можливості спілкуватися з адвокатами, позбавляють можливості просто на людське життя.</p>
<p>І тому я вимагаю від уряду, якщо ви не здатні змінити ситуацію, то треба закрити взагалі ці тюрми. І випустіть звідти людей, там половина людей сидить нізащо.</p>
<p>І я, користуючись нагодою, звертаюся до Міністерства юстиції: "Ви коли виконаєте Рішення Європейського суду по Тимошенко? Ви коли звільните Тимошенко з тюрми? Що вам ще треба, яке вам треба рішення, щоб ви нарешті випустили з тюрми політв’язнів – Тимошенко і інших?" Я вимагаю рішення Європейського суду…</p>
<p>&nbsp;</p>
<p>ГОЛОВУЮЧИЙ. Шановні депутати, всі висловились, ставлю на голосування.</p>
<p>Проект закону (реєстраційний номер 1131) про внесення змін до Кримінально-виконавчого кодексу України (щодо порядку та умов відбування покарання) проголосувати і прийняти за основу. Прошу народних депутатів визначатися.</p>
<p>&nbsp;</p>
<p>17:50:55</p>
<p>За-228</p>
<p>Проти-99, утрималися-23, не голосували-45.</p>
<p>По фракціях. Є.</p>
<p>Шановні народні депутати, я на 15 хвилин продовжую роботу сесії, але…</p>
<p>Я прошу уваги! Я прошу уваги! У вівторок ми&nbsp; вами розглядали&nbsp; та голосували для прийняття в першому читанні проекту Закону (реєстраційний номер 2847) про внесення змін до Закону України "Про Державний бюджет на 2013 рік" (щодо вдосконалення процедури стосовно фінансових векселів).</p>
<p>Хочу зазначити, що до мене звернулися народні депутати з заявами, що при голосуванні за цей закон виникли&nbsp; певні перешкоди для їх&nbsp; голосування, у декого не спрацювала система "Рада", інші через шум в сесійному залі не зрозуміли пропозицію, яка ставилась на голосування.</p>
<p>Друге. До мене також звернулися народні депутати з заявами про порушення&nbsp; вимог частини третьої статті 47 Регламенту щодо особистого голосування&nbsp;&nbsp; народних депутатів при прийнятті рішення за проект закону (реєстраційний номер 2847) про внесення&nbsp;&nbsp;&nbsp;&nbsp; змін до Податкового кодексу України. Ви пам’ятаєте, 227 голосів тоді було.&nbsp; Щодо вдосконалення процедури стосовно фінансових векселів.</p>
<p>Тому згідно з вимогами частини&nbsp; чотири статті 48 Регламенту&nbsp; Верховної Ради України я повинен рішенням Верховної Ради провести повторне голосування цих питань без обговорення. <i>(Шум у залі)</i></p>
<p>Тому давайте так, я&nbsp; ставлю на голосування про повторне…</p>
<p><i>(Шум у залі)</i></p>
<p>&nbsp;Я ставлю на&nbsp; голосування пропозицію про повторне голосування проекти законів 2846 і 2847. І я прошу проголосувати. <i>(Шум у залі)</i> Ну, шановні, ну, ви просили мене! Прошу голосувати. <i>(Шум у залі)</i> Ви просили, не я ж просив же! <i>(Шум у залі)</i></p>
<p>&nbsp;</p>
<p>17:54:02</p>
<p>За-217</p>
<p>Все нормально, а ви хвилювалися. Ідемо дальше працювати.</p>
<p>Ну, 227 голосів ви же просили! Ну, як же? <i>(Шум у залі)</i></p>
<p>Так, давайте ще одне питання розглянемо, і пішли до завтрашнього дня.</p>
<p>Розглядається проект Закону про внесення змін до деяких законів України щодо Державної спеціальної служби транспорту. Як будемо розглядати? Прошу проголосувати скорочену процедуру. Працюємо!</p>
<p>&nbsp;</p>
<p>17:55:06</p>
<p>За-190</p>
<p>Проти – 75, утрималися – 11, не голосувало – 110. Рішення прийнято.</p>
<p>Доповідає&nbsp; заступник міністра інфраструктури Демидович Дмитро Володимирович, і потім голова підкомітету. І будемо завершувати на сьогодні роботу.</p>
<p>&nbsp;</p>
<p>ДЕМИДОВИЧ Д.В.</p>
<p>Доброго дня, шановні народні депутати! До вашого розгляду пропонується внесений Кабінетом Міністрів України проект Закону України про внесення змін до деяких законів України щодо Державної спеціальної служби транспорту.</p>
<p>ДССТ&nbsp; була створена Законом України від 5 лютого 2004 року і формально за своїм статутом не є військовим формуванням, хоча і має низку ознак військового формування. Так ДССТ комплектується військовослужбовцями, які проходять військову службу і на яких поширюється дія військових статутів Збройних Сил України. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Тише! Мікрофон включен.</p>
<p>&nbsp;</p>
<p>ДЕМИДОВИЧ Д.В. Крім того, в особливий період&nbsp; до основних функцій ДССТ віднесено виконання заходів територіальної&nbsp; оброни. А також заходів, спрямованих на додержання правового режиму воєнного та надзвичайного стану. На сьогоднішній день гостро стало питання поповнення запасів боєприпасів до стрілецької зброї особистого складу служби.</p>
<p>Законопроект створений для створення законодавчих передумов для передачі і поповнення запасів зброї та боєприпасів Державної служби транспорту в порядку, визначеному Кабінетом Міністрів України. З цією метою законопроектом запропоновано внести відповідні зміни до статті 2 Закону України про правовий режим майна і Збройних Сил України і до статті 19 Закону України про Державну&nbsp; спеціальну службу транспорту.</p>
<p>&nbsp;Реалізація проекту не потребує додаткових матеріальних і фінансових витрат. Після всебічного обговорення народні депутати України члени Комітету з питань національної безпеки і оброни одноголосно ухвалили рішення внести проект Закону на розгляд Верховної Ради України та рекомендувати прийняти його за основу та в цілому. Враховуючи викладене, прошу прийняти даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Сідайте. Співдоповідає Кузьмук Олександр Іванович, голова підкомітету Комітету з питань національної безпеки. Прошу.</p>
<p>&nbsp;</p>
<p>17:57:37</p>
<p>КУЗЬМУК О.І.</p>
<p>Високодостойні народні депутати!&nbsp;Вашій увазі пропонується ретельно опрацьований законопроект і ретельно вивчений на Комітеті з питань оборони і безпеки. Мета наступна: законодавчо забезпечити процес поповнення озброєння і боєприпасів Державної служби транспорту із Міністерства оборони.</p>
<p>На нашому комітеті ретельно вивчено і одноголосно проголосовано. Тому звертаюся до вас прийняти за основу і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Є необхідність обговорювати? Є. Прошу записатися.</p>
<p>Прошу, об'єднання "Свобода", Міщенко.</p>
<p>&nbsp;</p>
<p>17:58:42</p>
<p>МІЩЕНКО А.М.</p>
<p>Прошу передати слово Юрію Сиротюку, Всеукраїнське об'єднання "Свобода".</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>ГОЛОВУЮЧИЙ. Прошу, народний депутат Сиротюк. Прошу.</p>
<p>&nbsp;</p>
<p>17:58:51</p>
<p>СИРОТЮК Ю.М.</p>
<p>Юрій Сиротюк, Всеукраїнське об'єднання "Свобода", Черкащина. Комітет з питань національної безпеки і оборони, дійсно, одноголосно підтримав зміни до Закону "Про Державну спеціальну службу транспорту". Але чому довелося ухвалювати ці зміни? Тому що спочатку у нас проводять бездумні реформи, у нас всі реформи, який нинішній режим проводить для того, щоб розвалити і розікрасти нинішню армію і підірвати боєздатність. Має бути нарешті ясна доктрина захисту і оборони держави. Ми маємо розуміти, що як позаблокова держава ми повинні бути готові постійно захищати свою безпеку, бо ніхто, крім нас, цього не може робити.</p>
<p>Чим же насправді займається наш уряд? Чи він розробляє доктрину захисту? Ні! На суботу уряд скликає в Україну… вводить внутрішні війська.</p>
<p>Скажіть, що сталося в Україні в цю суботу в День Європи, що потрібно вводити внутрішні війська? Можливо, загрозою&nbsp; цього є фашистський марш, який проводить Партія регіонів? Але кияни дадуть собі раду і зможуть зупинити цей шабаш антиукраїнський, який буде проходити в центрі Києва. Тому наш режим замість того, щоб&nbsp; боротися з власним народом, замість того, щоб щодня збільшувати фінансування "Беркуту", збільшувати фінансування&nbsp; кримінальних структур має нарешті розробити ясну, зрозумілу доктрину захисту і оборони України&nbsp; в умовах позаблокового статусу.</p>
<p>Всеукраїнське об'єднання "Свобода" буде голосувати за цей законопроект. Слава Україні!</p>
<p>&nbsp;&nbsp;</p>
<p>ГОЛОВУЮЧИЙ. Колесніченко, Партія&nbsp; регіонів. Прошу.</p>
<p>&nbsp;</p>
<p>18:00:20</p>
<p>КОЛЕСНІЧЕНКО В.В.</p>
<p>Уважаемые товарищи!&nbsp; Конечно же антифашистское движение Украины ширится и его остановить нельзя. И, безусловно,&nbsp; черные черви, которые вылазят из-под камней, будут растоптаны сапогами мирных наших граждан Украины, которые не позволят неонацистским молодчикам указывать на каком языке им говорить, как им голосовать, в какие церкви им ходить. Именно поэтому и беснуются коричневые молодчики, так как понимают, что их зомбирование для молодежи заканчивается, что их временная слава оканчивается, что будет у нас равенство, справедливость, будет реализована программа Президента Украины "Украина – для людей". И только один нюанс. Это все состоится без этой политической силы, они будут лишними на этом празднике жизни украинского народа.</p>
<p>Конечно же у нашего&nbsp; правительства есть определенные сложности, потому что мы сегодня видим, когда подавляющее большинство разумных депутатов работают в интересах украинского народа,&nbsp; готовят и голосуют законопроекты.</p>
<p>Отдельная маргинальная кучка отщепенцев пытается заблокировать работу парламента и&nbsp; мудрые решения нашего замечательного правительства. Поэтому&nbsp; мы призываем вас &nbsp;конечно же поддержать очень мудрый, очень своевременный и важный проект&nbsp; закона,&nbsp; который внесло&nbsp; правительство. Это будет очередной вклад&nbsp; в&nbsp; становления фундамента государственности, независимости и процветания нашего замечательного украинского государства.&nbsp; Слава городу-герою Севастополю!</p>
<p>&nbsp;</p>
<p>ГОЛОВУЮЧИЙ. Об'єднання "Батьківщина",&nbsp; Павловський.</p>
<p>&nbsp;</p>
<p>18:02:10</p>
<p>ПАВЛОВСЬКИЙ А.М.</p>
<p>Шановні співвітчизники, шановні громадяни! Андрій Павловський, "Батьківщина".&nbsp; Від опозиційних сил закликаю вас прийти 18 травня&nbsp; о 12.00 на Європейську площу і всім разом сказати "ні" кримінальному режиму Януковича, який вже дістав всю країну.</p>
<p>Шановні, ви знаєте, кращої реклами фашизму за останні&nbsp; 20 років з боку&nbsp; Партії регіонів не було. Оцими&nbsp; своїми тупими антифашистськими маршами вони тільки…&nbsp; сама по суті фашистська партія регіонів тільки робить рекламу фашизму. Тому&nbsp; давайте&nbsp; прийдемо&nbsp; 18 травня і скажемо "ні" фашизму Партії&nbsp; регіонів.</p>
<p>Шановні громадяни. приходьте на Європейську площу&nbsp; і разом будемо стояти за майбутнє України. Дякую.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Каплін, блок Віталія Кличка.</p>
<p>&nbsp;</p>
<p>18:03:07</p>
<p>КАПЛІН С.М.</p>
<p>Сергій Каплін, політична партія&nbsp; "УДАР Віталія Кличка", секретар Комітету з питань&nbsp; національної безпеки і оборони. Я би хотів, користуючись нагодою, звернутися офіційно до&nbsp; Прем'єр-міністра України&nbsp; Азарова&nbsp; Миколи Яновича. до міністра оборони, а також Президента&nbsp; України&nbsp; із&nbsp;&nbsp; закликом, аби вони&nbsp; вибачилися перед усім українським народом за те, що в період передвиборчої кампанії&nbsp; президентської кілька років тому, а тепер парламентської, збрехали кожній матері, кожному українському громадянину про те, що&nbsp; вони у цьому році введуть контрактну армію. Пам'ятаєте, свого часу вони набрехали, що будуть&nbsp; податкові канікули для малого бізнесу, тепер набрехали, що буде контрактна армія, потім брешуть, що буде якесь покращення і що воно справді є.&nbsp; Ніби люди не бачать, що ніякого покращення, зокрема в армії немає.&nbsp;</p>
<p>Вдумайтеся, офіційна статистика говорить, що&nbsp;на кожного, на одного українського солдата витрачається&nbsp; грошей менше ніж на&nbsp; утримання однієї мавпи в зоопарку. Це приниження української армії…</p>
<p>&nbsp;</p>
<p>ГОЛОВУЮЧИЙ. Всі висловили свої думки.</p>
<p>Ставлю на голосування. Шановні депутати, прошу підготуватися і голосувати. Проект Закону&nbsp; (реєстраційний номер 1232) про внесення змін до деяких законів України щодо Державної спеціальної&nbsp; служби транспорту. Для&nbsp; прийняття за основу&nbsp; і в цілому. Прошу голосувати.</p>
<p>&nbsp;</p>
<p>18:05:00</p>
<p>За-265</p>
<p>Проти – 34, утримались – 18, не голосували – 61. Рішення прийнято.</p>
<p>По фракціях.</p>
<p>Вечірнє засідання оголошую&nbsp; закритим. Завтра о 10-й&nbsp; годині я запрошую вас всіх на сесію. До побачення.</p>
<p>&nbsp;</p>
<p>&nbsp;</p>
<p><b>&nbsp;</b></p>
<p><b>&nbsp;</b></p>

