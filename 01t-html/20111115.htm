Стенограма пленарного засідання
15 листопада 2011
<div>
<p>ЗАСІДАННЯ ДВАДЦЯТЬ ДЕВ’ЯТЕ&nbsp;&nbsp;&nbsp;</p>
<p>Сесійна зала Верховної Ради України</p>
<p>15 листопада&nbsp; 2011 року, 10 година</p>
<p>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ. Доброго ранку,&nbsp; шановні&nbsp; народні&nbsp; депутати,&nbsp;&nbsp;&nbsp; запрошені та гості Верховної Ради України! Прошу, шановні колеги, підготуватися до реєстрації. Включіть систему „Рада”.</p>
<p>10:00:17</p>
<p>Зареєструвалися&nbsp; в сесійній залі 373 народних депутатів. Ранкове засідання Верховної Ради України оголошу відкритим.</p>
<p>Шановні колеги дозвольте поінформувати вас про&nbsp; результати роботи Верховної Ради України на пленарному&nbsp; режимі за період з 1 по 4 листопада 2011 року. Відбулося шість пленарних засідань Верховної Ради України. Ррозглянуто&nbsp; 80 питань порядку денного. За результатами&nbsp; їх розгляду&nbsp; прийнято&nbsp; 17 законів та 15 постанов, 10 законопроектів прийнято за основу,&nbsp; 2 законопроекти повернуто на доопрацювання суб'єктам права законодавчої ініціативи, 29 законопроектів та 3 проекти постанов відхилено; за результатами розгляду пропозицій Президента України 2 закони прийнято в цілому з урахуванням пропозицій Президента України; проголошено 132 депутатських запити.</p>
<p>&nbsp;Шановні народні депутати, відповідно до статті&nbsp; 25 Регламенту у вівторок ми маємо можливість для виступів, уповноважених представників депутатських фракцій і груп&nbsp; для виголошення заяв, внесення&nbsp; пропозицій&nbsp; повідомленнями&nbsp; тощо.&nbsp; Прошу представників депутатських фракцій записатися на виступ.</p>
<p>Так, будь ласка, прізвища народних депутатів. Олександр Стешенко. Хто буде виступати? Іван Григорович Кириленко, будь ласка. Наступним буде виступати Пачесюк або хто від фракції Партії регіонів.</p>
<p>&nbsp;</p>
<p>10:02:23</p>
<p>КИРИЛЕНКО І.Г.</p>
<p>Шановні співвітчизники! Вже понад 100 днів перебуває за ґратами Юлія Тимошенко. Саме стільки часу пройшло від того серпневого дня, коли у неї вкрали свободу, а сьогодні, по суті, по краплині по-єзуїтськи відбирають життя. І все ж попри нелюдське відношення ця унікальна жінка продовжує дивувати весь світ своєю мужністю і незламністю. Кожен день і кожну хвилину в холодній і сирій буцегарні вона переживає за рідну країну. Нещодавно звернулася з полум’яним посланням до європейського співтовариства підтримати Україну в її доленосному європейському виборі навіть ціною власної свободи. Була б вона сьогодні тут, напевно, ніколи б не мовчала з приводу того, що нині відбувається в країні.</p>
<p>Перше. Щоб стати повноцінними членами сім'ї європейських народів, Україні конче необхідні реальні, а не бутафорні реформи. Радикальних змін, підтримки потребують наука, освіта, охорона здоров'я, соціальна сфера, економіка. З таким чудовим народом разом все можна і потрібно робити за однієї умови, повної довіри до влади і її дій.</p>
<p>Зміни в країні є, але чи обернулися вони добром, і чи отримали вони реальну підтримку людей? Руйнівна податкова, безжальна пенсійна, абсурдна судова, грабіжницька житлово-комунальна реформи вивітрили у людей навіть залишки ілюзій щодо покращення життя. Непомітно, але дуже відчутно відбувається найтривожніше – знищення середнього класу. Зрозуміло, ці люди дуже небезпечні, адже вміють не лише самостійно працювати, але і активно боротися за свої права. Саме для зачистки малого і середнього підприємництва і був задуманий Податковий кодекс. А хто ще продовжує чинити опір, того підчищає самий гуманний і справедливый в мире.</p>
<p>Наша політична сила завжди відкрито і послідовно відстоювала і буде відстоювати законній соціально-економічні інтереси цих людей, бо саме таким шляхом ідуть розвинені країни світу, показуючи нам приклад.</p>
<p>Друге. Кажуть, в країні не йдуть економічні реформи. Неправда, вони вже відбулися! Такої монополізації майже всіх сфер і галузей економіки&nbsp; немає, мабуть, в жодній країні. При цьому, щоб тримати в узді мільйони найманих працівників, для них придумали Трудовий кодекс, а по суті&nbsp; рабське стойло. З його ухваленням трудовий люд вже остаточно&nbsp; стане безправним, адже будь-якого працівника нинішні господарі життя можуть викинути на вулицю, як кажуть, без суда і слідства.</p>
<p>Третє. Черговий виток світової кризи неминуче вдарить по дуже вразливій вітчизняній промисловості. Треба негайно&nbsp; формувати потужний внутрішній ринок, а це неможливо зробити без нарощування платоспроможного попиту. І наша урядова команда свого часу це робила, включаючи також і виплату втрачених заощаджень. А звідки він візьметься у вас, коли заробітні плати, пенсії, стипендії фактично заморожені? Соціальні пільги скасовуються, в бюджеті на наступний рік соціальна складова менша, ніж у&nbsp; 2008 році. Зате на сумнівні програми пропонується спрямувати мільярди.</p>
<p>Четверте. Чи не найбільша небезпека для&nbsp; держави і народу приховується уже, здається, в неминучому ринку землі. про це свого часу скажемо окремо, а сьогодні лише зазначимо – для нашого мудрого селянства зрозуміло: проект&nbsp; майбутнього розбазарювання української землі та&nbsp; сценарій минулої прихватизації промислових об`єктів майже ідентичні.</p>
<p>Наша&nbsp; політична команда ніколи не погодиться з такими&nbsp; горе-реформами. Виступали і виступаємо категорично проти такого несправедливого бюджету, драконівського Трудового кодексу, нищівного Закону про ринок землі.</p>
<p>Завершуючи, дослівно процитую Юлію Тимошенко: "Олігархія і український народ – це не одне і те ж саме. У них різні цілі і різні моральні цінності. Першим потрібні безконтрольність, безвідповідальність, економічна тінь та диктатура, що несумісні з європейськими цінностями. А український народ&nbsp; своєю мужністю та..."</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>КИРИЛЕНКО І.Г. "А український народ своєю мудрістю і стійкістю&nbsp; продемонстрував, що свобода, справедливість і солідарність і є його головними цінностями".&nbsp;&nbsp;&nbsp;</p>
<p>Так говорить Юлія Володимирівна. Не хочете слухати її, не хочете слухати опозицію, то почуйте хоча б власний народ, щоб не було пізно не тільки для вас, а й для всієї України. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.&nbsp;Леонід Кожара, фракція Партії регіонів. Наступним буде виступати Олег Зарубінський.</p>
<p>&nbsp;</p>
<p>10:07:04</p>
<p>КОЖАРА Л.О.</p>
<p>Добрий ранок, шановні народні депутати! Протягом минулого місяця відбулося вагомі події на ключових напрямах зовнішньої політики України. Уряд повністю завершив багаторічні переговори щодо Угоди про асоціацію з Європейським Союзом, частиною якої є Угода про створення зони вільної торгівлі з ЄС.</p>
<p>Наразі сторони шукають компромісне формулювання з єдиного питання, що залишилося на порядку денному – питання європейської перспективи України. У цих переговорах уряд спирається на численні резолюції Європейського парламенту, де євродепутати раз за разом вимагають визнати перспективу членства України в Європейському Союзі.</p>
<p>Хочу з цієї трибуни заявити: така позиція Європейського парламенту стала можливою насамперед завдяки наполегливості&nbsp; депутатів – членів групи соціалістів та демократів, партнерів Партії регіонів у Європейському парламенті. Сьогодні ми маємо виключно вагомий доробок по черговим самітам Україна-ЄС в грудні місяці цього року. Хочу підкреслити, жоден саміт Україна-ЄС за всю історію наших відносин не готувався на тлі настільки вагомих досягнень у діалозі з Євросоюзом.</p>
<p>Вже розпочалася інтенсивна підготовка до саміту. Перші консультації на вищому рівні проведе Президент України Віктор Федорович Янукович підчас сьогоднішнього візиту до Вроцлава, де відбудуться його переговори на цю тему з Президентом Польщі і з федеральним Президентом Німеччини.</p>
<p>Останній місяць став часом справжніх проривів у відносинах України з Росією та Співдружністю Незалежних Держав. У цьому році маємо рекордні обсяги товарообігу з Росією, який вже перевищив 50 мільярдів доларів. Підчас українсько-російського саміту у Донецьку підписано низку вкрай важливих двосторонніх угод. Жодна з них, і це важливо, не має політичного забарвлення. Навпаки, вони безпосередньо торкаються практичного життя мільйонів українців, зокрема, істотно полегшують перетин українсько-російського кордону як для українських товарів, так і для самих громадян нашої держави.</p>
<p>Україна веде інтенсивний діалог з Російською Федерацією&nbsp; у питаннях газопостачання. Переконаний, уже ближчим часом нам вдасться вийти на взаємовигідний компроміс, і уряд зможе утриматися від підвищення внутрішніх цін на газ, що є критично важливим для всіх без винятку українців. Важко переоцінити значення для економічних інтересів України підписання угоди про зону вільної торгівлі у рамках співдружності незалежних держав.</p>
<p>Маючи вільний режим торгівлі товарами та послугами з країнами СНД та з Європейським Союзом, Україна отримує величезні переваги доступу до двох велетенських міжнародних ринків: ринку ЄС з населенням у 502 мільйони та ринку СНД у розмірі 226 мільйонів мешканців. Україна, фактично, опиняється в епіцентрі торгівельних потоків між Сходом та Заходом, що означає у майбутньому масштабні економічні дивіденди.</p>
<p>Одним з ключових пунктів зовнішньополітичної програми Партії регіонів є диверсифікація міжнародних торгівельних зв’язків України і партнерство з країнами БРІК. Наприкінці жовтня в ході візиту Президента до&nbsp; Бразилії, здійснення прориву у взаєминах із цією країною, лідером Латинської Америки та одним із потужних світових центрів розвитку. Зокрема, обидві сторони домовилися про завершення програми у галузі космосу&nbsp; проекту "Циклон-4" і "Алькантара". У 2013 році будуть завершені всі початкові роботи для запуску…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>КОЖАРА Л.О.&nbsp; Да, і у 2013 році будуть завершені всі підготовчі роботи щодо запуску українських ракет з бразильського берега. Дякую.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція Народної Партії. Наступним виступатиме Тарас Чорновіл.</p>
<p>&nbsp;</p>
<p>10:11:36</p>
<p>ЗАРУБІНСЬКИЙ О.О.</p>
<p>Олег Зарубінський, фракція Народної Партії. Коли під час економічної кризи, що розпочалася у 2008 році, держава вирішила захищати банківську систему – це пояснювали тим, що у суспільстві банки відіграють таку ж роль як і кровоносна система в організмі людині. Водночас на відміну від багатьох країн за 20 років нової банківської системи в Україні довіри до принципів та методів її функціонування у значної частини суспільства так і не сформувалося. І це не лише проблема громадян, яким начебто зручніше переховувати заощадження в шкарпетках або позичати у сусідів. Проблема більшою мірою в самих банках, багато з яких замість довіри формують свої статки на маніпулюванні та низькій юридичній обізнаності клієнтів.</p>
<p>Орієнтуючись на нерозуміння значної частини населення нюансів у фінансових питаннях, вони вдаються до відвертої маніпуляції. Подивіться, скільки зараз банківської реклами, в якій обіцяється швидкий кредит за доступними відсотками. Та спробуйте на практиці його отримати за цими вказаними відсотками. Разові та щомісячні комісії, плата за видачу кредиту, страхування об'єкту кредиту і самої особи, яка бере гроші в банку – це далеко не повний перелік зборів, які треба заплатити. І ціна кредиту зростає не менше ніж на третину від тієї, що рекламується.</p>
<p>Подача неповної, а відповідно і недостовірної інформації про ціну кредиту заплутує споживача банківських послуг. Громадяни залишаються невдоволеними кредитною політикою банків, що в свою чергу знижує готовність клієнта іти не тільки на споживче, не тільки на іпотечне, будь-які інші види кредитування, але й взагалі на співпрацю з банківськими установами.</p>
<p>У свою чергу недовіра до офіційних кредитних структур завжди стимулює розвиток чорного ринку. Сьогодні на кожному стовпі висить оголошення, де пропонується кредит. І не зважаючи на сумнівну&nbsp;законність, послуги таких махінаторів, які називають себе приватними інвесторами, знаходять своїх споживачів. Бо в них умови, може, і гірші, але цілком зрозумілі для більшості клієнтів. Таким чином війна банків за клієнта почасти перетворюється на війну з клієнтом. Мало того, що самі банки без кінця тиснуть на громадян всілякими дрібними кредитними проектами, овердрафтами та картками, нав'язування позик, адміністративні методи затягування населення у кредитну кабалу вражають.</p>
<p>На деяких підприємствах, як свідчать листи до мене громадян, працівникам відверто заявляють, що не будуть нараховувати зарплату без оформлення кредитної картки. Людей саджають на голку дрібного кредиту, позбавляючи тим самим можливості до накопичення серйозних заощаджень, перспективи здійснити вагому покупку для сім'ї. Але разом з тим крупні кредити, насамперед іпотечні, які найважливіші для кожної, в першу чергу молодої сім'ї, залишаються недоступними, а умови, на яких їх можуть і хочуть давати банки – недосяжними.</p>
<p>Все сказане мною, віддаю собі раду, практично не стосується всіляких ділків, які навчилися працювати з банками. Те, про що я кажу, стосується тисяч і мільйонів простих громадян. Давно настала пора позбутися тягаря&nbsp;&nbsp; 90-х років, коли гроші приходили швидко до тих, хто…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>ЗАРУБІНСЬКИЙ О.О. Давно настала пора позбутися моделі і тягаря&nbsp; 90-х років, коли гроші приходили швидко до тих, хто обирав, м'яко кажучи, не зовсім законний шлях. Але не слід забувати, що гроші приходять з тією швидкістю, що й уходять. А втрачена довіра не відновлюється ніколи. Дякую за увагу.</p>
<p>&nbsp;</p>
<p>ГОЛОВУЮЧИЙ. Тарас Чорновіл, група "Реформи заради майбутнього". Наступним буде виступати Микола Мартиненко.</p>
<p>&nbsp;</p>
<p>10:16:18</p>
<p>ЧОРНОВІЛ Т.В.</p>
<p>Шановний Володимире Михайловичу, шановні колеги народні депутати України! Наша депутатська група вважає за доречне використати наданий нам Регламентом час не для чергових політичних декларацій, а для зосередження уваги на особливостях тої роботи, для якої, власне, ми і прийняті, обрані до Верховної Ради,&nbsp;а саме законодавчої.</p>
<p>Окремо робимо акцент на якості і чесності тієї роботи. На превеликий жаль, аналіз попередніх тижнів і порядку денного на цей тиждень доказує, що у Верховній Раді появляється достатньо багато шкідливих, антиконституційних, відверто лобістських і антиреформаційних законопроектів.</p>
<p>На превеликий жаль, дуже часто саме за ці законопроекти голосує депутатська більшість. І виходить цікавий конвеєр. Більшість створено на підтримку гаранта Конституції, на підтримку ініційованих ним реформ, - на підтримку Президента України. Ця більшість підтримує неконституційні законопроекти. Президент їх критикує і потім ветує. Більшість, ніби нічого не сталося, готує після того і вносить на їх заміну абсолютно аналогічні законопроекти.</p>
<p>Наведу лише кілька прикладів такої псевдотворчості законодавчої. Загальновідомий законопроект стосовно документів, які посвідчують особу. Пригадайте, як активно наша фракція настоювала на тому, що треба дотримуватися Конституції, що необхідно не виходити за межі, які визначені були нашими угодами щодо перспективи безвізового пересування українських громадян. На превеликий жаль, ви відхилили урядовий законопроект, який більш-менш відповідав цим нормам, підтримали лобістський. Де він зараз? Він заветований. Є чутки, що ви готуєте абсолютно аналогічний.</p>
<p>Абсолютно ганебний приклад – проект закону щодо відміни квотування національного телерадіопродукту. Пригадуєте, як ми його критикували і що ми говорили? Що фактично цей законопроект лобіює не якісь мовні питання, він лобіює абсолютно бездарну попсу, яка протягується тими продюсерськими агенціями, які заходять в Україну з велетенськими валізами грошей. Таке відчуття, що коли пані Вітренко, вибачаюсь, переплутав прізвище, доповідала цей законопроект, то за нею, за її спиною стояли привиди цих продюсерських агенцій.</p>
<p>Така ж доля і прийнятого з апломбом документу, який також заслуговує на вето, про нібито боротьбу з курінням, який насправді є фактично лобістським документом одних компаній проти других.</p>
<p>Однак, цей перелік, це лише прелюдія до найуразливішої лобістської епопеї, яка вже кілька тижнів безуспішно реалізується в залі Верховної Ради. А саме спроби позбавити громадян України передбаченого Конституцією захисту прав на безпечні умови життя, на умови, на безпечну продукцію. Саме 42 статті Конституції.</p>
<p>Наша депутатська група активно виступила,&nbsp; і нашими зусиллями&nbsp; були відхилені ці документи, які дійсно є антиконституційними. І здавалось би після того, як законопроекти номер&nbsp; 9029, 1363, 7064 були відхилені, що нарешті збережені права громадян. На жаль, всупереч&nbsp; Регламент&nbsp; Верховної Ради,&nbsp; моментально були зареєстровані&nbsp; три нові документи. І сьогодні&nbsp;&nbsp; два з них включаються у порядок&nbsp; денний, а один незаконно був включений попередньо, які так само порушують ці питання, які повторюють слово в слово&nbsp; попередні документи.</p>
<p>Ми просимо&nbsp; вас припинити робити ці дії, які фактично є антиконституційними і які&nbsp; підважують&nbsp; принципи, які проповідує&nbsp; Президент України. Якщо ви&nbsp; підтримуєте Президента,&nbsp; не робіть під нього підкоп такими&nbsp; ганебними документами.</p>
<p>І останній&nbsp; момент, що стосується сьогоднішнього&nbsp;&nbsp; особливо важливого питання щодо декриміналізації. Наша депутатська група згодна з тим, що було б добре, як би Юлія Володимирівна отримала відповідальність не юридичну, а політичну&nbsp; за ті дії, що вона робила. Але не законами України&nbsp; ми&nbsp; її садили у тюрму.&nbsp; Прийняття Закону&nbsp;&nbsp; про&nbsp; декриміналізацію&nbsp; економічних&nbsp; злочинів ми підтримуємо. Декриміналізація 365 статті особливо&nbsp; небезпечна, вона виводить всіх чиновників, у тому числі&nbsp;&nbsp; і діючих&nbsp; сьогодні, з-під&nbsp; майбутньої відповідальності. Ми вважаємо, що проблема, яка виникла сьогодні…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; мікрофон.</p>
<p>&nbsp;</p>
<p>ЧОРНОВІЛ Т.В. …сьогодні з одною&nbsp; людиною, має бути&nbsp; вирішена політичним чи юридичним шляхом, але&nbsp; ми не маємо&nbsp;&nbsp; виводити все чиновництво з-під&nbsp; відповідальності і не маємо створювати для них презумпцію невинності, фактично&nbsp; провокуючи подальші корупційні діяння. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Микола Мартиненко, фракція "Наша Україна – Народна самооборона". Наступним&nbsp; буде виступати Петро Симоненко.</p>
<p>&nbsp;</p>
<p>10:20:56</p>
<p>МАРТИНЕНКО М.В.</p>
<p>Шановні&nbsp; співвітчизники, шановні колеги! На жаль, в Україні починається вже нова&nbsp; економічна криза. І влада доклала до цього найбільше зусиль. Замість продуманої економічної &nbsp;політики бачимо некомпетентність, адміністративне мислення з радянського минулого та нездатність врятувати країну. Стрімко тануть наші золотовалютні резерви. Заклали передумови для падіння курсу гривні. Вже в кінці року&nbsp; у&nbsp; держави не залишається грошей для соціальних&nbsp; виплат. Не те, що на пільги, немає навіть на зарплати бюджетникам, їх уже відправляють у відпустки за власний рахунок.</p>
<p>Дефіцит державного бюджету до кінця року може скласти 22 мільярди гривень. А ще насуваються величезні багатомільярдні виплати за вже взятими кредитами. МВФ більше коштів не дає. Прем'єр Азаров примудрився побачити в бюджетній дірі позитив і твердить мантру про фінансову стабільність. Всю надію влада тепер покладає на Росію, уже позичають в неї на щомісячну проплату за газ і готові ввійти до боргової кабали. А перехід до розрахунків за газ у російських рублях – це величезне досягнення Москви, закріплення України в зоні впливу Росії. Наша держава заплатить за це надзвичайну політичну та економічну ціну, здача Криму через Харківські угоди здасться лише квіточками. Це небезпечний рух назад, рух від Європи.</p>
<p>Як же влада бачить покращання економічної ситуації: витискує останні соки з малого і середнього бізнесу, посилює економічні репресії. Банкова думає, що дуже хитра і зможе переключити соціальне невдоволення на уряд та парламент, вивести "доброго Президента" з-під народного невдоволення. Але соціальні протести не можуть бути контрольованими. Штурми вищих органів влади стають національною традицією. Радикалізація суспільства і&nbsp; незадоволення владою посилюються з кожним днем.</p>
<p>Кабмін у відповідь вносить черговий антинародний законопроект 9400, він де-факто унеможливлює виконання законних рішень судів про виплату людям пенсій. Покращувати ж ситуацію влада збирається також через відключення будь-яких об'єктів від теплопостачання зимою за будь-які борги: дитсадки, лікарні, тощо. Це пропонує урядовий законопроект 9374. З такою "командою професіоналів" Україна повторює шлях Білорусії. Місцева валюта там зокрема здевальвувала в три рази, а навіть офіційний прогноз інфляції в Білорусії за цей рік складе 118 відсотків. Причому заявлений приріст&nbsp; &nbsp;<a name=Temp></a>ВВП співставний&nbsp; з тим,&nbsp; чим так пишається наша влада, в 4-5 відсотки.</p>
<p>Чим&nbsp; ще схожа українська і білоруська влада? Вони в усьому бачать&nbsp; позитив,&nbsp; у тому числі у катастрофічному збіднінні власних громадян.</p>
<p>Ми в чергове застерігаємо керівництво держави: одумайтесь, поки є шанс. Вся влада у вас є, а розуму не видно. Ховання голови у пісок і&nbsp; нездатність вирішувати соціально-економічні проблеми&nbsp; в інтересах громадян вже поставили країну на&nbsp; край прірви.</p>
<p>Опозиція давно пропонує&nbsp; прості і&nbsp; зрозумілі кроки: перше – перестати&nbsp;&nbsp; красти, почати боротися з корупцією, а не&nbsp; очолювати її, корупція знищується&nbsp; зверху; збільшити економічну свободу, створювати, а не знищувати робочі місця; докласти всіх зусиль&nbsp;&nbsp; для реального зближення з Європою, там високі стандарти, величезний ринок&nbsp; для нашої продукції, фінансові ресурси, там наше майбутнє. Дякую за увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Симоненко Петро Миколайович, фракція комуністів. Будь ласка, ваш виступ.</p>
<p>&nbsp;</p>
<p>10:25:10</p>
<p>СИМОНЕНКО П.М.</p>
<p>Уважаемые избиратели, 20 лет независимости показали,&nbsp; что в стране необходимо наводить порядок. В первую очередь речь идет о предприятиях стратегического значения, в частности о предприятиях топливно-энергетического комплекса. Ярким примером того, как&nbsp; "эффективный"&nbsp; частный&nbsp; инвестор с целью наживы может угробить процветающее&nbsp; предприятие, положить на алтарь своей алчной судьбы тысяч&nbsp; людей,&nbsp; служит ситуация на буроугольном комплексе "Александрияуголь".&nbsp; При&nbsp; преступном бездействии высокопоставленных&nbsp; должностных лиц право аренды многомиллионного&nbsp; имущества "Александрияуголь"&nbsp; несколько лет&nbsp; назад было передано коммерческим структурам, контролируемым одним из народных депутатов, членом фракции БЮТ Константином Живаго. При&nbsp; этом ни одна из этих компаний не&nbsp; имела&nbsp; надлежащего опыта&nbsp; в управлении угледобывающими предприятиями, не обладала необходимыми для этого финансовыми и техническими&nbsp; ресурсами.</p>
<p>Мы, фракция коммунистов, неоднократно обращались к власти и лично к нему с предложением выполнить все обязательства арендатора. Как следствие, некогда успешное угольное объединение, которое ежегодно добывало&nbsp; более 10 миллионов бурого угля и производило более 4 миллионов тонн брикетов, сегодня практически уничтожено.</p>
<p>Так, за время аренды "Александрияуголь" структурами, близкими к Жеваго, полностью уничтожены, Байдаковская и Димитровская брикетные фабрики, три из четырех теплоэлектростанций, единственная в Украине Фабрика горного воска. Разрез Морозовский затоплен полностью, такая же участь ожидает и Константиновский Разрез. Разобраны и сданы в металлолом подъездные железнодорожные пути, уничтожено уникальное оборудование. За последние два года зарплата не выплачивалась вовсе, а задолженность составила от 8 до 20 тысяч гривен на человека.</p>
<p>Не осуществлялись и перечисление в Пенсионный фонд, другие социальные фонды. В результате трудящиеся пенсионеры утратили право на льготы и гарантии, положенные работникам угольной промышленности. Им даже не выдают сегодня и трудовые книжки. Невзирая на распоряжения правительства, по возвращении "Александрииуголь" под полный контроль государства, возмещение нанесенных убытков в размере без малого 50 миллионов гривен и погашение задолженностей по заработной плате – "воз и ныне там". И это несмотря на то, что компания "Ferrexpo", которой также владеет, фактически собственник предприятия, арендатор "Александрииуголь" Константин Жеваго, по версии журнала "Forbes Украина" получил чистой прибыли за 2010 год 3 миллиарда 385 миллионов гривен. Так чем такой бизнесмен, лишающий людей работы, зарплаты, лишающий тысяч семей средств к существованию, наживающийся на разграблении госсобственности, отличается, по сути, от своего однопартийца, устроившего в кировоградских лесах охоту на людей?</p>
<p>Я привел, уважаемые товарищи, только один пример того, как уничтожается промышленный потенциал и вся социальная инфраструктура, создаваемая поколениями трудящихся советской Украины. И этих примеров множество, независимо от того, к какой партии капитала принадлежит тот или иной делец.</p>
<p>Поэтому одними из ключевых законов, которые мы предлагаем принять, является Закон о национализации стратегических предприятий и противодействие рейдерству. Государство без собственности – это все равно, что птица без крыльев. Кроме того, необходимо ужесточить парламентский контроль за всем процессом приватизации, а также расширить полномочия и контрольные функции Фонда госимущества на всех этапах приватизации.</p>
<p>Сегодня также, уважаемые коллеги, говорят много о необходимости декриминализации экономических преступлений. Но наши реалии свидетельствуют о другом.</p>
<p>Экономические преступления в Украине носят в подавляющем большинстве именно характер откровенной уголовщины. Более того, часть наиболее масштабных экономических преступлений совершается под политическим прикрытием. Поэтому мы и настаиваем, чтобы все должностные лица несли уголовную ответственность за принимаемые решения, простые люди не должны страдать от преступной деятельности&nbsp; чиновников. Это принципиальная позиция…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.&nbsp;</p>
<p>Шановні народні депутати, виступи від фракцій завершено. З приводу пропозицій, які прозвучали у виступах, я прошу секретаріат оформити відповідповідні листи-звернення та доручення.</p>
<p>Шановні народні депутати, нам треба розглянути питання про включення низки законопроектів до порядку денного, а потім перейдемо до розгляду тих питань, щодо яких є домовленість Погоджувальної ради, які увійшли до плану нашої роботи на вівторок.</p>
<p>Так, прошу уваги, шановні народні депутати, ставлю на голосування пропозицію про включення до порядку денного проекту Закону про внесення змін до статті 7 Закону України "Про пестициди і агрохімікати" щодо упорядкування надання адміністративних&nbsp; послуг (9395). Прошу голосувати.</p>
<p>&nbsp;</p>
<p>10:30:27</p>
<p>За-266</p>
<p>Рішення прийнято.</p>
<p>Ставлю на голосування пропозицію про включення до порядку денного проекту Закону про внесення змін до деяких законів України (щодо благоустрою населених пунктів) (9381). Прошу голосувати.</p>
<p>&nbsp;</p>
<p>10:30:56</p>
<p>За-246</p>
<p>Рішення прийнято.</p>
<p>Проект Закону про фонд майбутніх поколінь (9401). Прошу голосувати.</p>
<p>&nbsp;</p>
<p>10:31:20</p>
<p>За-246</p>
<p>Рішення прийнято.&nbsp;</p>
<p>Проект Закону про внесення зміни до статті 15 Закону України "Про охорону навколишнього природного середовища" (щодо документів дозвільного характеру) (9375). Прошу голосувати.</p>
<p>&nbsp;</p>
<p>10:31:49</p>
<p>За-269</p>
<p>Рішення прийнято.&nbsp;</p>
<p>Проект Закону про внесення змін до Кодексу України про адміністративні правопорушення щодо посилення відповідальності за зайняття проституцією та підвідомчості відповідних справ (9406). Прошу голосувати.</p>
<p>&nbsp;</p>
<p>10:32:23</p>
<p>За-265</p>
<p>Рішення прийнято.&nbsp;</p>
<p>Проект Закону про внесення зміни до статті 19 Закону України "Про оцінку майна, майнових прав та професійну оціночну діяльність в Україні" (щодо нотаріально засвідчених копій) (9330). Прошу голосувати.</p>
<p>&nbsp;</p>
<p>10:32:52</p>
<p>За-264</p>
<p>Рішення прийнято.&nbsp;</p>
<p>Проект Закону про Фонд державного майна України (9368). Прошу голосувати.</p>
<p>&nbsp;</p>
<p>10:33:20</p>
<p>За-265</p>
<p>Рішення прийнято.</p>
<p>Проект Закону про внесення змін до деяких законодавчих актів України щодо спрощення державної реєстрації речових прав на нерухоме майно та їх обтяжень (реєстраційний номер 9372). Прошу голосувати.</p>
<p>&nbsp;</p>
<p>10:33:51</p>
<p>За-274</p>
<p>Рішення прийнято.</p>
<p>Проект Закону про внесення змін до Закону України "Про металобрухт" (щодо процедури ввезення) (реєстраційний номер 9384). Прошу голосувати</p>
<p>&nbsp;</p>
<p>10:34:20</p>
<p>За-268</p>
<p>Рішення прийнято.</p>
<p>Проект Закону про державне стратегічне планування (9407). Прошу голосувати.</p>
<p>&nbsp;</p>
<p>10:34:45</p>
<p>За-268</p>
<p>Рішення прийнято.</p>
<p>Проект Закону про особливості приватизації вугледобувних підприємств (9412). Прошу голосувати.</p>
<p>&nbsp;</p>
<p>10:35:13</p>
<p>За-236</p>
<p>Рішення прийнято.</p>
<p>Проект Закону про внесення змін до деяких законів України щодо вдосконалення управління об'єктами державної власності (9415). Прошу голосувати.</p>
<p>&nbsp;</p>
<p>10:35:40</p>
<p>За-237</p>
<p>Рішення прийнято.</p>
<p>Проект Закону про внесення змін до деяких законів України щодо вдосконалення дозвільних процедур у сфері забезпечення санітарного та епідемічного благополуччя населення (9378). Прошу голосувати.</p>
<p>&nbsp;</p>
<p>За-274</p>
<p>Рішення прийнято.</p>
<p>Проект Закону про особливості діяльності закладів охорони здоров'я (9386). Прошу голосувати.</p>
<p>&nbsp;</p>
<p>10:36:33</p>
<p>За-266</p>
<p>Рішення прийнято.</p>
<p>Проект Закону про загальнодержавну систему надання екстреної медичної допомоги (9387). Прошу голосувати.</p>
<p>&nbsp;</p>
<p>10:36:58</p>
<p>За-276</p>
<p>Рішення прийнято.</p>
<p>Проект Закону про внесення змін до Закону України "Про теплопостачання" (щодо використання технологічного мінімуму природного газу) (реєстраційний номер 9374). Прошу голосувати.</p>
<p>&nbsp;</p>
<p>10:37:29</p>
<p>За-235</p>
<p>Рішення прийнято.</p>
<p>Проект Закону про внесення зміни до статті 22 Закону України "Про теплопостачання" щодо передачі майна, що використовується для вироблення теплової енергії (об'єктів теплопостачання) (реєстраційний номер 9399). Прошу голосувати.</p>
<p>&nbsp;</p>
<p>10:38:02</p>
<p>За-269</p>
<p>Рішення прийнято.</p>
<p>Проект Закону про внесення зміни до статті 9 Закону України "Про ліцензування певних видів господарської діяльності" щодо ліцензування діяльності у сфері інтелектуальної власності (9331). Прошу голосувати.</p>
<p>&nbsp;</p>
<p>За-271</p>
<p>Рішення прийнято.</p>
<p>Проект Закону про внесення змін до деяких Законів України щодо врегулювання питань справляння&nbsp;збору на соціально-економічну компенсацію ризику населення, яке проживає на території зони спостереження (9409). Прошу голосувати.</p>
<p>&nbsp;</p>
<p>10:39:08</p>
<p>За-251</p>
<p>Рішення прийнято.</p>
<p>Проект Закону про внесення змін до деяких законів України щодо акредитації органів з оцінки відповідності (9389). Прошу голосувати.</p>
<p>&nbsp;</p>
<p>10:39:36</p>
<p>За-270</p>
<p>Рішення прийнято.</p>
<p>Проект Закону про внесення змін до Закону України "Про Перелік документів дозвільного характеру у сфері господарської діяльності" (щодо уніфікації документів) (9394). Прошу голосувати.</p>
<p>&nbsp;</p>
<p>10:40:04</p>
<p>За-252</p>
<p>Рішення прийнято.</p>
<p>Проект Закону про внесення змін до Кодексу адміністративного судочинства України (щодо розгляду справ з пенсійного забезпечення). Будь ласка, мікрофон увімкніть Олега Ляшка.</p>
<p>&nbsp;</p>
<p>10:40:26</p>
<p>ЛЯШКО О.В.</p>
<p>Дякую. Олег Ляшко. Шановний Володимире Михайловичу! Шановні колеги депутати! Я звертаю вашу увагу на те, що урядовий законопроект, 9400, щодо розгляду справ з пенсійного забезпечення, – це&nbsp; той самий законопроект, який перед цим намагались протягнути, 9127. Який фактично позбавляє права чорнобильців, афганців, дітей війни на судовий захист!</p>
<p>Урядовим законопроектом пропонується не виконувати рішення судів. Учора в Донецьку афганці, чорнобильці зайшли до пенсійного фонду і по сьогоднішній день там сидять, бо уряд незаконно, всупереч рішенням судів, забрав у них пенсії. Сьогодні люди отримують копійчані пенсії!</p>
<p>Уряд, вносячи цей законопроект, намагається легалізувати заднім числом невиконання судових рішень.</p>
<p>Тому я категорично наполягаю на тому, щоб ми не підтримували цей законопроект, адже цей законопроект позбавляє права мільйони українських громадян, соціально незахищених, на соціальні…</p>
<p>&nbsp;</p>
<p>ГОЛОВУЮЧИЙ. Шановні колеги! Ставиться на голосування&nbsp; пропозиція про включення до порядку денного проект Закону про внесення змін до Кодексу адміністративного судочинства України щодо розгляду справ з пенсійного забезпечення&nbsp; (реєстраційний номер 9400)</p>
<p>Прошу голосувати.&nbsp; Інформацію з цього приводу щойно висловив депутат Ляшко.</p>
<p>&nbsp;</p>
<p>10:42:04</p>
<p>За-211</p>
<p>Рішення не прийнято.</p>
<p>По фракціях? будь ласка. Партія регіонів – 175, "БЮТ – "Батьківщина" – 2, "Наша Україна – Народна самооборона" – 5, комуністів – 0, "Реформи заради майбутнього" – 0, Народна Партія – 20, позафракційні – 9.</p>
<p>Проект Закону про внесення змін до деяких законодавчих актів України щодо приведення їх у відповідність із Законом України "Про соціальний діалог в Україні" (реєстраційний номер 9152). Прошу голосувати.&nbsp;</p>
<p>&nbsp;</p>
<p>10:42:46</p>
<p>За-275</p>
<p>Рішення прийнято.</p>
<p>Проект Закону про внесення змін до статті 8 Закону України "Про автомобільні дороги" щодо класифікації автомобільних доріг загального користування (9376). Прошу голосувати.&nbsp;</p>
<p>&nbsp;</p>
<p>10:43:16</p>
<p>За-269</p>
<p>Рішення прийнято.</p>
<p>Проект Закону про внесення змін до Закону України "Про залізничний транспорт" (щодо розмежування функцій державного та господарського управління галуззю) (9377). Прошу голосувати.&nbsp;</p>
<p>&nbsp;</p>
<p>10:43:44</p>
<p>За-269</p>
<p>Рішення прийнято.</p>
<p>Проект&nbsp; Закону про особливості продажу пакетів акцій, що належать державі у статутному капіталі банків, у капіталізації яких взяла участь держава (реєстраційний номер&nbsp; 9362).&nbsp; Прошу&nbsp; голосувати.</p>
<p>&nbsp;</p>
<p>10:44:13</p>
<p>За-241</p>
<p>Рішення прийнято.</p>
<p>Проект Закону про державну фінансову підтримку експортної діяльності (9373). Прошу голосувати.</p>
<p>&nbsp;</p>
<p>10:44:38</p>
<p>За-270</p>
<p>Рішення прийнято.</p>
<p>Проект Закону про внесення зміни до статті 5 Закону України "Про судовий збір" (щодо доповнення переліку пільгових категорій) (9393). Прошу голосувати.</p>
<p>&nbsp;</p>
<p>10:45:08</p>
<p>За-270</p>
<p>Рішення прийнято.</p>
<p>Проект Закону про внесення змін до Податкового кодексу України (щодо підтримки сільськогосподарських товаровиробників) (9345). Прошу голосувати.</p>
<p>&nbsp;</p>
<p>10:45:34</p>
<p>За-101</p>
<p>Дякую, підтримали перед Днем сільського господарства працівників сільського господарства. 101 – рішення не прийнято.</p>
<p>По фракціях, будь ласка.&nbsp; Партія регіонів – 18, "БЮТ – "Батьківщина"&nbsp; –&nbsp; 0, "Наша Україна – Народна самооборона" – 14, комуністів – 25, "Реформи заради майбутнього" – 20, Народна Партія – 11, "Позафракційні" – 13.</p>
<p>На вашу вимогу я ставлю на голосування пропозицію про повернення до розгляду проекту закону (реєстраційний номер 9345). Прошу голосувати.</p>
<p>&nbsp;</p>
<p>10:46:25</p>
<p>За-226</p>
<p>Ставлю на голосування пропозицію про включення законопроекту до порядку денного. Прошу голосувати.</p>
<p>&nbsp;</p>
<p>10:46:49</p>
<p>За-237</p>
<p>Рішення прийнято.</p>
<p>По фракціях, будь ласка. Партія регіонів – 10, "БЮТ - "Батьківщина" – 101, "Наша Україна – Народна самооборона" – 50, комуністів – 25, "Реформи заради майбутнього" – 20, Народна Партія – 19, позафракційні – 12.</p>
<p>Проект Закону про внесення змін до деяких законодавчих актів України (щодо вдосконалення екологічного аудиту) (9269).</p>
<p>&nbsp;</p>
<p>10:47:31</p>
<p>За-247</p>
<p>Рішення прийнято.</p>
<p>Проект Закону про особливості передачі в оренду дошкільних навчальних закладів освіти, що перебувають у комунальній власності (9264), прошу голосувати.</p>
<p>&nbsp;</p>
<p>10:47:57</p>
<p>За-15</p>
<p>Рішення не прийнято.</p>
<p>Проект Закону про внесення змін до Кримінального та Кримінально-процесуального кодексів України (щодо злочинів проти моральності у сфері статевих стосунків) (9135).</p>
<p>&nbsp;</p>
<p>10:48:25</p>
<p>За-275</p>
<p>Рішення прийнято.</p>
<p>Проект Закону про внесення змін до Кримінального та Кримінально-процесуального кодексів України щодо статевих зносин з особою, яка не досягла 16-річного віку (реєстраційний номер 9136). Прошу голосувати.</p>
<p>&nbsp;</p>
<p>10:48:55</p>
<p>За-260</p>
<p>Рішення прийнято.</p>
<p>Проект Закону про внесення змін до Кодексу про адміністративні правопорушення щодо посилення відповідальності за порушення&nbsp; порядку встановлення і використання спеціальних світлових або&nbsp; звукових сигнальних пристроїв (реєстраційний номер 9293). Прошу голосувати.</p>
<p>&nbsp;</p>
<p>10:49:29</p>
<p>За-226</p>
<p>Рішення прийнято.</p>
<p>Проект Закону про внесення змін до статті 84 Закону України "Про судоустрій і статус суддів" (щодо&nbsp; відкриття дисциплінарного провадження) (9272).</p>
<p>&nbsp;</p>
<p>10:50:02</p>
<p>За-222</p>
<p>Рішення не прийнято.</p>
<p>Проект Закону про внесення змін до статті 98 Закону України "Про судоустрій і статус суддів" (щодо забезпечення діяльності Вищої кваліфікаційної комісії суддів України) (9273). Прошу голосувати.</p>
<p>&nbsp;</p>
<p>10:50:32</p>
<p>За-248</p>
<p>Рішення прийнято.</p>
<p>Проект Закону про внесення змін до деяких законів України та Декрету Кабінету Міністрів…</p>
<p>З цього приводу? Будь ласка, давайте таким чином: від фракцій, якщо буде, по одному чоловіку. Спочатку – Чорновіл. Потім – Юрій Кармазін.&nbsp;</p>
<p>&nbsp;</p>
<p>10:50:55</p>
<p>ЧОРНОВІЛ Т.В.</p>
<p>Шановний Володимире Михайловичу, шановні колеги депутати! Ми не маємо права згідно з Регламентом взагалі голосувати за даний проект.</p>
<p>Я хочу нагадати, що зовсім недавно ми відхилили законопроект номер 7064, який повністю всі його норми перекочували до даного законопроекту. Він написаний як під купюру, під кальку. Буквально перед тим він так само був внесений з порушенням Регламенту, тому що перед тим ми відхилили вже 1363 законопроект. Всі ці законопроекти, мало того, що вони зареєстровані з грубим порушенням Регламенту, вони ще антиконституційні. Вони спрямовані на припинення дії в Україні 42 статті Конституції, яка передбачає громадянам України безпечний захист. Я розумію, що ми колись будемо ліквідовувати систему сертифікації, але для цього мають бути введені: перше, технічні регламенти, друге, тотальна система відповідальності за порушення.</p>
<p>Не можна навіть ставити на голосування цей проект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Кармазін. Мікрофон, будь ласка.</p>
<p>&nbsp;</p>
<p>10:52:05</p>
<p>КАРМАЗІН Ю.А.</p>
<p>Юрій Кармазін. Шановний Володимире Михайловичу! Якщо ви піднімете стенограму за 1 листопада 2011 року, то ви побачите, що абсолютно такий законопроект був абсолютно не підтриманий, тобто за нього ніхто не проголосував, тому що він є антидержавний. Він не мав згідно Закону про Регламент взагалі бути зараз зареєстрований. Вдумайтесь, 1 листопада Верховна Рада його відхиляє, а 7 листопада ми його знову реєструємо. Я не знаю, як це, кому це робиться, хто давав вказівку на реєстрацію, але, Володимире Михайловичу, такого не має бути.</p>
<p>Якщо говорити по суті цього законопроекту, то цей законопроект брутально порушує Конституцію. Можливо, через це, і тут правий Тарас Чорновіл, коли він про це говорив, можливо, через це його так і протаскують, цей законопроект. Хочу сказати, що перші спроби були ще такі ще при Президенті Ющенко. До речі, там не враховано в цьому проекті ні міжнародного досвіду в сфері технічного регулювання, нічого іншого.</p>
<p>Я прошу вас зняти і взагалі, і не голосувати…</p>
<p>&nbsp;</p>
<p>ГОЛОВУЮЧИЙ. Так, шановні народні депутати, довожу до вашого відома, що коли подаються на реєстрацію документи, співробітник апарату, він не вникає в зміст документу. Ви маєте логіку, що цей законопроект за своїм змістом значною мірою повторює той проект&nbsp;закону, який Верховна… Одну хвилиночку. Який Верховна Рада України відхилила, не включила до порядку денного.</p>
<p>Разом з тим, Кабінет Міністрів пропонує Верховній Раді України розглянути цей законопроект на&nbsp; предмет його включення до порядку денного і, в разі прийняття позитивного рішення,&nbsp; наступного розгляду. Але тут є різні думки, шановні колеги, які дозволять вам приймати виважене відповідальне рішення. З цього приводу – Петро Симоненко і Михайло Чечетов.</p>
<p>&nbsp;</p>
<p>10:54:08</p>
<p>СИМОНЕНКО П.М.</p>
<p>Уважаемые коллеги! Фракция Компартии предлагает не голосовать за включение в повестку дня этого проекта и исходит из следующего.</p>
<p>Первое. Это требование СОТ, которое, прежде всего, направлено на то, чтобы Украина была обезоружена с точки зрения защиты здоровья населения Украины. И это сделал, кстати говоря, Ющенко&nbsp; отменил практически&nbsp; санитарно-эпидемиологический контроль ввозимой продукции на границах Украины.</p>
<p>Далее. Снимая этот контроль, это безусловно приведет к тому,&nbsp; что продукты питания, лекарственные препараты ввозятся те, которые&nbsp;&nbsp; не соответствуют нашим стандартам и не соответствуют&nbsp; тому, чтобы&nbsp; обеспечить&nbsp; нормальные условия жизни. Отравления детей стало систематическим у нас в Украине. И как только начинается летний период, мы сталкиваемся с тем, что&nbsp; массовое отравление как раз сопровождает детские учреждения и дошкольные учреждения.</p>
<p>Далее. Я хотел бы обратиться к уважаемым коллегам. Кто не знает, что у нас нет в Украине&nbsp; сливочное масло? У нас есть суррогат, который&nbsp; производится с Бог знает чего ради того, чтобы набить карманы одному-другому…&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Мікрофон. Завершуйте, будь ласка.</p>
<p>&nbsp;</p>
<p>10:55:19</p>
<p>СИМОНЕНКО П.М.</p>
<p>Да набить карманы одному-другому мерзавцу и уничтожить&nbsp; по сути дела будущее у миллионов наших граждан.</p>
<p>Поэтому фракция Компартии категорически выступает против этого проекта и предлагает не поддерживать его.</p>
<p>&nbsp;</p>
<p>ГОЛОВУЮЧИЙ.&nbsp;Михайло Чечетов, будь ласка.</p>
<p>&nbsp;</p>
<p>10:55:34</p>
<p>ЧЕЧЕТОВ М.В.</p>
<p>Уважаемый Владимир Михайлович! Уважаемые коллеги! М ы с вами законодательно задекларировали безальтернативность курса&nbsp; на евроинтеграцию.&nbsp; Но для того, чтобы приблизиться к Европе, мало декларировать, надо адаптировать наше законодательство к европейским стандартам. И как раз тут&nbsp; в этом законе предусматривается, с одной стороны, мы отменяем сегодняшнюю процедуру, но в Переходных положениях&nbsp; запишем, что закон вступит в силу только тогда, &nbsp;когда на смену старой процедуре придет новая, которая будет адаптирована к европейским стандартам. То есть вакуума во времени не будет, вступления закона… в Переходных положениях будет записано, что вступление закона в силу будет… закон вступит в силу только тогда, когда на смену старой системе вступит новая. Будет это через год, значит через год закон вступит, будет через два – через два.</p>
<p>С другой стороны, это подхлестнет Кабинет Министров разработать новую систему, которая будет приемлема и отвечать европейским стандартам. Прошу поддержать этот закон для включения в повестку дня. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, ми обмінялися думками з приводу цього законопроекту. З урахуванням всіх обставин і аргументів я прошу депутатів приймати відповідальне рішення.</p>
<p>Ставиться на голосування пропозиція про включення до порядку денного проекту Закону про внесення змін до деяких законів України та Декрету Кабінету Міністрів України "Про стандартизацію і сертифікацію" (реєстраційний номер 9427). Прошу голосувати.</p>
<p>&nbsp;</p>
<p>10:57:20</p>
<p>За-209</p>
<p>Рішення не прийнято.&nbsp;</p>
<p>Проект Закону про внесення змін до статті 29 Закону України "Про фізичну культуру і спорт" (щодо посади інструктора з фізичної культури у сільській місцевості).</p>
<p>Микола Томенко, мікрофон, будь ласка.</p>
<p>&nbsp;</p>
<p>10:57:46</p>
<p>ТОМЕНКО М.В.</p>
<p>Шановні колеги, хотів звернути вашу увагу на те, що це не законопроект Томенка, це законопроект всієї спортивної громадськості і тих людей, які сьогодні живуть в сільській місцевості і які пам'ятають, що ще до&nbsp; недавнього часу в нас був інструктор фізичної культури і спорту, який оплачувався на одну сільську раду.</p>
<p>Що таке сільська рада? Це може чотири села, п'ять сіл і таке інше. Я думаю, що тут не те, що політики, тут немає навіть натяку на якийсь момент кон'юнктури. Тому що по останньому року, друзі, у нас тривалість життя зменшилась в Україні, вам наголошую, ми – єдина європейська країна, де зменшилась тривалість життя. На сьогоднішній день, якщо в сільській місцевості ми не підсилимо роботу з молодими людьми, не підсилимо роботу&nbsp;&nbsp; взагалі оздоровчу, ми можемо втратити, з точки зору здоров'я, українське село. Колись Антон Павлович Чехов, як приїхав до нас на Полтавщину, подивився на селянина і сказав, що дивує український селянин: він&nbsp; і роботящий, і кмітливий, веселий і водночас тверезий. Аби Чехов зараз проїхав по наших українських селах, напевно, інакше б він сказав.</p>
<p>Тому мене дивує, що Міністерство освіти і спорту проти, але наш профільний комітет підтримує. Підтримує спортивна громадськість.</p>
<p>Я готовий на всі компроміси у частині процедури фінансування. Але давайте включимо до першого читання і спільно з урядом порадимося, як нам відновити оздоровлення і фізичну культуру у сільській місцевості України.</p>
<p>&nbsp;</p>
<p>ГОЛОВУЮЧИЙ. Шановні колеги, аргументацію ви вислухали. З цього приводу Михайло Чечетов, будь ласка.</p>
<p>&nbsp;</p>
<p>10:59:25</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые колеги! Я с глубоким уважением отношусь к Николаю Владимировичу. И действительно, проблема есть. Но к сожалению, це суперечить принципу організаційності автономії органів місцевого самоврядування, який закріплений у Законі "Про місцеве самоврядування в Україні" (стаття 4), за яким органи місцевого самоврядування повинні мати можливість самі визначати власні внутрішні адміністративні структури з урахуванням місцевих потреб. Тобто ми втручаємося у прерогативу місцевих органів влади, які повинні самі визначатися із своїм штатним розкладом.</p>
<p>Можливо, така пропозиція сьогодні не голосувати за цей законопроект, а дати можливість ще раз юристам подивитися, щоб ми його, як кажуть, не "спалили". Дякую.</p>
<p>&nbsp;</p>
<p>ГОЛОВУЮЧИЙ. Юрій Ключковський, мікрофон.</p>
<p>&nbsp;</p>
<p>11:00:17</p>
<p>КЛЮЧКОВСЬКИЙ Ю.Б.</p>
<p>Юрій Ключковський, "Наша Україна". Дуже цікаво слухати одного з лідерів фракції регіонів про місцеве самоврядування, яка вже гине в тісних обіймах теперішнього уряду.</p>
<p>Я хочу вам нагадати, колеги, що вашими голосами до Закону "Про місцеве самоврядування" внесена зміна, за якою типовий штатний розпис органів місцевого самоврядування затверджується Кабінетом&nbsp; Міністрів. Тому не треба кричати про самостійність місцевого самоврядування, коли ви самі її і придушили. А раз Кабмін встановлює такі штати, то хай і цю посаду передбачить у цих типових штатах.</p>
<p>&nbsp;</p>
<p>ГОЛОВУЮЧИЙ. Сергій&nbsp;Гордієнко, будь ласка.</p>
<p>&nbsp;</p>
<p>11:00:59</p>
<p>ГОРДІЄНКО С.В.</p>
<p>Сергій Гордієнко, фракція Компартії України. Я хотів би привернути увагу до того, що дана проблема раніше вирішувалася діяльністю спортивного товариства "Колос" – це Всеукраїнське товариство, яке діяло на теренах України. Воно базувалося на тому, що об'єднувало зусилля господарств і всіх сільськогосподарських підприємств, які там працювали. Ті вносили кошти, і було документами уряду передбачено, що понад 500 осіб така штатна одиниця повинна працювати.</p>
<p>Тому сьогодні із розпадом, а фактичним розвалом сільськогосподарських товариств і міжгосподарських товариств я вважаю, що об'єктивно необхідно все-таки на базі сільських рад запроваджувати посаду інструктора по спорту. Це буде і справедливо, і потрібно, і корисно для села. Це не такі великі саме кошти. Давайте не будемо грабувати наші надра і частину від того направимо хоча би на утримання посади інструктора по спорту.</p>
<p>&nbsp;</p>
<p>ГОЛОВУЮЧИЙ. Дякую.&nbsp;Шановні колеги, ми обмінялися думками. Справді, у кожному господарстві, наголошую, у кожному господарстві була така людина, але тоді були господарства. Сьогодні їх немає.&nbsp; Отут треба починати з головного, очевидно. Але проблема існує.</p>
<p>Тому давайте таким чином: розглянемо пропозицію про включення до порядку денного, а потім будемо обговорювати це питання уже по суті.</p>
<p>Ставлю на голосування пропозицію про включення до порядку енного проекту Закону про внесення змін до статті 29 Закону України "Про фізичну культуру і спорт" (щодо посади інструктора з фізичної культури у сільській місцевості) (9102). Прошу голосувати .</p>
<p>&nbsp;</p>
<p>11:03:01</p>
<p>За-391</p>
<p>Це сьогодні, шановні колеги, рекорд, рекорд сьогодні.</p>
<p>Проект Закону про систему гарантування вкладів фізичних осіб (9342). Прошу голосувати.</p>
<p>&nbsp;</p>
<p>11:03:33</p>
<p>За-268</p>
<p>Рішення прийнято.</p>
<p>Проект Закону про внесення змін до деяких законів України (щодо окремих питань діяльності Національного банку України) (9440). Прошу голосувати.</p>
<p>&nbsp;</p>
<p>11:04:02</p>
<p>За-234</p>
<p>Рішення прийнято.</p>
<p>Проект Закону про внесення змін до Податкового кодексу України (щодо оподаткування операцій з дорогоцінними металами за участю Національного банку України) (9441). Прошу голосувати.</p>
<p>&nbsp;</p>
<p>11:04:32</p>
<p>За-236</p>
<p>Рішення прийнято.</p>
<p>Проект Закону про внутрішню торгівлю (9443). Прошу голосувати.</p>
<p>Це&nbsp; ще не зовнішня торгівля, це є внутрішня.</p>
<p>&nbsp;</p>
<p>11:04:56</p>
<p>За-266</p>
<p>Рішення прийнято.</p>
<p>Проект Закону про внесення змін до статті 17-1 Закону України "Про електроенергетику" (щодо визначення питомої ваги українських товарів у вартості будівництва об'єкта електроенергетики) (9444). Прошу голосувати.</p>
<p>&nbsp;</p>
<p>11:05:29</p>
<p>За-267</p>
<p>Рішення прийнято.</p>
<p>Проект Закону про внесення змін до деяких законодавчих актів України (щодо повноважень Центральної виборчої комісії) (9410). Прошу голосувати.</p>
<p>&nbsp;</p>
<p>11:05:56</p>
<p>За-236</p>
<p>Рішення прийнято.</p>
<p>Проект Постанови про відзначення 110-ї річниці з дня народження Героя Радянського Союзу Ватутіна Миколи Федоровича (9200). Прошу голосувати.</p>
<p>&nbsp;</p>
<p>11:06:26</p>
<p>За-255</p>
<p>Рішення прийнято.</p>
<p>Проект Постанови про відзначення 500-річчя заснування міста Чигирин Черкаської області (9305). Прошу голосувати.</p>
<p>&nbsp;</p>
<p>11:06:52</p>
<p>За-390</p>
<p>Це другий результат.</p>
<p>Шановні народні депутати, ми розглянули всі пропозиції, які були щодо включення до порядку денного законопроектів.</p>
<p>Шановні народні депутати! Переходимо до розгляду проекту Закону про внесення змін до деяких законодавчих актів України (щодо гуманізації відповідальності за правопорушення у сфері господарської діяльності). Друге читання. Реєстраційний номер 9221.</p>
<p>Доповідач – голова Комітету з питань законодавчого забезпечення правоохоронної діяльності Швець Віктор Дмитрович. Будь ласка, Віктор Дмитрович.</p>
<p>&nbsp;</p>
<p>11:07:39</p>
<p>ШВЕЦЬ В.Д.</p>
<p>Шановні народні депутати! Шановний Володимире Михайловичу! Комітет з питань законодавчого забезпечення правоохоронної діяльності представляє вам проект Закону про внесення змін до деяких законодавчих актів України (щодо гуманізації відповідальності за правопорушення у сфері господарської діяльності), (реєстраційний номер 9221). Внесений Президентом України. Підготовлений до другого читання.</p>
<p>Нагадую, що зазначений законопроект був прийнятий Верховною Радою в першому читанні&nbsp; за основу 6 жовтня 2011 року.</p>
<p>Під час підготовки законопроекту до другого читання&nbsp; до комітету&nbsp; надійшло 260 правок і пропозицій. Зважаючи на те, що окремі&nbsp; депутати у встановлений Регламентом строк&nbsp; подали свої&nbsp; пропозиції&nbsp; на заміну, зменшивши їх кількість, інші народні депутати подали ідентичні&nbsp; пропозиції, які у порівняльній таблиці об'єднані під одним номером, то у розданій вам порівняльній таблиці значиться 222 поправки&nbsp; і пропозиції. Крім того,&nbsp; у комітеті опрацьовані експертні висновки&nbsp; до цього&nbsp; законопроекту, які надійшли з&nbsp; Верховного Суду України, Національного банку&nbsp; України, Генеральної прокуратури України, Міністерства&nbsp; внутрішніх справ, Національної юридичної академії та багатьох&nbsp; юридичних вузів України&nbsp; і, звичайно, від громадських&nbsp; організацій.</p>
<p>Під час&nbsp; підготовки&nbsp; законопроекту&nbsp;&nbsp; до другого читання були проведені&nbsp; комітетські слухання за участі авторів суб'єктів права законодавчої ініціативи, вчених, а також&nbsp; представників&nbsp;&nbsp; громадських і міжнародних організацій. Комітет на своєму засіданні&nbsp; 2 листопада за участю багатьох&nbsp; авторів&nbsp; пропозицій і поправок, представників Адміністрації&nbsp; Президента, міністерств і відомств, вчених&nbsp; у галузі кримінального права розглянув&nbsp; і ухвалив рішення по&nbsp; кожній правки і пропозиції.&nbsp;&nbsp;</p>
<p>Особливо хочу наголосити на тому, що члени комітету, а також інші народні депутати, автори&nbsp; пропозицій, які брали участь&nbsp; у засіданні, запропонували уточнити назву законопроекту. Таке рішення ухвалено у зв'язку&nbsp; з тим, що&nbsp;&nbsp; у поданому&nbsp; Президентом&nbsp; України&nbsp; законопроекті зміни стосуються&nbsp; не тільки&nbsp; впровадження у справах&nbsp;&nbsp; про&nbsp; злочини у сфері господарської діяльності,&nbsp; але&nbsp; і про злочини у сфері&nbsp; службової діяльності,&nbsp; а також положень загальної&nbsp; частини Кримінального&nbsp;&nbsp; кодексу України. Саме тому комітет пропонує&nbsp; назву&nbsp; законопроекту викласти у такій редакції: про внесення змін&nbsp;&nbsp; до деяких законодавчих актів України (щодо гуманізації відповідальності за правопорушення…</p>
<p>&nbsp;</p>
<p>ГОЛОВУЮЧИЙ. Мікрофон чому вимикаєте?</p>
<p>&nbsp;</p>
<p>ШВЕЦЬ В.Д. …господарської та службової діяльності. І ми просимо підтримати таке рішення комітету.</p>
<p>Шановні колеги, із внесених до порівняльної таблиці до другого читання, як я вже сказав, 222 пропозицій і правок, враховано 64, 158 правок і пропозицій комітет відхилив. Хотів би зазначити в тому, що більшість з цих правок і пропозицій, які відхилено, з тої причини, що вони порушували регламенту норму статті 116 Закону України "Про Регламент", з одної сторони. З іншої сторони, значна частина цих пропозицій суперечила концепції, запропонованого Президентом України, проекту щодо гуманізації відповідальності за конкретні правопорушення. Я закінчив доповідь, будь ласка.</p>
<p>&nbsp;</p>
<p>ГОЛОВУЮЧИЙ. Шановні народні депутати, зараз ми переходимо до розгляду поправок. Перед цим оголошення. Насамперед це стосується комітетів щодо тих законопроектів, які ми розглянули по процедурі включення до порядку денного. Я просив би оперативно їх готувати до розгляду. Які будуть готові, ми можемо розглядати їх на вечірньому засіданні.</p>
<p>І друге. Ми домовлялись на Погоджувальній раді, зважаючи на великий обсяг роботи, що вечірнє засідання ми будемо продовжувати до завершення розгляду питань, визначених розкладом на вівторок і відповідно на кожний наступний день. Тому після завершення розгляду цього питання, я цю пропозицію поставлю на голосування. Просив би обдумати це прохання у позитивному напрямку.</p>
<p>Ідемо по поправках тепер.</p>
<p>Поправка 1-а&nbsp; врахована.</p>
<p>Що? Вікторе Дмитровичу, іще раз аргументуйте 1-у поправку.</p>
<p>&nbsp;</p>
<p>ШВЕЦЬ В.Д. Шановні колеги, тут не тільки 1-а, тут декілька поправок, які стосуються назви проекту Закону.</p>
<p>Я ще раз хотів би зазначити, шановні колеги, Президент пропонує гуманізувати окремі правопорушення в сфері господарської діяльності, лише. Але в тому ж законопроекті, який вніс Президент, гуманізації підлягають частина статей Кримінального кодексу, яка знаходиться в VІІ розділі Кримінального кодексу, який передбачає відповідальність за господарські злочини. А частина статей, які знаходяться у розділі XVII, який передбачає&nbsp; службові&nbsp; злочини. Це перше.</p>
<p>Друге.&nbsp;&nbsp; Шановні колеги, насправді зміни торкаються&nbsp; і основної частини&nbsp; Кримінального кодексу. У зв'язку з цим&nbsp; ми вважаємо, що&nbsp; назва закону повинна відповідати його змісту. Якщо ми залишимо у тій редакції назви закону, яку вніс Президент, то вийде так, що назва закону не буде відповідати змісту&nbsp; цього закону.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція зрозуміла і наполягання зрозуміле.&nbsp; 1-а, 2-а і 3-я поправки стосуються того, щоб додати слово "окрім господарської діяльності і службової діяльності". Цілком логічна&nbsp; пропозиція.</p>
<p>Я ставлю на голосування поправку номер 1 для підтвердження.&nbsp; Прошу голосувати.</p>
<p>&nbsp;</p>
<p>11:14:23</p>
<p>За-160</p>
<p>Якщо ми не підтвердили 1-у, то 2-а і 3-я автоматично не підтверджуються.</p>
<p>По фракціях, будь ласка. Партія регіонів – 4, "БЮТ – "Батьківщина" – 101, "Наша Україна – Народна Самооборона" – 47, комуністів – 0, "Реформи заради майбутнього" – 2, Народна Партія – 0, позафракційні – 6.</p>
<p>Шановні колеги, оскільки ми не знайшли компромісу&nbsp; по 1-й поправці, тоді треба голосувати і наступні дві поправки. Так, Вікторе Дмитровичу?</p>
<p>Ставиться на голосування поправка… Для того, щоб підтвердити. Якщо&nbsp; підтвердять, то тоді вона буде…</p>
<p>&nbsp;</p>
<p>ШВЕЦЬ В.Д.&nbsp; Ніхто ж не наполягає.</p>
<p>&nbsp;</p>
<p>ГОЛОВУЮЧИЙ. Наполягання є, шановні колеги!</p>
<p>Вікторе Дмитровичу, будь ласка, скажіть.</p>
<p>Я ставлю&nbsp; на голосування поправку номер 2. Вона врахована. Для її підтримки Верховною Радою України. Прошу голосувати.</p>
<p>&nbsp;</p>
<p>11:15:40</p>
<p>За-157</p>
<p>І ставлю на голосування 3 поправку&nbsp;Володимира Мойсика аналогічну для її підтвердження. Прошу голосувати.</p>
<p>&nbsp;</p>
<p>11:16:02</p>
<p>За-155</p>
<p>Шановні колеги, я прошу вас. Коли ми проголосували на підтвердження 1 поправку, я тоді сказав, що оскільки не підтримали 1 поправку, то, очевидно, не має голосувати за поправку номер 2 і номер 3, вони також не підтримані. Депутати наполягали ставити на голосування. Так, зачекайте, я ж поправку поставив на голосування Володимира Мойсика, так?</p>
<p>155, не підтримана. Дайте я запишу. Ну, одну хвилинку, я ж фіксую ще, щоб не забути.</p>
<p>Будь ласка, Юрій Богданович. Ключковський Юрій Богданович.</p>
<p>&nbsp;</p>
<p>11:16:52</p>
<p>КЛЮЧКОВСЬКИЙ Ю.Б.</p>
<p>Володимире Михайловичу, мені незрозуміла процедура, яку ви ведете. Представник фракції регіонів Чечетов запропонував поставити на підтвердження 1 поправку. Жодних інших пропозицій не було. Будь ласка, заявіть для сесії і для стенограми, що це ваша пропозиція поставити на голосування 2 поправку і 3-тю. У зв’язку з тим, що виникає така ситуація, я вношу пропозицію і вимагаю відповідно до Регламенту всі поправки ставити на підтвердження.</p>
<p>&nbsp;</p>
<p>ГОЛОВУЮЧИЙ. Шановні колеги, я просив би вас зараз нам перейти все-таки в робоче річище. Виступив депутат Чечетов, сказав поправку 1, 2, 3 поставити на голосування. Одну хвилинку! Коли проголосували 1 поправку, вона не була підтримана, я сказав, що, очевидно, далі нема потреби голосувати. Сказали: "Ставте на голосування", я поставив, це не моя пропозиція і поправка.</p>
<p>Щодо кожної поправки, їх 223, яка буде пропозиція, така й пропозиція буде ставитись на голосування відповідно до Регламенту. Тому давайте в цьому плані будемо діяти.</p>
<p>Поправка 4-а відхилена. Андрій Шкіль наполягає на ній? Ні? Йдемо далі. Не наполягає?</p>
<p>5-у ви також не наполягаєте і 6-у.</p>
<p>7-а поправка врахована. Хто на ній наполягає? Будь ласка, мікрофон увімкніть. Михайло Чечетов.</p>
<p>&nbsp;</p>
<p>11:18:26</p>
<p>ЧЕЧЕТОВ М.В.</p>
<p>Прошу поставити 7-у поправку на підтвердження. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, будь ласка, поясніть 7-у поправку. Ну я не можу примусити. Я прошу голову комітету.</p>
<p>&nbsp;</p>
<p>ШВЕЦЬ В.Д. Володимире Михайловичу, я так думаю, що представник Партії регіонів, навпаки привести мотиви, чому треба ставити&nbsp; на підтвердження.</p>
<p>&nbsp;</p>
<p>ГОЛОВУЮЧИЙ. Я буду просити, шановні колеги, щоб… Прошу уваги! Щоб наступні пропозиції щодо будь-яких поправок вони аргументувалися.</p>
<p>Будь ласка, Вікторе Дмитровичу, дайте пояснення про зміст 7-ї поправки.</p>
<p>&nbsp;</p>
<p>ШВЕЦЬ В.Д. Так ми ж договорились, що спочатку Михайло Васильович Чечетов…</p>
<p>&nbsp;</p>
<p>ГОЛОВУЮЧИЙ. Ну шановні колеги, за Регламентом я не можу примусити це зробити. Покажіть мені, будь ласка. <i>(Шум у залі) </i>&nbsp;Ну я прошу вас, ну не створюйте&nbsp; проблеми.</p>
<p>Микола&nbsp; Катеринчук, будь ласка.</p>
<p>&nbsp;</p>
<p>11:19:33</p>
<p>КАТЕРИНЧУК М.Д.</p>
<p>Микола Катеринчук, Європейська партія України, фракція "Наша Україна – Народна самооборона".</p>
<p>Володимире Михайловичу, я так розумію, що у нас працював відповідний профільний комітет, в який входять представники Партії регіонів, які підтверджували своїм голосуванням ті поправки, які сьогодні не є відхиленими. Я не розумію позицію пана Чечетова, коли він&nbsp; сьогодні вимагає підтвердження цього голосування. Це що, недовіра до своїх одно партійців, які працюють в комітеті?</p>
<p>Якщо все ж таки вже було прийнято рішення, то давайте працювати над тими поправками, на яких наполягають, наполягають аргументовано. Якщо такого немає, то взагалі не треба займатися&nbsp; циркачеством, треба сказати, що Партія регіонів не підтримує&nbsp; декриміналізацію статей. І на цьому закінчимо.</p>
<p>&nbsp;</p>
<p>ГОЛОВУЮЧИЙ. Шановні колеги, я просив би прислухатися до рекомендацій нашого колеги. Віктор Дмитрович, давайте по 7-й поправці.</p>
<p>&nbsp;</p>
<p>ШВЕЦЬ В.Д. Шановні колеги! Комітет розглянув&nbsp; поправку народного депутата Бевзи і вважає, що вона є такою, яка заслуговує на&nbsp; те, щоб була врахована. Комітет проголосував і просить &nbsp;підтримати пропозицію комітету.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка&nbsp; 7-а, автор Валерій Бевз. Вона врахована&nbsp; комітетом, але вимагають її поставити на підтвердження.</p>
<p>Я ставлю на голосування 7 поправку для її підтвердження.</p>
<p>&nbsp;</p>
<p>11:21:13</p>
<p>За-178</p>
<p>Поправка не підтримана.</p>
<p>8 поправка, автор Толстенко, будь ласка.</p>
<p>Будь ласка, Михайло Чечетов.</p>
<p>&nbsp;</p>
<p>11:21:27</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги, мы должны&nbsp; прекрасно понимать, что любой комитет – это мини-парламент, где есть большинство, где есть меньшинство, и большинство может навязать свою точку зрения в этом мини-парламенте в комитете. А поскольку закон принимается не комитетом, а парламентом, то парламент более объективно подходит к учету мнения комитета, когда принимают в целом закон. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги…</p>
<p>&nbsp;</p>
<p>МАРТИНЮК А.І. Шановні колеги, шановні колеги!</p>
<p>&nbsp;</p>
<p>ГОЛОВУЮЧИЙ. Одну хвилиночку. Адаме Івановичу, зачитайте норми Регламенту.</p>
<p>&nbsp;</p>
<p>МАРТИНЮК А.І. Подивіться 120 статтю Регламенту, третя частина якої дає право будь-якому із народних депутатів ставити питання про підтвердження врахованої поправки. Будь-кому. Не обов'язково тому, хто був автором. А будь-кому із нас дається право наполягати на тому, щоб поправка, врахована комітетом, була поставлена на підтвердження. Чому? Та дуже просто, дуже просто. Тому що не комітет приймає закон, а закон приймає Верховна Рада. Пропозиції комітету ми розглядаємо, погоджуємося – погоджуємося, не погоджуємося – не погоджуємося. 120 стаття Регламенту частина третя.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, відносно 8 поправки, будь ласка.</p>
<p>&nbsp;</p>
<p>ШВЕЦЬ В.Д. Я ще раз хотів би сказати, що комітет системно працював над цим законопроектом, і ті поправки, які узгоджувалися з духом і буквою Закону Президента про гуманізацію, вони були враховані, в тому числі і правка народного депутата Толстенка, який представляє Партію регіонів. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка номер 8 (автор Толстенко) для її підтвердження. Прошу, голосуйте.</p>
<p>&nbsp;</p>
<p>11:23:28</p>
<p>За-141</p>
<p>Поправка не врахована.</p>
<p>Поправка 9, Юрій Кармазін, вона врахована частково. Ніхто не наполягає? Одну хвилиночку, автор є цієї поправки, будь ласка.</p>
<p>Будь ласка, Юрій Кармазін.</p>
<p>&nbsp;</p>
<p>11:23:40</p>
<p>КАРМАЗІН Ю.А.</p>
<p>Юрій Кармазін. Шановні народні депутати, шановний український народе! На відміну від пана Чечетова, я аргументую, що ви зараз робите, який ви проект зараз підтримуєте. Я пропоную вилучити слова статтею 203 прим. і статтею 219, бо мова йде про те, які справи можуть порушуватися лише за скаргою потерпілого. Тепер вдумайтесь: незаконне виробництво, експорт-імпорт, зберігання, реалізація, переміщення дисків для лазерних систем зчитування.</p>
<p>Чи інша стаття, 219,&nbsp; до якої я пропоную також виключити. Там написано, "доведення до банкрутства", тобто умисно з корисливих мотивів, іншої особистої заінтересованості або в інтересах третіх осіб вчинення громадянином&nbsp; таких-то дій. Так от, ці дії завдають шкоди не лише приватним інтересам суб'єктів господарювання, а публічним інтересам держави, яка називається, пане Чечетов, Україна ця держава називається, а не якийсь собі&nbsp; там "Путінстан" чи "Януковичстан".</p>
<p>&nbsp;</p>
<p>ГОЛОВУЮЧИЙ. Так, будь ласка, Михайло Чечетов, мікрофон.</p>
<p>&nbsp;</p>
<p>11:24:55</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги! При всем уважении к Юрию Анатолиевичу и комитету, я все-таки прошу залом легитимизировать данную поправку. Залом легитимизировать, это будет наиболее демократичное решение и правильное, и конституционное. Спасибо.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка номер 9 Юрія Кармазіна, вона врахована частково, очевидно, для її повного врахування, так?</p>
<p>&nbsp;</p>
<p>11:25:33</p>
<p>За-154</p>
<p>Поправка не підтримана.</p>
<p>Поправка 10-а. Яценко наполягає? Вона не врахована комітетом. Ні.</p>
<p>Поправка 11-а, Юрій Кармазін. Вона врахована частково. Одну хвилиночку, Юрій Анатолійович Кармазін, будь ласка, мікрофон.</p>
<p>&nbsp;</p>
<p>11:25:50</p>
<p>КАРМАЗІН Ю.А.</p>
<p>Юрій Кармазін. Мова йде&nbsp; про статтю 27 зі значком "2". Я пропоную виключити слова "статтею 203 прим. і статтею 219".</p>
<p>Шановні народні депутати, попереднє те, що я говорив і те, що ніхто, щоб зневажливо не відносився до цієї країни, вважаю, що ці злочини можуть порушуватися не лише за скаргою потерпілого. Тобто виявлення незаконного виробництва, експорту, імпорту, зберігання, реалізації, переміщення дисків та лазерних систем зчитування матриць, обладнання та сировини для їх виробництва здійснюється переважно правоохоронними органами. І ви пам'ятаєте, як в цій залі гостро ставилися питання, як зв'язувалися набрання Україною тих чи інших прерогатив і міжнародній торгівлі і так далі. І ми вносили зміни тут саме по цим статям. Тепер ви берете і все ламаєте.</p>
<p>Я прошу підтримати мою поправку. Дякую.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, є щось у вас?</p>
<p>&nbsp;</p>
<p>ШВЕЦЬ В.Д. Ця поправка аналогічна тій, яку ми зараз голосували. Тому тут повинно було бути кореспондовано. Верховна Рада не підтримала ту пропозицію. Тому треба проголосувати.</p>
<p>&nbsp;</p>
<p>ГОЛОВУЮЧИЙ. Шановні колеги, комітет врахував поправку частково. Я чую. Я ставлю на голосування пропозиції про підтвердження поправки, щодо якої комітет частково прийняв позитивне рішення – це поправка 11. Будь ласка, прошу голосувати .</p>
<p>&nbsp;</p>
<p>11:27:46</p>
<p>За-140</p>
<p>Поправка не підтримана.</p>
<p>Поправка 12-а, Валерій Бевз. Вона врахована. Валерію Ананійовичу, будь ласка, мікрофон.</p>
<p>&nbsp;</p>
<p>11:27:55</p>
<p>БЕВЗ В.А.</p>
<p>Я наполягаю на цій поправці. Тому, якщо є необхідність поставити питання на підтвердження, будь ласка, немає питань.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу!</p>
<p>&nbsp;</p>
<p>ШВЕЦЬ В.Д. Ця поправка підтримана, тому що ми в комітеті вважаємо, що досудове розслідування справ, пов'язаних з лазерними дисками і так далі, воно потребує дослідчої перевірки і особа, яка подає скаргу, вона не має можливості сама провести це дізнання. Тому ми підтримали пропозицію народного депутата Бевза з тим, щоб це було виключено із зазначеної статті.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування пропозиція про підтвердження поправки 12-ї Валерія Бевза. Прошу голосувати.</p>
<p>&nbsp;</p>
<p>11:28:58</p>
<p>За-173</p>
<p>По фракціях? Будь ласка. Поправка не підтримана. Партія регіонів – 2, "БЮТ – "Батьківщина" – 96, "Наша Україна –&nbsp; Народна самооборона" – 45, комуністів – 25, "Реформи заради майбутнього" – 2, Народна Партія – 0, позафракційні – 3.</p>
<p>Поправка 13-а. Наполягає автор? Ні.</p>
<p>14-а. Наполягаєте, Андрій? Андрій Шкіль наполягає. Будь ласка, мікрофон.</p>
<p>&nbsp;</p>
<p>11:29:22</p>
<p>ШКІЛЬ А.В.</p>
<p>Дякую, Володимире Михайловичу. Ну, зрозуміла річ, що зараз демонструє пан Чечетов, він якби диригує волевиявленням Партії регіонів і більшості цілої, що позиція чітка і зрозуміла – переголосувати всі поправки, не підтримати закон про гуманізацію, про приведення до європейських норм українського законодавства, яке датується 1925-м роком Радянського Союзу.</p>
<p>Я розумію, що і пан Чечетов, і більшість, і Партія регіонів хоче жити, повернутися в 1925-й рік, тільки невідомо в якості кого, в якості тих, хто ловив чи тих, кого ловили, бо якби вони в нинішній іпостасі з'явилися в&nbsp; 1925-у році, то ними би реально би займалось би ЧК, те, що вони роблять зараз.</p>
<p>Тому я не просто наполягаю, я вважаю, що ми мусимо врешті-решт зробити цей важливий крок, наважитися на те, щоби українське законодавство відповідало нормам європейського. Тому я закликаю Партію регіонів визначитися з цим, в Європі вони хочуть жити чи деінде.</p>
<p>&nbsp;</p>
<p>ГОЛОВУЮЧИЙ. Так ви наполягаєте на голосуванні ваших поправок чи ні?</p>
<p>&nbsp;</p>
<p>ШКІЛЬ А.В. Так. Так.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, будь ласка, це 14-а і 15-а&nbsp;поправки.</p>
<p>&nbsp;</p>
<p>ШВЕЦЬ В.Д. Стаття 65, до якої пропонується внесення змін, не була предметом голосування в першому читанні. Тому внесення змін до цієї статті суперечить нормам Регламенту. Саме тому й комітет відхилив.</p>
<p>А взагалі правка абсолютно правильна. Вона відповідає всім сучасним європейським і світовим стандартам.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка 14, автор – Андрій Шкіль. Вона відхилена комітетом, треба голосувати на підтримку тоді або не голосувати.</p>
<p>&nbsp;</p>
<p>11:31:17</p>
<p>За-141</p>
<p>Поправка не підтримана.</p>
<p>Поправка 15-а. Ви наполягаєте на ній? Мікрофон будь ласка.</p>
<p>&nbsp;</p>
<p>11:31:25</p>
<p>ШКІЛЬ А.В.</p>
<p>Дякую, Володимире Михайловичу. Це та ж сама поправка, яка, я ще раз наголошу, вона гуманізує, і, я вживу такий термін, "європеїзує" українське законодавство. Я розумію, що є там норма Регламенту. Але я вважаю, що треба голосувати її. І я закликав би всіх, все суспільство, всю громадськість, всіх, хто нас чує, бачить і на нас дивиться, на Верховну Раду, щоб вони зрозуміли, хто тут є хто.</p>
<p>Як казав видатний президент однієї держави, "ху із ху", так? Чи хто єсть ху? І от я хотів би, щоб власне український народ зрозумів, хто є ким в даній країні. Бо насправді можна багато розповідати на заході європейським лідерам, зараз у Вроцлаві розповідати Президентові Польщі, що ми все робимо для того, щоб гуманізувати законодавство, все робимо, щоб українські політв’язні вийшли на свободу, щоб вони перестали бути переслідуваними. Щоб не було у нас використання, скажімо, правоохоронної системи, як бейсбольної біти. І надалі використовується. І Партія регіонів, на превеликий жаль, є головним засновником подібного використання.</p>
<p>Тому я наполягаю на голосуванні цієї поправки.</p>
<p>&nbsp;</p>
<p>ГОЛОВУЮЧИЙ. Дякую.&nbsp;Вікторе Дмитровичу.</p>
<p>&nbsp;</p>
<p>ШВЕЦЬ В.Д. Шановні народні депутати! Народний депутат Шкіль пропонує внести зміни до статті, частини другої статті 73 і частини другої статті 74 Кримінально-процесуального кодексу. Я вже сказав, по своєму духу ці правки, вони абсолютно є такими, які гуманізують законодавство. Але, на жаль, вони не були предметом голосування парламенту в першому читанні.</p>
<p>Тому комітет не мав&nbsp;правових підстав для того, щоб включити їх у таблицю&nbsp; до другого читання. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; відносно&nbsp; цієї поправки. Нещодавно Верховна Рада України&nbsp; розглядала проект закону&nbsp; автора&nbsp; Олега Зарубінського, у якому йшлося про те, що визнання обвинуваченим вини&nbsp; не являється достатньою основою для висунення&nbsp; йому&nbsp; відповідних обвинувачень. На превеликий жаль, тоді Верховна Рада України і у тому числі комітет вихолостили всі ці поправки і не підтримали. Це так про нашу співпрацю.</p>
<p>Ставиться на голосування поправка номер 15, автор – Андрій Шкіль.&nbsp; Прошу визначатися.</p>
<p>&nbsp;</p>
<p>11:33:49</p>
<p>За-150</p>
<p>Поправка не підтримана.</p>
<p>16 поправка відхилена. Філенко і Савченко, наполягаєте на ній? Ні.</p>
<p>Шишкіна, 17-а.&nbsp; Наполягаєте? Ні.</p>
<p>Швець,&nbsp; 18 поправка врахована.</p>
<p>Будь ласка,&nbsp; Вікторе Дмитровичу, щодо&nbsp; цієї поправки, вона ключова тут. Обґрунтування комітету, будь ласка.</p>
<p>&nbsp;</p>
<p>ШВЕЦЬ В.Д.&nbsp; Тут мова іде підслідність. У зв'язку з тим, шановні колеги, що&nbsp; по законопроекту ми пропонуємо вилучити статтю 365, то…&nbsp; статтю 112 Кримінально-процесуального кодексу,&nbsp; пропонується&nbsp; цифри "365". Прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати,&nbsp;&nbsp; ставлю на голосування поправку&nbsp; 18, комітет&nbsp; її підтримав, на підтвердження.</p>
<p>&nbsp;</p>
<p>11:35:06</p>
<p>За-147</p>
<p>Поправка не підтримана.</p>
<p>19-а. Фельдман, не наполягає? Ні.</p>
<p>Бевз, 20-а.&nbsp; Наполягаєте? Мікрофон Бевза&nbsp; Валерія Ананійовича.</p>
<p>&nbsp;</p>
<p>11:35:24</p>
<p>БЕВЗ В.А.</p>
<p>Шановний Володимире Михайловичу, я пропоную залишити 235 статтю Кримінального кодексу України в тій редакції, яка вона є сьогодні. Чому? Тому що вона звучить так: "На виконання умов приватизації". Ця стаття тісно пов'язана з 233 статтею Кримінального кодексу – це "Незаконна приватизація державного та комунального майна".</p>
<p>Ви розумієте, що відбувається? 90 відсотків державної власності ми розтягнули за безцінь, а тепер зусиллями Верховної Ради робиться спроба це все діло освятити, і це називається гуманізація. Я проти такої гуманізації, і вся наша фракція проти такої гуманізації. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, позиція комітету, Вікторе Дмитровичу.</p>
<p>&nbsp;</p>
<p>ШВЕЦЬ В.Д. Шановні колеги, я вже казав про те, що велика група народних депутатів пропонувала із того переліку статей, які підлягають декриміналізації або гуманізації, виключення тих чи інших статей, зокрема і народний депутат Бевз, який пропонує із законопроекту, який вніс Президент, вилучити статтю 235. Комітет вважає, що таке вилучення буде суперечити духу законопроекту про гуманізацію, в зв'язку з цим комітет ухвалив рішення відхилити цей законопроект, відхилити цю правку. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, 20 поправка. Комітет її відхилив, автор обґрунтував свою поправку і пропонує Верховній Раді розглянути її на предмет підтримки.</p>
<p>Ставлю на голосування 20 поправку (автор Валерій Бевз).</p>
<p>&nbsp;</p>
<p>11:37:12</p>
<p>За-64</p>
<p>Поправка не підтримана.</p>
<p>Поправка 21-а, Андрій Шкіль. Наполягаєте? Мікрофон, будь ласка.</p>
<p>&nbsp;</p>
<p>11:37:19</p>
<p>ШКІЛЬ А.В.</p>
<p>Дякую, Володимире Михайловичу. Ну, я надалі наполягаю на тому, щоб її проголосували цю поправку, по-перше, щоб парламент визначився. Бо я хочу, щоб наші виборці всі були чітко свідомими того, що в країні, коли ми говоримо, опозиція, що відбувається повзуче руйнування демократії, коли відбувається фактично демонтаж української демократичної держави і будується будь що інше, але це демократією назвати не можна. Щось на кшталт того, що в Росії відбувається чи в Білорусії, а можливо навіть і в Північній Кореї.</p>
<p>То я хочу, щоб всі, хто голосує, були помітні українському суспільству, і всі, хто&nbsp; не голосує, не підтримує гуманізацію&nbsp; закону. Бо головне завдання будь-якого тоталітарного&nbsp; режиму – посадити опозицію у в'язницю, з чим нинішній режим успішно справляється. Вже лідер опозиції 100 днів утримується&nbsp; без вини, тільки з одному метою, що вона є лідером&nbsp;&nbsp;&nbsp; політичної, найбільшої опозиційної сили,&nbsp; у в'язниці. Руйнується її здоров'я. Зараз використовується допит, як&nbsp; тортури проти Юлії Тимошенко, а&nbsp; Партія регіонів не хоче підтримати гуманізацію&nbsp; українського законодавства.</p>
<p>&nbsp;</p>
<p>ГОЛОВУЮЧИЙ. Шановні колеги, Вікторе Дмитровичу, ви будете щось по цій&nbsp; 21 поправці?</p>
<p>&nbsp;</p>
<p>ШВЕЦЬ В.Д.&nbsp;&nbsp; Комітет&nbsp;&nbsp; пропонує відхилити&nbsp; цю правку, оскільки&nbsp; народний депутат Шкіль пропонує&nbsp; у статті 112 Кримінально-процесуального кодексу, який&nbsp; означає підслідність&nbsp; розслідування кримінальну справу,&nbsp; внести зміни у тій частині, які стосуються статті 364, 364 за значком 1, 365 зі значком 2, тобто тих статей, частина з яких не була предметом розгляду у першому читанні, а&nbsp; частина тих, які підлягають гуманізації. Тому&nbsp; комітет відхилив цю правку. Пропоную відхилити.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на&nbsp; голосування поправка 21-а, яку комітет відхилив. Прошу, визначайтесь.</p>
<p>&nbsp;</p>
<p>11:39:27</p>
<p>За-133</p>
<p>Поправка не врахована.</p>
<p>Поправка 22-а, Валерій&nbsp; Бевз. Наполягаєте на ній? Мікрофон, будь ласка.</p>
<p>&nbsp;</p>
<p>11:39:34</p>
<p>БЕВЗ В.А.</p>
<p>Шановний Володимире Михайловичу, шановні колеги, мова йде аналогічно про те, про що йшлося у 20 поправці. Я пропоную залишити дві статті Кримінального кодексу: 235 і 233 "Незаконна приватизація державного і комунального&nbsp;&nbsp; майна"&nbsp; у структурі Кримінального кодексу України. Я просто дивуюсь, держава&nbsp; позбавляє себе можливості&nbsp; впливати на приватизаційні процеси&nbsp; у нас, у країні. Держава має бути&nbsp; серйозним гравцем, утому числі&nbsp; і в економіці.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу.</p>
<p>&nbsp;</p>
<p>ШВЕЦЬ В.Д. Шановні колеги, я хотів би&nbsp; трошки пояснити, про що тут іде мова. Президент України у своєму законопроекті, який був&nbsp; підтриманий парламентом у першому читанні, пропонує&nbsp; декриміналізувати статтю 235. Народний депутат Бевз, він пропонує, щоб ця стаття не була декриміналізована і була залишена в статті 112 Кримінально-процесуального кодексу, який передбачає підслідність розслідування цих справ. В зв’язку з цим комітет і відхилив цю правку, оскільки ми вважаємо, що стаття 235 повинна підпадати під гуманізацію кримінальної відповідальності.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 22-а. Прошу, визначайтесь.</p>
<p>&nbsp;</p>
<p>11:41:12</p>
<p>За-161</p>
<p>Поправка не підтримана.</p>
<p>23 поправка. Наполягає автор Савченко? Ні.</p>
<p>Яценко, 24-а? Ні.</p>
<p>Валерій Бевз, 25-а. Будь ласка, мікрофон.</p>
<p>&nbsp;</p>
<p>11:41:27</p>
<p>БЕВЗ В.А.</p>
<p>Шановний Володимире Михайловичу, шановні колеги! Я пропоную залишити в структурі Кримінального кодексу України 208 статтю, яка передбачає відкриття і використання валютних рахунків закордоном: Канари, Сейшели, Лондон і Париж, Баден-Баден. Все майно сьогодні купляється нашими олігархами, в тому числі високими чиновниками через відповідні рахунки. І ми спокійно сьогодні декриміналізуємо таку статтю, це ганьба.</p>
<p>&nbsp;</p>
<p>ГОЛОВУЮЧИЙ. Так, Вікторе Дмитровичу, комітет.</p>
<p>&nbsp;</p>
<p>ШВЕЦЬ В.Д. Шановні колеги, комітет виходив з того, що стаття 208 попала під перелік тих статей Кримінального кодексу, які підлягають гуманізації, тобто декриміналізації. В зв’язку з цим вона не може бути залишена в статті 112 Кримінально-процесуального кодексу, яка визначає підслідність цих розслідування цих справ, тобто якому органу підлягає розслідувати справи щодо тих злочинів, які передбачені статтею 208 Кримінального кодексу України. Прошу відхилити.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування 25 поправка. Зніміть голосування.</p>
<p>Будь ласка, Володимир Мойсик.</p>
<p>&nbsp;</p>
<p>11:42:57</p>
<p>МОЙСИК В.Р.</p>
<p>Володимир Мойсик,&nbsp; партія "За Україну!".</p>
<p>Шановний&nbsp; Володимире Михайловичу! Шановні колеги! Чому ми поставили воза поперед коня? Ми спочатку вносимо зміни у Кримінально-процесуальний кодекс, а потім підем до Кримінального кодексу. Отже не знаючи які статті будуть декриміналізовані, а по яких треба буде провадити попереднє слідство, то ми наперед&nbsp;&nbsp; визначаємо це у Кримінально-процесуальному кодексі. І отже сталося так, що ключова поправка голови комітету Віктора Швеця про декриміналізацію статті 365-ї, за якою сидять Юлія Тимошенко і Юрій Луценко, йде аж 96-ю поправкою, а 16-ю поправкою вже відхилено про те, хто буде розслідувати&nbsp; цей злочин. Отже є відповідь, що 96 поправка не буде&nbsp; врахована наперед.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Ставиться на голосування&nbsp; поправка&nbsp; 25-а. Автор – народний депутат Бевз.</p>
<p>&nbsp;</p>
<p>11:44:05</p>
<p>За-79</p>
<p>Поправка не підтримана.</p>
<p>Поправка 26-а. Тарасюк, Коваль, Чорноволенко. Вона врахована комітетом.</p>
<p>Будь ласка… Чорноволенко буде говорити, да?&nbsp;</p>
<p>&nbsp;</p>
<p>11:44:18</p>
<p>ЧОРНОВОЛЕНКО О.В.</p>
<p>Поправка врахована. Йдемо далі, Володимире Михайловичу, ніхто її не ставить на підтвердження.</p>
<p>&nbsp;</p>
<p>ГОЛОВУЮЧИЙ. Я чому… Одну хвилинку! Юрію Богдановичу, я прошу вас! Якщо депутат уже голосно повідомляє, що на підтвердження, я&nbsp; ж повинен запропонувати виступити! <i>(Шум у залі) </i></p>
<p>&nbsp;Що, нема? <i>(Шум у залі) </i></p>
<p>Будь ласка, мікрофон увімкніть Михайла Чечетова.&nbsp;</p>
<p>Вам зачитали… Я буду тепер робить…&nbsp; Вам зачитали, 112-а: будь-який депутат має право. На жаль, це так.</p>
<p>Ну будь ласка, Михайло Чечетов.</p>
<p>&nbsp;</p>
<p>11:44:49</p>
<p>ЧЕЧЕТОВ М.В.</p>
<p>Уважаемый Владимир Михайлович! Уважаемые коллеги! Действительно, есть поправка трех уважаемых депутатов с одной фракции. Это позиция одной фракции. Мы просим&nbsp; легитимизировать позицию одной фракции всем парламентом, который принимает закон. Спасибо.</p>
<p>&nbsp;</p>
<p>ГОЛОВУЮЧИЙ.&nbsp;Дякую.&nbsp;</p>
<p>Будь ласка, Вікторе Дмитровичу.</p>
<p>&nbsp;</p>
<p>ШВЕЦЬ В.Д. Володимире Михайловичу, справа в тому, що&nbsp; комітет підходив до цього законопроекту системно. І оскільки враховують… тут правильно сказав Володимир Романович Мойсик, ми зараз розглядаємо зміни до Кримінально-процесуального кодексу. А зміни до Кримінального кодексу будуть дещо пізніше. Але це таким чином побудований законопроект, який вніс Президент України.&nbsp; Тому ми вимушені в такому порядку розглядати. Тому комітет ухвалив рішення і підтримати правку, якою вилучається стаття 365 із Кримінального кодексу України. Тому ми і підтримали пропозиції, які внесли шановні народні депутати: Тарасюк, Коваль і&nbsp; Чорноволенко. Прошу підтримати.</p>
<p>&nbsp;</p>
<p>ГОЛОВУЮЧИЙ. Ставлю на голосування пропозицію про підтвердження поправки 26-ї. Про підтвердження. Вона врахована комітетом. Прошу голосувати.</p>
<p>&nbsp;</p>
<p>11:46:23</p>
<p>За-146</p>
<p>Поправка не врахована.</p>
<p>По фракціях, будь ласка: Партія регіонів – нуль, "БЮТ – "Батьківщина" – сто, "Наша Україна – Народна самооборона" – 41, комуністів – нуль, "Реформи заради майбутнього" – один, Народна Партія – нуль, позафракційні – чотири.</p>
<p>27 поправка, наполягає автор на ній? Будь ласка, Андрій Шкіль.</p>
<p>&nbsp;</p>
<p>11:46:42</p>
<p>ШКІЛЬ А.В.</p>
<p>Дякую, Володимире Михайловичу. Ну, поправка, яку я пропоную внести, це статтю 44 слова забрати з тексту: "а також особи, які визнані обмежено осудними", виключити. Ну, я не розумію, що таке "обмежено осудна особа". Треба або осудна, або ні. Це треба, я вважаю, що властиво це така, от знаєте, відрижка сталінська ще лишилася в українському законодавстві. Бо насправді не буває напіввагітних жінок, так само не буває напівосудних – або осудний, або ні.</p>
<p>І, власне, попереднє голосування підтвердило, що&nbsp; представники Партії регіонів, вони хочуть мати в своїх руках закон, який як дишло: куди повернеш, так і вийшло. Тобто вони хочуть мати… в народі називають такі закони ще гумовими. Гумовими, бо можна натягнути на будь-кого і на будь-яку справу. Це аналогія з певним таким гумовим виробом одним.</p>
<p>Тому я наголошую на тому, що представники Партії регіонів, вони тільки бавляться у гуманізацію українського законодавства. Вони збираються використовувати відповідні закони, які залишив їм у спадок сталінський режим для того, щоб…</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, є…</p>
<p>&nbsp;</p>
<p>ШВЕЦЬ В.Д. Шановні колеги, у широкому розумінні цього слова, правка, яку запропонував народний депутат Шкіль, вона, безумовно, відноситься до поняття гуманізації законодавства. Але справа у тому, що стаття 144, на яку зараз посилається народний депутат, не була предметом голосування у першому читанні. У зв'язку з&nbsp; цим комітет не мав можливості включити цю правку до таблиці і прийняти по ній рішення, оскільки це суперечило б Регламенту Верховної&nbsp; Ради. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка 27-а (автор Андрій Шкіль). Аргументацію&nbsp; у вас була можливість почути.</p>
<p>&nbsp;</p>
<p>11:48:45</p>
<p>За-132</p>
<p>Поправка не прийнята.</p>
<p>Толстенко, 28-а. Наполягаєте? Ні.</p>
<p>Юрій Кармазін, 29-а. Наполягаєте? Наполягає. Мікрофон, будь ласка.</p>
<p>&nbsp;</p>
<p>11:48:58</p>
<p>КАРМАЗІН Ю.А.</p>
<p>Юрій Кармазін. Шановні народні депутати, поправка стосувалася того, що я пропоную у статті 149 прим. у частини 1 пункт 2 виключити, а саме "не відлучатися із населеного пункту, у якому він зареєстрований, проживає чи перебуває без дозволу посадової особи або органу, у провадженні якого знаходиться кримінальна справа".</p>
<p>Ці зміни вносяться мною у зв'язку з&nbsp; тим, що редакція зазначеної статті дублює (підкреслюю слово "дублює", значить, "повторює", українською мовою) зміст такого запобіжного заходу, як підписка про невиїзд, зазначені у положенні ……… особливістю вказаного запобіжного заходу і не повинні стосуватися інших видів запобіжних заходів. Тобто я хочу виправити ту недолугість, яка записана і прийнята під час першого читання.</p>
<p>Тому я наполягаю на тому, щоб цю поправку підтримали. І не треба нам розписувати якісь інші речі, коли ми знаємо, що опозиція сидить по політичним статтям. Давайте повертатися…</p>
<p>&nbsp;</p>
<p>ГОЛОВУЮЧИЙ. Ну, справді, Юрію Анатолійовичу, у 30 поправці вона врахована, фактично. Так, Вікторе Дмитровичу? Да, будь ласка, мікрофон.</p>
<p>&nbsp;</p>
<p>ШВЕЦЬ В.Д. Комітет пропонує&nbsp;відхилити цю правку в зв'язку з тим, що на думку комітету на особу, стосовно якої обрано запобіжний захід, не пов'язаний із взяттям під варту, можуть і повинні бути покладені певні обов'язки, які вона повинна виконувати. Тому комітет і відхилив цю правку народного депутата Кармазіна.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування 29 поправка Юрія Кармазіна.</p>
<p>&nbsp;</p>
<p>11:50:55</p>
<p>За-122</p>
<p>Поправка не підтримана.</p>
<p>Поправка 30 Володимира Олійника,&nbsp; врахована. Є застереження до неї? Ніхто не наполягає? Ні.</p>
<p>31-а Юрія Кармазіна, врахована. Ніхто не наполягає? Будь ласка, мікрофон Чечетова.</p>
<p>&nbsp;</p>
<p>11:51:18</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые народные депутаты, мы в очередной раз просим легитимизировать особое мнение автора поправки сессионным залом, который принимает закон. Спасибо.</p>
<p>&nbsp;</p>
<p>ГОЛОВУЮЧИЙ. Юрій Кармазін, будь ласка, аргументація вашої поправки.</p>
<p>&nbsp;</p>
<p>11:51:37</p>
<p>КАРМАЗІН Ю.А.</p>
<p>Дякую, пане Голово. Я зроблю таку аргументацію. Я пропоную в пункті 3 частини першої після слів "та або місця роботи" доповнити словами "протягом двох діб з моменту таких змін". Ці зміни вносяться з тим, щоб уточнити положення законопроекту, адже відсутність таких строків може ускладнити реалізацію цієї норми і призвести до зловживань з боку певних осіб.</p>
<p>Наприклад, коли через декілька годин після виявлення таких змін, особу затримують у зв'язку з порушенням нею обов'язків, визначених цією статтею, так як це передбачено запропонованою редакцією законопроекту статті 106 КПК України ….в праві затримати особу підозрювану у вчиненні злочину, за який передбачено основне покарання у вигляді штрафу у розмірі понад три тисячі неоподаткованих мінімумів доходів громадян у виключному порядку, якщо підозрюваний не виконав обов'язки, пов'язані із застосуванням до нього запобіжного заходу, у тому числі обов'язки, передбачені статтею 149 прим. цього кодексу, або не виконав в установленому порядку вимог щодо внесення коштів як застави та надання документів, що це підтверджено.</p>
<p>Тобто комітет правильно зробив, що врахував ці поправки. Пане…</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, будь ласка.</p>
<p>&nbsp;</p>
<p>ШВЕЦЬ В.Д. Шановні колеги, це така технічна правка, але вона дуже важлива, і комітет шляхом голосування підтримав цю правку. Прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Шановні колеги, 31 поправку Юрія Кармазіна комітет підтримав. У зв'язку з тим, що є пропозиція поставити на голосування для її підтвердження цю поправку, я ставлю на голосування 31 поправку Юрія Кармазіна для підтвердження. Вона врахована, ще раз кажу, комітетом.</p>
<p>&nbsp;</p>
<p>11:53:33</p>
<p>За-160</p>
<p>Поправка не підтримується.</p>
<p>Поправка 32 Юрія Кармазіна. Комітет відхилив. Ви наполягаєте на ній? Да. Мікрофон, будь ласка.</p>
<p>&nbsp;</p>
<p>11:53:44</p>
<p>КАРМАЗІН Ю.А.</p>
<p>Юрій Кармазін. Я дякую всім депутатам і фракціям, які підтримали зараз мою попередню поправку. Очевидно, що тільки прізвище автора діє трошки неадекватно на представників Партії регіонів.</p>
<p>І я хотів би до поправки, до статі 149 сказати такі речі. Я пропоную доповнити новою частиною наступного змісту: "Покладення органом дізнання або слідчим на підозрюваного, обвинуваченого, підсудного, засудженого одного або декількох обов'язків передбачених частиною першою цієї статті здійснюється санкцією прокурора чи його заступника".</p>
<p>Це я роблю для того, щоб не допустити зловживання при покладенні цих обов'язків на підозрюваного, обвинуваченого, підсудного або засудженого з боку любого абсолютно слідчого чи представника органу дізнання. Вважаю, що це є додаткова гарантія дотримання прав людини. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, позиція комітету.</p>
<p>&nbsp;</p>
<p>ШВЕЦЬ В.Д. Комітет відхилив цю поправку. Прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування 32 поправка Юрія Кармазіна. Комітет її не підтримав.</p>
<p>&nbsp;</p>
<p>11:55:16</p>
<p>За-123</p>
<p>Рішення не приймається.</p>
<p>Поправка 33, Володимир Олійник. Вона врахована. У кого є застереження? Не бачу. Тоді ставимо плюс.</p>
<p>Поправка 34, Воропаєв і Олійник. Врахована. У кого є застереження? Немає. Ставимо плюс.</p>
<p>Поправка 35, Валерій Бевз. Врахована частково. У кого є застереження? Мікрофон Михайла Чечетова, будь ласка.</p>
<p>&nbsp;</p>
<p>11:55:44</p>
<p>ЧЕЧЕТОВ М.В.</p>
<p>Уважаемый Владимир Михайлович! Уважаемые коллеги! Просим также поставить на подтверждение поправку 35 сессионным залом. Спасибо.</p>
<p>&nbsp;</p>
<p>ГОЛОВУЮЧИЙ. Валерій Бевз, мікрофон будь ласка.</p>
<p>&nbsp;</p>
<p>11:55:59</p>
<p>БЕВЗ В.А.</p>
<p>Шановний Володимире Михайловичу! Шановні колеги! Про що йдеться. 154 стаття зі значком один Кримінально-процесуального кодексу передбачає заставу. Автори законопроекту передбачають заставу за скоєння тяжких і особливо тяжких злочинів. Що є абсолютно протирічить чинному законодавству, теорії держави і права. Що ми робимо?!</p>
<p>Доцільно було, безумовно, застосовувати заставу відносно злочинів середньої тяжкості, невеликої тяжкості. Це однозначно.</p>
<p>І ще одне. Цією статтею передбачається зобов’язання заставодавця доставляти підозрювану особу до відповідних органів в разі невиконання ним своїх зобов’язань. Я хотів би побачити, як заставодавець буде це виконувати. Тобто я пропоную серйозні зміни в цю статтю. Дякую.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу.</p>
<p>&nbsp;</p>
<p>ШВЕЦЬ В.Д. Шановні депутати! Застава – це один із видів запобіжного заходу. І якщо виходити з того, що предмет, Президент вніс законопроект про гуманізацію відповідальності, то така ж гуманізація має бути і по відношенню до розслідування кримінальних справ і застосування засобів процесуального примусу.</p>
<p>Такими засобами процесуального примусу є якраз міри запобіжного заходу. Комітет вважає, що та мотивація, з якою звернувся народний депутат Бевз, не заслуговує на увагу і не може бути врахована. На наш погляд, те, що пропонує народний депутат Бевз, воно суперечить поняттю гуманізації відповідальності. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка 35, автор – Валерій Бевз.</p>
<p>&nbsp;</p>
<p>11:58:17</p>
<p>За-145</p>
<p>Поправка не підтримана.</p>
<p>Поправка 36, Королевська Наталія Юріївна. Наполягаєте на ній? Мікрофон, будь ласка.</p>
<p>&nbsp;</p>
<p>11:58:29</p>
<p>КОРОЛЕВСЬКА Н.Ю.</p>
<p>Уважаемые коллеги! Мы рассматриваем сложный законопроект, но суть его в одном – это как сделать опасное сегодня безопасным. И я хочу сказать спасибо комитету, который смог подготовить и сбалансировать данный законопроект, и наша задача его принять в таком виде, и прекратить сейчас каждую поправку ставить на переголосование. И даже те поправки, которые не учтены, ничего страшного, наша задача – обезопасить сегодня как украинскую политику, так и украинскую экономику, и тогда будет реальный результат. Потому что не будет принята сегодня декриминализация, не будет на свободе Тимошенко, мы понимаем, что не будет ни нормального законодательного поля, не будет ни нормального процесса выборов, не будет нормальной обстановки в стране.</p>
<p>Поэтому давайте голосовать за версию комитета, принимать в таком виде, и оставим, перелистаем эту черную страницу. Сегодня еще есть шанс в стране исправить ситуацию, и есть шанс в стране гуманизировать, действительно, наше законодательное поле, но не имитируя, а реально голосуя за то…</p>
<p>&nbsp;</p>
<p>ГОЛОВУЮЧИЙ. Так ви наполягаєте на цій поправці чи ні, Наталіє Юріївнло? Мікрофон.</p>
<p>&nbsp;</p>
<p>11:59:42</p>
<p>КОРОЛЕВСЬКА Н.Ю.</p>
<p>Не наполягаю. Я сказала, за версию комитета. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Хорошо. Дякую. Шановні колеги, автор не наполягає на цій поправці.</p>
<p>Юрій Кармазін, 37 поправка. Не наполягаєте на ній? Наполягає. Будь ласка, мікрофон.</p>
<p>&nbsp;</p>
<p>КАРМАЗІН Ю.А. Юрій Кармазін. Шановний пане Голово, шановні українці! Я пропоную в статті 154 прим. перше речення частини&nbsp;п'ятої виключити. А саме: "У виключних випадках, якщо суддя (суд) встановить, що застава у визначених (пункт 3 частини четвертої цієї статті) межах не забезпечить виконання зобов'язань особою, яка підозрюється чи обвинувачується у вчиненні особливо тяжкого злочину, застава може бути застосована у розмірі, який перевищує 17 тисяч неоподаткованих мінімумів доходів громадян".</p>
<p>Ці зміни я вношу в зв'язку з тим, щоб унеможливити впровадження норм, які сприятимуть свавіллю з боку суддів, а ми вже бачили, що таке Кірєєв і "кірєєвщина", який хлопчина, який до України і близько не має підходити, поки що охороняється за рахунок держави, витрачає на це кошти, які можна витратити на утримання 20 пенсіонерів.</p>
<p>Адже вживанням такого оціночного поняття, як "у виключних випадках" та "не забезпечить виконання зобов'язань", утворюється підґрунтя…&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Так що ставимо на голосування 37 поправку?</p>
<p>Вікторе Дмитровичу, голосуємо?</p>
<p>Голосується поправка 37&nbsp; Юрія Кармазіна. Комітет її відхилив.</p>
<p>&nbsp;</p>
<p>12:01:28</p>
<p>За-130</p>
<p>Поправка не підтримана.</p>
<p>Поправка 38 Володимира Олійника, вона врахована. Немає застережень? Не бачу, ставимо плюс.</p>
<p>Поправка 39, Ярослав Джоджик, мікрофон.</p>
<p>&nbsp;</p>
<p>12:01:44</p>
<p>ДЖОДЖИК Я.І.</p>
<p>Ярослав Джоджик, Українська Народна Партія.</p>
<p>У частині восьмій статті 154 передбачено право заставодавця відмовитись від взятих на себе зобов'язань до виникнення підстав для звернення застави у дохід держави. У цьому випадку він забезпечує явку підозрюваного (обвинуваченого) до органу розслідування чи суду для заміни йому запобіжного заходу на інший. Застава повертається лише після обрання нового запобіжного заходу.</p>
<p>Разом з тим закон вказує тільки початковий момент повернення застави, не вказуючи кінцевий. Тому пропонується вказати в тексті, але не пізніше трьохденного строку з моменту явки підозрюваного (обвинувачуваного) до органу розслідування чи суду для заміни йому запобіжного заходу на інший. Прошу підтримати депутатів.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ШВЕЦЬ В.Б. Шановні колеги,&nbsp; ця правка, якщо її прийняти, порушує встановлений чинним законодавством&nbsp; порядок зміни запобіжного заходу. Тому комітет пропонує відхилити цю правку.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування&nbsp; 39 поправка Ярослава Джоджика. Комітет її не врахував.</p>
<p>&nbsp;</p>
<p>12:03:21</p>
<p>За-112</p>
<p>Рішення не прийнято.</p>
<p>Шановні колеги, ми порадились тут з головою комітету,&nbsp; оскільки&nbsp; у нас перерва, то дійшли такої&nbsp; єдиної думки, щоб оголосити перерву. Під час перерви, щоб ви ще провели між собою консультації, і далі ми продовжимо розгляд цього питання.</p>
<p>Оголошується перерва&nbsp; до 12 годиНИ 35 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>Веде засідання Перший заступник Голови Верховної Ради України А.І.МАРТИНЮК</p>
<p><b>&nbsp;</b></p>
<p>ГОЛОВУЮЧИЙ. Шановні колеги, будемо продовжувати розгляд законопроекту. Будь ласка.</p>
<p>Ми зупинилися… 39-у пройшли. Тобто 40 поправка Воропаєва врахована. Не наполягає ніхто?</p>
<p>41-а врахована Воропаєва. На підтвердження 41-а.</p>
<p>Я ставлю 41 поправку на підтвердження.</p>
<p>&nbsp;</p>
<p>12:38:00</p>
<p>За-3</p>
<p>Не підтверджена.</p>
<p>42-а, Одарченко. Врахована частково. Одарченко, будь ласка, мікрофон.</p>
<p>&nbsp;</p>
<p>12:38:09</p>
<p>ОДАРЧЕНКО Ю.В.</p>
<p>Шановні колеги! Подивіться, що відбувається зараз в сесійній залі. Зазвичай, якщо комітет приймає певні поправки, то вони не ставляться на підтвердження в сесійній залі. зараз більшість від Партії регіонів наполягає на тому, щоб правки, які вносить опозиція, ставилися на підтвердження. Вони, як правило… вони, не як правило, вони не проходять. От до сьогоднішнього часу жодна поправка не пройшла. Це свідчить про те, що зараз Партія регіонів хоче залишити закон цей про декриміналізацію&nbsp; в тому вигляді, як його подав Президент Янукович. Тобто, з одного боку, розкручувати маховик політичних репресій, з іншого боку, утворити преференції для своїх структур, які мають бізнесові інтереси в тілі цього закону про декриміналізацію.</p>
<p>Моя правка стосується того, щоб за рішенням суду, якщо суд прийняв рішення про перебування за гратами певний термін людини, щоб вона після того, як цей термін спиває, виходила…</p>
<p>&nbsp;</p>
<p>Веде засідання Голова Верховної Ради України В.М.ЛИТВИН&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Закінчіть думку свою, будь ласка.</p>
<p>&nbsp;</p>
<p>12:39:22</p>
<p>ОДАРЧЕНКО Ю.В.</p>
<p>Шановні друзі, моя правка стосується того, щоб якщо суд прийняв рішення про перебування під арештом певний термін людини, то щоб цей термін&nbsp; закінчувався, як тільки&nbsp; закінчився термін, визначений судом.</p>
<p>Юрій Луценко перебуває за гратами от саме по цим підставам.</p>
<p>&nbsp;</p>
<p>ГОЛОВУЮЧИЙ. Дякую.&nbsp;&nbsp;</p>
<p>Так, Вікторе Дмитровичу, є щось з цього приводу?</p>
<p>&nbsp;</p>
<p>ШВЕЦЬ В.Д. Ця правка частково була задоволена комітетом. Прошу підтримати в тій редакції, в якій комітет пропонує.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка 42 для її врахування. Прошу визначатися.</p>
<p>&nbsp;</p>
<p>12:40:12</p>
<p>За-102</p>
<p>Рішення не прийнято.</p>
<p>Поправка 43, автор наполягає на ній? Ні.</p>
<p>Поправка 44, врахована. Будь ласка, мікрофон Михайла Чечетова.</p>
<p>&nbsp;</p>
<p>12:40:29</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати! Прохання поставити на підтвердження 44 поправку. Дякую.</p>
<p>&nbsp;</p>
<p>ГОЛОВУЮЧИЙ. Так, Вікторе Дмитровичу, будь ласка.</p>
<p>&nbsp;</p>
<p>ШВЕЦЬ В.Д. Це технічна правка. Народний депутат Воропаєв запропонував змінити фразу "в виді" на фразу "у вигляді". Ми вважаємо, що це більш правильно – "у вигляді", а не "в виді".</p>
<p>&nbsp;</p>
<p>ГОЛОВУЮЧИЙ. Ставиться на голосування 44 поправка. Комітет її врахував, тому вона голосується на підтвердження.</p>
<p>&nbsp;</p>
<p>12:41:13</p>
<p>За-75</p>
<p>Поправка не врахована.</p>
<p>Поправка 45. Фельдман, Савченко наполягають? Ні.</p>
<p>Поправка Кармазіна 46-а – врахована частково. Юрію Анатолійовичу, наполягаєте? Будь ласка, мікрофон.</p>
<p>&nbsp;</p>
<p>12:41:25</p>
<p>КАРМАЗІН Ю.А.</p>
<p>Юрій Кармазін. Шановні народні депутати, вона, фактично не врахована. А моя пропозиція така: пункт перший частини першої виключити, а саме, "у справах про злочини, за які законом передбачено основне покарання у виді штрафу в розмірі понад три тисячі неоподаткованих мінімумів доходів громадян виключно у випадках, якщо підозрюваний, обвинувачуваний, підсудний не виконав обов'язки, пов'язані з раніше застосуванням до нього запобіжним заходом…" і далі по тексту.</p>
<p>Обґрунтовую це тим, що запропонований суб'єктом ініціативи статтею 149 прим. вводяться такі обов'язки, зокрема, як повідомляти службову особу або орган у провадженні якого знаходиться кримінальна справа про зміну свого місця проживання або місця роботи і так далі. Тобто застосування такого заходу, як взяття під варту за порушення&nbsp; цих обов'язків, є несправедливим і нелогічним, оскільки такі дії не несуть ніякої серйозної загрози. Крім того, нелогічно і неправильно зрівнювати такі види покарання, як позбавлення волі та штраф при застосуванні взяття під варту. При цьому пункт 2 частини першої цієї…</p>
<p>&nbsp;</p>
<p>ГОЛОВУЮЧИЙ. Будь ласка, Вікторе Дмитровичу.</p>
<p>&nbsp;</p>
<p>ШВЕЦЬ В.Д. Шановні колеги, народний депутат&nbsp; Кармазін правильно сказав, комітет насправді не врахував цю правку, а пропонує відхилити її. На наш погляд, пропозиція, яка є у законопроекті Президента, вона більш вдало балансує між гуманізмом і цілями боротьби із злочинністю. Тому прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Ставиться на голосування 46 поправка Юрія Кармазіна. Комітет врахував її частково. Прошу визначатися.</p>
<p>&nbsp;</p>
<p>12:43:19</p>
<p>За-85</p>
<p>Поправка не підтримана.</p>
<p>Поправка 47. Шишкіна наполягає на ній? Ні.</p>
<p>Джоджик, 48-а, наполягає? Будь ласка, мікрофон. Будь ласка, зачекайте, Ярославе Івановичу.</p>
<p>Мікрофон Еліні Шишкіній, будь ласка.</p>
<p>&nbsp;</p>
<p>12:43:36</p>
<p>ШИШКІНА Е.В.</p>
<p>Я руку підняла, значить наполягаю.</p>
<p>&nbsp;</p>
<p>ГОЛОВУЮЧИЙ. Я не помітив, я вибачаюсь.</p>
<p>&nbsp;</p>
<p>ШИШКІНА Е.В. Мене дивує позиція просто Партії регіонів, яка дуже не любить жінок: одну у в'язницю посадила незаконно, а других змушує у в'язниці народжувати.</p>
<p>Шановні чоловіки, ви, будь ласка, вдумайтеся: я пропоную, щоб запобіжний захід у вигляді тримання під вартою не застосовувався до жінок, які мають маленьких дітей до трьох років або перебувають у стані вагітності. Це нормальна і цілком прийнятна пропозиція. Що тут політичного?</p>
<p>Написано, що пропозиція охоплює, моя поправка охоплює пропозицію. Нічого вона не охоплює. Тому що чоловік, який раніше не судимий, не піде в СІЗО, а жінка, яка має маленьку дитину або перебуває у стані вагітності, але при цьому має попередню судимість, піде і буде там народжувати.</p>
<p>Скажіть, будь ласка, що це таке? Ви забули рекомендацію ПАРЕ***&nbsp; 1469&nbsp; 2000 року, яка звертається до держав вжити всіх заходів, щоб жінки у в'язницях не народжували, щоб діти не народжувалися, тому що це може потім провокувати &nbsp;наслідки негативні. Мене дивує така позиція. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Вікторе Дмитровичу, одну хвилинку… Вікторе Дмитровичу, будь ласка, чому позиція комітету негативна?</p>
<p>&nbsp;</p>
<p>ШВЕЦЬ В.Д. Комітет прийняв рішення відхилити цю правку, виходячи з того, що автор законопроекту, тобто Президент України, пропонує запобіжних заходів у вигляді взяття під варту застосовувати лише до тих осіб, які передбачають покарання більше 5 років. Тому нам видається, що така редакція абсолютно охоплює і ту правку, з якою звернулася народний депутат Шишкіна.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування&nbsp; 47 поправка. Вона має такий гуманістично-людський вимір. Прошу підтримати 47 поправку.</p>
<p>&nbsp;</p>
<p>12:45:40</p>
<p>За-132</p>
<p>Поправка не підтримана.</p>
<p>Поправка 48. Ярослав Джоджик, будь ласка, мікрофон.</p>
<p>&nbsp;</p>
<p>12:45:46</p>
<p>ДЖОДЖИК Я.І.</p>
<p>Ярослав Джоджик, Українська Народна Партія. Шановний Володимире Михайловичу! Шановні народні депутати! Практика свідчить, що найсуворіший запобіжний захід&nbsp; взяття під варту часто застосовується не обґрунтовано. Кожна п’ята особа взята під варту на різних підставах звільняється з-під варти. Питома вага випадків необґрунтованого застосування взяття під варту на стадії досудового слідства складає приблизно 25 процентів&nbsp; за даними Мін'юсту (сайт Мін'юсту).</p>
<p>Крім цього,&nbsp; на пріоритетності застосування&nbsp; запобіжних заходів не пов’язаних із взяттям під варту, наголошують і відповідні міжнародні правові акти. Зокрема в Резолюції Кабінету Міністрів&nbsp; Ради Європи звернено увагу на те, що при вирішенні&nbsp; питання про обрання заходу, пов’язаного з позбавленням волі, суд повинен відповісти на питання: чи можливо уникнути застосування цього запобіжного заходу шляхом встановлення альтернативних заходів.</p>
<p>Внесення зміни, яку я пропоную, дозволить забезпечити…</p>
<p>&nbsp;</p>
<p>ГОЛОВУЮЧИЙ. Завершіть, будь ласка, думку.</p>
<p>&nbsp;</p>
<p>ДЖОДЖИК Я.І. Внесення зміни, яка пропонується, дозволить забезпечити виваженість рішення при обранні запобіжного заходу стосовно&nbsp;&nbsp;&nbsp; &nbsp;підозрюваного, щоби ув'язнення було як крайній запобіжний захід. Дякую.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, будь ласка.</p>
<p>&nbsp;</p>
<p>ШВЕЦЬ В.Д. Комітет пропонує відхилити цю правку.</p>
<p>&nbsp;</p>
<p>ГОЛОВУЮЧИЙ. Ставиться на голосування… Так ні, автор поправки є, вона голосується. Ми ж не обговорюємо поправку. Ми ж не обговорюємо, ми ж голосуємо. То ставиться на голосування поправка 48.</p>
<p>&nbsp;</p>
<p>12:47:53</p>
<p>За-84</p>
<p>Поправка не підтримана.</p>
<p>Поправка 49, Воропаєв. Будь ласка, мікрофон Чечетова</p>
<p>&nbsp;</p>
<p>12:48:07</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати! Просимо поставити на підтвердження 49 поправку народного депутата. Дякую.</p>
<p>&nbsp;</p>
<p>ГОЛОВУЮЧИЙ. Народний депутат буде обґрунтовувати, Воропаєв, свою поправку? Не бачу.</p>
<p>Будь ласка, позиція комітету, Вікторе Дмитровичу.</p>
<p>&nbsp;</p>
<p>ШВЕЦЬ В.Д. Це абсолютно технічна правка знову. Нам видається, що пропозиція народного депутата абсолютно правильна і слушна. І тому ми просимо підтримати цю пропозицію. А сутність зводиться до того, що народний депутат просить фразу "не пов'язана з тримання під вартою" замінити на фразу "не пов'язана з взяттям під варту". Тобто це відповідає термінології, яка застосована в Кримінально-процесуальному кодексі.</p>
<p>&nbsp;</p>
<p>ГОЛОВУЮЧИЙ. Ставиться на голосування 49 поправка, яка врахована. Тобто вона голосується на підтвердження.</p>
<p>&nbsp;</p>
<p>12:49:16</p>
<p>За-94</p>
<p>Поправка не врахована.</p>
<p>Поправка 50. Наполягає Шкіль на ній? Мікрофон, будь ласка.</p>
<p>&nbsp;</p>
<p>12:49:26</p>
<p>ШКІЛЬ А.В.</p>
<p>Ця поправка в мене чомусь вона…&nbsp; Ні, я не&nbsp; наполягаю.</p>
<p>&nbsp;</p>
<p>ГОЛОВУЮЧИЙ. Дякую. 51-а, також не наполягаєте? І 52-а ваша, і&nbsp;&nbsp;&nbsp; 53-я.</p>
<p>&nbsp;</p>
<p>ШКІЛЬ А.В. Ні, ні, цю, наступну я наполягаю. Це, наскільки я розумію…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>12:49:43</p>
<p>ШКІЛЬ А.В.</p>
<p>А, включений мікрофон. Перепрошую. Наполягаю. Тому що це стаття, частина друга статті 227 доповнити реченням такого змісту: "Не допускається зміна обвинувачення зі злочину, що був декриміналізований на інший злочин". Я вважаю це абсолютно гуманітарна і абсолютно правильна поправка, тому що, якщо не вдалося звинуватити опозиціонера по одному злочину, то йому заразу шиється інша стаття.</p>
<p>Тому я вважаю, що в даній ситуації ми мусимо вийти з того, що, коли в даному полі, наприклад, це перевищення службових обов'язків чи повноважень, чи будь-яка інша стаття, якщо вона декриміналізована, то в же в цьому полі обвинувачення не ставиться. То, якщо є інші статті, то, будь ласка, шукайте. Я вважаю, що це абсолютно вірно, відповідає духові і букві часу. Дякую. Я наполягаю на своїй поправці.</p>
<p>&nbsp;</p>
<p>ГОЛОВУЮЧИЙ. Ставиться на голосування 51 поправка.</p>
<p>&nbsp;</p>
<p>ШВЕЦЬ В.Д. Суперечить Регламенту.</p>
<p>&nbsp;</p>
<p>ГОЛОВУЮЧИЙ.</p>
<p>12:50:58</p>
<p>За-104</p>
<p>Поправка не підтримана.</p>
<p>Поправка 52-а.</p>
<p>&nbsp;</p>
<p>12:51:07</p>
<p>ШКІЛЬ А.В.</p>
<p>Наполягаю. Так. Я наполягаю. Дякую, Володимире Михайловичу. Тут також я вертаюся до того, про що ми вже говорили попередньо, обмежено осудних виключити осіб. Не може бути обмежено осудних осіб. Це знов-таки, це уловка для того, щоб мати можливість заробляти працівникам правоохоронних структур або використовувати цю статтю проти опозиції будь-якою владою, проти будь-якої опозиції.</p>
<p>І я вважаю, що коли ми хочемо мати закон, який працює на те, щоб в Україні не було злочинців, а не хочемо мати закон, який працює на те, щоб в Україні не було демократії і опозиції, то цю поправку треба прийняти. І також іншу міняю, або обмеження, обмеженої осудності, тобто прибрати поняття "обмеженої осудності", тому що не буває обмежена, буває, або людина може бути осудною, або ні. Я вже про це неодноразово казав. І це просто якість законодавства покращує в рази. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, голосується 52 поправка Андрія Шкіля.</p>
<p>&nbsp;</p>
<p>12:52:21</p>
<p>За-109</p>
<p>Поправка не підтримана.</p>
<p>Поправка 53 аналогічного змісту. То немає потреби її голосувати.</p>
<p>54 поправка, Савченко, Фельдман. Ні.</p>
<p>55-а, Фельдман, Савченко. Ні.</p>
<p>56-а, Наталія Королевська наполягає? Ні.</p>
<p>57-а, Олійник. Врахована. Заперечення є? Немає. Ставимо плюс.</p>
<p>Кармазін, 58-а. Наполягаєте, Юрію Кармазін? Наполягає, мікрофон.</p>
<p>&nbsp;</p>
<p>12:53:00</p>
<p>КАРМАЗІН Ю.А.</p>
<p>Юрій Кармазін. Шановні народні депутати! Моя поправка стосується того, що у статті 162 Прим. я пропоную у санкції частини першої розмір штрафу змінити. Там записано, від 600 до 1000 неоподаткованих мінімумів доходів громадян на від 250 до 500 неоподаткованих доходів громадян.</p>
<p>У санкції частини другої розмір штрафу змінити з від тисячі до&nbsp; 3 тисяч на від 500 до тисячі.</p>
<p>У третій змінити від 3 тисяч до 5 тисяч на від тисячі до 2 тисяч.</p>
<p>Обґрунтовую. Запропоновані зміни, розмір штрафів за такий адмінпроступок є занадто великими і неправомірні із характером правопорушення.</p>
<p>Варто також врахувати, що Законом про порядок здійснення розрахунків в іноземній валюті передбачено нарахування пені на суму неповернутої валютної виручки у встановлені цим законом строки. Тобто, такі великі штрафи разом із пенею можуть завдати суттєвих збитків суб’єкту господарювання. Прошу підтримати цю пропозицію. Дякую.</p>
<p>&nbsp;</p>
<p>ГОЛОВУЮЧИЙ. Можемо голосувати, Віктор Дмитрович?</p>
<p>&nbsp;</p>
<p>ШВЕЦЬ В.Д. Так, комітет пропонує відхилити цю правку.</p>
<p>&nbsp;</p>
<p>ГОЛОВУЮЧИЙ.&nbsp; Ставиться на голосування 58 поправка Юрія Кармазін.</p>
<p>&nbsp;</p>
<p>12:54:28</p>
<p>За-94</p>
<p>Поправка не підтримана.</p>
<p>Поправка 59 – врахована. Хто має претензії до цієї поправки? Немає, плюс ставимо.</p>
<p>Поправка 60 – Валерій Бевз. Наполягаєте на ній? Мікрофон, будь ласка.</p>
<p>&nbsp;</p>
<p>12:54:48</p>
<p>БЕВЗ В.А.</p>
<p>Шановний Володимире Михайловичу! Шановні колеги! Вимушений з сумом констатувати, що цілий ряд статей Кримінального кодексу із складів злочинів, які мають і свої кваліфікуючі ознаки, тепер ми перенесли в адміністративне законодавство. 10 років назад 1 вересня 2001 року вступив у дію новий український Кримінальний кодекс, і тепер ми через коліно ламаємо цілі розділи Кримінального кодексу.</p>
<p>Тоді давайте зробимо простіше: відмінимо повністю Кримінальний кодекс і скажемо про те, що наша країна найбільш демократична, і вона давно займається тільки обслуговуванням інтересів олігархів. Вже більше мені нема що, так би мовити, сказати з приводу того, що сьогодні пропонується тут профільним комітетом. Дякую.</p>
<p>&nbsp;</p>
<p>ГОЛОВУЮЧИЙ. Так, Вікторе Дмитровичу!</p>
<p>&nbsp;</p>
<p>ШВЕЦЬ В.Д. Шановні колеги, проект Президента України пропонує частину злочинів, які були в Кримінальному кодексі і стосувались господарських правопорушень, переноситься в Кодекс про адміністративні правопорушення. Народний депутат Бевз заперечив проти вилучення із Кримінального кодексу зазначених статей, тому він заперечив і проти того, щоб ці статті були розміщені в Кодексі про адміністративні правопорушення. Але це політичне рішення Президента, якщо Верховна Рада з цим не погоджується, тоді треба підтримати пропозицію народного депутата Бевза в частині декриміналізації відповідних господарських злочинів.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 60, автор…&nbsp;</p>
<p>&nbsp;</p>
<p>ШВЕЦЬ В.Д. Комітет відхилив її.</p>
<p>&nbsp;</p>
<p>ГОЛОВУЮЧИЙ. …Валерій Бевз. Вона відхилена комітетом, про що сказав голова комітету.</p>
<p>&nbsp;</p>
<p>12:56:53</p>
<p>За-39</p>
<p>Поправка не підтримана.</p>
<p>Поправка 61, Кармазіна&nbsp;відхилена. Наполягає Юрій Анатолійович на ній? Наполягає. Мікрофон.</p>
<p>&nbsp;</p>
<p>12:57:03</p>
<p>КАРМАЗІН Ю.А.</p>
<p>Юрій Кармазін. Шановний&nbsp; Володимире Михайловичу, шановні народні депутати! Колега Бевз абсолютно правий через те,&nbsp; що те, що у нас називається&nbsp; політичним рішенням Президента, є тільки політичним кришуванням великого&nbsp; бізнесу і злодіїв, які продовжують сьогодні&nbsp; вивозити в офшори все, відкривати потім&nbsp; рахунки, а потім нас благодетельствуют. І дивимося що, виявляється, сюди привозяться і технології і все інше. Спасибі, благодєтєлі, під себе робимо&nbsp; оцей кодекс.</p>
<p>Тому народ каже:&nbsp; "Спасибо&nbsp; жителям Донбасса", а&nbsp; я&nbsp; не хочу ображати жителів Донбасу, бо вони помилилися. Я хочу&nbsp; сказати, що Бевз&nbsp; правий, але я пропоную, якщо і приймете ви таке дурне рішення, то не робіть таких великий санкцій, там же ви&nbsp; пишете: від 500 до 1000&nbsp; неоподаткований мінімумів доходів громадян. Але ж&nbsp; люди будуть і несудимі у вас,&nbsp; і інші політичні…</p>
<p>&nbsp;</p>
<p>ГОЛОВУЮЧИЙ.&nbsp; Вікторе Дмитровичу, будь ласка, є щось з цього приводу?</p>
<p>&nbsp;</p>
<p>ШВЕЦЬ В.Д.&nbsp; Комітет вважає недоцільним зменшити розмір штрафу. У зв'язку з цим комітет відхилив зазначену пропозицію.</p>
<p>&nbsp;</p>
<p>ГОЛОВУЮЧИЙ. Ставиться на голосування 61 поправка.</p>
<p>&nbsp;</p>
<p>12:58:42</p>
<p>За-74</p>
<p>Поправка не підтримана.</p>
<p>Поправка 62 Володимира Олійника. Врахована.&nbsp;&nbsp; Є застереження до неї? Не бачу.</p>
<p>Поправка 63 Валерія Бевза. Наполягаєте на ній?&nbsp; Мікрофон, будь ласка.</p>
<p>&nbsp;</p>
<p>12:58:59</p>
<p>БЕВЗ В.А.</p>
<p>Я вибачаюсь,&nbsp; Володимире Михайловичу, я не з тої категорії, що сам собі подобається, але&nbsp; я хочу, щоб український народ знав. От&nbsp; 203 стаття&nbsp; Кримінального кодексу України, яка&nbsp; передбачає зайняття забороненими видами господарської діяльності. Переводимо їх у категорію адміністративних правопорушень. Таким чином завтра той чи інший олігарх під кришою того чи іншого свого підприємства &nbsp;займеться випуском наркотичних засобів, психотропних речовин, випуском зброї і скаже, що я заплачу навіть великий штраф згідно чинного законодавства, і за це будемо дякувати Верховну Раду і особливо нашого гаранта Конституції. Дякую.</p>
<p>&nbsp;</p>
<p>ШВЕЦЬ В.Д. Шановні колеги! Можливо, народний депутат і абсолютно правий, коли дав таку оцінку цій правці, але з огляду на те, що Президент вніс зовсім інший законопроект, то комітет вважає, що якщо Верховна Рада не погоджується з такою політикою Президента щодо гуманізації кримінальної відповідальності, тоді Верховна Рада може прийняти будь-яке рішення.</p>
<p>Комітет стояв на тій позиції, що треба підтримати той законопроект, який стосується гуманізації. Ми навмисне не добавляли туди ніяких додаткових статей, не вилучали статті, які запропонував Президент, а лише дали цим можливість Верховній Раді на пленарному засіданні ухвалити остаточне рішення. Тому що ми вважаємо, що це в даному випадку будуть не юридичні рішення, а політичні рішення.</p>
<p>А що стосується цієї правки, комітет ухвалив рішення відхилити її, тому що вона суперечить духу Закону про гуманізацію.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 63, автор – Валерій Бевз.</p>
<p>&nbsp;</p>
<p>13:01:10</p>
<p>За-102</p>
<p>Поправка не підтримана.</p>
<p>Поправка 64, Юрій Кармазін. Наполягаєте на ній? Наполягає. Мікрофон.</p>
<p>&nbsp;</p>
<p>13:01:16</p>
<p>КАРМАЗІН Ю.А.</p>
<p>Юрій Кармазін. Шановний Володимире Михайловичу, шановні народні депутати, шановні громадяни України! Стаття, яку пропонується декриміналізувати, це недотримання особою обов’язкових умов щодо приватизації державного комунального майна або підприємств та їх подальшого використання. Вдумайтесь, будь ласка, комітет відмовляє мені по тій причині, і пишуть: "Суперечить концепції проекту". Та правильно, саме проти цієї концепції і виступає і колега Бевз, і в даному випадку Юрій Кармазін також виступає проти цієї концепції.</p>
<p>Проти того, що якщо вже вкрали підприємство, то дотримуйтесь повністю умов приватизації, не дотримались – у вас його мають забрати. А ви зараз хочете зробити це назавжди. І щоб потім люди тільки казали: "Спасибо жителям Донбасса". Але це ж не за те, що крадуть у них, у цих "жителей". А зараз пропонується залізницю, шахти – все красти.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування поправка 64, автор – Кармазін.</p>
<p>&nbsp;</p>
<p>13:02:43</p>
<p>За-138</p>
<p>Поправку не підтримано.</p>
<p>Наступна поправка 65. Валерій Бевз. Мікрофон, будь ласка.</p>
<p>&nbsp;</p>
<p>13:02:53</p>
<p>БЕВЗ В.А.</p>
<p>Ну пропозиція моя аналогічна тій, яку ми щойно проголосували, (це пропозиція народного депутата Кармазіна), тому я прошу єдине, щоб поставити на підтвердження.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка&nbsp; 65-а. Комітет відхилив її.</p>
<p>&nbsp;</p>
<p>13:03:22</p>
<p>За-108</p>
<p>Поправка не підтримана.</p>
<p>Поправка&nbsp; 66-а, Юрій Кармазін. Наполягаєте на ній?</p>
<p>&nbsp;</p>
<p>13:03:30</p>
<p>КАРМАЗІН Ю.А.</p>
<p>Юрій Кармазін. От ви знаєте, дивна&nbsp; концепція в законі. Якщо людина нічого не вкрала, як Юлія Тимошенко чи Юрій Луценко, мають сидіти під вартою і все. Оце концепція. Політичну статтю знайшли!</p>
<p>Та ми, коли три роки працювали над Кримінальним кодексом, в страшному сні не могли подумати, що ви по&nbsp; 365-й когось візьмете під варту. Та по вашій версії Азаров має не виходити від слідчих, відправте його в Генеральну прокуратуру, хай Пшонка його допитує! І скажем: "Спасибо жителям Донбасса". Ви розумієте, по вашій версії Колесніков має не виходити від слідчого! І пояснити: чому&nbsp; "Олімпійський" вдвічі став дорожчий, чому в Донецьку такий дорогий аеропорт і пояснювати далі. А ви ж цього нічого не робите. Через це незаконні дії щодо приватизаційних паперів – також це дії, які непросто є, а які направлені проти народу України, то вони мають нести кримінальну…</p>
<p>&nbsp;</p>
<p>ГОЛОВУЮЧИЙ. Ставиться на голосування 66 поправка.</p>
<p>&nbsp;</p>
<p>13:04:56</p>
<p>За-131</p>
<p>Поправка не підтримана.</p>
<p>Поправка 67, Кармазін, наполягаєте на ній?</p>
<p>&nbsp;</p>
<p>13:05:02</p>
<p>КАРМАЗІН Ю.А.</p>
<p>Юрій Кармазін. Звісно, я наполягаю, бо справа йде про те, що незаконні дії у разі банкрутства, а мова йде про умисне приховування майна, відомостей про майно, передача майна в інше володіння і так далі. Тобто особливо небезпечні злочини проти українського народу, все, яке хочуть сьогодні виключати.</p>
<p>Шановні, звісно, "спасибо жителям Донбаса", бо я згадаю, пане Чечетов, що якраз же ви тоді очолювали приватизацію.</p>
<p>&nbsp;</p>
<p>ГОЛОВУЮЧИЙ. По суті.</p>
<p>&nbsp;</p>
<p>КАРМАЗІН Ю.А. А зараз ви очолюєте махання рукою, щоб не було кримінальної відповідальності. Тобто перша фаза була зроблена, зараз друга фаза.</p>
<p>Тому я розумію, що найкраще наш уряд сьогодні притягувати до відповідальності за проституцію. Це, дійсно, було б класно. Але, але незаконні дії в разі банкрутства, шановні, це дуже серйозно треба підійти і підтримати мою пропозицію. Дякую.</p>
<p>&nbsp;</p>
<p>ГОЛОВУЮЧИЙ. Голосується 67 поправка.</p>
<p>&nbsp;</p>
<p>13:06:25</p>
<p>За-118</p>
<p>Поправка не прийнята.</p>
<p>68 поправка, Наталія Королівська, наполягає на ній? Мікрофон. Немає.</p>
<p>Так, поправка 69ю. Юрію Анатолійовичу, наполягаєте на ній?</p>
<p>&nbsp;</p>
<p>13:06:42</p>
<p>КАРМАЗІН Ю.А.</p>
<p>Юрій Кармазін. Шановні, ви знаєте, доходить до абсурду. Те, що ми пропонували&nbsp;змінити назву цієї статті і гуманізувати відповідальність за, дійсно, правопорушення, а не за системні злочини проти українського народу. Я пропоную у статті&nbsp; 164 із значком 16 у частині 2 виключити слова "були пов'язані із отриманням доходу у великих розмірах" виключити.</p>
<p>А також виключити примітку, а саме "отримання доходу у великому розмірі має місце, коли його сума у&nbsp; тисячу і більше разів перевищує неоподаткований мінімум доходів громадян", бо вважаю, що це є кримінально караний злочин, і ніяк ніяке адміністративне правопорушення, як це хочуть показати. А мова йде, нагадую вам, про незаконні дії і разі банкрутства.&nbsp; Зараз уже наступає банкрутство цілої країни з-за того, що такі люди керують урядом. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Будь ласка, Вікторе Дмитровичу.</p>
<p>&nbsp;</p>
<p>ШВЕЦЬ В.Д.&nbsp; Шановні колеги, комітет вважає, що редакція, яка була ухвалена у першому читанні, є більш правильною, а тому комітет пропонує відхилити цю поправку.</p>
<p>&nbsp;</p>
<p>ГОЛОВУЮЧИЙ. Ставиться на голосування 69 поправка.</p>
<p>&nbsp;</p>
<p>13:08:16</p>
<p>За-130</p>
<p>Поправка не приймається.</p>
<p>Поправка 70, Валерій Бевз. Наполягаєте на ній? Мікрофон, будь ласка.</p>
<p>&nbsp;</p>
<p>13:08:24</p>
<p>БЕВЗ В.А.</p>
<p>Шановний Володимире Михайловичу, шановний Вікторе Дмитровичу, шановні колеги! Мене не покидає відчуття, що Президента нашої країни капітально підставили.&nbsp;<i>(Шум у залі)</i> Тому що якби хотіли протягнути оцю ганьбу, від якої зараз дуже соромно самому голові комітету, який стоїть за трибуною… Я ж його розумію, він досвідчений правник, він знає, за що він зараз відповідає.</p>
<p>Але я разом з тим хочу сказати конкретно по статті "Фіктивне банкрутство". За цими схемами у держави вкрали десятки тисяч об'єктів, і&nbsp; тепер нам треба єдине, що зробити – освятити своїм рішенням і забезпечити чи убезпечити спокій тих, хто сьогодні гріє п'яти на Канарах. От і все.</p>
<p>&nbsp;</p>
<p>ГОЛОВУЮЧИЙ.&nbsp; Так, Вікторе Дмитровичу.</p>
<p>&nbsp;</p>
<p>ШВЕЦЬ В.Д. Я вже багато разів з приводу цих правок говорив. Я ще раз хочу повторити, що&nbsp; така концепція, яку&nbsp; запропонував Президент, вона підтримана більшістю Верховної Ради, вона і має нести&nbsp; відповідальність за ті рішенні, які сьогодні ухвалює.</p>
<p>Комітет запропонував відхилити цю правку народного депутата Бевза.</p>
<p>&nbsp;</p>
<p>ГОЛОВУЮЧИЙ. Ставиться на&nbsp; голосування поправка 70.</p>
<p>&nbsp;</p>
<p>13:09:57</p>
<p>За-143</p>
<p>Поправка не приймається.</p>
<p>Поправка 71. Юрію Анатолійовичу,&nbsp; ви&nbsp; наполягаєте на ній? Кармазін, наполягає, мікрофон.</p>
<p>&nbsp;</p>
<p>13:10:04</p>
<p>КАРМАЗІН Ю.А.</p>
<p>Юрій Кармазін. Ви знаєте, шановні, абсолютно правий був пан Бевз. Абсолютно правий, тому що зараз в Адміністративному кодексі буде написано, що тоді можна притягувати до адміністративної відповідальності, якщо завдана шкода,&nbsp; велика матеріальна шкода кредиторам або державі.</p>
<p>Я пропонував, щоб адміністративну відповідальність можна вводити, не скасовуючи кримінальну, тільки тоді, коли причинена шкода в розмірі, який не перевищує 500 неоподаткованих мінімумів доходів громадян. От тільки тоді можна. Тобто розділити ці дії.</p>
<p>Звісно правий колега Бевз, сказав, що підставили Президента. Я думаю, що подякуємо "жителям Донбасса, я думаю, подякуємо, але&nbsp; думаю, що треба підтримати мою поправку. А проект таки точно…</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 71.</p>
<p>&nbsp;</p>
<p>13:11:29</p>
<p>За-135</p>
<p>Поправка не підтримана.</p>
<p>Поправка 72 комітетом врахована. Хто має застереження до цієї поправки?&nbsp; Немає. Плюс ставимо.</p>
<p>Поправка 73. Валерій Бевз, мікрофон.</p>
<p>&nbsp;</p>
<p>13:11:47</p>
<p>БЕВЗ В.А.</p>
<p>Шановні колеги, 228 стаття Кримінального кодексу України – це примушування до анти конкурентних узгоджених дій. Дуже часто такі методи, правда, наші правоохоронні органи не зовсім ефективні в цій діяльності. Но такі дії часто використовуються членами організованих злочинних угрупувань і раніше судимими. Але, на жаль, на жаль, так сталося, що і цю статтю Кримінального кодексу пропонують декриміналізувати.</p>
<p>Ну що ж, в такому випадку ми дійсно скоро, з нас буде сміятися білий світ, а не тільки Європа.</p>
<p>&nbsp;</p>
<p>ГОЛОВУЮЧИЙ. Вікторе Дмитровичу, будь ласка.</p>
<p>&nbsp;</p>
<p>ШВЕЦЬ В.Д. Шановні народні депутати, сам по собі факт те, що&nbsp; кримінальна стаття номер 228, про яку зараз іде мова, майже не застосовується на практиці в Україні – це не означає, що цю статтю треба було декриміналізовувати. Оскільки сам факт її знаходження в Кримінальному кодексі носить важливий такий профілактичний характер. І особи, які мають намір вчинити злочин в цьому напрямку, вони дуже серйозно мають подумати про ту кримінальну відповідальність, яка передбачена статтею 228.</p>
<p>Але Президент України вирішив по-іншому. Він вважає, що цю статтю необхідно декриміналізувати. В зв'язку з тим, що Верховна Рада уже підтирала цю концепцію в першому читанні, комітет відхиляє, пропонує відхилити пропозицію народного депутата Бевза, яка стосується статті 228.</p>
<p>&nbsp;</p>
<p>ГОЛОВУЮЧИЙ. Володимире Мойсик, яка поправка у вас? Мікрофон, будь ласка.</p>
<p>&nbsp;</p>
<p>13:13:39</p>
<p>МОЙСИК В.Р.</p>
<p>Володимир Мойсик, партія "За Україну!". Шановний доповідачу і Валерію Ананійовичу шановний, авторе поправки, біда в тому, що ми проти так само декриміналізації фіктивного банкрутства. Приватизації і таке інше. Але тут іде мова про кодекс про адмінправопорушення. Якщо ми ще звідси повідхиляємо відповідальність, то взагалі ж нічого не буде.</p>
<p>&nbsp;</p>
<p>ГОЛОВУЮЧИЙ. Ставиться на голосування 73 поправка.</p>
<p>&nbsp;</p>
<p>13:14:20</p>
<p>За-103</p>
<p>Поправка не підтримана.</p>
<p>Поправка 74. Ярослав Джоджик, мікрофон.</p>
<p>&nbsp;</p>
<p>13:14:27</p>
<p>ДЖОДЖИК Я.І.</p>
<p>Ярослав Джоджик, Українська Народна Партія. До квітня 2003 року Кримінальний кодекс України передбачав кримінальну відповідальність за змову про штучне підвищення та підтримання монопольних цін, тарифів, знижок, надбавок, націнок з метою усунення конкуренції між суб'єктами підприємницької діяльності всупереч антимонопольного законодавства. У новій редакції кримінальним порушенням вважається лише примушення&nbsp; до антиконкурентних узгоджених дій, які заборонені Законом про захист економічної конкуренції.</p>
<p>Очевидно, що ці дві редакції статті кардинально відрізняються за своїм змістом. У першому випадку карається сам факт фіксування чи утримання ціни, у другому необхідною є дія примушування до таких вчинків одним з суб'єктів діяльності іншого. В зв'язку з цим вважаємо доцільним внести зміни, якими передбачити відповідальність за антиконкуренті узгоджені дії суб'єктів господарювання, які заборонені…</p>
<p>&nbsp;</p>
<p>ГОЛОВУЮЧИЙ. Ярослав Івановичу, завершіть формулювання своє, будь ласка.</p>
<p>&nbsp;</p>
<p>13:15:41</p>
<p>ДЖОДЖИК Я.І.</p>
<p>Я прошу колег підтримати свою поправку.</p>
<p>&nbsp;</p>
<p>ГОЛОВУЮЧИЙ.&nbsp; Вікторе Дмитровичу, є в комітету з цього приводу щось?</p>
<p>&nbsp;</p>
<p>ШВЕЦЬ В.Д. Шановні колеги, комітет підтримав ту редакцію, яка була проголосована в першому читанні. В зв'язку з цим ми пропонуємо правку номер 74 відхилити.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 74, автор –Ярослав Джоджик.</p>
<p>&nbsp;</p>
<p>13:16:16</p>
<p>За-103</p>
<p>Поправка не підтримана.</p>
<p>Андрій Шкіль, 75-а. Наполягаєте на ній?</p>
<p>&nbsp;</p>
<p>13:16:22</p>
<p>ШКІЛЬ А.В.</p>
<p>Так, так, наполягаю.</p>
<p>&nbsp;</p>
<p>ГОЛОВУЮЧИЙ. Мікрофон.</p>
<p>&nbsp;</p>
<p>ШКІЛЬ А.В. Дякую, Володимире Михайловичу. Ну, просто я, я розумію, що буде тут, така ж сама спіткає доля поправки, як і попередню згідно тих змін, які є в регламентному, в Законі про Регламент. Але тим не менше я не бачу логіки в діях автора закону, тобто Президента України.</p>
<p>Коли знімається відповідальність, причому повна, навіть адміністративна, за схиляння до змови, схиляння до антиконкурентних монопольних змов. А тут, коли ведеться мова про фіктивне підприємництво, коли ми говоримо, що є фіктивне підприємство, яке завдало збитків, треба притягати до відповідальності по повній мірі.</p>
<p>Але, коли це не завдало збитків, коли людина, яка звинувачується у фіктивному підприємництві, просто має або забула, дуже багато таких випадків є. От нещодавно у нашого колеги народного депутата Євгена Суслова 120 озброєних беркутівців шукали якусь там печатку від якогось підприємства. Ви розумієте? І нам тут пояснювали, що це було зло.</p>
<p>Тому я вважаю, що тут треба підтримати мою поправку в даній ситуації.</p>
<p>&nbsp;</p>
<p>ГОЛОВУЮЧИЙ. Ставиться на голосування 75 поправка.</p>
<p>&nbsp;</p>
<p>13:17:46</p>
<p>За-107</p>
<p>Поправка не прийнята.</p>
<p>Поправка 76, Савченко, Фельдман. Відхилена. Наполягають? Ні.</p>
<p>Яценко, 77-а. Ні.</p>
<p>Королевська, 78-а. Наполягаєте на ній?</p>
<p>&nbsp;</p>
<p>13:18:05</p>
<p>КОРОЛЕВСЬКА Н.Ю.</p>
<p>Уважаемые коллеги! Я и так вижу, что ни одна поправка, которая хоть капельку здравого смысла в этот законопроект вносит, не поддерживается, то я хочу вас проинформировать. Что поправкой 78 я хочу не допустить легализации мошенничества. Вот вы сейчас делаете всё, чтобы легализовать мошенничество в стране. Но при этом оставить Юлю за решёткой.</p>
<p>Данная поправка и та статья, которую вы предлагаете, она отменяет админответственность за выпуск и продажу нестандартной продукции. То есть, у нас и так сейчас продаётся молоко, в котором уже давно нет коровьего молока, масло, в котором уже давно нет правильных и нормальных жиров. У нас уже давно поддельные спиртные напитки. И фальсификат так заполнил внутренний рынок.</p>
<p>Так сейчас, отменяя ответственность хотя бы административную, вы просто легализируете всех мошенников. Поэтому не нужно…</p>
<p>&nbsp;</p>
<p>ГОЛОВУЮЧИЙ. Будь ласка, Вікторе Дмитровичу, що з цього приводу?</p>
<p>&nbsp;</p>
<p>ШВЕЦЬ В.Д. Комітет прийняв рішення відхилити цю правку.</p>
<p>&nbsp;</p>
<p>ГОЛОВУЮЧИЙ. Ставиться на голосування 77 поправка, автор – Наталія Королевська.</p>
<p>Це 78 поправка.</p>
<p>&nbsp;</p>
<p>13:19:39</p>
<p>За-110</p>
<p>Шановні колеги, ми голосували 78 поправку.</p>
<p>Так, тепер 79 поправка, автор – Толстенко. Врахована вона.</p>
<p>Будь ласка, мікрофон Чечетова.</p>
<p>&nbsp;</p>
<p>13:19:54</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати! Прохання поставити на підтвердження 79 поправку народного депутата. Дякую.</p>
<p>&nbsp;</p>
<p>ГОЛОВУЮЧИЙ. Так, автор поправки буде обґрунтовувати її? Ні.</p>
<p>Ставиться на голосування для підтвердження поправка 79.</p>
<p>&nbsp;</p>
<p>13:20:25</p>
<p>За-75</p>
<p>Поправка не підтримана.</p>
<p>80-а, Толстенко. Наполягає на поправці? Ні.</p>
<p>Юрій Кармазін, 81-а, не наполягаєте?</p>
<p>Мікрофон Юрія Кармазіна.</p>
<p>&nbsp;</p>
<p>13:20:39</p>
<p>КАРМАЗІН Ю.А.</p>
<p>Юрій Кармазін. Ви знаєте, я вже кожного ранку встаю і кажу: "Господи! Спасибо жителям Донбасса, что солнце встало, что все…", ну, інакше ж не було б у нас його.</p>
<p>&nbsp;</p>
<p>ГОЛОВУЮЧИЙ. Будь ласка, по темі.</p>
<p>&nbsp;</p>
<p>&nbsp;КАРМАЗІН Ю.А. Тому…Це я по темі, по темі. Мені сумно, що жодна поправка не є підтриманою, Володимире Михайловичу. Мені сумно, для чого тоді існує комітет.</p>
<p>Але я хотів би звернути вашу вагу до поправок по 155 із значком 2. Там пропонується, я пропоную залишити в чинній редакції її. А саме: "Обмірювання, обважування, обрахування, перевищення встановлених цін і тарифів, або інший обман покупців чи замовників…" Наголошую, "перевищення встановлених цін і тарифів"! Сьогодні береш місто Київ – кругом перевищені ціни. Береш Одесу – кругом тарифи перевищені.&nbsp;Береш Донецьк, Луганськ – кругом тарифи перевищені. Береш "Гєпов"стан чи тобто Харків…</p>
<p>&nbsp;</p>
<p>ГОЛОВУЮЧИЙ. Що будемо голосувати 81-у, Вікторе Дмитровичу?</p>
<p>&nbsp;</p>
<p>ШВЕЦЬ В.Д. Комітет пропонує відхилити цю правку, оскільки у першому читанні&nbsp; була проголосована редакція, яку запропонував Президент України, і комітет вважає її більш вдалою, ніж&nbsp; та, яку&nbsp; пропонує народний депутат Кармазін.</p>
<p>&nbsp;</p>
<p>ГОЛОВУЮЧИЙ. Ставиться на голосування 81 поправка.</p>
<p>&nbsp;</p>
<p>13:22:21</p>
<p>За-112</p>
<p>Поправка не підтримана.</p>
<p>Поправка 82.&nbsp; Кармазін наполягає. Мікрофон, будь ласка.</p>
<p>&nbsp;</p>
<p>13:22:28</p>
<p>КАРМАЗІН Ю.А.</p>
<p>Юрій Кармазін. Я перепрошу, Володимире Михайловичу, тому що&nbsp; мені тут&nbsp; розказують про за що дякувати&nbsp; жителям Донбасу.&nbsp; А я не завжди погоджуюсь з ними, тому що треба дякувати,&nbsp; треба. І я дякую.</p>
<p>Через те, я думаю, що сьогодні і у Європі дуже серйозно відносяться&nbsp; до цього, ви розумієте, ще не смішно.</p>
<p>Я&nbsp; пропоную у&nbsp;&nbsp; статті&nbsp; 164 в частині другій виключити слова: "або пов'язані з отриманням доходу&nbsp; у великих розмірах", а також виключити примітку, а саме: "отримання доходу у великих розмірах має&nbsp; місце, коли сума у тисячу і&nbsp; більше разів перевищує неоподаткований мінімум доходів громадян". Бо, якщо мова йде&nbsp; про підвищення тарифів масове,&nbsp; то це треба, щоб відповідали тільки у кримінальному порядку, виключно. Це&nbsp; не жарти, це проти всього народу українського сьогодні робиться. І тут вже нічого не бачить&nbsp; Микола Янович Азаров. А я хотів би, щоб він і сюди подивився, а не тільки давав…</p>
<p>&nbsp;</p>
<p>ГОЛОВУЮЧИЙ. Ставимо на голосування 82 поправку?&nbsp; Прошу, визначайтесь.</p>
<p>&nbsp;</p>
<p>13:23:54</p>
<p>За-117</p>
<p>Поправка не підтримана.</p>
<p>Поправка 83. Мікрофон Кармазіна.</p>
<p>&nbsp;</p>
<p>13:24:01</p>
<p>КАРМАЗІН Ю.А.</p>
<p>Юрій Кармазін.&nbsp; Шановні народні депутати,&nbsp; я все-таки&nbsp; хотів би, щоб, Володимире Михайловичу, зараз поступив дзвінок з Банкової нашому великому другу і демократу, колезі Чечетову про те, щоби підтримати в варіанті комітету. хоча мені не зовсім подобається все, що зробив комітет. Але принаймні мені дуже не хочеться, щоб урядовці, які зараз приймають політичне рішення, от підписали угоду з Російською Федерацією, а тут прилітає Азаров, а його чекають уже з кайданками.</p>
<p>Ну, що це, ну хіба це нормально? Це політичне рішення можна зрозуміти, він весь час відстоював позицію Російської Федерації і є представником в уряді України Російської Федерації. Через це, подумайте, будь ласка, 165-у ви зацікавлені, щоб скасувати, бо поки її підпишуть, якраз не будемо застосовувати до вашого Азарова. А поправку прошу врахувати. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 83 поправка Юрія Кармазіна.</p>
<p>&nbsp;</p>
<p>13:25:26</p>
<p>За-115</p>
<p>Поправка не підтримана.</p>
<p>Поправка 84. Мікрофон Кармазіна.</p>
<p>&nbsp;</p>
<p>13:25:32</p>
<p>КАРМАЗІН Ю.А.</p>
<p>Юрій Кармазін. Я, шановні народні депутати, дійсно, дякую. Пане Заєць, присаджуйся, я подякую від тебе жителям Донбасу. Дякую.</p>
<p>Значить, частину другу в статті 163 пропоную виключити і також примітку виключити, бо мова йде про цінні папери і про розмір, про ведення, також про розміщення цінних паперів у значних розмірах без їх реєстрації чи випуску у встановленому законом порядку, вчинене уповноваженою особою. Чистий службовий злочин, чистий абсолютно. І ви говорите іще, очевидно, з іншою метою, і ви говорите про те, що це має бути в Адміністративному кодексі. Я категорично проти цього і пропоную це виключити. Ну, і, звісно, дякую&nbsp;жителям Донбасса, що вони підтримують наші поправки.</p>
<p>&nbsp;</p>
<p>ГОЛОВУЮЧИЙ. Голосується 84 поправка Юрія Кармазіна.</p>
<p>&nbsp;</p>
<p>13:26:56</p>
<p>За-120</p>
<p>Поправка не підтримана.</p>
<p>Поправка 85 Кармазіна. Мікрофон.</p>
<p>З приводу чого?&nbsp; Зараз, одну хвилиночку.</p>
<p>&nbsp;</p>
<p>13:27:01</p>
<p>КАРМАЗІН Ю.А.</p>
<p>85 поправка передбачає&nbsp; зміни до статті 163 зі значком 7. Я пропоную частину другу та примітку виключити, а саме: "Дії, передбачені частиною 1 цієї статті, пов`язані з отриманням доходу у великих розмірах, що тягнуть за собою покладання штрафу від однієї до двох тисяч неоподаткованих мінімумів доходів громадян".</p>
<p>Взагалі, шановні народні депутати, от вдумайтесь, будь ласка. Ми вносимо зміни до Кодексу про адміністративні правопорушення, а у нас цьому кодексу уже 50 років. 50 років! І уряд весь час дає туди маленькі-маленькі якісь вкрапочки. Ми не хочемо його переписати зовсім. І знову мені пропонують дякувати, а я не буду дякувати жителям Донбасса за те, що вони дали такого Азарова.&nbsp;</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>Ставиться на голосування 85 поправка.</p>
<p>&nbsp;</p>
<p>13:28:16</p>
<p>За-108</p>
<p>Поправка не прийнята.</p>
<p>Мікрофон Скударя Георгія. Будь ласка.</p>
<p>&nbsp;</p>
<p>13:28:22</p>
<p>СКУДАР Г.М.</p>
<p>Уважаемый Владимир Михайлович! Уважаемые присутствующие депутаты! Мне надоело слышать вот это хамское заявление в отношении трудящихся и жителей города… Донбасса. <i>(Шум у залі) </i></p>
<p>&nbsp;Я еще раз вам говорю, в Донбассе живет 7 миллионов человек! Донбасс производит продукции в три раза больше на душу населения, чем в Киеве! В 10 раз больше, чем в Западной Украине! И вы на самом деле должны быть благодарны этому трудовому народу за то, что он работает. А издеваться над народом, над этим населением никому не позволительно!</p>
<p>Если кому-то не нравится кто-то из жителей Донбасса,&nbsp;пожалуйста, называйте фамилии, но хамски вести себя в отношении… <i>(Шум у залі)</i> в отношении всего народа, вы меня извините. Этот ваш смех, этот ваш сарказм пусть слышат все жители Донбасса, как вы себя ведете и как вы потом приезжаете и на пузе ползаете, просите, чтобы они на вас хорошо смотрели. Это не красиво, люди добрые, это не честно по крайней мере. <i>&nbsp;</i>&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, я закликаю вас до толерантності і прислухайтесь до думки людини, яка має право, очевидно, висловити свою точку зору. Давайте будемо працювати.</p>
<p>Поправка 86, Андрій Шкіль, наполягаєте на ній? Ні.</p>
<p>Так, поправка 87, Фельдман, Савченко, Яценко? Ні.</p>
<p>Поправка 88 – ні.</p>
<p>Андрій Шкіль, 89-а. Мікрофон, будь ласка. Ні?</p>
<p>&nbsp;</p>
<p>13:30:05</p>
<p>ШКІЛЬ А.В.</p>
<p>Так, так, секундочку, секундочку. Ні, я не наполягаю.</p>
<p>&nbsp;</p>
<p>ГОЛОВУЮЧИЙ. Ні.</p>
<p>Толстенко, 90 поправка врахована. Ніхто не наполягає на ній? Ні.</p>
<p>Поправка 91, Бевз. Ні.</p>
<p>Так, поправка 92 Олійника – врахована. Ніхто не наполягає на ній? Ні.</p>
<p>Поправка…</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Я ж запитую ж. Ну, 90-а, будь ласка. Я прошу, спокійно, шановні.</p>
<p>90-а, будь ласка, мікрофон Михайла Чечетова.</p>
<p>&nbsp;</p>
<p>13:30:48</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати, прохання поставити на підтвердження поправку 90 народного депутата. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 90, яка врахована комітетом, на вимогу народного депутата. Вона голосується на підтвердження.</p>
<p>&nbsp;</p>
<p>13:31:19</p>
<p>За-140</p>
<p>Поправка не підтримана.</p>
<p>По фракціях, будь ласка. Партія регіонів – нуль, "БЮТ – "Батьківщина" – 101, "Наша Україна – Народна самооборона" –&nbsp; 37, комуністів – 0, "Реформи заради майбутнього" – 0, "Народна Партія"&nbsp; – 0,&nbsp;&nbsp; позафракційні – 2.</p>
<p>Поправка 93, Шкіля. Наполягаєте на ній? Мікрофон, будь ласка.</p>
<p>&nbsp;</p>
<p>13:31:40</p>
<p>ШКІЛЬ А.В.</p>
<p>Володимире Михайловичу, це поправка якраз також входить до переліку поправок, які гуманізують, реально гуманізують український Кримінально-процесуальний кодекс. Тобто процес гуманізації відбувається. Не надання можливості злочинцям ухилитися від відповідальності, а можливість забирається&nbsp; правоохоронним органам використовувати Кримінальний кодекс для того, щоб заробляти на підприємцях і на підприємництві.</p>
<p>Тому я просив би обов'язково поставити це на голосування. Я хотів би, щоб воно було, це голосування, контрольним, тому що це реально справді важлива поправка. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Вікторе Дмитровичу, якщо є що…</p>
<p>&nbsp;</p>
<p>ШВЕЦЬ В.Д. Шановні колеги, це теж одна з тих поправок, які, дійсно, мають право на існування і вони, дійсно, стосуються гуманізації кримінальної відповідальності. Але, на жаль, ця стаття 2 кримінального… не була включена у проект Президента, тому комітет не має можливості і не мав можливості включати її до таблиці. І у зв'язку з&nbsp; цим комітет відхиляє її. Тільки через регламентні норми. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 93 поправка.</p>
<p>&nbsp;</p>
<p>13:33:04</p>
<p>За-140</p>
<p>По фракціях, будь ласка: Партія регіонів – 0, "БЮТ – "Батьківщина" – 102, "Наша Україна – Народна самооборона" – 36, комуністів – 0, "Реформи заради майбутнього" – 0, "Народна Партія"&nbsp; – 0,&nbsp;&nbsp; позафракційні – 2.</p>
<p>Поправка 94, Андрій Шкіль, наполягаєте на ній? Мікрофон, будь ласка.</p>
<p>&nbsp;</p>
<p>13:33:26</p>
<p>ШКІЛЬ А.В.</p>
<p>Я наполягаю на голосуванні, тому що … Я розумію, я ще раз кажу, я не апелюю зараз до комітету і до голови комітету, я апелюю до сесійної зали, тому що я хотів би, щоб представники більшості, які несуть відповідальність і за свої дії в залі, і за діяльність уряду і Президента України, вони. власне, зараз будуть визначатися, чи гуманізувати українське законодавство, доводити його до стандартів європейських вимог, чи залишати тим, яким воно є зараз. Тобто давати підстави на те, щоб можна було тиснути на малий і середній бізнес, для того, щоб&nbsp; представники правоохоронних органів отримували не велику зарплату, але великі доходи за рахунок саме дрібного бізнесу.</p>
<p>Тому я б хотів, щоб просто&nbsp; для того, щоб&nbsp; це в ім'я чесних працівників правоохоронних органів прибрати ті статті, які дають підстави, дають можливості впливати на підприємців. Я просив би поставити це на голосування. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 94 поправка.</p>
<p>&nbsp;</p>
<p>13:34:43</p>
<p>За-143</p>
<p>Поправка не підтримана.</p>
<p>95 поправка. Вона врахована комітетом.</p>
<p>Мікрофон Михайла Чечетова, одну хвилиночку.</p>
<p>&nbsp;</p>
<p>13:34:55</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати!&nbsp; Прохання поставити на&nbsp; підтвердження 95 поправку шановного народного депутата. Дякую.</p>
<p>&nbsp;</p>
<p>ГОЛОВУЮЧИЙ. Шановний Вікторе Дмитровичу, будь ласка, обґрунтування важливості цієї поправки.</p>
<p>&nbsp;</p>
<p>ШВЕЦЬ В.Д. Шановні колеги! Зараз ми перейшли до того розділу, який стосується…</p>
<p>Шановні колеги, зараз ми перейшли до&nbsp; того розділу, який стосується Кримінального кодексу України. У законопроекті, який запропонував Президент України, 16 статей, які декриміналізуються. І саме в цій правці передбачені переліковані ті статті Кримінального кодексу із розділу "Господарські злочини", які Президент пропонує вилучити із Кримінального кодексу.</p>
<p>Я вніс пропозицію, щоб разом з цими 16 статтями була вилучена і стаття 365. Ця моя пропозиція пов’язана з тим, що Президент пропонує гуманізувати кримінальне законодавство шляхом декриміналізації 16 статей&nbsp; і великої групи статей. Гуманізація, стаття&nbsp; 365. Я пропоную її гуманізувати шляхом внесення нової редакції статті 365 зі значком 3, що передбачено в правці номер 195.</p>
<p>Таким чином моя правка не пов’язана з тим, що від кримінальної відповідальності будуть…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.&nbsp;&nbsp;</p>
<p>&nbsp;</p>
<p>ШВЕЦЬ В.Д. …і звільнені державні службовці. Навпаки, моя правка передбачає те, що&nbsp; до кримінальної відповідальності обов'язково будуть&nbsp; притягатися державні&nbsp;&nbsp;&nbsp; службовці і взагалі&nbsp; службові&nbsp; особи у разі перевищення службових повноважень, але тільки у тому випадку, якщо&nbsp; вони&nbsp; здійснять якісь корупційні дії. І&nbsp; в зв'язку&nbsp;&nbsp; з цим&nbsp; я і прошу, щоб ця правка була підтримана, комітет підтримав цю правку. І я прошу, шановні народні депутати, підтримати рішення комітету і включити до переліку статей, які&nbsp; вилучаються з Кримінального кодексу, і статтю 365 Кримінального&nbsp; кодексу&nbsp; України. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; пропозиція&nbsp;&nbsp; зрозуміла, що ця поправка&nbsp; потім буде&nbsp; розкриватися у наступних&nbsp; поправках. Комітет&nbsp; її врахував.</p>
<p>Я ставлю на голосування пропозицію про підтвердження поправки&nbsp; 95.&nbsp;&nbsp;</p>
<p>&nbsp;</p>
<p>13:37:43</p>
<p>За-157</p>
<p>По фракціях, будь ласка. Партія регіонів – 0, "БЮТ – "Батьківщина" – … <i>(Шум у залі) </i>&nbsp;&nbsp;&nbsp;"Наша Україна – Народна самооборона" –&nbsp; 49, комуністів – 0,&nbsp; "Реформи заради&nbsp; майбутнього"&nbsp; – …, Народна Партія –&nbsp; 0, "Позафракційні" – 3. <i>(Шум у залі)</i></p>
<p>&nbsp;Поправка 96, яка також врахована комітетом.&nbsp; Автори – Тарасюк, Коваль, Чорноволенко.</p>
<p>Будь ласка,&nbsp; мікрофон Михайла&nbsp; Чечетова.</p>
<p>&nbsp;</p>
<p>13:38:18</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати! Прохання поставити на підтвердження поправку&nbsp; трьох&nbsp;&nbsp; поважних&nbsp; народних&nbsp; депутатів, поправку&nbsp; номер&nbsp; 96. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; автори&nbsp; поправки. Олександр Чорноволенко, будь ласка.</p>
<p>&nbsp;</p>
<p>13:38:36</p>
<p>ЧОРНОВОЛЕНКО О.В.</p>
<p>Шановні друзі! Олександр Чорноволенко. Я вам хочу&nbsp; сказати, що от зараз ми дійшли до&nbsp; того моменту, коли всім очевидно,&nbsp; що розмови, які велися цією&nbsp; владою, Президентом і так далі про якійсь європейський вибір, про те, що ми підемо&nbsp; кудись&nbsp; у Європу, зараз&nbsp; на ньому ставиться великих хрест. Отже, зараз, от від цих голосувань, які ми зараз по цих поправках, по виключенню 365 статті із Кримінального кодексу, ми якраз і покажемо, чи готова Україна до того щоб стати сучасною європейською і не тільки європейською державою, а цивілізованою державою.</p>
<p>Тому я бачу, що є тенденція, що не стане. Але все ж таки за це треба боротися. Тому я все ж таки попросив би ще раз депутатів від Партії регіонів подумати і не робити злочин проти України. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, поправка 96 ставиться на підтвердження.</p>
<p>&nbsp;</p>
<p>13:39:54</p>
<p>За-46</p>
<p>Поправка не підтримана.</p>
<p>Поправка 97 комітетом врахована частково. Там також ідеться про 365 статтю. Є Королевська Наталія?</p>
<p>Будь ласка, Кармазін. Я перепрошую, Михайло Чечетов. Потім – Наталія Королевська.</p>
<p>&nbsp;</p>
<p>13:40:13</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати! Ми також просимо поставити на підтвердження поправку 97 Наталії Королевської для підтвердження сесійною залою. Дякую.</p>
<p>&nbsp;</p>
<p>&nbsp;ГОЛОВУЮЧИЙ. Наталіє Юріївно, з цього приводу будь ласка.</p>
<p>&nbsp;</p>
<p>13:40:29</p>
<p>КОРОЛЕВСЬКА Н.Ю.</p>
<p>Уважаемые коллеги! Мы сейчас увидели, как не проголосована была 95 поправка, где чётко было обозначено, что, приняв 95 поправку, мы добились бы освобождения лидера оппозиции Юлии Тимошенко. Вы боитесь. Вы держите сегодня Юлю в тюрьме, потому что вы боитесь реально политической конкуренции. И вы реально боитесь потерять свою власть.</p>
<p>Поэтому нет смысла рассматривать ни поправки дальше, ни этот закон. Потому что это всё будет легализация вашего воровства, вашего обмана, вашего шантажа и вашего страха. И этот закон не имеет никакого отношения к реформе правосудия и не имеет никакого желания сегодня восстановить политическую стабильность в стране. Вы получили политический дефолт. Вы получите и экономический дефолт.</p>
<p>И это все на вашей душе и на вшей ответственности. И на этом разговор закончен по этому закону. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ставиться на голосування поправка 97 для її підтвердження. Прошу голосувати.</p>
<p>&nbsp;</p>
<p>13:41:51</p>
<p>За-35</p>
<p>Поправка не підтримана.</p>
<p>Що, що? Ну, справа&nbsp; в тім, що…</p>
<p>Шановні колеги, фракція "БЮТ" вимагає, просить, пропонує… одну хвилиночку! …зробити зараз перерву у розгляді цього питання, для того, щоб вони виголосили заяву. А потім ми далі продовжимо розгляд питання, оскільки ми маємо його завершити.</p>
<p>Тому з урахуванням того, щоб нам не викликати збурення, я просив би, щоб ви погодились, щоб ми не голосували, щоб фракція виступила з заявою із цього приводу. Немає заперечень?</p>
<p>Будь ласка, Андрію Анатолійовичу.</p>
<p>&nbsp;</p>
<p>13:42:57</p>
<p>КОЖЕМ’ЯКІН А.А.</p>
<p>Шановні громадяни України! Нагадую, за вимогою фракції "Блоку Юлії Тимошенко – "Батьківщина" сьогодні був внесений в порядок денний законопроект, який повинен був привести наше кримінальне законодавство до міжнародних та європейських демократичних норм. Після сьогоднішнього голосування, яке відбудеться, а вже все, яке відбулося по 95 статті, стало абсолютно зрозуміло:&nbsp; і в Україні, і за її межами ілюзії щодо демократії прав і свобод людей, верховенства права, європейських цінностей розвіялись як дим. Тож потрібно чітко і однозначно зафіксувати цей день в історії – авторитаризм легалізувався в країні цілком і повністю.</p>
<p>Сьогодні треба однозначно в Україні забути про свободу слова, незалежність судів, справжній парламентаризм, і саме головне – в Україні вкрадено європейський вибір.&nbsp; Бо тоталітаризм, який дуже нагадує середньовіччя, цивілізована європейська сім`я не сприймає. У наступних поколінь по суті вкрадене майбутнє.</p>
<p>Ми чітко заявляємо, фізичним, моральним, політичним і правовим знищенням&nbsp; гордості України Юлії Тимошенко ви нічого не доб`єтеся. Навпаки, проти свавілля безчинства, придушення всього і вся вже повстає народ.</p>
<p>У вас ще був сьогодні шанс відмінити ганебні сталінські статті, які десятиліттями використовувалися в минулому проти лідерів громадської думки. Однак в результаті голосування продемонстрував…. українському суспільству, міжнародній спільноті Партія регіонів і її політичний сателіт у Верховній Раді виконують лише роль обслуговуючого персоналу і створюють видимість&nbsp; реформування Кримінального законодавства. Насправді ж вони є сліпим знаряддям влади імені Януковича, який тігне Україну в політичне урвище. Саме тому й були залишені&nbsp; вигідні&nbsp; для влади статті.</p>
<p>Сьогоднішнє голосування у&nbsp; сесійній залі не залишило жодних сумнівів: влада не збирається відмовлятися від політичних репресій.</p>
<p>Фракція "Блоку Юлії Тимошенко"– "Батьківщина" заявляє: на знак протесту зараз ми покидаємо залу парламенту, який повністю втратив своє призначення&nbsp; законодавчого органу і перетворився на&nbsp; інструмент легітимізації антизаконних та антинародних рішень. Але ми ні в якому разі не припиняємо свою боротьбу за нашого&nbsp; лідера, за Україну, за демократію. За вами – прірва, за нами – український народ! Дякую.<i>&nbsp; </i></p>
<p>&nbsp;</p>
<p>ГОЛОВУЮЧИЙ. Шановні колеги! Голова комітету Віктор Дмитрович Швець передає мені право далі тут оголошувати&nbsp; поправки.</p>
<p>А оскільки ми завершуємо ранкове засідання, ми домовлялися з вами, шановні колеги, що&nbsp; ми проголосуємо пропозицію про&nbsp; роботу на вечірньому засіданні до завершення розгляду питань, визначених розкладом на вівторок. Тому нам потрібно зараз цю пропозицію проголосувати.</p>
<p>Я, шановні колеги, прошу вашої уваги! Я ставлю на голосування пропозицію про продовження вечірнього засідання Верховної Ради України, може, на кілька годин? Давайте до завершення розгляду питань, визначених розкладом на вівторок 15 листопада, а там побачимо. Прошу голосувати. А ніч велика, а ще й Закон про вибори стоїть.</p>
<p>&nbsp;</p>
<p>13:46:58</p>
<p>За-236</p>
<p>Рішення прийнято.</p>
<p>Шановні колеги, поправка… Тепер продовжуємо розгляд закону, ранкове засідання продовжимо на 15 хвилин. Шановні колеги, 99, поправка 98 – відхилена. не наполягають на ній? Ні.</p>
<p>99 поправка, вона врахована. Будь ласка, мікрофон Михайла Чечетова.</p>
<p>&nbsp;</p>
<p>13:47:23</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати, прохання поставити на підтвердження поправку номер 99 шановного народного депутата. Дякую.</p>
<p>&nbsp;</p>
<p>ГОЛОВУЮЧИЙ. Юрій Кармазін, мікрофон. Ваша поправка.</p>
<p>&nbsp;</p>
<p>13:47:40</p>
<p>КАРМАЗІН Ю.А.</p>
<p>Юрій Кармазін. Поправка касается исключения статьи 365, а также в связи с этим изменения части первой 3, 5 статьи 112-ая. Выключите цифру 365.</p>
<p>Меня тут спрашивали, за что я благодарю жителей Донбасса. Объясняю: за кадры, жизнь все улучшающуюся нашу. Спасибо, жителям Донбасса! За то, что Артемовский детский дом на прошлой недели решением апелляционного административного суда выселяете детей-сирот, кровли избавляете - и за это вам спасибо, только не жителям Донбасса, где похоронен мой дед. А я отвечаю тем депутатам ловеласам, которые делают все для того, чтобы вывезти все&nbsp; из Донбасса, и такие порядки сегодня здесь сделать. И посему голосуйте за декриминализацию 365…</p>
<p>&nbsp;</p>
<p>ГОЛОВУЮЧИЙ. Так, шановні колеги, я прошу вас, давайте по суті поправок.</p>
<p>&nbsp;</p>
<p>КАРМАЗІН Ю.А. Я по суті. Прошу не коментувати, Володимире Михайловичу.</p>
<p>&nbsp;</p>
<p>ГОЛОВУЮЧИЙ. Ні, я пропоную, я ж не коментую, я ж не коментую і не кажу вам, Юрію Анатолійовичу, що ви перейшли з державної мови, я ж нічого не говорю. Да.</p>
<p>&nbsp;</p>
<p>КАРМАЗІН Ю.А. <i>(Не чути) </i></p>
<p>&nbsp;</p>
<p>ГОЛОВУЮЧИЙ.&nbsp; Зрозуміло. Шановні колеги, ставлю на голосування 99 поправку для її підтвердження.</p>
<p>&nbsp;</p>
<p>13:49:32</p>
<p>За-14</p>
<p>Поправка не підтримана.</p>
<p>Поправка 100. Яворівський. Ні.</p>
<p>Бевз, 101 поправка. Наполягаєте на ній? Мікрофон.</p>
<p>&nbsp;</p>
<p>13:49:42</p>
<p>БЕВЗ В.А.</p>
<p>Я вибачаюся, Володимире Михайловичу, але я все-таки повернуся до слів, які сказав народний депутат Мойсик. Структурно законопроект побудований так, щоб заплутати і людей, і нас, народних депутатів. Спочатку ми розглядали про внесення змін до Кримінально-процесуального, потім Адміністративного, а тепер знову повертаємося до Кримінального кодексу.</p>
<p>Але я тут хотів би наголосити, от, дивіться, стоїть 5 статей Кримінального кодексу, 203 "Зайняття забороненими видами господарської&nbsp; діяльності" –&nbsp; раз, 208 "Незаконне відкриття валютних рахунків за кордоном" – два, 218 "Фіктивне банкрутство" – три, 228 "Примушування до антиконкурентних узгоджених дій" – чотири, і 235, про яку ми говорили, стаття Кримінального кодексу "Про невиконання умов при приватизації державного та комунального майна". П’ять статей Кримінального кодексу.</p>
<p>Шановні колеги, скажіть мені, хоть одна із цих статей Кримінального кодексу має якесь відношення до робітників, до селян, до людей найманої праці? Це все ті статті Кримінального…</p>
<p>&nbsp;</p>
<p>ГОЛОВУЮЧИЙ. Завершіть, будь ласка, своє…</p>
<p>&nbsp;</p>
<p>13:50:55</p>
<p>БЕВЗ В.А.</p>
<p>Це ті статті Кримінального кодексу, які декриміналізуються заради того, щоб прикрити спину олігархам. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ставиться на голосування 101 поправка.</p>
<p>&nbsp;</p>
<p>13:51:20</p>
<p>За-35</p>
<p>Поправка не підтримана.</p>
<p>102-а. Пінчук, наполягає?&nbsp; Ні.</p>
<p>103-я. Юрій Кармазін, не наполягає?&nbsp; Наполягає.&nbsp; Мікрофон, будь ласка.</p>
<p>&nbsp;</p>
<p>13:51:30</p>
<p>КАРМАЗІН Ю.А.</p>
<p>Юрій Кармазін.&nbsp; Абсолютно правий колега Бевз. Ви знаєте, мені&nbsp; боляче дивитися, як ви знищуєте кримінальне поле, яке окреслив Кримінальний кодекс. Через це&nbsp; статтю 222 я пропоную не виключати, залишити у&nbsp; чинній&nbsp; редакції. Нагадаю для тих, хто забув, що вона&nbsp; називається "Порушення порядку зайняття господарською діяльністю та діяльністю з надання фінансових послуг", тут&nbsp; же і банківська діяльність, і банківські операції або інші з надання фінансових&nbsp; послуг, це в частині другій. Тут же мова іде про отримання доходу у великому розмірі, тоді&nbsp; коли його&nbsp; сума у&nbsp; 1000 і&nbsp; більше разів перевищує неоподаткований мінімум&nbsp; доходів&nbsp; громадян. Це те, що свідчить про наявність&nbsp; у таких діях ознак суспільної небезпеки. А тому такі дії мають визнаватися злочином, а не адміністративним проступком&nbsp; з огляду на&nbsp; вимоги статті 11 Кримінального кодексу.&nbsp; Декриміналізація цього злочину може призвести до збільшення випадків здійснення господарської діяльності без реєстрації, ліцензії…</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; ставиться на голосування&nbsp; 103 поправка.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>13:52:55</p>
<p>За-8</p>
<p>Поправка не підтримана.</p>
<p>104 поправка. Юрій&nbsp; Кармазін. Мікрофон.</p>
<p>&nbsp;</p>
<p>13:53:01</p>
<p>КАРМАЗІН Ю.А.</p>
<p>Юрій Кармазін. Я не знаю, щось комуністи декларували, що&nbsp; вони за такі позиції.&nbsp; У поправці&nbsp;&nbsp; 104 я пропоную із статті 218 не виключати&nbsp; і залишити у&nbsp; чинній&nbsp; редакції. А мова іде про фіктивне банкрутство.&nbsp; Мова іде про завдання великої матеріальної&nbsp; шкоди кредиторові або державі. Мова іде про наявність у таких діях&nbsp; ознак&nbsp; суспільної небезпеки. А тому&nbsp; такі дії мають визнаватися злочином, а не адміністративним правопорушенням. Через це&nbsp; наголошую, чому я і дякував жителям Донбасса, що&nbsp; це в інтересах тільки великого бізнесу, тільки в інтересах тих, хто може вести&nbsp; фіктивне підприємництво, а не в інтересах&nbsp; всього українського народу. Через це пропоную врахувати&nbsp;&nbsp; мою поправку і не чіпати статтю 218 Кримінального кодексу України.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку 104 Юрія Кармазіна.</p>
<p>&nbsp;</p>
<p>13:54:23</p>
<p>За-31</p>
<p>Поправка не підтримана.</p>
<p>Поправка 105 Юрія Кармазіна. Мікрофон.</p>
<p>&nbsp;</p>
<p>13:54:29</p>
<p>КАРМАЗІН Ю.А.</p>
<p>Юрій Кармазін. Поправка 105. Ви бачите, що вона стосується… Приймаємо кодекси і, дійсно, правильно було сказано, що&nbsp; він написаний&nbsp; розкидано. Ця поправка стосується&nbsp; статті 220. Я пропоную залишити її у чинній редакції. А це&nbsp; приховування&nbsp;&nbsp; стійкої фінансової неспроможності громадянином України, засновником&nbsp; або службовою особою, суб'єкта господарської діяльності.&nbsp; Це сова&nbsp; йде про те, щоби вони&nbsp; несли відповідальність за подання&nbsp; недостовірних відомостей, якщо це ще завдало великої матеріальної шкоди кредиторові. Через це вважаю, що ця&nbsp; стаття має залишитися у Кримінальному кодексі. Дякую. Прошу підтримати цю пропозицію. У зв'язку з цим статтю 112 КПК не виключати&nbsp; цифру "220". Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 105 поправка.</p>
<p>&nbsp;</p>
<p>13:55:53</p>
<p>За-7</p>
<p>Поправка не підтримана.</p>
<p>Поправка 106. Мікрофон Юрія Кармазіна.</p>
<p>&nbsp;</p>
<p>КАРМАЗІН Ю.А.</p>
<p>Юрій Кармазін. Мова йде про те, що&nbsp; поправка 106 стосується змін до статті 221. &nbsp;Я пропоную не виключати цю статтю, залишити її в чинній редакції, а саме: "Незаконні дії у разі банкрутства", це мова йде про умисне приховування майна, відомостей про майно, передачу майна в інше володіння. Мова йде про те, що, шановні громадяни України, і в тому числі, коли я дякував жителям Донбасу, то я мав на увазі те, що вони вже прозрівають, прозріли тому, що відбувається, які процеси відбуваються. Через це вони побачать, що й ця стаття направлена проти всіх жителів України, а, значить, і Донбасу, тому що якщо незаконні дії в разі банкрутства, то вони будуть стосуватися абсолютно кожної людини, яка не зможе отримати своєї частки майна чи заробітної плати. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 106 поправка.</p>
<p>&nbsp;</p>
<p>13:57:21</p>
<p>За-7</p>
<p>Поправка не підтримана.</p>
<p>Поправка 107, Юрій Кармазін. Мікрофон.</p>
<p>&nbsp;</p>
<p>13:57:26</p>
<p>КАРМАЗІН Ю.А.</p>
<p>107 поправка стосується статті 223. Я пропоную не виключати її та залишити в чинній редакції.</p>
<p>Мова йде про розміщення цінних паперів без реєстрації їх випуску. Вдумайтесь, будь ласка, що це за серйозний злочин. І шляхом введення цієї нової частини до статті 163 Кодексу про адмінправопорушення декриміналізується злочин, передбачений статтею 223, що є невиправданим, небезпечним з огляду на те, що вчинення такого діяння, вчинене уповноваженою особою, за умови наявності такої кваліфікаційної ознаки як у значних розмірах свідчить про наявність в таких діях ознак суспільної небезпеки. А тому такі дії мають визнаватися злочином, а не адмінпроступком з огляду на вимоги статті 11 Кримінального кодексу України. Декриміналізація його може привести до збільшення випадків незаконних дій при обігу цінних паперів, вчинення різних афер з ними, що в свою чергу призведе до порушення прав громадян України …</p>
<p>&nbsp;</p>
<p>ГОЛОВУЮЧИЙ. Ставиться на голосування 107 поправка.&nbsp;</p>
<p>&nbsp;</p>
<p>13:58:52</p>
<p>За-8</p>
<p>Поправка не підтримана.</p>
<p>Поправка 108, мікрофон Кармазіна.</p>
<p>&nbsp;</p>
<p>13:58:57</p>
<p>КАРМАЗІН Ю.А.</p>
<p>Юрій Кармазін. 108 поправка стосується того, що я пропоную не виключати&nbsp; статтю 234, залишити її в чинній редакції. Для тих, хто не має зараз перед собою тексту, нагадую, що ця стаття стосується незаконних дій щодо приватизації приватизаційних паперів, і в тому числі, щодо викрадення приватизаційних паперів.</p>
<p>Вдумайтеся, будь ласка, звичайна крадіжка тягне за собою&nbsp; відповідальність, а викрадення приватизаційних паперів, яке передбачалося позбавлення волі від трьох до семи років, уже не буде взагалі формувати складу злочину, за версією Партії регіонів.</p>
<p>Через це вважаю, що вчинення таких дій при приватизації свідчить про наявність ознак суспільної небезпеки, а тому такі дії мають вважатися злочином. Я прошу не жартувати, і показати зображення Кармазіна. Я ще раз не виглядаю, як…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ставиться на голосування 108 поправка. Роблю зауваження.</p>
<p>&nbsp;</p>
<p>14:00:24</p>
<p>За-35</p>
<p>Поправка не підтримана.</p>
<p>Поправка 109, мікрофон Кармазіна.</p>
<p>&nbsp;</p>
<p>14:00:33</p>
<p>КАРМАЗІН Ю.А.</p>
<p>109 поправка, Юрій Кармазін. Щось важко оператору мене сьогодні вловити. Я не знаю, у чому справа. Я ще поки не "тушка", і прошу не показувати… і ніколи нею не буду.</p>
<p>Через це поправка 109, статтю 235 пропоную не виключати і залишити в чинній редакції. А мова йде про недотримання особою обов'язкових умов щодо приватизації державного комунального майна або підприємства і їх подальшого використання.</p>
<p>Вдумайтесь, шановні народні депутати, вдумайтесь усі жителі України і жителі Донбасу, вдумайтесь! У вас крадуть підприємство, не дотримуються тих умов, які зобов’язались при приватизації. Що тоді треба робити? Реприватизацію, повертати все назад і карати треба! Так от, пропонується це все пробачити тим сим, хто приватизував незаконно. Тобто порушуйте все, грабте – ваш час…</p>
<p>&nbsp;</p>
<p>ГОЛОВУЮЧИЙ. Ставиться на голосування 109 поправка.</p>
<p>&nbsp;</p>
<p>14:01:59</p>
<p>За-10</p>
<p>Поправка не прийнята.</p>
<p>110-а. Шкіль не наполягає.</p>
<p>111-а. Валерій Бевз, мікрофон.</p>
<p>&nbsp;</p>
<p>14:02:07</p>
<p>БЕВЗ В.А.</p>
<p>Шановний Володимире Михайловичу, я пропоную статтю 12 Кримінального кодексу України (це класифікація&nbsp; злочинів) залишити в чинній&nbsp; редакції Кримінального кодексу.</p>
<p>Разом з тим хотів би наголосити на тому, що автори законопроекту пропонують застосовувати штраф як основну міру покарання за тяжкі і особливо тяжкі злочини, що ламає повністю логіку самої класифікації злочинів і кримінального права в цілому.&nbsp; На жаль. Це вандалізм.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 111.</p>
<p>&nbsp;</p>
<p>14:02:57</p>
<p>За-38</p>
<p>Поправка не врахована.</p>
<p>Поправка 112, Воропаєв. Врахована.</p>
<p>Мікрофон, Михайла Чечетова</p>
<p>&nbsp;</p>
<p>14:03:08</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати! Прохання поставити на підтвердження поправку 112 шановного народного депутата.</p>
<p>&nbsp;</p>
<p>ГОЛОВУЮЧИЙ. Ставлю на голосування поправку 112. Вона врахована комітетом, потрібно її підтвердити.</p>
<p>&nbsp;</p>
<p>14:03:36</p>
<p>За-11</p>
<p>Поправка не приймається.</p>
<p>Поправка 113. Вона врахована комітетом. Є заперечення? Мікрофон Михайла Чечетова.</p>
<p>&nbsp;</p>
<p>14:03:44</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати, також прохання поставити на підтвердження поправку номер 113 шановного народного депутата. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування… Ну, ви ж не автор поправки. Ну, як не треба? Може вимагати, ставити…</p>
<p>Ну, будь ласка, мікрофон Юрія Кармазіна.</p>
<p>&nbsp;</p>
<p>14:04:08</p>
<p>КАРМАЗІН Ю.А.</p>
<p>Дякую. Юрій Кармазін. Шановні народні депутати, шановний Володимире Михайловичу! Мова йде про загальну частину Кримінального кодексу. І народний депутат Мойсик,&nbsp; (в минулому суддя Верховного Суду) який би, можливо, теж був непоганим Головою Верховного Суду, якби ми його виснули, пропонує, щоби після слів "позбавлення волі" доповнити словами "на певний строк". Оскільки з Кримінальним кодексом України є таке поняття і таке покарання&nbsp; як "позбавлення волі на певний строк". Тобто це потрібно, якщо мова йде про юридичну чистоту проекту. Володимир Михайлович, подивіться заключення експертного управління і ви побачите, що це потрібно.</p>
<p>Тому, пане Михайло, зніміть свою поправку, вона в даному випадку не стосується Тимошенко. Хоча вона сидить незаконно, ви це добре знаєте. І зніміть свою поправку, і хай буде врахована хоч трошки чистота юридична якась в цьому проекті безглуздому.</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 113 для її підтвердження.</p>
<p>&nbsp;</p>
<p>14:05:32</p>
<p>За-5</p>
<p>Поправка не підтримується.</p>
<p>114-а, Шкіль. Не бачу.</p>
<p>115-а, Шкіль. Немає.</p>
<p>116-а, Мойсик. Немає. Будь ласка, мікрофон Михайла Чечетова.</p>
<p>&nbsp;</p>
<p>ЧЕЧЕТОВ М.В. Шановний Володимире Михайловичу, шановні народні депутати, прохання поставити на підтвердження 116 поправку шановного народного депутата. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 116 для її підтвердження.</p>
<p>&nbsp;</p>
<p>14:06:14</p>
<p>За-5</p>
<p>Поправка не врахована.</p>
<p>Поправка 117 Володимира Мойсика. Врахована вона. Будь ласка, мікрофон Михайла Чечетова.</p>
<p>&nbsp;</p>
<p>14:06:25</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати, прохання також поставити на підтвердження поправку номер 117 шановного народного депутата. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування 117 поправка для її підтвердження.</p>
<p>&nbsp;</p>
<p>14:06:50</p>
<p>За-6</p>
<p>Поправка не підтримується.</p>
<p>Воропаєв, 118-а. Наполягаєте на ній? Ні.</p>
<p>Савченко, 119-а. Ні.</p>
<p>120-а, Кармазін. Мікрофон.</p>
<p>&nbsp;</p>
<p>14:07:02</p>
<p>КАРМАЗІН Ю.А.</p>
<p>Юрій Кармазін. Дуже прикро, що все, що краще є в цьому законі, воно вилучається. Я в своїй поправці 120-й вношу зміни до статті 53 Кримінального кодексу, в частині другій пропоную виключити речення "За вчинення злочину, за який передбачено основне покарання у вигляді штрафу понад 3 тисячі неоподатковуваних мінімумів доходів громадян, розмір штрафу, що призначається судом, не може бути меншим за розмір майнової шкоди, завданої злочином або отриманим внаслідок вчинення злочину доходу незалежно від граничного розміру штрафу, передбаченого санкцією статті особливої частини цього кодексу".</p>
<p>Це я обґрунтовую тим, що завданням Кримінального кодексу є спонукання особи до не вчинення злочинів повторно у майбутньому, її покарання, а не відшкодування шкоди, заподіяної злочином, що є завданням інших видів відповідальності. Більш того, розмір штрафу як кримінального покарання має визначатись законом, а суд повинен призначати такий штраф виключно у межах, передбачених відповідною статтею особливою частиною Кримінального кодексу. Дякую. Прошу підтримати…</p>
<p>&nbsp;</p>
<p>ГОЛОВУЮЧИЙ. Ставлю на голосування 120 поправку.</p>
<p>&nbsp;</p>
<p>14:08:25</p>
<p>За-6</p>
<p>Поправка не підтримується.</p>
<p>121 поправка врахована. Немає заперечень? Не бачу.</p>
<p>Поправка 122 врахована частково. Немає заперечень? Мікрофон Михайла Чечетова.</p>
<p>&nbsp;</p>
<p>14:08:44</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати! Прохання поставити на підтвердження поправку номер 122 шановного народного депутата. Дякую.</p>
<p>&nbsp;</p>
<p>ГОЛОВУЮЧИЙ. Валерій Ананійович Бевз, мікрофон.</p>
<p>&nbsp;</p>
<p>14:08:57</p>
<p>БЕВЗ В.А.</p>
<p>Шановні колеги! Я просто коротко для того, щоб ви розуміли, про що йде мова. 53 стаття Кримінального кодексу України передбачає штраф, як найнижче покарання у кримінальному плані, від 30 до тисячі неоподаткованих мінімумів громадян. Суб’єкт законодавчої ініціативи пропонує верхню межу передбачити – 50 тисяч неоподаткованих мінімумів громадян. В абсолютній цифрі це 850 тисяч гривен.</p>
<p>Скажіть будь ласка, хто із фізичних осіб, які займаються підприємницькою діяльністю, зможе заплатити такий штраф? А не заплатив, - іди в тюрму на 12 років. Хоча нині діючий закон каже, не зміг заплатити штраф – відпрацюй 2 роки виправних робіт.</p>
<p>Тобто, якщо ми вже пишемо в законі, що це гуманізація, то де ж ця гуманізація тоді? Де логіка?! Вибачте, але це не закон, це якийсь каліка на дві ноги, слухайте!</p>
<p>&nbsp;</p>
<p>ГОЛОВУЮЧИЙ. Ставиться на голосування поправка 122.</p>
<p>&nbsp;</p>
<p>14:10:18</p>
<p>За-34</p>
<p>Поправка не приймається.</p>
<p>Поправка 123 Володимира Яворівського врахована частково. Будь ласка, Михайло Чечетов, мікрофон.</p>
<p>&nbsp;</p>
<p>14:10:30</p>
<p>ЧЕЧЕТОВ М.В.</p>
<p>Шановні народні депутати! Шановний Володимире Михайловичу! Прохання поставити на підтвердження народного депутата Яворівського номер 123. Дякую.</p>
<p>&nbsp;</p>
<p>ГОЛОВУЮЧИЙ. Ставлю на голосування 123 поправку.</p>
<p>&nbsp;</p>
<p>14:10:56</p>
<p>За-2</p>
<p>Поправка не приймається.</p>
<p>124-а – Мойсик. Не наполягає.</p>
<p>125-а. Не наполягає.</p>
<p>126-а – Одарченко. Ні.</p>
<p>127-а, Валерій Бевз. Наполягає? Мікрофон, будь ласка.</p>
<p>&nbsp;</p>
<p>14:11:11</p>
<p>БЕВЗ В.А.</p>
<p>Шановний Володимире Михайловичу, шановні колеги! Мова йде про контрабанду (201 стаття Кримінального кодексу України).</p>
<p>Значить, автори законопроекту пояснюють свої ініціативи щодо переведення цієї категорії злочинів кримінальних в категорію адміністративних проступків тим, що кримінальні справи не доходять до суду. На сьогодні порушено 298 кримінальних справ. Але виникає запитання: "Чому ці кримінальні справи не доходять до суду?" А тому що ешелони товару, як такий, зникають в процесі розслідування кримінальних справ. Більше того, тільки від контрабанди цигарками, а вона попадає в товарну, так би мовити, 40 мільярдів доларів втрачають держави. Від кожного четвертого долара живиться організована злочинність і тероризм. І ми в світі, і ми йдемо по шляху декриміналізації такого складу злочину – ну, я, мені немає що навіть сказати в даному випадку, крім того, що я в даний час сказав.</p>
<p>&nbsp;</p>
<p>ГОЛОВУЮЧИЙ. Ставиться на голосування 127 поправка.</p>
<p>&nbsp;</p>
<p>14:12:33</p>
<p>За-33</p>
<p>Поправка не прийнята.</p>
<p>128 поправка. Мікрофон Кармазіна.</p>
<p>&nbsp;</p>
<p>14:12:39</p>
<p>КАРМАЗІН Ю.А.</p>
<p>Юрій Кармазін. Ви знаєте, мені дуже шкода, що ви не дослухались до слів&nbsp; заслуженого генерала Бевза. Справа в тому, що не доходять справи до суду виключно із-за корупції, із-за корупційної складової. Чому він це не сказав, я не знаю. І мова йде не тільки про те, що декриміналізується контрабанда.</p>
<p>Мова йде про те, що постане питання про те, випустити контрабандистів, які сидять уже за контрабанду, випустити з місць позбавлення волі. А чого ж! Це хай Тимошенко сидить чи Луценко – вони нічого не взяли, а от ті, хто набралися – ті, будь ласка. Через це, я категорично проти того, щоб вилучати і декриміналізувати в такому вигляді, я більше скажу. Три роки, коли ми працювали&nbsp;над Кримінальним кодексом,&nbsp; ставилось питання про декриміналізацію. Які пропозиції не йшли ………, що тобі&nbsp; не треба буде ніколи працювати, ні тобі, ні твоїм дітям. То я запитую: хто той, хто це зараз зробив для "братків",&nbsp; робить цю статтю?</p>
<p>&nbsp;</p>
<p>ГОЛОВУЮЧИЙ. Ставиться на голосування&nbsp; поправка 128.</p>
<p>&nbsp;</p>
<p>14:14:05</p>
<p>За-27</p>
<p>Поправку не прийнято.</p>
<p>Шишкіна, 129 поправка. Не наполягає.</p>
<p>Яворівський,&nbsp; 130-а. Не наполягає.</p>
<p>Мойсик, 131 поправка врахована.</p>
<p>Мікрофон Михайла Чечетова.</p>
<p>&nbsp;</p>
<p>14:14:18</p>
<p>ЧЕЧЕТОВ М.В.</p>
<p>Шановний Володимире Михайловичу, шановні народні депутати,&nbsp; прохання поставити на підтвердження&nbsp; статтю 131 шановного народного депутата Мойсика. Дякую.</p>
<p>&nbsp;</p>
<p>ГОЛОВУЮЧИЙ. Ставиться на голосування&nbsp;&nbsp; 131 поправка на підтвердження. Прошу, визначайтесь.</p>
<p>&nbsp;</p>
<p>14:14:52</p>
<p>За-7</p>
<p>Поправка не підтримана.</p>
<p>Поправка 132. Воропаєв наполягає на ній? Ні.</p>
<p>133 і 134 поправки враховані. Є зауваження до 133 поправки?</p>
<p>&nbsp;</p>
<p>ГОЛОС ІЗ ЗАЛУ.&nbsp; Закінчився термін, передбачений Регламентом. 14.15, Володимире Михайловичу!<i> </i></p>
<p>&nbsp;</p>
<p>ГОЛОВУЮЧИЙ.&nbsp; Я вже оголосив 133 і 134, зараз завершимо.</p>
<p>Шановні народні депутати, ранкове засідання Верховної Ради України оголошую закритим. Перерва до 16-ї години.&nbsp;</p>
<p>О 16-й&nbsp; годині ми продовжуємо&nbsp; розгляд цього законопроекту зі 133 поправки.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
