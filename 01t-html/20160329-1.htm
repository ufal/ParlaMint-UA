Стенограма пленарного засідання
29 березня 2016
&nbsp;
<p align=center>ЗАСІДАННЯ ДЕВ'ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>29 березня 2016 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p><b>&nbsp;</b></p>
<p>16:03:09</p>
<p>ГОЛОВУЮЧИЙ. Шановні колеги, прошу заходити в зал і підготуватись до реєстрації. Секретаріат Верховної Ради прошу повідомити про початок роботи сесії. Будь ласка, заходимо в зал.</p>
<p>Шановні колеги, я ще раз запрошую всіх депутатів в зал. У нас зараз стоїть ряд важливих законопроектів, які стосуються заборони фільмів, вироблених державою-агресором. І я хочу шановним колегам депутатам нагадати, що окрім політичних процесів і політичних дискусій ми маємо думати про інтереси держави в час&nbsp; війни. І я закликаю до дисципліни депутатів, і закликаю голів фракцій закликати своїх депутатів заходити в зал і приготуватися до реєстрації, будь ласка.</p>
<p>Шановні колеги, прошу приготуватися до реєстрації. Будь ласка, заходимо, готуємось до реєстрації.</p>
<p>Шановні колеги, прошу зареєструватися, прошу провести реєстрацію, будь ласка.</p>
<p>16:07:27</p>
<p>Зареєстровано 362 депутати. Таким чином вечірнє засідання Верховної Ради України я оголошую відкритим.</p>
<p>Наступним по порядку денному в нас стоїть законопроект 3359д. Це є проект Закону про внесення змін до Закону України "Про кінематографію" (щодо фільмів держави-агресора), надзвичайно важливий законопроект. Надзвичайно важливий законопроект, і є від комітету прохання, щоб ми його розглянули за скороченою процедурою.</p>
<p>Шановні колеги, прошу приготуватись до голосування. Прошу підтримати пропозицію розгляду даного законопроекту за скороченою процедурою. Колеги, прошу підтримати. Будь ласка,&nbsp; голосуємо за скорочену процедуру.</p>
<p>&nbsp;</p>
<p>16:08:34</p>
<p>За-109</p>
<p>Немає необхідної кількості голосів для розгляду за скороченою процедурою, тому даний законопроект ми будемо розглядати за повною процедурою. І я запрошую до доповіді народного депутата України Сюмар Вікторію Петрівну, будь ласка.</p>
<p>Будь ласка,&nbsp; Вікторія Петрівна.</p>
<p>&nbsp;</p>
<p>16:09:13</p>
<p>СЮМАР В.П.</p>
<p>Шановні колеги, я вітаю український парламент з демонстрацією високої ефективності нашої роботи, тому що законопроект, мій в даному випадку, який складається з одного слова, бо я пропоную внести зміни у вигляді аж одного слова, ми будемо розглядати за повною процедурою. Я думаю, що це високий і достойний рівень, який покаже, наскільки ефективний український парламент сьогодні.</p>
<p>Суть законопроекту. Я пропоную зміни до Закону України "Про кінематографію". Якщо ви пам'ятаєте, ми з вами зробили один&nbsp; надзвичайно суттєвий крок на захист українського інформаційного простору тоді, коли заборонили фактично російський інформаційний продукт, вироблений після початку російської агресії проти України у 2014 році як санкційний&nbsp; інструмент. А також весь інший російський інформаційний продукт, який містить популяризацію органів влади&nbsp; і силових структур держави-агресора.</p>
<p>Коли ми ухвалювали це рішення, колеги, було надзвичайно багато істерик про те, що все, не буде що нам показувати по телевізору, все завалиться без російських фільмів. Ніякої трагедії не&nbsp; сталося. На щастя,&nbsp;&nbsp; нам&nbsp; вдається запускати новий український інформаційний продукт. Знімаються українські серіали, дуже багато українських акторів мають роботу, дуже багато сценаристів сьогодні пишуть українські сценарії про українську реальність. Дуже багато режисерів і операторів мають сьогодні&nbsp; роботу. Але виникла проблема, проблема, пов'язана з тим, що українські закони завжди ті, хто зацікавлені у бізнесі і у проникненні російських інформаційних матеріалів сюди, в Україну, знаходять такі&nbsp; маленькі шпаринки.</p>
<p>Суть цієї шпаринки. <i>(Шум у залі)</i> Це, неможливо, так. Тут, напевно, одна людина, якщо слухає…</p>
<p>&nbsp;</p>
<p>ГОЛОВУЮЧИЙ. Шановні колеги! Я перепрошую, пані Вікторія. Я дуже прошу, щоб була в залі&nbsp; тиша, і прошу зайняти свої робочі місця. Надзвичайно важливий законопроект, і&nbsp; це неповага не тільки&nbsp; до депутата, який доповідає, до самої тематики&nbsp; важливої, яка поставлена на наш розгляд. Якщо ми хочемо поваги від суспільства, давайте поважати один одного.</p>
<p>Будь ласка, пані Вікторія,&nbsp; продовжуйте доповідь.</p>
<p>&nbsp;</p>
<p>СЮМАР В.П. Так от, колеги, я думаю, що це просто другий&nbsp; доказ нашої ефективності, бо це справді важливе питання.</p>
<p>Сьогодні у Москві існує ціла&nbsp; низка компаній, які, знаєте, на чому роблять гроші і бізнес? Вони виписують прокатні посвідчення про те, що&nbsp; серіал, який&nbsp; вироблений реально в&nbsp; 2014 або&nbsp; 2015 році, вироблений раніше. І з цією печаткою ці серіали потрапляють сюди, в Україну. Це та лазейка, яка&nbsp; в дуже хорошому законі, як показала&nbsp; практика, дозволяє тут комусь робити великі гроші у Москві, бо там цілі офіси існують, і я можу назвати досить відомих людей, які тепер сидять на цих грошах. А нас далі продовжують годувати низькоякісним російським "милом" про життя російської глубинки, где березки шумят, замість того, щоб знімати саме українські фільми.</p>
<p>Ми з вами будемо розглядати попереду дуже серйозний законопроект всіх фракцій з приводу стимулювання українського кіновиробництва і ми максимально це зробимо, але сьогодні я прошу закрити цю шпаринку. І це буквально одне слово, яке я пропоную, як зміну до&nbsp; Закону про кінематографію, які оприлюднені після 2014 року. Тобто якщо цей серіал ми бачимо, що він десь в "Youtube", в Интернеті, будь-де був продемонстрований в цей час, то відповідно він вже не може ні з яким прокатним посвідченням пройти тут. Одне слово для того, щоб фактично дати можливість нормально працювати закону України, політичну волю до якого український парламент продемонстрував, закону, який запустив українське кіновиробництво, закону, який став реальним бар'єром для російського інформаційного продукту, закону, проти якого було сотні&nbsp; сюжетів на російському телебаченні. Бо вони чудово розуміють одну річ: для того, щоб управляти країною, треба управляти мізками громадян цієї країни. І тому росіяни готові вкладати величезні гроші аби тут було дуже багато російського інформаційного продукту. І я думаю, що сьогодні український парламент може продемонструвати політичну волю і показати, що ми готові і надалі захищати український інформаційний простір. Це питання як інформаційної безпеки, так і безпеки України, як незалежної держави загалом. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Залишайтесь, будь ласка, на трибуні, Вікторія Петрівна, Вікторія Петрівна, на трибуні. Згідно Регламенту, зараз 3 хвилини на питання до доповідача. Ні, ні, окремо – по Регламенту. Є бажаючі дати питання? Є бажаючі. Будь ласка, прошу провести запис на запитання до доповідача, 3 хвилини відводиться. Будь ласка.</p>
<p>Кишкар Павло Миколайович. Включіть мікрофон.</p>
<p>&nbsp;</p>
<p>16:15:13</p>
<p>КИШКАР П.М.</p>
<p>Я з сумом <a name=Temp></a>підтверджую слова пані Вікторії про суперефективність нашого парламенту, коли ми, замість того щоб швиденько прийняти рішення за логічним, зрозумілим і тим законопроектом, який не викликає дискусії, переходимо у просто витрачання часу. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Корчинська Оксана, Радикальна партія.</p>
<p>&nbsp;</p>
<p>16:15:39</p>
<p>КОРЧИНСЬКА О.А.</p>
<p>Дякую. Вікторія, ви пам'ятаєте, коли ми приймали цей закон, ми тоді взагалі з вами вилучили рік виробництва. Я пропоную все ж таки не ускладнювати процеси, тоді парламент… Це потім, вже в доопрацюванні, пан Княжицький, з'явився, наскільки я пам'ятаю, 2014 рік виробництва. До того часу була заборона на російські серіали без року виробництва. Мені здається, що логічніше все ж таки просто вилучити рік виробництва – і поставити табу на всі російські серіали. Ми збережемо в даному разі нашу культуру і наш безпечний ефір з вами, і не будемо потім, ніхто не буде транслювати і трактувати, що таке слово "оприлюднення". Тому що потім це додаткова трактовка, і московські компанії знову знайдуть яку-небудь лазейку. Мені здається, що краще просто прибрати рік виробництва. І так ми голосували. Це була поправка Олега Ляшка зі слів, і тоді зал проголосував саме за цю поправку.</p>
<p>&nbsp;</p>
<p>16:16:50</p>
<p>СЮМАР В.П.</p>
<p>Колеги, в нас в комітеті зараз є законопроект, який передбачає заборону всього російського інформаційного продукту. Ми будемо його розглядати, як тільки отримаємо ГНЕУ. Зараз ми розглядаємо цей законопроект, і я вважаю, що він може бути суттєвим кроком для вдосконалення існуючої законодавчої бази. Одне слово можна проголосувати і в першому читанні, і в цілому – і він почне працювати. Далі розглянемо те, що пропонує Оксана Корчинська, і будемо визначатися.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Марченко Олександр Олександрович, будь ласка.</p>
<p>&nbsp;</p>
<p>16:17:21</p>
<p>МАРЧЕНКО О.О.</p>
<p>Прошу передати слово депутату Юрію Левченку.</p>
<p>&nbsp;</p>
<p>16:17:26</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Дуже правильний законопроект, тому що безпосередньо до мене теж зверталися відповідні органи виконавчої влади, які не могли прийняти відповідне рішення, адже складно перевірити, чи він вироблений після першого чи до першого, так? Але, шановний&nbsp; доповідач пані&nbsp; Вікторія&nbsp; і інші шановні депутати, які, на жаль. це не слухають, насправді проблема в тому, що в тій редакції. якій ви пропонуєте, ви далі закладаєте&nbsp; можливість для наших судів трактувати по-різному. Коли ви пишете: "Вироблений після 1 січня 12014 року та/або&nbsp; вперше оприлюднено демонстрований після 1 січня". Це згідно редакції комітету. І це створює насправді дуже широке поле для&nbsp; різноманітного трактування. Тому я вас закликаю: залиште просто факт демонстрації, оприлюднення. Не потрібно згадувати, коли він був вироблений взагалі, тому що очевидно, що якщо він продемонстрований після 1 січня, то&nbsp; раніше ніяких… тобто це нівелює проблему саме вироблення. Розумієте? Тому не… прошу вас не згадувати….</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд. Завершуйте.</p>
<p>&nbsp;</p>
<p>16:18:35</p>
<p>ЛЕВЧЕНКО Ю.В.</p>
<p>Прошу, якщо ви збираєтесь в цілому приймати цей законопроект, то не згадуйте поняття "вироблення" взагалі, залиште виключно поняття "демонстрації", тобто заборонені всі, які були оприлюднені після 1 січня 2014 року…&nbsp; І таким чином ви закриєте будь-які…</p>
<p>&nbsp;</p>
<p>ГОЛОВУЮЧИЙ. Пані Вікторія, будь ласка.</p>
<p>&nbsp;</p>
<p>16:18:59</p>
<p>СЮМАР В.П.</p>
<p>Я думаю, що комітет готовий буде сформулювати цю пропозицію. Якщо вона набере достатньої кількості голосів, то ми можемо підтримати.</p>
<p>&nbsp;</p>
<p>ГОЛОВУЮЧИЙ. Дякую вам. Вікторія Петрівна, дякую.</p>
<p>До співдоповіді&nbsp; запрошується голова комітету Княжицький Микола Леонідович. Будь ласка. Давайте максимально лаконічно, бо дискусія, я бачу, по тому законопроекту нема, а ми можемо втратити годину.</p>
<p>Будь ласка,&nbsp; пане Микола.</p>
<p>&nbsp;</p>
<p>16:19:24</p>
<p>КНЯЖИЦЬКИЙ М.Л.</p>
<p>Дякую. Шановні колеги, є декілька питань. Перше. Лежить зареєстрований вже законопроект, де є одним з співавторів про заборону взагалі всього&nbsp; медійного контенту з країни-окупанта, не лише фільмів, він зареєстрований, і ми будемо наполягати, щоб він був винесений в зал якомога швидше.</p>
<p>Щодо цього законопроекту.&nbsp; Комітет Верховної Ради з питань культури і духовності за дорученням Голови Верховної Ради Гройсмана на своєму засіданні 16 березня 2016 року (Протокол № 30) розглянув проект Закону про внесення змін до Закону "Про кінематографію", поданий народним депутатом України&nbsp; Сюмар. Проектом закону&nbsp; пропонується уточнити положення статті 15.1&nbsp;&nbsp; Закону "Про кінематографію" та поширити норму про заборону трансляції фільмів, вироблених фізичними, юридичними особами держави-агресора, які не містять популяризації або пропаганди на фільми, вироблені після 1 січня 2014 року та/або опубліковані (оприлюднені) після 1 січня 2014 року.</p>
<p>Комітет з питань культури і духовності підтримує запропоновану законодавчу ініціативу та задля уникнення неоднозначності тлумачень термінів рекомендує таку редакцію змін до Закону України "Про кінематографію"&nbsp; слова "та/або опубліковані (оприлюднені)" замінити на слова "та/або вперше оприлюднені –&nbsp; в дужках –&nbsp; (продемонстровані)". Це відповідає нормам, які виписані в Законі "Про кінематографію" і абсолютно відповідає змісту закону.</p>
<p>Зазначена редакція враховує в тому числі зауваження, які були висловлені до тексту законопроекту головним науково-експертним управлінням. Враховуючи зазначене, за результатами обговорення, Комітет з питань культури і духовності схвалив рішення рекомендувати Верховній Раді України прийняти за основу та в цілому запропонований законопроект, номер 3359 в редакції запропонованій комітетом. Я прошу не затягувати цей процес і прийняти цей законопроект в редакції запропонованій комітетом, щоб уникнути тих спекуляцій, про які говорила колега Вікторія Сюмар, які, на жаль, існують в нашому телерадіопросторі.</p>
<p>Дякую. Закликаю всіх підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Пане Микола, прошу лишатися на трибуні.</p>
<p>Миколу Княжицького я настійливо прошу повернутись на трибуну.&nbsp; Пане Микола, я прошу вернутися на трибуну, на своє робоче місце. І я прошу народних депутатів, чи є потреба в питаннях до доповідача? Немає потреби.</p>
<p>Пане Микола, дуже дякую за доповідь.</p>
<p>Шановні колеги, ви почули рішення комітету, яке є узгодженим. У нас зараз є спосіб, або перейти до виступів від фракцій народних депутатів, це займе по регламенту 40 хвилин, або перейти до голосування.</p>
<p>Колеги, ви підтримуєте мене, щоб я поставив на голосування? Немає заперечень в залі, щоб я поставив на голосування?</p>
<p>Тоді я прошу…</p>
<p>Прошу депутатів зайти в зал і зайняти робочі місця. Прошу приготуватися до голосування, шановні колеги. Я прошу для пані Вікторії заключне слово 1 хвилину, тому що Юрій Левченко, Юрій Левченко питається, чи врахована його пропозиція.</p>
<p>Пані Вікторія, є потреба в заключному?</p>
<p>&nbsp;</p>
<p>СЮМАР В.П. Немає.</p>
<p>&nbsp;</p>
<p>ГОЛОВУЮЧИЙ. Шановні колеги, ми… Враховано, так? Голосуємо.</p>
<p>Шановні колеги, прошу зайти в зал, приготуватись до голосування. Колеги, потім необхідно буде пояснювати своїм виборцям, де ви були під час голосування такого важливого закону. Можемо голосувати, колеги? Всі на місцях. Юрій Береза, Юрій Береза, хлопці! Пастух і Береза, я прошу підійти до робочих місць. Це питання інформаційної безпеки нашої держави. Воно не менш важливе, як безпека мілітарна і військова. І нас обирали, щоб ми тут виконували свій обов'язок не менш важливий, як на фронті.</p>
<p>Отже, я ставлю на голосування проект Закону про внесення змін до Закону України "Про кінематографію" (щодо фільмів держави-агресора), номер 3359 за основу і в цілому в редакції комітету, яку зачитав Княжицький. Прошу голосувати, прошу підтримати, колеги. Будь ласка, за основу і в цілому. Голосуємо. Голосуємо, колеги.</p>
<p>&nbsp;</p>
<p>16:25:01</p>
<p>За-218</p>
<p>Шановні колеги, під час робочого дня треба бути на робочих місцях.</p>
<p>Я прошу депутатів зайти в зал. Є вимога, що не встигли, щоб повернутись. Я тільки один раз поставлю на повернення. Якщо не буде голосів, ми перейдем до розгляду наступного законопроекту.</p>
<p>Прошу, будь ласка, одну хвилину Вікторії Сюмар.</p>
<p>Я прошу усіх депутатів зайти в зал.</p>
<p>Заключне слово від автора законопроекту. Одну хвилину, включіть мікрофон.</p>
<p>&nbsp;</p>
<p>16:25:39</p>
<p>СЮМАР В.П.</p>
<p>Колеги, дуже добре, що я не почула жодного, і українці не почули жодного голосу проти, що ніхто не сказав чому, власне кажучи, ми повинні не виконувати попередній закон. Бо мова іде про технічну правку, яка дозволяє просто запрацювати тому закону. І ось зараз, напевно, ключова проблема – це от дисципліна в залі. Я реально дуже хочу попросити колег сьогодні показати, що, знаєте, в цій країні мають працювати не тільки лікарі, медсестри, а і депутати, просто добросовісно так само бути в залі.</p>
<p>Юрій Олексійович Павленко, я думаю ви поділяєте як член комітету філософію даного законопроекту.</p>
<p>Дуже прошу все-таки цей крок, у нас лишилося якихось 8 голосів. Давайте не знищувати цю законодавчу ініціативу, яка насправді буде стимулювати українське кіновиробництво. І буде все ж таки створювати український власний інформаційний простір. Давайте нарешті скажемо реальне "ні" російському примітивну медіа-милу, яким нас годують з тим, аби робити так само примітивне суспільство. Це сьогодні важливе питання. І я думаю, що оце одне слово можна…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Отже, колеги, зараз я поставлю на голосування повернення. Я прошу зайти в зал. Не виходити, а навпаки заходити в зал.&nbsp; Готові до голосування?</p>
<p>Я бачу, в тому краю ще хтось вагається, чи виходити з залу, чи в зал. Визначився Сергій Лещенко.</p>
<p>Я ставлю на голосування повернення до розгляду проекту Закону про внесення змін до Закону України "Про кінематографію" (щодо фільмів держави-агресора), 3359. Я прошу проголосувати за повернення до розгляду.&nbsp;</p>
<p>Я прошу включити систему голосування. Голосуємо, колеги, будь ласка.</p>
<p>&nbsp;</p>
<p>16:27:52</p>
<p>За-234</p>
<p>Тепер, шановні колеги, я ставлю проект Закону про внесення змін до Закону України "Про кінематографію" (3359) за основу і в цілому. Будь ласка, займіть робочі місця, шановні колеги. Дамо відсіч державі-агресору. Прошу голосувати, будь ласка, за основу і в цілому в редакції комітету, яку озвучив голова комітету. Голосуємо.</p>
<p>&nbsp;</p>
<p>16:28:33</p>
<p>За-237</p>
<p>Рішення прийнято.</p>
<p>Вітаю автора законопроекту. Вітаю комітет з якісною роботою. І переходимо до наступного питання порядку денного. Це є проект Закону про внесення змін до Бюджетного кодексу України щодо державної підтримки кінематографії в Україні.</p>
<p>Але перед тим як ми перейдемо до наступного законопроекту, я маю виконати норму Регламенту. До нас надійшла заява від двох фракцій про оголошення перерви. Але вони готові її замінити виступом. Ця вимога від "Самопомочі" і Радикальної партії. І вони вповноважують висловити позицію замість перерви, 3 хвилини всього виступ лідера Радикальної партії Олега Ляшка Олег Ляшка. Будь ласка.</p>
<p>&nbsp;</p>
<p>16:29:32</p>
<p>ЛЯШКО О.В.</p>
<p>Дякую, шановний пане головуючий! Шановні колеги! Хочу привернути вашу увагу до дуже важливого факту. Сьогодні вдень ми з вами проголосували надзвичайно важливий закон нашого колеги Юрія Шухевича, який дає можливість, право українським пенсіонерам отримувати ту пенсію, яку вони заробили, а не ту, яку їм нараховують, вдвічі-тричі меншу аніж вони заробили, через недоліки українського законодавства.</p>
<p>Ми з вами виправили цю несправедливість, хоча, на жаль, закон зворотної сили не має, і скільки тисяч людей постраждало через те, що у нас, на жаль, не дійшли руки для того, щоб завчасно прийняти зміни, які захистять українських пенсіонерів.</p>
<p>Я пропоную вам, шановні колеги, на майбутнє не робити таких трагічних помилок і приймати вчасно закони, які захищатимуть українських громадян. Ось один із цих законів, який пропонує фракція Радикальної партії, це про внесення змін до деяких законів України щодо проведення безплатного щорічного медичного обстеження і диспансеризації громадян похилого віку в Україні. Комусь із вас, можливо, це буде нецікаво, але мільйони українців пенсіонерів йдуть у лікарню тільки тоді, коли вже на самій пізній стадії хвороба. А якби їх вчасно обстежували скільки б вони могли жити ще 100 років, а головне не тратити тисячі, тисячі доларів для того, щоб лікуватися.</p>
<p>І тому Радикальна партія звертається до всіх колег долучитися до нашої ініціативи і прийняти невідкладно в цьому парламенті закон, який даватиме можливість щорічно, наголошую, як в усьому світі і робиться, проводити безплатне обстеження людей похилого віку, щоб зашкодити розвитку хвороб, виявити їх на ранній стадії і врятувати життя наших українських громадян.</p>
<p>Іще одна важлива ініціатива, з якою виступає фракція Радикальної партії. Як в сусідній Польщі, ми пропонуємо прийняти закон, щоб люди пенсійного віку безплатно на місяць отримували ліки від найнеобхіднішого. Наприклад, від тиску, від серця, від голови, від простуди, 5-7 позицій на місяць, але безплатно. Бо сьогодні їм виписують рецепти і вони не можуть оплатити ці рецепти, бо в людей немає грошей, особливо в пенсіонерів з цією політикою, до якої довела нинішня влада.</p>
<p>Тому я звертаюся до парламенту підтримати ініціативу Радикальної партії і захистить українських пенсіонерів&nbsp; і їхнє життя.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, зараз наступний законопроект –&nbsp; це проект Закону про внесення змін до Бюджетного&nbsp;&nbsp;&nbsp; кодексу&nbsp; України&nbsp; щодо державної підтримки кінематографії&nbsp; в&nbsp; Україні (3240). Теж надзвичайно важливий законопроект.&nbsp;</p>
<p>Є рекомендація,&nbsp; щоб ми його розглянули за скороченою процедуро, і я прошу, колеги,&nbsp; підтримати пропозицію за скороченою процедурою.&nbsp; Будь ласка,&nbsp; прошу голосувати, прошу підтримати розгляд 3240 за скороченою процедуро.&nbsp; Будь ласка, голосуємо. Колеги, голосуємо.</p>
<p>&nbsp;</p>
<p>16:33:25</p>
<p>За-174</p>
<p>Рішення прийнято.&nbsp;</p>
<p>І я запрошую до доповіді народного депутата&nbsp; України Кондратюк Олену Костянтинівну,&nbsp; будь ласка.</p>
<p>&nbsp;</p>
<p>16:33:37</p>
<p>КОНДРАТЮК О.К.</p>
<p>Шановний головуючий, шановні народні депутати! Актуальність&nbsp;&nbsp;&nbsp; даного законопроекту, я думаю, ні&nbsp; в кого не викликає&nbsp; жодних сумнівів, оскільки&nbsp; ще&nbsp; 28 січня цього року парламент прийняв в першому читанні законопроект про державну підтримку кінематографії, і зараз вже він&nbsp; готується до другого читання в профільному комітеті. Який передбачає і запроваджує пряму державну підтримку&nbsp; кінематографії, успішно апробовану в інших країнах, систему&nbsp; стимулювання&nbsp; розвитку кіно та дистриб'юторської мережі,&nbsp; повернення частини кваліфікованих витрат, здійснених під час виробництва фільмів, які пройшли культурний тест і інше.</p>
<p>У результаті прийняття законодавчих змін має, на кінець, бути&nbsp; створено ефективну&nbsp; систему протекціонізму у сфері кінематографії, яка призведе до збільшення&nbsp; обсягу вироблених в&nbsp; Україні фільмів, збільшення частки&nbsp; українських фільмів в касових зборах України, збільшення податкових надходжень до бюджету як за рахунок, власне, галузі кіновиробництва,&nbsp;&nbsp; так і за рахунок усіх&nbsp; суміжних галузей, а це туризм, сфера послуг, реклама та інше.</p>
<p>Проте, ці необхідні для нашої країни зрушення не відбудуться, якщо парламент не підтримає зміни та доповнення&nbsp; до ряду інших законодавчих актів, зокрема змін до Бюджетного кодексу. Саме цей законопроект 3240, який ми зараз розглядаємо, і є основою такої підтримки. Оскільки ми бачимо, що без прямого державного замовлення, українського кіно не має і не буде.</p>
<p>Державна підтримка кінематографії має здійснюватися за рахунок коштів Фонду кінематографії, джерелами формування якого є кошти загального Фонду державного бюджету у розмірі не менше 0,2 відсотка видатків загального фонду державного бюджету за попередній рік, інші кошти загального та спеціального фондів державного бюджету, отримані відповідно до Бюджетного кодексу країни, в тому числі від реалізації майнових прав на використання фільмів, вихідних матеріалів фільмів та фільмокопій, створених за кошти державного бюджету.</p>
<p>Хочу подякувати членам бюджетного комітету, які підтримали проект 3240 та висловили до його окремих положень ряд…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>КОНДРАТЮК О.К. Які висловили до нього ряд слушних зауважень та пропозицій і вважаю, що комітет зможе якісно доопрацювати проект у другому читанні. Тому дуже вас прошу підтримати його в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова підкомітету Комітету з питань бюджету Іщейкін Костянтин Євгенович, будь ласка.</p>
<p>&nbsp;</p>
<p>16:36:14</p>
<p>ІЩЕЙКІН К.Є.</p>
<p>Шановний головуючий, шановні колеги, Комітет з питань бюджету на своєму засіданні 17 лютого розглянув законопроект за номером 3240 доопрацьований. Законопроект передбачає врегулювання бюджетних питань щодо формування Державного фонду підтримки кінематографії.</p>
<p>Запропоновано, по-перше, визначити цільові джерела формування цього фонду, віднести видатки фонду до видатків державного бюджету, які будуть захищеними видатками, надати право на розміщення коштів фонду на рахунках у державних банках. Створення зазначеного фонду безпосередньо передбачено у законопроекті за номером 3081д про державну підтримку кінематографії в Україні, який Верховною Радою 28 січня поточного року прийнято за основу.</p>
<p>Отже, законопроект за номером 3240 доопрацьований, є похідним від законопроекту за номером 3081д. І відтак для врахування змін, внесених до законопроекту за номером 3081д у другому читанні та при прийнятті в цілому, прийняття законопроекту за номером 3240 має відбуватися після прийняття як закону законопроекту за номером 3081д.</p>
<p>Слід відмітити, що реалізація законодавчих ініціатив щодо створення фонду призведе до втрат доходів загального фонду державного бюджету та потребуватиме виділення додаткових видатків державного бюджету, за висновком Мінфіну понад 3 мільярди гривень.</p>
<p>Варто звернути увагу, що положення законопроекту за номером 3240 (доопрацьований) потребують узгодження з вимогами Бюджетного та Податкового кодексів та, що наголошено Міністерством фінансів, і Апарату Верховної Ради.</p>
<p>З огляду на вище зазначене, за наслідками розгляду комітет прийняв рішення рекомендувати Верховній Раді законопроект за номером 3240 (доопрацьований) прийняти за основу, доручивши комітету доопрацювати його з врахуванням зауважень і пропозицій субєктів законодавчої ініціативи та внести на розгляд Верховної Ради у другому читанні, після прийняття в цілому проекту Закону за номером 3081д.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, є бажаючі обговорювати даний законопроект? Є, так, я прошу включити систему запису: два – "за", два – "проти". Прошу депутатів бажаючих виступити записатись, будь ласка.</p>
<p>Княжицький Микола Леонідович, включіть мікрофон.</p>
<p>&nbsp;</p>
<p>16:38:54</p>
<p>КНЯЖИЦЬКИЙ М.Л.</p>
<p>Шановні колеги, я хочу теж подякувати бюджетному комітету і авторам цього законопроекту. "Народний фронт" пітримуватиме цей законопроект. Я закликаю всі фракції його підтримати, оскільки, як ви знаєте, щойно, наприклад,&nbsp; ми&nbsp; проголосували законопроект про заборону контенту країни-агресора, але ми повинні пітримати щось забороняюче українського виробника контенту. Така ціліна програма реалізовується українським парламентом. Ми розглянули в першому читанні закон, який зараз опрацьовує в другому читанні наш Комітет з питань культури і духовності. Тому я просив би підтримати зараз, взяти за основу цей законопроект по бюджетному комітету, це два законопроекти, які доповнюють один одного, а потім загалом на наступних засіданнях проголосувати два цих законопроекти і підтримати український кінематограф. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Зараз буде останній виступ, тому я прошу депутатів заходити в зал, зараз буде голосування. І я надаю слово Сугоняку Олександру Леонідовичу.</p>
<p>Прошу включити мікрофон Сергія Капліна.</p>
<p>&nbsp;</p>
<p>16:39:56</p>
<p>СУГОНЯКО О.Л.</p>
<p>Прошу передати слово Сергію Миколайовичу Капліну.</p>
<p>&nbsp;</p>
<p>16:40:01</p>
<p>КАПЛІН С.М.</p>
<p>Вельмишановні співгромадяни!&nbsp; Я б хотів підтримати цю&nbsp; законодавчу ініціативу. Вона слушна, вчасна. І сказати ось які слова. Ми знаємо точно, де знайти гроші на&nbsp; підтримку українського кінематографу. Я вважаю, що Верховна Рада&nbsp; України має набратися політичної волі і переглянути окремі статті державного бюджету. І ті гроші, які&nbsp; окремі політичні сили, фракції віддали в якості хабара іншим окремим фракціям Верховної Ради України в розмірі до 500 мільйонів, до півмільярда, на окремі підприємства, забрати зараз&nbsp; і розподілити&nbsp; між суб'єктами нашого кінематографічного бізнесу.</p>
<p>Друге. Я щойно вислухав законодавчі пропозиції одного з&nbsp; вельмишановних і&nbsp; відомих героїв&nbsp; "95 кварталу"&nbsp; мультфільму&nbsp; "Київська Русь", який стосується покращення ситуації для наших пенсіонерів. І я так розумію, фракція "Самопоміч"&nbsp; підтримує і підпишеться під ними. І тут цим фракціям потрібно розуміти одну дуже важливу річ. Це означає абсолютно новий&nbsp; курс країни на деолігархизацію, коли не буде мерів-мільйонерів&nbsp; і власників цілих національних телеканалів. Це означає на комунізацію, це означає на націоналізацію курс і курс на те, щоб&nbsp; відібрати у наших олігархів все те, що вони накрали в українського народу.</p>
<p>Отже, я пропоную ще внести законопроект про зміни до&nbsp; Конституції і фракції "Самопоміч", і іншій фракції визнати новий національний курс нашої держави в цілому на&nbsp; комунізацію і&nbsp; побудови&nbsp; комуністичного суспільства. Я думаю, ваші виборці це підтримають. Дякую дуже.</p>
<p>&nbsp;</p>
<p>ГОЛОВУЮЧИЙ. Шановні колеги, прошу зайти в зал і зайняти робочі місця. Це&nbsp; справді є&nbsp; законопроект в пакеті з попереднім. Забороняючи фільми&nbsp; держави-агресора, ми&nbsp; повинні одночасно підтримувати українського кіновиробника. Інакше воно&nbsp; не запрацює і не буде діяти, від нас це&nbsp; залежить.</p>
<p>Я прошу депутатів, хто в кулуарах зайти в зал. Прошу повідомити, що зараз відбудеться голосування, і прошу підготуватися до голосування.</p>
<p>Отже, зайшли в зал. Я ставлю на голосування пропозицію комітету: прийняти за основу проект Закону про внесення змін до Бюджетного кодексу України щодо державної підтримки кінематографії в Україні (3240). Комітет пропонує за основу прийняти. Я думаю, ми будемо єдині в тому рішенні і прошу проголосувати 3240 в першому читанні за основу. Будь ласка, голосуємо, голосуємо, колеги.</p>
<p>&nbsp;</p>
<p>16:43:22</p>
<p>За-228</p>
<p>Рішення прийнято. Вітаю авторів і також комітет з прийнятим рішенням.</p>
<p>Наступне питання по порядку денному, це є проект Закону про внесення змін до Податкового кодексу України щодо забезпечення стабільного розвитку сфери фізичної культури і спорту (2068). І є теж пропозиція, щоб ми його розглянули за скороченою процедурою. Шановні колеги, прошу проголосувати і підтримати розгляд за скороченою процедурою. Будь ласка, голосуємо за скорочену процедуру.</p>
<p>&nbsp;</p>
<p>16:44:13</p>
<p>За-172</p>
<p>Рішення прийнято.</p>
<p>І я запрошую до доповіді народного депутата України Силантьєва Дениса Олеговича, будь ласка, до трибуни.</p>
<p>&nbsp;</p>
<p>16:44:30</p>
<p>СИЛАНТЬЄВ Д.О.</p>
<p>Шановні колеги, членами Комітету з питань сім'ї, молодіжної політики, спорту та туризму було подано доопрацьовану редакцію законопроекту 2068, вилучивши з тексту минулої редакції законопроекту норми щодо звільнення від плати за землю заповідників та закладів освіти, культури, фізичної культури і спорту тощо, які повністю утримуються за рахунок коштів державного або місцевих бюджетів, оскільки зазначені норми були враховані у законопроекті номер 1850-1, який вже прийнятий Верховною Радою України за основу та підготовлений для розгляду у другому читанні.</p>
<p>Таким чином, доопрацьованою редакцією законопроекту 2068 пропонується відновити норми податкового законодавства в частині надання пільг на сплату земельного податку, що розповсюджується на дитячі санаторно-курортні та оздоровчі заклади України, а також підприємства, установи та організації фізкультурно-спортивної спрямованості, за земельні ділянки, на яких розміщені спортивні споруди, що використовуються для підготовки військовослужбовців та працівників правоохоронних органів, проведення всеукраїнських міжнародних та навчально-тренувальних процесів збірних команд України з видів спорту та підготовки спортивного резерву, а також звільнити будівлі зазначених установ, організацій, підприємств та закладів, будівлі баз олімпійської та паралімпійської підготовки від податку на нерухомість.</p>
<p>Перелік підприємств та установ, організацій фізкультурно-спортивної спрямованості, яким надаються пільги, затверджується Кабінетом Міністрів України.</p>
<p>З огляду на зазначене, пропоную підтримати законопроект саме у доопрацьованій редакції за основу. Прошу підтримати, колеги.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань податкової та митної політики Южаніна Ніна Петрівна. Будь ласка.</p>
<p>&nbsp;</p>
<p>16:46:49</p>
<p>ЮЖАНІНА Н.П.</p>
<p>Шановний головуючий, шановні народні депутати! Автор законопроекту представив свій проект закону по суті. Комітет Верховної Ради України з питань податкової та митної політики на своєму засіданні 1 липня 2015 року розглянув проект закону.</p>
<p>Я хочу повідомити вам, що по суті, наприклад, по сплаті, звільнення, надання пільг по сплаті податку на нерухоме майно було нами прийнято в попередньому законі, 654-му, 17 липня 2015 року.&nbsp; І якраз пільги були надані дошкільним та загальноосвітнім навчальним закладам, які фінансуються з Державного та місцевого бюджетів. Що стосується інших організації, наприклад, заснованих юридичними&nbsp; і фізичними особами, то&nbsp; такі додаткові пільги не надавалися з огляду на те, що&nbsp; якщо така організація є неприбутковою, то вона не сплачує податок на прибуток на підставах неприбутковості.</p>
<p>Що стосується плати за землю, то ми також Законом&nbsp; 654-м надали пільги дошкільним та загальноосвітнім навчальним закладам, незалежно від форми власності, іншим… закладах охорони здоров'я, культури, науки, освіти, які повністю утримуються за рахунок коштів Державного або місцевих бюджетів. Зважаючи на&nbsp; те, що у статті 103 Бюджетного кодексу України надання державі додаткових пільг може призвести&nbsp; до необхідності… чим ми зменшим&nbsp; доходи місцевих бюджетів до необхідності супроводжувати&nbsp; такі пільги додатковими дотаціями з&nbsp; Державного бюджету&nbsp; ми проговорювали все-таки на комітеті,&nbsp; щоби запропонувати авторам прийняти даний законопроект тільки в першому читанні, потім з'ясувати всі отакі обставини і виключити всі&nbsp; неузгодженості, які можуть виникнути&nbsp; по даному законопроекту. Тому рішення комітету було&nbsp; наступне: запропонувати Верховній Раді…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.</p>
<p>&nbsp;</p>
<p>ЮЖАНІНА Н.П. Запропонувати Верховній Раді України прийняти даний законопроект в першому читанні за основу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>У нас були&nbsp; буквально минулого тижня парламентські слухання, де ми обговорювали цю тематику, тому, я думаю, треба зробити крок і пропозиції комітету в першому читанні, я думаю, слушно, щоб дати добрий знак.</p>
<p>Шановні колеги, чи є потреба в обговорення даного законопроекту? Немає потреби. Тоді я прошу колег зайти в зал, зайняти робочі місця, приготуватися до голосування.</p>
<p>Шановні колеги, прошу приготуватися до голосування, зайти&nbsp; в зал. Будь ласка. І я ставлю на голосування проект Закону&nbsp; про внесення змін до Податкового кодексу України щодо забезпечення стабільного розвитку сфери фізичної культури і спорту (номер 2068) за основу.</p>
<p>Я прошу приготуватися до голосування і прошу проголосувати за основу 2068. Будь ласка, голосуємо.</p>
<p>&nbsp;</p>
<p>16:50:25</p>
<p>За-245</p>
<p>Рішення прийняте.</p>
<p>Шановні колеги, дальше у нас по Регламенту... Вітаю автора законопроекту за проведену роботу. І я в наступному розділі, в нас стоїть два питання, які треба просто включити в порядок денний.</p>
<p>Отже, одна з них –&nbsp; це проект Закону про внесення змін до статті 171-1 Кодексу адміністративного судочинства України (щодо уточнення окремих положень). І другий законопроект 4034, це проект закону про внесення змін до деяких законів України щодо вирішення проблемних питань з постачання природного газу. Це проект Бєлькової.</p>
<p>Отже, колеги, зараз я один і наступний поставлю за включення до порядку денного, а потім у нас буде важливий блок по безпеці і обороні нашої держави.</p>
<p>Я можу ставити на голосування? Це лише включення в порядок денний.</p>
<p>Отже, включення в порядок денний проекту Закону про внесення змін до статті 171-1 Кодексу адміністративного судочинства України, проект Івана Крулька (4052). Хто за те, щоб включити його у порядок денний, прошу проголосувати. Будь ласка, голосуємо.</p>
<p>&nbsp;</p>
<p>16:51:56</p>
<p>За-197</p>
<p>Не найшла підтримку дана пропозиція серед депутатів.</p>
<p>І я ставлю наступний законопроект 4034, це проект Закону про внесення змін до деяких законів України щодо вирішення проблемних питань з постачання природного газу, народний депутат Бєлькова.</p>
<p>Отже, хто підтримує включення до порядку денного, лишень включення до порядку денного цього законопроекту, прошу проголосувати. 4034, включення в порядок денний, прошу проголосувати. Будь ласка, голосуємо.</p>
<p>&nbsp;</p>
<p>16:52:38</p>
<p>За-196</p>
<p>Рішення не прийняте.</p>
<p>Отже, переходимо до блоку питань національної безпеки і оборони. Наступний в нас проект Закону про внесення змін до статті 11 Закону України "Про військовий обов'язок і військову службу" (щодо проходження студентами вищих медичних, фармацевтичних навчальних закладів військової підготовки за програмою підготовки офіцерів запасу медичної служби в обов'язковому порядку), 2210а.</p>
<p>І є пропозиція його розглянути за скороченою процедурою. Будь ласка, прошу підтримати розгляд за скороченою процедурою. Будь ласка, голосуємо.</p>
<p>&nbsp;</p>
<p>16:53:33</p>
<p>За-180</p>
<p>Рішення прийняте.</p>
<p>І я запрошую до доповіді народного депутата України Богомолець Ольгу Вадимівну, будь ласка. Богомолець Ольга Вадимівна, будь ласка, до трибуни, доповідайте.</p>
<p>Будь ласка, доповідайте.</p>
<p>&nbsp;</p>
<p>16:54:32</p>
<p>БОГОМОЛЕЦЬ О.В.</p>
<p>Шановні колеги, цей закон, який зараз ми виносимо на голосування, в якому Комітет охорони здоров'я не є профільним комітетом, але який,<a name=_GoBack></a> власне, ми ініціювали цей закон, про відновлення військової освіти в всіх медичних закладах.</p>
<p>Якщо ви пам'ятаєте, раніше всі лікарі отримували і проходили через військову кафедру, і могли при потребі нести свій військовий обов'язок. Декілька років тому військовий обов'язок лікарів і військова освіта були скасовані, внаслідок чого на сьогоднішній день є велика потреба в військових лікарях. Це призвело до того, що цивільні лікарі під час початку війни, деякі з них позалишали свої місця роботи, і, власне, районні, обласні лікарні на окупованих територіях і тих територіях, які знаходяться в зоні проведення антитерористичної операції, залишились без медичного персоналу. Ці території врятували, власне, тільки військові шпиталі, які ми змогли покласти зверху і, власне, які могли заїхати на території в приміщення цих лікарень.</p>
<p>Зараз цивільна і військова медицина працює скоординовано. Єдине чого бракує, бракує знань у цивільних лікарів щодо військової медицини. Військова медицина і цивільна медицина суттєво відрізняються. Військова пульова травма ведеться зовсім інакше. І надзвичайно важливо повернути навчання з військово-польової терапії, військово-польової хірургії в вищі медичні заклади. І дати можливість всім нашим лікарям знову отримувати такі знання, які вони зможуть примінити і в цивільних лікарнях, і в мирний час, якщо на території України будуть відбуватись терористичні акти або буде відбуватися військова загроза.</p>
<p>Тому прошу вас підтримати цей закон в першому читанні, він є вкрай важливий, для того щоби підняти рівень безпеки нашої країни. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова Комітету з питань національної безпеки і оборони… Пашинський Сергій передає повноваження виступити від комітету депутату Віннику. Будь ласка.</p>
<p>&nbsp;</p>
<p>16:56:48</p>
<p>ВІННИК І.Ю.</p>
<p>Відповідно до доручення комітет 11 листопада 2015 року розглянув даний законопроект. Ми, дійсно, погоджуємося, що необхідно зробити військово-медичну освіту в вищих навчальних закладах обов'язковою.</p>
<p>Водночас є зауваження Міністерства оборони з приводу того, що треба чітко розділяти військово-медичну підготовку і підготовку офіцерів запасу&nbsp; &nbsp;медичної служби. Це є дві окремі програми. І тому необхідно провести відповідні наради між Міністерством оборони, Міністерством охорони здоров'я та Міністерством науки і освіти. Для цього чітко визначити ці програми, на базі яких інститутів, університетів вони будуть здійснюватися.</p>
<p>Окрім того, Головне науково-експертне управління зазначає про те, що необхідно передбачати в бюджеті належне фінансування такої діяльності. Тому це впливає на показники бюджету.</p>
<p>Комітет категорично підтримує необхідність. Водночас враховуючи зауваження, пропоную голосувати за основу і в першому читанні. До другого читання визначати чітко, за який рахунок це буде фінансуватися. Щоб у нас не була така точно ситуація, як склалась, наприклад, з профтехосвітою, коли Верховна Рада підтримала майже на 2,7 мільярдів гривень фінансування профтехосвіти за рахунок загального фонду державного бюджету. А тільки ми бачили, що 500 мільйонів виділили буквально там два тижні тому.</p>
<p>Ми не маємо права приймати недосконалі законопроекти, тому за основу давайте голосувати, доопрацьовувати, отримувати всі джерела, давати відповіді на всі запитання, які сьогодні в зв'язку з цим законопроектом виникли на комітеті та у Головного науково-експертного управління. І давайте розвивати, піднімати обороноздатність, безпеку, безпекову ситуацію в нашій державі. Дякую. За основу прошу голосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, комітет пропонує прийняти за основу для розробки подальшої. Шановні колеги! У нас ще багато є важливих законопроектів. Чи є по ньому потреба входити в обговорення, чи можемо голосувати? Можемо голосувати. Дякую за розуміння.</p>
<p>Шановні колеги депутати, прошу зайти в зал, приготуватись до голосування. Важливий блок, важливий законопроект. Я прошу зайти в зал, приготуватись до голосування, колеги.</p>
<p>Отже, я ставлю на голосування проект Закону про внесення змін до статті 11 Закону України "Про військовий обов'язок і військову службу" (щодо проходження студентами вищих медичних, фармацевтичних навчальних закладів військової підготовки за програмою підготовки офіцерів запасу медичної служби в обов'язковому порядку). Пропозиція комітету, за основу 2210а, за основу.</p>
<p>Прошу голосувати, колеги. Прошу підтримати.</p>
<p>Будь ласка.</p>
<p>&nbsp;</p>
<p>16:59:52</p>
<p>За-232</p>
<p>Рішення прийнято.</p>
<p>Вітаю автора законопроекту, комітет і бажаю плідної роботи до другого читання по цьому законопроекту.</p>
<p>Наступний в порядку денному проект Закону про внесення зміни до статті 7 Закону України "Про державну охорону органів державної влади України та посадових осіб" (2289а). І теж є пропозиція від комітету розглянути його за скороченою процедурою. Я прошу підтримати розгляд за скороченою процедурою. Будь ласка, голосуємо, колеги, за скорочену процедуру. Будь ласка.</p>
<p>&nbsp;</p>
<p>17:00:41</p>
<p>За-171</p>
<p>Рішення прийняте.</p>
<p>І я запрошую до доповіді першого заступника міністра оборони Руснака Івана Степановича. Будь ласка, Іван Степанович, доповідайте.</p>
<p>&nbsp;</p>
<p>17:01:23</p>
<p>РУСНАК І.С.</p>
<p>Шановний головуючий і шановні народні депутати України! Проект закону розроблено з метою приведення актів законодавства у воєнній сфері до умов з зарахуванням змін, що відбулися в воєнно-політичній обстановці в світі шляхом внесенням змін до двох законів України: Закон "Про оборону України" та Закон про правовий режим надзвичайного стану.</p>
<p>В Законі про правовий режим надзвичайного стану пропонується. По-перше, уточнюються умови введення надзвичайного стану, до яких пропонується віднести: випадки порушення функціонування важливих державних об'єктів за переліком, які затверджуються Кабінетом Міністрів України, а також дії не передбачених законом воєнізованих або збройних формувань, спрямованих&nbsp; на захоплення особливо важливих об'єктів чи місцевостей, пов'язаних&nbsp; із загрозою&nbsp; безпеці громадян і порушенням діяльності органів державної&nbsp; влади та органів місцевого самоврядування.</p>
<p>По-друге, визначаються додаткові заходи, які проводяться у визначених районах у разі його введення.</p>
<p>По-третє,&nbsp; розширюється перелік сил і засобів військових формувань та правоохоронних органів, які залучаються&nbsp; до здійснення таких заходів.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>У Законі про оборону уточнюється перелік дій інших держав або груп держав, що свідчить про збройну агресію проти&nbsp; України. Уточнюються основні функції Генерального штабу Збройних сил&nbsp; України, також вводиться поняття воєнного конфлікту. Приводяться у відповідність до Закону&nbsp; України&nbsp; "Про правовий режим воєнного стану"&nbsp; визначення "воєнного стану"&nbsp; та "військового&nbsp;&nbsp; командування".</p>
<p>Хочу також зазначити, що під&nbsp; час підготовки проекту закону&nbsp; до першого читання народними депутатами України висловлено ряд&nbsp;&nbsp; зауважень, які є слушними і будуть враховані в ході підготовки законопроекту до другого читання.&nbsp;</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Від комітету,&nbsp; будь ласка, Вінник буде представляти позицію комітету. Прошу до трибуни і прошу сказати позицію комітету,&nbsp; будь ласка.</p>
<p>&nbsp;</p>
<p>17:04:03</p>
<p>ВІННИК І.Ю.</p>
<p>Наш комітет на засіданні 4 листопада 2015 року розглянув проект Закону про внесення змін до деяких законів&nbsp; України&nbsp; з питань національної безпеки, який врегульовує та враховує необхідні&nbsp; зміни цілої низки законодавчих актів. А саме: про оборону&nbsp; України, про правовий режим&nbsp; надзвичайного стану, про правовий режим воєнного стану, враховуючи ті загрози, ті виклики,&nbsp; які стоять перед нашою державою.</p>
<p>Безумовно, ті пропозиції, які були запропоновані Міністерством&nbsp; оборони щодо впорядкування&nbsp; діяльності Кабінету Міністрів,&nbsp; Генерального штабу… інших органів&nbsp; виконавчої&nbsp;&nbsp; гілки влади,&nbsp; вони є підтриманими&nbsp; і розглянутими комітетом.</p>
<p>Також Головне науково-експертне управління&nbsp;&nbsp; зазначає, що даний законопроект може бути прийнятий&nbsp; за основу в першому читанні з метою потім доопрацювання і вже детальної вичитки&nbsp; його, і доопрацювання&nbsp; до&nbsp; &nbsp;другого читання, для прийняття в цілому.</p>
<p>Комітет, безумовно, підтримує його і просить зараз підтримати пропозицію Міністерства оборони уряду України, і проголосувати його…</p>
<p>&nbsp;</p>
<p>ГОЛОВУЮЧИЙ. Пане Вінник, я перепрошую, я мушу вас перебити, ви зараз доповідаєте наступний законопроект – 2470а. А ми розглядаємо зараз 2289а.</p>
<p>Будь ласка, доповідайте.</p>
<p>&nbsp;</p>
<p>17:05:10</p>
<p>ВІННИК І.Ю.</p>
<p>Я доповідь закінчив. Прошу підтримати за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Отже, 2470а, ми послухали доповідача і співдоповідача. І я прошу записатися два – "за", два – "проти" на обговорення даного законопроекту. Будь ласка, прошу провести запис.</p>
<p>Бабак Альона Валеріївна, фракція "Самопоміч".</p>
<p>&nbsp;</p>
<p>17:06:02</p>
<p>БАБАК А.В.</p>
<p>Прошу передати слово Пастуху Тарасу.</p>
<p>&nbsp;</p>
<p>ГОЛОВУЮЧИЙ. Пастух.</p>
<p>&nbsp;</p>
<p>17:06:07</p>
<p>ПАСТУХ Т.Т.</p>
<p>Тарас Пастух, "Об'єднання "Самопоміч". Ми даний законопроект достатньо уважно вивчали на фракції і прийшли до одного висновку про те, що, дійсно, є багато норм, які є робочими і які в даному законопроекті уточнюють, і потрібні, дійсно Міністерству, оборони і Генеральному штабу. Але, на жаль, в даному законопроекті заклалися певні норми, проти яких зараз ми як парламентарі намагаємось працювати, і навпаки не те, що проти, а намагаючись удосконалити роботу в оборонному плануванні і взагалі роботу в оборонному секторі.</p>
<p>На сьогоднішній день парламент повністю усунутий від прийняття таких концептуальних документів, як військова чи воєнна доктрина. І, власне, в цьому законопроекті у нас склалася історія, коли РНБО після того, затвердженого Указом Президента, були внесені цілий ряд змін, а сьогодні парламент повинен фактично під ці рішення підганяти наше законодавство.&nbsp;</p>
<p>І взагалі, коли приймався цей доктринальний документ, він жодним чином не узгоджувався з парламентом. Тому ми вважаємо, що ця практика&nbsp; на сьогоднішній день є неправильна. І спочатку РНБО, а перед тим розробляючи воєнну доктрину, Кабінет Міністрів, все-таки мав працювати з чинним законодавством, а не видумувати нові норми і сьогодні змушувати парламент підганяти законодавство під воєнну доктрину і під ті норми, які там з'явилися.</p>
<p>Тому "Об'єднання "Самопоміч" пропонує цей законопроект доопрацювати для того, щоб він не пропав. І, дійсно, ці норми, які є необхідні сьогодні для Міністерства оборони, набули норм закону. Але в такому вигляді, сьогодні, на жаль, ми його підтримати не зможемо. Ми готові його доопрацювати і прийняти потім ще раз в першому читанні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Антон Геращенко, "Народний фронт", включіть мікрофон.</p>
<p>&nbsp;</p>
<p>17:08:00</p>
<p>ГЕРАЩЕНКО А.Ю.</p>
<p>Фракция "Народного фронта" последовательно поддерживает законопроекты, которые необходимы для упрочнения нашей обороны, уточнения формулировок, которые существуют в законодательстве. Мы призываем всех депутатов, всего парламента голосовать за поддержание данного законопроекта, поскольку он необходим для того, чтобы упорядочить работу по национальной безопасности Украины. Спасибо.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова запрошується Оксана Сироїд, будь ласка,&nbsp; до трибуни.</p>
<p>&nbsp;</p>
<p>17:08:42</p>
<p>СИРОЇД О.І.</p>
<p>Шановні колеги, справа в тому, що безпека, безпека в державі насправді залежить великою мірою від того, наскільки сфера безпеки і оборони, зокрема Збройні Сили, є підконтрольними парламенту і цивільній організації держави.</p>
<p>Парламент колись був більш цивілізований. Парламент мав повноваження. Парламент мав повноваження, зокрема стосовно затвердження воєнної доктрини, і інші повноваження. На жаль, ці повноваження були узурповані Президентом. Не цим, давно. І, власне, уже за умови узурпації цих повноважень стосовно цивільної організації… цивільного контролю за організацією держави, воєнною організацією, і відбулося нищення української армії. Зараз ми маємо багато рішень, нам пропонується дуже багато рішень, які стосуються безпеки й оборони, для того щоб&nbsp; полегшити життя нашим Збройним Силам, зробити їх більш ефективним. Але&nbsp; ми не бачимо тих рішень, які, дійсно,&nbsp; забезпечать реформу і зроблять Збройні Сили&nbsp; підконтрольними парламенту і цивільній організації&nbsp; держави.</p>
<p>Законопроект, який зараз розглядається, містить норми, які&nbsp; можуть бути вкрай небезпечними для держави, для її безпеки. Це норми, які&nbsp; стосуються, наприклад,&nbsp; підстав і&nbsp; умов введення&nbsp; надзвичайного, це&nbsp; норми, які фактично змушують українського законодавця діяти у відповідність&nbsp; указам Президента, а не навпаки.</p>
<p>Тому ми би закликали Міністерство оборони вносити до парламенту ті рішення і проекти тих рішень, які, дійсно, будуть давати можливість реформувати українські Збройні Сили, а не поширювати загрозу для громадян України. Дякую.<i> </i>&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення завершено. Я прошу&nbsp; приготуватись до &nbsp;голосування, я прошу зайти в зал депутатів і приготуватись до&nbsp; голосування. Я поставлю&nbsp; пропозиції по черговості. Спочатку пропозицію комітету за основу, а потім, якщо вона не набере&nbsp; більшості голосів, повернути в&nbsp; комітет на доопрацювання. Прошу бути на робочих&nbsp; місцях і визначатись.</p>
<p>Отже, я ставлю на голосування&nbsp; проект Закону&nbsp; про внесення змін&nbsp; до деяких законів України з питань національної безпеки (номер 2470а) за основу. Хто підтримує дану пропозицію, прошу&nbsp; проголосувати, прошу взяти участь&nbsp; в голосуванні. Будь ласка, голосуємо за основу.</p>
<p>&nbsp;</p>
<p>17:11:43</p>
<p>За-187</p>
<p>Рішення не прийнято.</p>
<p>Я&nbsp; ставлю наступну пропозицію: повернути в комітет на доопрацювання. І&nbsp; я прошу навколо&nbsp; цієї пропозиції об'єднатись, так. І я&nbsp; прошу разом підтримати тоді й цю пропозицію.</p>
<p>Отже, я ставлю на голосування пропозицію повернути в комітет для доопрацювання проект Закону про внесення змін до деяких законів України з питань національної безпеки (2470а). Будь ласка, прошу голосувати, голосуємо.</p>
<p>&nbsp;</p>
<p>17:12:30</p>
<p>За-219</p>
<p>Мені говорять, що не встигли проголосувати. Давайте ми ще раз поставимо цю пропозицію на голосування, колеги.</p>
<p>Отже, я ще раз ставлю на голосування і я прошу шановних колег зайти в зал і взяти участь в голосуванні. Отже, прошу зайти в зал, приготуватися до голосування пропозицію: повернути в комітет для доопрацювання проект Закону про внесення змін до деяких законів України з питань національної безпеки (2470а), на доопрацювання в комітет. Хто підтримує дану пропозицію, прошу проголосувати. Будь ласка, голосуємо 2470а.</p>
<p>&nbsp;</p>
<p>17:13:28</p>
<p>За-226</p>
<p>Рішення прийнято.</p>
<p>Ми пропустили законопроект 2289а, оскільки не було доповідача, але доповідач вже в залі з нами. І тому я зараз оголошую до розгляду проект Закону про внесення змін до статті 7 Закону України "Про державну охорону органів державної влади України та посадових осіб" (2289а). Ми вже голосували за розгляд його за скороченою процедурою. І я запрошую до доповіді заступника міністра закордонних справ Пристайка Вадима Володимировича. Будь ласка, прошу доповідати.</p>
<p>Ми вже проголосували за скорочену процедуру по цьому закону. Будь ласка.</p>
<p>&nbsp;</p>
<p>17:14:24</p>
<p>ПРИСТАЙКО В.В.</p>
<p>Шановний пане Голово, шановні народні депутати, Міністерство закордонних справ звертається до вас з проханням підтримати проект Закону України про внесення змін до Закону України "Про державну охорону органів державної влади України та посадових осіб". Розроблений цей закон був з метою приведення у відповідність нашого законодавства до вимог і до підписаних раніше нами міжнародних договорів.</p>
<p>Чинною редакцією закону передбачено, що державна охорона здійснюється щодо глав іноземних держав, парламенті, урядів, членів їх сімей, керівників міжнародних організацій, які перебувають в Україні та… прибувають та перебувають на її території.</p>
<p>Разом з тим, згідно з практикою здійснення візиту іноземних високих делегацій, беручи також до уваги Конвенцію ООН про спеціальні місії від 1969 року, до якої Україна приєдналась, часто ці делегації очолюються міністрами закордонних справ. Саме тому ми просимо розширити забезпечення безпеки цих посадових осіб також на міністрів закордонних справ. Досвід вказує, що практично всі європейські країни, США і Канада мають відповідні законодавчі акти і забезпечують охорону цих осіб.</p>
<p>Слід також зазначити, що останнім часом значно зросла кількість і інтенсивність візитів військових і посадових осіб в Україну. Зокрема, у 2014 році в Україну здійснили візити міністри закордонних справ 92 країн. Тільки за половину року 2015-го 45 держав здійснили візити. Інтенсивність зростає, треба забезпечити в теперішніх умовах безпеку цих високих делегацій.</p>
<p>Просимо вас підтримати проект закону. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді від Комітету з питань національної безпеки і оборони запрошується Вінник. Будь ласка.</p>
<p>&nbsp;</p>
<p>17:16:11</p>
<p>ВІННИК І.Ю.</p>
<p>Шановні колеги, 4 листопада 2015 року комітет розглянув пропозицію – законопроект, поданий урядом України, про внесення змін до статті 7 Закону України "Про державну охорону органів державної влади України та посадових осіб" в частині того, що пропонується встановити можливість надання державної охорони представникам уряду, парламентів, керівникам міжнародних організацій і інших посадових осіб, які прибувають на територію України в свої відрядження.</p>
<p>Ну, безумовно, необхідність надання такої охорони випливає, по-перше, з тих конвенцій, до яких приєдналася України. Це, по-перше, Конвенція ООН про спеціальні місії ще від 1969 року. Безумовно, поточна безпекова ситуація вона теж впливає на проблему, і її треба, дійсно,&nbsp; враховуючи&nbsp; збільшену кількість візитів іноземних держав, представників іноземних держав&nbsp;&nbsp; в Україну,&nbsp; надавати їм належну охорону.</p>
<p>Водночас Комітет Верховної Ради&nbsp; з питань бюджету також підтримує цей законопроект, тому що, на думку комітету, він не вплине на показники Державного бюджету і асигнування цих заходів буде здійснюватися виключно в межах тих видатків, які передбачені в Службі державної охорони на забезпечення охорони&nbsp; державних осіб.</p>
<p>Комітет з питань національної безпеки та&nbsp; оборони&nbsp; розглянув на своєму комітеті, і народні депутати члени комітету прийшли&nbsp; до одностайного висновку, що&nbsp; законопроект можна прийняти в першому читанні за основу з наступною пропозицією, а саме: викласти формулювання запропоноване урядом дещо в іншій редакції, а саме наступним чином: "Забезпечення державною охороною членів сімей певних посадових осіб незалежно від того, на яких підставах та з якою метою вони перебувають на території України, мають забезпечуватися лише в тих випадках, коли вони прибувають в Україну у складі офіційних делегацій або ж відвідують Україну за запрошення органів влади України",</p>
<p>Безумовно, це чітко визначить коло тих осіб, на яке буде поширюватися державна охорона, яка фінансується за рахунок платників податків України і чітко врегулює саме ті пропозиції, які просила… просив уряд України.</p>
<p>Прошу підтримати за основу&nbsp; в першому читанні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, прошу записатися: два – "за", два – "проти". Прошу провести запис.</p>
<p>&nbsp;Каплін Сергій Миколайович, будь ласка.</p>
<p>&nbsp;</p>
<p>17:18:53</p>
<p>КАПЛІН С.М.</p>
<p>Так, ми підтримуємо цей законопроект, як і всі законопроекти, які мають допомогти у вирішенні без пекових питань. Але, пане головуючий, я би хотів звернутися до вас, і я думаю, таке ж саме запитання у мільйонів українців, які зараз нас дивляться. Ви б могли проінформувати український народ і народних депутатів, які ще залишилися у залі парламенту, де зараз знаходиться Голова Верховної Ради&nbsp; України, керівники фракцій,&nbsp; які мають бути тут і так само&nbsp; розглядати разом з нами ці безпекові закони, на які не вистачає по 2-5 голосів, і прокоментувати, нарешті, коли розпочне роботу Український парламент, який сьогодні добили до ручки нездатністю створити коаліцію і обрати нового Прем'єра, і коли почне, нарешті, працювати український уряд, який вже місяць не працює. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>На питання, де знаходять голів фракцій, треба ставити не мені, а ставити самому собі це питання в питанні самодисципліни і самоорганізації.</p>
<p>Шановні колеги, я прошу приготуватися до голосування.</p>
<p>До речі, голова фракції Бурбак Максим на бойовому посту стоїть на сторожі українського парламентаризму.</p>
<p>Дякую, колеги.</p>
<p>Отже, я ставлю пропозицію комітету на голосування. Проект Закону про внесення зміни до статті 7 Закону України "Про державну охорону органів державної влади України та посадових осіб" в редакції комітету.</p>
<p>Я прошу всіх депутатів зайти в зал і зайняти робочі місця.</p>
<p><a href="http://w1.c1.rada.gov.ua/pls/zweb2/webproc4_2?pf3516=2289%D0%B0&skl=9" target=_blank>2289а</a> в редакції комітету за основу . Готові голосувати?</p>
<p>Отже, хто підтримує дану пропозицію, прошу проголосувати 2289а за основу . Будь ласка, голосуємо.</p>
<p>&nbsp;</p>
<p>17:21:18</p>
<p>За-212</p>
<p>Шановні колеги, не встигли, так? Закликаю вас, переконливо і настійливо закликаю під час роботи бути на робочих місцях, це дуже важливо, на нас дивиться Україна, на нас дивляться наші виборці.</p>
<p>Шановні колеги, я поставлю повернутися до розгляду даного законопроекту, але я прошу депутатів бути уважними, сумлінними і дисциплінованими.</p>
<p>Отже, колеги, прошу зайти в зал приготуватися до голосування. Готові?</p>
<p>Я ставлю пропозицію повернутись до розгляду проекту Закону 2289а. Хто підтримує пропозицію повернутись до розгляду цього законопроекту, я прошу проголосувати. Будь ласка, голосуємо.</p>
<p>&nbsp;</p>
<p>17:22:35</p>
<p>За-231</p>
<p>Ми повернулись до розгляду.</p>
<p>І тепер я ставлю знову ж таки пропозицію комітету підтримати проект Закону про внесення зміни до статті 7 Закону України "Про державну охорону органів державної влади та посадових осіб" (номер 2289а) з пропозиціями комітету за основу. Шановні колеги, голосуємо за основу 2289а, будь ласка.</p>
<p>&nbsp;</p>
<p>17:23:20</p>
<p>За-228</p>
<p>Рішення прийняте.</p>
<p>Шановні колеги, я хотів би з вами порадитись. Коли ми голосували за включення до порядку денного сесії 4034, підійшли дві фракції, сказали, що вони не зорієнтувались, бо швидко стояло це питання, і готові підтримати. Чи не будете ви заперечувати, якщо я поставлю повторно включення до порядку денного 4034, проект Закону про внесення змін до деяких законів України щодо вирішення проблемних питань з постачання природного газу? Лишень включення в порядок денний. Чи не буде заперечень серед колег депутатів? Прошу? Так. Немає підтримки в залі.</p>
<p>Переходимо до наступного проекту порядку денного. Друге читання, наступний наш проект Закону 3483. Це проект Закону про внесення змін до Закону України "Про контррозвідувальну діяльність" (щодо підрозділів забезпечення внутрішньої і власної безпеки Державної прикордонної служби України). Це друге читання, важливий законопроект. І я запрошую до доповіді по даному питанню від Комітету з питань національної безпеки і оборони Вінника. Будь ласка.</p>
<p>&nbsp;</p>
<p>17:24:43</p>
<p>ВІННИК І.Ю.</p>
<p>Шановні колеги, це друге читання законопроекту, який запропонований урядом України, який дозволить зробити підрозділи внутрішньої та власної безпеки Державної прикордонної служби суб'єктом контррозвідувальної діяльності.</p>
<p>Безумовно, сьогодні на всій протяжності кордону України з Російською Федерацією, а також на лінії демаркації з окупованими територіями, зараз роль, яку відіграють підрозділи прикордонної служби, є важливою. Але ми можем використовувати ці підрозділи ще більш ефективніше, коли вони зможуть стати суб'єктом контррозвідувальної діяльності. Цей законопроект був підтриманий Службою безпеки України, безумовно, і це друге читання, я хочу зауважити, що жодної пропозиції від народних депутатів до зазначеного законопроекту при підготовці до другого читання в комітет не надійшло. Тому просимо проголосувати цю редакцію в тій формі, яка була проголосована в першому читанні за основу.</p>
<p>Єдине, що я хотів би зауважити, що у разі прийняття законопроекту за результатами розгляду в другому читанні та в цілому пропонуємо доручити Комітету Верховної Ради України з питань національної безпеки і оборони при підготовці його на підпис Голові Верховної Ради України здійснити спільно з Головним юридичним управлінням Апарату Верховної Ради деякі техніко-юридичні правки. Я просив би головуючого про це сказати, коли буде ставитися законопроект на голосування в другому читанні та в цілому.</p>
<p>Тому прошу підтримати в другому читанні та в цілому законопроект реєстраційний номер 3483. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Скажіть, будь ласка, біля трибуни ще, якщо можна. Правок не було у даного законопроекту? Тобто ми можемо вже ставити його на голосування в другому читанні.</p>
<p>Колеги, важливий справді законопроект. Я прошу бути дисциплінованими, уважними. Прошу колег народних депутатів зайти в зал зайняти робочі місця. Зараз відбудеться важливе голосування.</p>
<p>Я прошу зайти в зал і приготуватись до голосування, будь ласка, колеги.</p>
<p>Отже, я ставлю на голосування в другому читанні проект Закону про внесення змін до Закону України "Про контррозвідувальну діяльність" (щодо підрозділів забезпечення внутрішньої і власної безпеки Державної прикордонної служби України) № 3483 з дорученням комітету внести техніко-юридичні правки. І я прошу народних депутатів визначитись з приводу даної пропозиції.</p>
<p><a href="http://w1.c1.rada.gov.ua/pls/zweb2/webproc4_2?pf3516=3483&skl=9" target=_blank>3483</a> в другому читанні та в цілому, будь ласка, голосуємо, хто підтримує даний законопроект. Голосуємо.</p>
<p>&nbsp;</p>
<p>17:28:03</p>
<p>За-229</p>
<p>Рішення прийнято. Вітаю і авторів законопроекту.</p>
<p>І зараз ми переходимо до наступного питання порядку денного. Це є розділ для прийняття рішень з обговорених питань. Шановні колеги! Я прошу не розходитись. Ми в п'ятницю обговорювали законопроекти по повній процедурі. Мали змогу всі висловитись. І є законопроекти, які не викликають ніяких дискусій, але які вкрай потребують рішення Верховної Ради України.</p>
<p>Отже, перший з них це є 2280а і 2280а-1. Вони є обговорені. Вони не потребують обговорення. Але я попрошу голову комітету Лілію Гриневич хвилинку нагадати депутатам про даний законопроект від трибуни. Я прошу включити мікрофон, одну хвилину для Лілії Гриневич нагадати депутатам про хід обговорення і даний законопроект.</p>
<p>&nbsp;</p>
<p>17:29:16</p>
<p>ГРИНЕВИЧ Л.М.</p>
<p>Шановні колеги, цей законопроект вносить зміни до Закону України "Про вищу освіту" щодо Національного агентства з забезпечення якості вищої освіти. Йде мова про удосконалення вимог до членів цього агентства адже ми хочемо, щоб це агентство було, справді, совістю вищої освіти.</p>
<p>До цього законопроекту є також альтернативний, внесений Сергієм Соболєвим. Ми дійшли згоди з автором альтернативного законопроекту, і я зачитала під стенограму при тому, як ми розглядали за повною процедурою ці закони, певні поправки. Тому ми просимо проголосувати за основу і в цілому з проголошеними під стенограму поправками.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, отже, нагадала Лілія Гриневич про даний законопроект. І я прошу депутатів приготуватись до голосування. Шановні колеги, прошу зайти в зал і приготуватись до голосування. Готові, колеги?</p>
<p>Отже, я ставлю на голосування проект Закону про внесення змін до Закону України "Про вищу освіту" (щодо Національного агентства із забезпечення якості вищої освіти) (номер 2280а) за основу і в цілому з поправками, які під стенограму зачитала голова комітету лілія Гриневич.</p>
<p>Хто підтримує дану пропозицію, прошу проголосувати. 2280а за основу і в цілому. Будь ласка, голосуємо.</p>
<p>&nbsp;</p>
<p>17:31:32</p>
<p>За-225</p>
<p>Шановні колеги, під час голосування я прошу бути на робочих місцях.</p>
<p>&nbsp;Шановні колеги,&nbsp; я наперед повідомляю, що відбудеться голосування. Я не знаю, які&nbsp; є важливіші справи під час голосування, аніж голосування, тому я прошу всіх сконцентруватись і зайняти&nbsp; робочі місця.&nbsp; І я ще раз... Ні,&nbsp; зараз ставлю на повернення&nbsp; до розгляду законопроекту&nbsp; 2280а. Будьте&nbsp; дисциплінованими і уважними.</p>
<p>Я прошу повернутись до розгляду проекту Закону&nbsp; про внесення змін до Закону&nbsp; України "Про вищу освіту". 2280а - повернення до розгляду&nbsp; даного законопроекту. Хто підтримує дану пропозицію, прошу проголосувати.&nbsp;&nbsp;&nbsp; Прошу голосувати, колеги.&nbsp;</p>
<p>&nbsp;</p>
<p>17:32:57</p>
<p>За-225</p>
<p>Не спрацювала картка. Повідомляють депутати, що не спрацювала картка.&nbsp; Колеги, а насправді&nbsp; це є наша неуважність. Це не картки, які не спрацювали, а це відсутність нас на&nbsp; робочих місцях під час голосування.&nbsp;</p>
<p>Добре,&nbsp; я ще раз поставлю, і це буде востаннє. Поскільки&nbsp; цей закон надзвичайно&nbsp; важливий, я ще раз поставлю пропозицію&nbsp; депутатів повернутись до розгляду 2280а. Я прошу зайняти робочі місця і прошу приготуватись до голосування, колеги.</p>
<p>Отже, хто підтримує&nbsp; пропозицію повернутись до розгляду проекту Закону про внесення змін&nbsp; до Закону&nbsp; України "Про вищу освіту" (2280а), прошу&nbsp; проголосувати.&nbsp; Будь ласка, голосуємо.&nbsp;&nbsp;</p>
<p>&nbsp;</p>
<p>17:34:14</p>
<p>За-230</p>
<p>Рішення прийняте.</p>
<p>Тепер прошу бути уважними, тепер я знову ставлю на голосування проект Закону про внесення змін до Закону України "Про вищу освіту" щодо національного агентства і забезпечення якості вищої освіти номер 2280а за основу і в цілому з пропозиціями, які озвучила голова комітету під стенограму з трибуни Верховної Ради. Прошу голосувати 2280а за основу і в цілому, будь ласка.</p>
<p>&nbsp;</p>
<p>17:35:04</p>
<p>За-223</p>
<p>Шановні колеги, я, згідно Регламенту, повинен поставити наступну пропозицію на голосування. Ні, обговорення завершене. Є депутати, які категорично проти розгляду в другому читанні без обговорення. І тому я ставлю наступну пропозицію по даному законопроекту. Це проект Закону про внесення змін до Закону України "Про вищу освіту", прийняти за основу. Підтримується така пропозиція?</p>
<p>Отже, я ставлю наступну пропозицію, згідно Регламенту, на голосування. Проект Закону про внесення змін до Закону України "Про вищу освіту" номер 2280а за основу. Хто підтримує дану пропозицію, прошу голосувати, 2280а за основу, будь ласка.</p>
<p>&nbsp;</p>
<p>17:36:28</p>
<p>За-228</p>
<p>Рішення прийняте. Дана пропозиція об'єднала зал.</p>
<p>Є вимога поставити на голосування в цілому. Ми повинні використати спеціальну процедуру ad hoc. Якщо в залі є&nbsp; заперечення, не може бути в цілому. Дякую вам.&nbsp;</p>
<p>Ми переходимо до наступного законопроекту… Наступний законопроект, за проханням доповідача, голови підкомітету Комітету з питань національної безпеки і оборони Пастуха Тараса Тимофійовича, переноситься на четвер. На прохання представника комітету.</p>
<p>Наступний: 2724, це проект Закону про внесення змін до деяких законодавчих актів України щодо створення Державного дорожнього фонду України. Теж законопроект, який був обговорений. Але я просив би голову комітету Дубневича Ярослава Васильовича одну хвилину нагадати про зміст даного законопроекту і результат обговорення.</p>
<p>Будь ласка,&nbsp; Ярослав Васильович, скажіть своє вагоме слово.</p>
<p>&nbsp;</p>
<p>17:37:59</p>
<p>ДУБНЕВИЧ Я.В.</p>
<p>Шановний головуючий! Шановні народні депутати! В черговий раз&nbsp; виноситься законопроект номер 2724 в першому читання щодо створення дорожнього фонду. В цьому&nbsp; законопроекті прописана одна з найважливіших норм – це чітке розпреділення коштів, які будуть збиратися і наповнюватися в дорожній фонд. 35 відсотків з цих коштів будуть автоматично направлятися на обласний рівень для розпреділення органами місцевого самоврядування, на дороги місцевого значення. 60 відсотків цього фонду направляються на загальнодержавні дороги державного значення, і 5 відсотків – на фінансування заходів з безпеки.</p>
<p>Фонд буде наповнюватися з розмитнення нафтопродуктів з акцизів, які будуть поступати в дорожній фонд. Це дасть можливість акумулювати кошти на…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ДУБНЕВИЧ Я.В. …на найболючішою проблемою, яка є&nbsp; в нашій державі, це наші з вами дороги.</p>
<p>Я прошу всіх народних депутатів підтримати даний законопроект в першому читанні. Особливо звертаюся до фракції "Народного фронту". Шановні колеги,&nbsp; народні депутати з "Народного фронту", прошу&nbsp; підтримати цей даний&nbsp; законопроект. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я нагадаю, цей законопроект був обговорений, як і наступний, він потребує тільки рішень. І я прошу колег зайти в зал і приготуватись до голосування. Колеги, 20 хвилин до завершення нашої роботи.</p>
<p>Отже, колеги, 20 хвилин. У нас&nbsp; є законопроекти вже&nbsp; обговорені, по яких&nbsp; пройшла вже дискусія, нам треба тільки приймати&nbsp; рішення. Я прошу колег депутатів зайти в зал і зайняти свої місця.</p>
<p>Отже, я ставлю на голосування проект Закону про внесення до деяких законодавчих актів України щодо створення Державного дорожнього фонду України (номер 2724) за основу. Колеги, хто підтримує дану пропозицію, прошу проголосувати 2724 за основу. Будь ласка, голосуємо.</p>
<p>&nbsp;</p>
<p>17:41:02</p>
<p>За-182</p>
<p>Рішення не прийнято.</p>
<p>Повернемо у комітет на доопрацювання, пане Ярослав?</p>
<p>Шановні колеги, давайте повернемо у комітет на доопрацювання, це наступна наша пропозиція. Я ставлю, прошу сконцентруватись, зайти в зал. Я пропоную направити проект Закону 2724 у комітет для доопрацювання.&nbsp;&nbsp;&nbsp;</p>
<p>Шановні колеги, прошу голосувати 2724 в комітет на доопрацювання.&nbsp; Будь ласка.</p>
<p>&nbsp;</p>
<p>17:41:49</p>
<p>За-206</p>
<p>Дана пропозиція теж не набрала необхідної кількості голосів.</p>
<p>І остання пропозиція – це повернути суб'єкту законодавчої ініціативи на доопрацювання. Колеги, прошу зайняти робочі місця. Наступна пропозиція: повернути суб'єкту законодавчої ініціативи на доопрацювання законопроект 2724. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>17:42:32</p>
<p>За-223</p>
<p>Рішення не прийняте. Законопроект відхилено.</p>
<p>Переходимо до наступного законопроекту. Шановні колеги, в мене вимагають з залу, шановні колеги, вимагають з залу. Ми ставили на&nbsp; голосування включення до порядку денного сесії 2 законопроекти, депутати не зорієнтувалися, які то законопроекти. Заперечував Олег Ляшко, але він уже не заперечує, щоб їх повторно поставити на голосування. Я&nbsp; прошу сконцентруватися в залі, змобілізувати свої фракції. Я ще раз їх поставлю, це лишень включення в порядок денний.</p>
<p>Отже, перший, це є 4052, проект про внесення змін до статті 171-1 Кодексу адміністративного судочинства України (щодо уточнення окремих положень). Автор – народний депутат Крулько. Він просить... Але ж це включення, це не обговорення, пане Іван. Будь ласка, 30 секунд для репліки Іван Крулько, 30 секунд для репліки, хоч це не передбачено ніяким Регламентом.</p>
<p>&nbsp;</p>
<p>17:43:51</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Шановні народні депутати, цей законопроект підписали представники усіх фракцій, які входять... входили до коаліції "Європейська Україна" і інших фракцій.</p>
<p>Про що цей законопроект? На сьогоднішній день рішення Вищої кваліфкомісії суддів стосовно звільнення суддів можна оскаржити по єдиній інстанції: у Вищому адміністративному суді. І дуже часто так буває, ви знаєте нашу судову систему, коли недобрі на руку судді домовляються з різних мотивів з Вищим адмінсудом – і їх поновлюють на посадах. Потрібно внести зміни, щоб ці рішення можна було переглядати у Верховному Суді України. Дуже важливий законопроект, який спрямований на люстрацію суддів. Будь ласка, підтримайте включення до порядку денного.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, шановні колеги, прошу приготуватись до голосування. Обговорення не передбачене.</p>
<p>Хто підтримує пропозицію про включення до порядку денного проекту Закону про внесення змін до статті 171.1 Кодексу адміністративного судочинства України (номер 4052), прошу проголосувати. Будь ласка, до порядку денного 4052. Голосуємо, колеги.</p>
<p>&nbsp;</p>
<p>17:45:20</p>
<p>За-224</p>
<p>Я поставлю ще раз на голосування, поставлю ще раз на голосування. Якщо не буде голосів, я більше не буду ставити на голосування. Я прошу змобілізувати власну фракцію для цього голосування.</p>
<p>Я ще раз ставлю. Воно не потребує повернення. Ще раз ставлю включення до порядку денного законопроекту 4052. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>17:46:00</p>
<p>За-230</p>
<p>230 – "за". Рішення прийняте.</p>
<p>Наступний. Проект Закону про внесення змін до деяких законів України щодо вирішення проблемних питань з постачання природного газу. Проект Бєлькової. 4034.</p>
<p>Хто підтримує включення в порядок денний цього проекту закону, прошу проголосувати. 4034, включення в порядок денний. Будь ласка, голосуємо.</p>
<p>&nbsp;</p>
<p>17:46:40</p>
<p>За-211</p>
<p>Рішення не прийнято.</p>
<p>Одну хвилину. Бєлькова, будь ласка,&nbsp; одну хвилину включіть. Як давали Крулькові, так дамо і&nbsp; Бєльковій. Будь ласка.</p>
<p>&nbsp;</p>
<p>17:46:54</p>
<p>БЄЛЬКОВА О.В.</p>
<p>Шановні колеги, я звертаю вашу увагу, що цей&nbsp; законопроект врегульовує норму, яка дає можливість сьогодні бюджетних організаціям купувати газ.&nbsp; Я вас інформую і звертаю увагу всіх мажоритарників, сьогодні майже заблокована копунка&nbsp; природного газу&nbsp; всіма бюджетними організаціями. У мене низка листів від&nbsp; шкіл, дитячих садків. Фактично з 1 січня немає кому їм продавати газ. Дуже прошу, зверніть увагу і&nbsp; проголосуйте, підтримайте за включення в порядок&nbsp; денний. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, отже, не потребуємо ми повернення. Я ще раз поставлю, як і попередній законопроект,&nbsp; на голосування, і я прошу визначатися шляхом голосування. Отже, хто підтримує включення&nbsp; в порядок денний проект Закону про внесення змін до деяких законів України щодо вирішення проблемних питань з постачанням природнього газу (номер 4034) прошу проголосувати. Будь ласка,&nbsp; голосуємо.</p>
<p>&nbsp;</p>
<p>17:48:10</p>
<p>За-215</p>
<p>Рішення не прийнято.</p>
<p>Наступне по порядку денному у нас це є&nbsp; проект закону 2725… <i>(Шум у залі) </i></p>
<p>&nbsp;Пане Ярослав, ми можемо наступний закон розглядати, якщо попередній був відхилений?&nbsp; Нема сенсу.&nbsp; Це були два закони пов'язані 22… 2724 і 2725. Якщо попередній був відхилений… Нам треба вирішити їхню долю цього законопроекту, і тому ми&nbsp; його повинні розглянути 2725. Але я прошу вас підтримати&nbsp; пропозицію розглянути за скороченою процедурою.&nbsp;</p>
<p>Будь ласка, 2725 за скороченою процедурою. Прошу підтримати 2725 скорочену процедуру, будь ласка. Прошу проголосувати за скорочену процедуру, прошу включити систему голосування, будь ласка.</p>
<p>&nbsp;</p>
<p>17:49:34</p>
<p>За-171</p>
<p>Рішення прийняте.</p>
<p>Шановні колеги, подивіться яка історія. Правильно говорить голова підкомітету, що ці законопроекти були пов'язані, попередній законопроект ми не затвердили, але також ми повинні вирішити долю цього законопроекту, він не може лишатися в законодавчій базі Верховної Ради України не розглянутий, ми просто можемо так само його не підтримати і ми таким чином вирішимо його долю. Тому його поставлю на голосування, а депутати вже приймуть рішення і відповідно ми вирішимо його долю.</p>
<p>Отже, я ставлю на голосування, оскільки він вже був обговорений, ставлю на голосування проект Закону про внесення змін до Бюджетного кодексу України щодо створення Державного дорожнього фонду України, номер 2725. Пропозицію, прошу проголосувати 2725, прошу проголосувати, будь ласка, голосуємо.</p>
<p>&nbsp;</p>
<p>17:50:44</p>
<p>За-178</p>
<p>Рішення не прийняте. Законопроект 2725 відхилений.</p>
<p>Наступний законопроект, це є проект Закону про внесення змін до деяких законодавчих актів України (щодо невідворотності покарання осіб, які вчинили тяжкі та особливо тяжкі злочини), це проект народного депутата Геращенка, він теж був обговорений. І, шановні колеги, чи можу його ставити на голосування? Можу.</p>
<p>Отже, 3196: проект Закону про внесення змін до деяких законодавчих актів України (щодо невідворотності покарання осіб, які вчинили тяжкі та особливо тяжкі злочини) авторства Антона Геращенка, ставлю на голосування за основу за пропозицією комітету. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>17:52:09</p>
<p>За-160</p>
<p>Рішення не прийняте, законопроект відхилений.</p>
<p>Отже, колеги, ми завершили розгляд тих законопроектів, які були попередньо обговорені. Але ми ще цілковито можемо встигнути розглянути наступний законопроект згідно порядку денного, 2299а. Ні, так? Каже голова комітету, що ми можемо просто не встигнути і не мати достатньої кількості голосів, а надто важливий законопроект. І напевне в тому є логіка голови комітету. І, очевидно, немає необхідності переходити до його розгляду.</p>
<p>Тоді, з вашого дозволу, я скористаюсь відведеним мені часом для прочитання повідомлень. Отже, колеги, я хочу зачитати оголошення, які надійшли в президію. Оголошення. Відповідно до частини третьої статті 60 Регламенту Верховної Ради України повідомляю, що депутатська фракція партії "Блок Петра Порошенка" на своєму засіданні 17 лютого 2016 року прийняла рішення включити до складу фракції народного депутата Барна Олега Степановича. <i>&nbsp;</i>Це повідомлення.</p>
<p>І, шановні колеги, таким чином, ми завершили розгляд тих питань, які були в порядку денному, які встигли розглянути. Сьогодні був важливий день, ми прийняли ряд надзвичайно важливих рішень, зокрема про відставку Генпрокурора. Дуже важливо, що сьогодні розпочався реальний процес по відновленню коаліції в нашому парламенті.</p>
<p>На цьому я вечірнє засідання Верховної Ради України оголошую закритим. Наступне засідання відбудеться завтра&nbsp; о 10 годині ранку. Я прошу всіх дисципліновано завтра о 10 ранку прибути в зал пленарних засідань.</p>
<p>Дякую. До побачення.</p>
<p>&nbsp;</p>

