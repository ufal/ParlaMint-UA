Стенограма пленарного засідання
02 березня 2015
&nbsp;
<p align=center>ПОЗАЧЕРГОВЕ ЗАСІДАННЯ</p>
<p align=center>Сесійний зал Верховної Ради України</p>
<p align=center>2 березня 2015 року, 16 година</p>
<p align=center>Веде засідання Перший заступник Голови Верховної Ради України ПАРУБІЙ А.В.</p>
<p align=center>&nbsp;</p>
<p><a name=_GoBack></a>ГОЛОВУЮЧИЙ. Шановні народні депутати! Увага! Доброго дня, шановні колеги. Зараз тривають не прості, але результативні консультації з приводу тих законопроектів, які ми повинні сьогодні обговорити і прийняти. І в зв'язку з тими консультаціями, початок засідання переноситься на п'яту годину, на 17-00. Тому прошу обговорити законопроекти в робочих групах. Провести дискусії між депутатами і в 17-00, якщо пан Ляшко розблокує трибуну, ми розпочнемо нашу результативну і плідну роботу. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>ГОЛОВУЮЧИЙ. Доброго дня, шановні народні депутати.</p>
<p>Щойно завершились останні консультації. Я прошу всіх займати свої місця. Прошу керівників фракцій запросити депутатів. Ми зможемо розпочинати наше засідання.</p>
<p>Шановні народні депутати, я прошу займайте свої місця. Ми розпочинаємо нашу роботу.</p>
<p>Хочу попросити вашої уваги, шановні колеги.&nbsp;</p>
<p>Шановні народні депутати, 27-го лютого 2015 року у Москві цинічно і жорстоко було вбито відомого опозиційного політика, справжнього демократа і друга України Бориса Юхимовича Нємцова.</p>
<p>Прошу вас, шановні колеги, вшанувати пам'ять цієї яскравої, сміливої людини хвилиною мовчання.</p>
<p>&nbsp;</p>
<p><i>(Хвилина мовчання)</i></p>
<p>&nbsp;</p>
<p>Дякую. Прошу сідати.</p>
<p>Шановні колеги, народні депутати, перед тим як ми зареєструємося і розпочнемо позачергове засідання парламенту я хочу надати слово… Відкриваємо? Будь ласка, включіть систему "Рада", будемо реєструватись.</p>
<p>&nbsp;</p>
<p>17:29:35</p>
<p>329 депутатів зареєстровано. Шановні колеги, перед тим як передати слово тим, хто знаходиться зараз на трибуні я хочу вас… хочу внести пропозицію про те, що ми будемо розглядати сьогодні питання порядку денного за особливою процедурою, яка була узгоджена фракціями коаліції.</p>
<p>Пропонується наступний порядок розгляду законопроектів включених до порядку денного позачергової сесії Верховної Ради України, а також розгляду інших&nbsp; законопроектів, що будуть включені на цьому пленарному засіданні до порядку денного 2-ої сесії за такою спеціально скороченою процедурою: доповідь суб'єкта права законодавчої ініціативи, доповідь комітету, виступи від представників від фракцій і груп, і прийняття рішення з даного законопроекту. Ми проводили засідання комітетів, рішення фракцій і всього іншого.</p>
<p>Я прошу підтримати цю пропозицію і ми цю пропозицію зараз маємо проголосувати, прошу підготуватись, і ми її оформимо окремою постановою.</p>
<p>Прошу голосувати, шановні колеги, і підтримати такий порядок розгляду, який був узгоджений фракціями коаліції.</p>
<p>Шановні колеги! Я прошу всіх підтримати такий розгляд питань порядку денного спеціальний. Будь ласка, прошу голосувати. Прошу голосувати, шановні колеги, прошу голосувати.</p>
<p>&nbsp;</p>
<p>17:31:03</p>
<p>За-223</p>
<p>Я прошу уважніше, шановні колеги. Це процедурне питання. Будь ласка, прошу ще раз, сконцентруйтесь, шановні колеги. Прошу голосувати, шановні колеги, прошу голосувати. Прошу голосувати порядок розгляду цих питань порядку денного, прошу підтримати всі фракції.</p>
<p>&nbsp;</p>
<p>17:31:29</p>
<p>За-231</p>
<p>Ми можемо приймати окреме рішення порядку розгляду питань. І зараз це засвідчив український парламент. Шановні колеги! Перед тим, як ми розпочнемо розгляд, прошу дане рішення оформити окремою постановою. Я даю доручення це рішення оформити окремою постановою.</p>
<p>І я надаю слово Олегу Ляшку, Радикальна партія.</p>
<p>&nbsp;</p>
<p>17:32:04</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Ми сьогодні зібралися на позачергове засідання Верховної Ради, де мають буті розглянуті законопроекти, спрямовані на отримання кредиту Міжнародного валютного фонду для стабілізації курсу гривні, для стабілізації економічної ситуації. Але жоден кредит Міжнародного валютного фонду і будь-якої іншої міжнародної організації нам не допоможе до тих пір, поки Національним банком керуватимуть мародери, які "валять" курс гривні!</p>
<p>В результаті діяльності керівництва Національного банку - знецінення нашої національної валюти! В результаті діяльності пані Гонтаревої, голови Національного банку, мільйони українських громадян втратили свої заощадження. Знецінені зарплати, знецінені пенсії. Знищується малий і середній бізнес. Люди не мають можливості брати кредити. Закриваються робочі місця. Мільйони людей залишаються без засобів до існування!</p>
<p>І не звертати на це увагу, не реагувати, списувати все на війну, списувати на економічні негаразди це є брехня і це є неправда. І тому фракція Радикальної партії блокує цю найвищу трибуну і "Свобода", і позафракційні блокують цю найвищу парламентську трибуну з єдиною вимогою – Президент України має невідкладно внести подання про звільнення Гонтаревої з посади Голови Національного банку. Те, що робить сьогодні керівництво Національного банку, це мародерство під час війни. Сотні мільярдів гривень виведено рефінансування. У людей забирають пенсії, зарплати, вони знецінюються водночас, олігархи багатіють і мільярди доларів кладуть собі до кишені. Люди не можуть в аптеках купити таблетки, ціни в магазинах зростають, це все відповідальність Національного банку, натомість, на падінні курсу гривні по 10 гривень за долар заробляють. Президент України Петро Порошенко має невідкладно втрутитись в ситуацію відповідно до статті 85 Конституції України внести подання до Верховної Ради про звільнення Гонтаревої з посади Голови Національного банку.</p>
<p>Фракція Радикальної партії і інші небайдужі, патріотичні народні депутати України ми вимагаємо прийняти рішення звернутися до Президента і вимагати відставки Голови Національного банку. Ми не розблокуємо цю трибуну до тих пір поки парламент не прийме необхідні рішення, поки Гонтарева нарешті не почне відповідати за свої злочинні дії.</p>
<p>Більше того, ми вимагаємо не лише відставки Голови Національного банку, а й притягнення до кримінальної відповідальності усіх тих, хто знецінив гривню, хто обікрав мільйони українських громадян. Стоїмо на своєму! Слава Україні!</p>
<p>&nbsp;</p>
<p>ГОЛОСИ ІЗ ЗАЛУ Героям слава!</p>
<p>&nbsp;</p>
<p>ГОЛОВУЮЧИЙ. Шановний Олег Валерійович, є пропозиція наступна. Ваше звернення, ваше звернення зафіксовано щойно під стенограму. Я його підпишу, направлю до, на розгляд Президенту України. І ми говорили про те з урядом, про те, щоб в п'ятницю розглянути питання фінансово-економічного блоку Нацбанку і відповідно прийняти, ухвалити рішення українським парламентом &nbsp;щодо оцінки кадрової, ну, рекомендації щодо кадрових рішень, які можуть&nbsp; бути розглянуті. Тому от таких дві пропозиції є, вони зафіксовані. Я даю протокольне доручення виконати ці рішення відповідно до цього. В п'ятницю розгляд цих питань, а зараз я направлю ваше звернення на розгляд відповідними чином.</p>
<p>&nbsp;</p>
<p>ЛЯШКО О.В.&nbsp; Володимир Борисович, ми з вами домовлялись про те, що ми проголосуємо парламентом, що на п'ятницю <i>(Не чути) </i></p>
<p>&nbsp;</p>
<p>ГОЛОВУЮЧИЙ. Я вже… Нам не потрібно голосувати про п'ятницю. Я дав доручення і воно буде виконано апаратом. Що ні?</p>
<p>&nbsp;</p>
<p>ЛЯШКО О.В. <i>(Не чути)</i> щоб парламент прийняв рішення.</p>
<p>&nbsp;</p>
<p>ГОЛОВУЮЧИЙ. Яке рішення?</p>
<p>&nbsp;</p>
<p>ЛЯШКО О.В. Ми домовились, що <i>(Не чути) </i></p>
<p><i>&nbsp;</i></p>
<p>ГОЛОВУЮЧИЙ. Так це питання не потребує голосування. Отримано доручення апарату про те, щоби в п'ятницю розглянути це питання. Все, воно вже враховано.</p>
<p>&nbsp;</p>
<p>ЛЯШКО О.В. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Є пропозиція проголосувати це рішення, але я не розумію, навіщо це робити.</p>
<p>&nbsp;</p>
<p>ЛЯШКО О.В. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція, моє доручення, яке я надав і буде виконано, підтвердити голосуванням парламенту. Є необхідність?</p>
<p>Дивіться, колеги…</p>
<p>Ми зараз підтримаємо голосуванням доручення Голови.</p>
<p>Звіт, звіт Національного банку і Кабінету Міністрів&nbsp; України щодо соціального, або кого ще можуть додати, щодо соціально-економічної ситуації в країні. Прошу голосувати. На п'ятницю, розгляд на п'ятницю. На п'ятницю, розгляд на п'ятницю. Будь ласка, голосуйте, на п'ятницю.</p>
<p>&nbsp;</p>
<p>17:38:44</p>
<p>За-292</p>
<p>Ми в п'ятницю розглянемо це питання, дякую.</p>
<p>Шановні колеги, у нас є в залі зареєстровано 350 депутатів. Засідання парламенту відкрито, оголошено відкритим.</p>
<p>Я ще поставлю на голосування ще одну пропозицію – працювати до вичерпання питань порядку денного. І далі… Прошу голосувати і підтримати. Ми працюємо до вичерпання порядку денного.</p>
<p>&nbsp;</p>
<p>ГОЛОС ІЗ ЗАЛУ. До пяти утра!</p>
<p>&nbsp;</p>
<p>ГОЛОВУЮЧИЙ. Прошу голосувати. До вичерпання питань порядку денного, прошу підтримати, колеги.</p>
<p>&nbsp;</p>
<p>17:39:30</p>
<p>За-239</p>
<p>Рішення прийнято.</p>
<p>Я просив би дуже уважно.</p>
<p>Шановні колеги, хочу запросити до слова Представника Президента в парламенті – Степана Кубів. Я прошу вас хвилину уваги, будь ласка, шановні колеги.</p>
<p>&nbsp;</p>
<p>17:39:50</p>
<p>КУБІВ С.І.</p>
<p>Шановний український народе! Шановні колеги депутати! Указ Президента України про присвоєння Надії Савченко звання "Герой України":</p>
<p>"За незламність волі громадянську мужність, жертовне служіння українському народові постановляю: присвоїти звання "Герой України" з вручення ордену "Золота Зірка" Савченко Надій Вікторівні. Президент Петро Порошенко". <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. &nbsp;Прошу&nbsp; сідати, шановні колеги.</p>
<p>Будь ласка, Юрій Луценко. &nbsp;Будь ласка, щодо Надії Савченко, прошу.</p>
<p>З трибуни, будь ласка.</p>
<p>&nbsp;</p>
<p>17:41:21</p>
<p>ЛУЦЕНКО Ю.В.</p>
<p>Шановні колеги! &nbsp;Я думаю, що після оголошення цього Указу Президента, парламент мав би ще принаймні усно звернутися до Героя України льотчиці Савченко з загальним нашим клопотанням про припинення&nbsp; голодування, бо такі герої нам потрібні живими.&nbsp;</p>
<p>Я думаю, що Надія зможе почути загальну волю українського парламенту, яка виражена у визнанні нами, що вона зробила все, що&nbsp; могла аби підняти на світовий&nbsp; рівень проблеми російської агресії, російської окупації, російських безчинств і беззаконня, порушення всіх міжнародних стандартів. Але Надія Савченко потрібна нам живою.&nbsp;</p>
<p>Надя, ти потрібна тут в парламенті, в Європарламенті&nbsp; боротися із російським окупантом – живою, а не мертвою. Ми всі чекаємо тебе Надю. І&nbsp; просимо, сьогодні ти&nbsp; нанесла урон Російській окупаційній владі – Кремлю такий, який змогла, зараз все вирішується тут у парламенті. І ми чекаємо свого депутата тут через припинення голодування і продовження&nbsp; боротьби у іншій формі.</p>
<p>&nbsp;</p>
<p>ГОЛОВУЮЧИЙ. Шановні колеги! Є&nbsp; пропозиція – не пропозиція, а є звернення&nbsp; нашого колеги від імені всього Українського парламенту до Надії Савченко.</p>
<p>Я думаю, що якщо ми зараз проведемо голосування з цього приводу</p>
<p>і засвідчимо, що ми всі звертаємося, і персонально кожний до Надії, щоб вона припинила голодування, і зберегла життя, і продовжила боротьбу в стінах і українського парламенту, і Парламентської асамблеї Ради Європи. Давайте проголосуємо, шановні колеги.</p>
<p>&nbsp;</p>
<p>17:43:42</p>
<p>За-329</p>
<p>Дякую, шановні колеги.</p>
<p>Переходимо до розгляду питань порядку денного. Прошу всіх сконцентруватися. Реєстраційний номер 2213, проект Закону про внесення змін до статей 165 і 252 Податкового кодексу України. Доповідає міністр фінансів Яресько.</p>
<p>Шановні колеги, в роботі нашого засідання, нашого парламенту присутній Прем'єр-міністр України Арсеній Петрович Яценюк, давайте його привітаємо, <i>(оплески)</i> з членами уряду. Я запрошую Арсенія Петровича до слова.</p>
<p>&nbsp;</p>
<p>ЯЦЕНЮК А.П.&nbsp;</p>
<p>Шановний пане Голово, шановні народні депутати України, шановні партнери по коаліції! Щиро дякую за ту плідну роботу, яку ми з вами проводили протягом останніх двох тижнів з метою прийняття наступного пакету складних, але правильних економічних реформ в Україні.</p>
<p>Коли часто говорять про те, що це пакет, який потрібний&nbsp; для Міжнародного валютного фонду, дозволю собі це заперечити. Для Міжнародного валютного фонду пакети не потрібні. Для країни потрібні реформи, для країни потрібні зміни, які дадуть можливість стабілізувати економічну і фінансову ситуацію в державі, які дадуть можливість далі фінансувати українське військо і проводити ті витрати, в тому числі, і соціальні, щоб хоча б забезпечити мінімальні життєві стандарти для громадян України.</p>
<p>Ми на ваш розгляд спільно напрацювали загалом 17 законопроектів. Сподіваюсь, що левова частка з них, а точніше, майже всі будуть прийняті на сьогоднішньому засіданні Верховної Ради&nbsp; України.</p>
<p>Під час роботи із фракціями коаліції низка питань, &nbsp;які були в наших партнерів по коаліції, була знята і дуже багато пропозицій від депутатів, від парламентських фракцій були сприйняті урядом. І по кожному законопроекту ми будемо доповідати, яким чином ми знайшли узгоджену позицію</p>
<p>Зараз ми приймаємо законопроекти, які так звані попередні умови&nbsp; для того, щоби Україна отримала фінансову допомогу. Нагадаю, що в минулому році з минулим складом парламенту і частково з цим складом парламенту ми з вами вже пройшли прийняття низки пакетів реформ. І саме завдяки цьому в 2014 році Україна отримала 9 мільярдів доларів США, з яких 14 мільярдів доларів ми виплатили зовнішнім кредиторам по кредитам, які ними і брали. Але це дало можливість Україні не зайти в дефолт і далі продовжувати роботу з нашими іноземними інвесторами і з іноземними партнерами.</p>
<p>Окремо хотів би відзначити, що зовнішній державний гарантований борг в аналогічний період минулого року, тобто до того моменту, коли ми взяли уряд, був 72 мільярди доларів США, зараз ми скоротили майже&nbsp; на 4 мільярди доларів США борги української держави.</p>
<p>По новому пакету економічної допомоги, такий пакет передбачає фінансову допомогу протягом 4 років, це так звана програма Extended Fund Facility.&nbsp;Міжнародного валютного фонду, розширеного фінансування. В цьому пакеті передбачається декілька траншів і загальний обсяг такої допомоги 25 мільярдів доларів США, з яких 17,5 мільярдів доларів&nbsp; - це безпосередня фінансова допомога, а точніше кредити, які за низькою дуже процентною ставкою і тривалі у використанні безпосередньо&nbsp; Міжнародного валютного фонду. Додатково 7,5 мільярдів доларів – це фінансова контрибуція з країн Великої сімки, їхні внески і ще низки країн,&nbsp; які дадуть&nbsp; можливість нам стабілізувати фінансово-економічну ситуацію.</p>
<p>Хочу зразу всім зазначити, що&nbsp; кредити, які отримує Україна, не йдуть на споживання. Ми не можемо і не маємо права і ніхто не дає кредити на те, щоби збільшувати пенсії, зарплати і фінансувати армію, Збройні Сили – це і є відповідальність уряду, це і є відповідальність держави.</p>
<p>Основні шляхи використання цього кредитного ресурсу – це: перше – погашення зовнішньої заборгованості, для того щоб Україна провела економічні і структурні реформи і утримувала довіру серед інвесторів; друга частина цих коштів йде до золотовалютних резервів Національного банку України. Поповнення золотовалютних резервів дає можливість стабілізувати національну грошову одиницю, так як сьогодні самий основний виклик, який є в українській економіці, - це падіння вартості національної грошової одиниці, що тягне за собою інфляцію, збільшення цін. І це заходить в інфляційну спіраль, яка повинна бути зупинена.</p>
<p>Об'єктивно, що падіння національної грошової одиниці пов'язане як з військовими факторами, так і факторами повної недовіри до економіки країни. Люди йдуть до банків, люди знімають депозити і намагаються за будь-яким курсом поміняти українську гривню на іноземну валюту.</p>
<p>Наше з вами завдання зараз – провести відповідні пакети змін, збільшити золотовалютні резерви країни, відновити поступово довіру до Національного банку і до банківської системи, і поступово стабілізувати економічну ситуацію.</p>
<p>Прийняття цього пакету і прийняття рішення Міжнародного валютного фонду дасть можливість нам отримувати не просто кредити на погашення зовнішніх заборгованостей чи на поповнення золотовалютних резервів. Це дасть можливість нам розблокувати в поточному році 3 з половиною мільярди доларів прямих інвестицій в економіку України. Я кажу про обсяги коштів, які надійдуть від Європейського банку розвитку і реконструкції, Європейський інвестиційний банк, інші міжнародні фінансові інститути, що підуть на будівництво доріг, на модернізацію української газотранспортної системи, на станцію аерації "Бортничі", на об'єкти житлово-комунального господарства, на енергоефективність в країні: на заміну котлів, на утеплення будинків, на те. що дає можливість запустити реальну економіку.</p>
<p>Шановні члени парламенту, ми зараз знаходимося в такій ситуації, що у нас немає простих і легких рішень. І ці рішення дадуть можливість в країні стабілізувати ситуацію<a name=Temp></a>. І поступово вийти на&nbsp; економічне зростання у 2016 році.</p>
<p>Ще раз дякую всім фракціям за складну, але правильну роботу по підготовці і прийняттю цих законів. Усвідомлюємо про те, що низка цих законів мають складне&nbsp; сприйняття в суспільстві. Але витримка і правильні кроки дадуть можливість нам протягом року вийти на поступову як стабілізацію, так і&nbsp; економічне зростання і збільшення як кількості робочих місць, так і заробітних плат.</p>
<p>Ми звертаємося до партнерів по коаліції оперативно і швидко прийняти відповідні рішення. Якщо ми сьогодні&nbsp; проголосуємо всі законопроекти, ми невідкладно проінформуємо наших іноземних партнерів&nbsp; з тією метою, щоби якомога скоріше відбулося засідання Ради директорів&nbsp; Міжнародного валютного фонду.&nbsp; Можу вам відверто сказати, що наші вороги не сплять, у тому числі і в міжнародних фінансових&nbsp; інституціях, і робиться все для того, щоб зірвати програму між Україною і Міжнародним валютним фондом. Не напряму, через посередників, але подаються сигнали, що начебто Україна не готова до такої програми. Військова невизначеність і конфлікт на Сході є&nbsp; серйозним бар'єром для прийняття такої програми. Це на думку тих країн, які не підтримують Україну.</p>
<p>Що стосується наших західних партнерів, то вони всі єдині. І зараз все залежить тільки від нашої політичної волі. Від політичної волі&nbsp; далі брати на себе відповідальність, проводити реформи і&nbsp; рухатися&nbsp; вперед, не зупиняючись. Переконаний, що 11 числа після прийняття&nbsp; нами сьогодні рішень Ради директорів МВФ збереться і прийме позитивне&nbsp; рішення для України. Це не кінець, це тільки початок. Це тільки початок поступового&nbsp; продовження&nbsp; реформ, поступового прийняття законів, так як наш план реформ, який був у 2014 році виконаний повністю, і&nbsp; це підтверджено як Міжнародним валютним фондом, так і всіма нашими&nbsp; іноземними партнерами. Ми будемо поступати так само в 2015 році задля майбутнього нашої країни.&nbsp; І тому, шановний пане Голово і члени коаліції, дуже прошу перейти до предметного розгляду всіх законопроектів, які&nbsp; включені до порядку денного і будуть включатися. &nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Арсеній Петрович. Будь ласка, як ми домовились, спеціальна процедура сьогодні буде задіяна до розгляду всіх питань порядку денного. Будь ласка, доповідає Міністр фінансів – Наталія Яресько. Я думаю, що можна і з місця. А потім співдоповідає голова комітету. Потім від фракції.</p>
<p>&nbsp;</p>
<p>17:53:31</p>
<p>ЯРЕСЬКО Н.</p>
<p>Шановні депутати, шановні голова, шановний Прем'єр-міністр. Своїми основними завданнями у фіскальній сфері ми бачимо зниження податкового тягаря на бізнес і скорочення субсидій для неефективних державних підприємств, розширення податкової бази та виведення зарплат ділової активності з тіньового сектору економіки. Але ті зміни, про які ми внесли в цей законопроект, мають на меті гуманітарних цілей. Ми пропонуємо звільнити від податку на прибуток фізичних осіб, благодійні внески на користь організацій, що надають допомогу людям, які були змушені покинути свої домівки через війну. Список благодійних організацій визначатиметься Кабінетом Міністрів. Окрім того, ми пропонуємо внести зміни до Податкового кодексу щодо питання видобутку природного газу. Очікувані зміни в політиці, регулювання цін на природний газ, передбачають зменшення перехресного субсидування енергетичних та комунальних підприємств, поступову лібералізаціє тарифів та забезпечення прямої бюджетної підтримки найвразливішим верствам населення. У зв'язку з цим виникає необхідність вилучення до Державного бюджету частину&nbsp; надлишку прибутку, який буде отриманий газодобувними підприємствами, в наслідок зменшення перехресного субсидування. З цією метою для тих газодобувних компаній України, де значною часткою володіє держава, мова йде про компанію Укргазвидобування, ми пропонуємо збільшити орендну плату з 20-ти до 70 відсотків. Це дозволить залучити до Державного бюджету в 2015-му році і додаткові доходи у розмірі 9 мільярдів гривень, які будуть спрямовані на пряму підтримку домогосподарств з низькими доходами, тобто в інтересах українських сімей, які потребуватимуть допомоги. Окрім того, це збільшить чисті доходи газовидобувних підприємств, які будуть використані на подальший розвиток галузі. Також ми пропонуємо відновити дію понижуючого коефіцієнту 0,55 доставок орендної плати за видобутий газ, що реалізується для промисловості.</p>
<p>Це для промисловості зі свердловин, які внесено до державного реєстру нафтових та газових свердловин після 1-го серпня 2014 року. Протягом 2 років…</p>
<p>&nbsp;</p>
<p>ГОЛОВУЮЧИЙ. прошу завершити, будь ласка, пані міністр.</p>
<p>&nbsp;</p>
<p>ЯРЕСЬКО Н. Протягом 2 років з дати внесення до реєстру. Цей крок дозволить знайти баланс між фіскальними потребами наповнення державного бюджету України та потребою стимулювати нові проекти з газовидобування в країні. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, голова профільного комітету Роман Насіров. Прошу, пане голово.</p>
<p>&nbsp;</p>
<p>17:56:11</p>
<p>НАСІРОВ Р.М.</p>
<p>Шановний пане голово, шановний Арсеній Петрович, шановні колеги! Комітет Верховної Ради України з питань податкової та митної політики на своїх засіданнях 27 лютого та 2 березня розглянув проект закону про внесення змін до Податкового кодексу України, реєстраційний номер 2213, поданий Кабінетом Міністрів України. Законопроектом передбачається звільнити від оподаткування податку на доходи фізичних осіб, благодійні організації, їх філії та представництва за встановленим Кабінетом Міністрів України переліком, які мають право надавати благодійну допомогу без оподаткування в будь-якому розмірі громадянам, які мешкають або мешкали на території проведення антитерористичної операції, а також в Автономній Республіці Крим, або вимушено покинули місця проживання населених пунктів, де проводилася антитерористична операція, та які взяті на облік в органах соціального захисту населення України.</p>
<p>Також законопроектом передбачається збільшити ставку рентної плати з 20 до 70 відсотків на природний газ, що передається для потреб населення. Разом з тим при видобуванні газу з нововведених свердловин після 1 серпня 2014 року та зареєстрованих в державному реєстрі нафтових та газових свердловин протягом 2-х років з дати внесення таких свердловин до реєстру, будуть застосовуватися понижуючий коефіцієнт у розмірі 0,55.</p>
<p>Крім того, встановлено пропозицію збільшити доходну частину бюджету за рахунок відміни коефіцієнту, що застосовується до ставки рентної плати для видобування залізної руди, а також збільшити ставку рентної плати за транзитне транспортування аміаку. За наслідками обговорення законопроекту, комітет вирішив рекомендувати Верховній Раді України законопроект 2213 включити до порядку денного сесії та прийняти його за основу і в цілому, включивши до нього відповідне доповнення, що викладене в поданні комітету, яке було передано фракціям та розміщено на сайті Верховної Ради України. Прошу підтримати рішення …</p>
<p>&nbsp;</p>
<p>ГОЛОВУЮЧИЙ. Дякую. Прошу завершуйте.</p>
<p>&nbsp;</p>
<p>НАСІРОВ Р.М. Також прошу надати доручення Головному юридичному управлінню Апарату Верховної Ради України та Комітету з питань податкової та митної політики підготувати текст, прийнятого, та на підпис Голови Верховної Ради України з урахування техніко-юридичних правок.</p>
<p>Ще раз прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, від фракцій запишіться. Від фракцій і груп. В принципі ми вже багато проговорили ці питання тобто, щоб ми по другому колу не йшли. В кого є питання, то будь ласка. Голосуємо? 2213.</p>
<p><i>(Шум у залі)</i></p>
<p>"Батьківщина". Будь ласка, "Батьківщина", Юлія Тимошенко.</p>
<p>&nbsp;</p>
<p>17:59:16</p>
<p>ТИМОШЕНКО Ю.В.</p>
<p>Шановний Прем'єр-міністр! Ми підтримаємо цей законопроект, у нас є по цьому консенсус. Але враховуючи, що дуже швидко готувалися всі зміни комітетом, то пунктом 1.7, це документ, який прийшов від комітету профільного, податкового, з ранку. Там врахували, що звільняються від оподаткування військовим збором доходи, що не включаються до розрахунку загального місячного, річного оподаткованого доходу - це стосовно 4 розділу Податкового кодексу. Там є багато таких пунктів, які реально не треба оподатковувати військовим збором, там багато є соціальних речей. Но, там в тому числі не підлягає оподаткуванню, вдумайтесь, дивіденди, операції з цінними паперами, операції з валютою, операції з кольоровими металами. Я дуже просила би зараз, це якраз 4 розділ &nbsp;165 стаття, я просила би, щоб зараз ми врахували і в цій частині залишили оподаткування військовим збором, тому що це підлягає обов'язково такому оподаткуванню. Я перераховую статті: 165.1.51 – це операції з валютними цінностями. Наприклад, 165.1.18 – дивіденди, ну якщо ми вже пенсії знижуємо і обкладаємо військовим збором, і пенсії, і все інше, то ми не маємо права ці доходи не оподатковувати.</p>
<p>Перевірте, будь ласка, і це підтвердиться, і треба це виключити і врахувати.</p>
<p>&nbsp;</p>
<p>ГОЛОВУЮЧИЙ. Будь ласка, Арсен Петрович.</p>
<p>&nbsp;</p>
<p>18:01:26</p>
<p>ЯЦЕНЮК А.П.</p>
<p>Володимир Борисович, я хотів би під протокол от можливо, там десь в комітеті, щось не так зрозуміли, позиція уряду офіційна наступна, все оподатковується і дивіденди, і все, що до дивідендів, тут позиція не змінна.</p>
<p>&nbsp;</p>
<p>ЯРЕСЬКО Н. Звільнено від військового збору тільки суми, які не оподатковані, а дивіденди оподаткуються.</p>
<p>&nbsp;</p>
<p>ГОЛОВУЮЧИЙ. Добре, ми зараз будемо з'ясовувати це питання. Будь ласка, Юрій Бойко. Юрій Анатолійович Бойко, "Опозиційний блок".</p>
<p>&nbsp;</p>
<p>18:02:05</p>
<p>БОЙКО Ю.А.</p>
<p>Шановний пане Голово! Шановні народні депутати!</p>
<p>Я, взагалі, вважаю, що цей уряд переплутав пріоритети. Замість того, щоб займатись стабілізацією економіки всі сили кинуто на отримання чергового кредиту МВФ.</p>
<p>Вони не розуміють, що жоден кредит не врятує непрацюючу економіку.</p>
<p>Запропоновані урядом зміни до бюджету і закони не дають відповіді на основне питання, як захистити найбільш вразливі верстви населення? Сьогодні найбільша загроза – відсутність індексації пенсій і зарплат та різке підвищення тарифів.</p>
<p>Для того, щоб забезпечити нашим пенсіонерам мінімальну індексацію пенсій необхідно 30 мільярдів гривень на рік. Ці гроші можна знайти зупинивши військовий конфлікт і спрямувавши бюджет війни на індексацію пенсій. Ми&nbsp; виступаємо категорично проти підвищення тарифів на газ та тепло, що вимагає МВФ. 50 мільярдів гривень, що зберуть з кишень громадян, це плата за це рішення. В цій ситуації, я вважаю, у Верховній Раді немає своєї позиції. Спочатку парламент був придатком Ради національної безпеки. А зараз почав активно обслуговувати Місію МВФ.</p>
<p>Як можна 40 мільйонів людей зробити заручниками валютного траншу, який уряд чекає, як панацею від усіх проблем? В той же час одному з приватних банків за рік надали 19 мільярдів гривень рефінансування. І таких прикладів багато.</p>
<p>Наш висновок такий. І бюджет, і закони треба переглянути і забезпечити індексацію пенсій, зарплат за рахунок економіки. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Радикальна партія, прізвище? Артеменко? Артеменко, будь ласка. Народний депутат Артеменко, Радикальна партія. Потім - Острікова.</p>
<p>&nbsp;</p>
<p>18:04:03</p>
<p>АРТЕМЕНКО А.В.</p>
<p>Шановний Володимире Борисовичу, шановні народні депутати! Шановний народ України! В запропонованому законопроекті при врахуванні понижуючого коефіцієнту 0,55 є посилання на неіснуючу норму. Неіснуюча норма, це Державний реєстр нафтових та газових свердловин, якого не існувало, не існує і у мене дуже велике переконання, що його не буде існувати в майбутньому.</p>
<p>Тому я прошу внести поправку з голосу і викласти в порівняльній таблиці цей понижуючий коефіцієнт в такій редакції: "Видобування запасів природного газу, що не підлягає умові, визначеній в пункті 252.24 цієї статті, із нових пробурених свердловин та відновлених з ліквідаційного бездіючого фонду, у тому числі і під час дослідно-промислової експлуатації, геологічного вивчання, які введені в експлуатацію згідно актів вводу в експлуатацію, датованих не раніше 1.01.2013 року. Коефіцієнт застосовується протягом двох років з набрання чинності цього закону".</p>
<p>Прошу підтримати і залишивши понижуючий коефіцієнт 0,55. Дякую.</p>
<p>&nbsp;</p>
<p>ГОЛОВУЮЧИЙ. Я прошу, передайте, будь ласка, цю правку. Вона викладена у вас на папері.</p>
<p>Будь ласка, Тетяна Острікова, "Самопоміч", потім - Тетяна Чорновол, "Народний фронт". Будь ласка.</p>
<p>&nbsp;</p>
<p>18:05:33</p>
<p>ОСТРІКОВА Т.Г.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановний Прем'єр-міністр, шановний Володимир Борисович, фракція "Самопоміч" звертає увагу колег по коаліції і колег по парламенту, що зміни, які вносяться до Податкового кодексу, зокрема вдалося нам підвищити ренту на залізну руду, скасувати понижуючий коефіцієнт, вдалося підвищити ренту за транспортування аміаку, яка була досить низькою, становила близько 60 центів, зараз не може бути нижчою ніж 2,4 долара. Це забезпечить додаткові надходження до державного бюджету. Але в нас є застереження щодо того, що Кабінетом Міністрів, урядом пораховані досить низькі надходження очікувані до державного бюджету від цих двох податкових платежів. Тому ми будемо тут контролювати і за результатами звітних періодів дивитися, які ж надходження дійсно забезпечать від цих двох додаткових податків.</p>
<p>Наступне. Те, що сказала, хочу заперечити те, що озвучила лідер фракції "Батьківщина" по військовому збору. Логіка комітету була дуже проста, військовим збором не повинно оподатковуватися те, що не оподатковується податком на доходи фізичних осіб. Коли там йдеться про ці, про суми процентів, то йдеться сума доходів отриманих платником податку у вигляді процентів, що нараховані на державні цінні папери, тобто на ОВДП. Ніяких роялті там немає, ніяких дивідендів як дивідендів від, які виплачуються господарськими товариствами там немає. Це те, що не включається до річного, місячного оподаткованого доходу згідно з розділом IV там, де йдеться про податок на доходи фізичних осіб. Досить проста логіка. Там просто не зовсім правильно протлумачили ці положення закону. Тому варто підтримати цей законопроект за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Тетяна Чорновол.</p>
<p>&nbsp;</p>
<p>18:07:44</p>
<p>ЧОРНОВОЛ Т.М.</p>
<p>Тут член "Опозиційного блоку" пан Юрій Бойко хотів допомогти уряду як наповнити державний бюджет. І я хочу дати йому кілька порад, яким чином він може максимально допомогти… Пан Юрій Бойко, вам кілька порад, як ви можете допомогти уряду наповнити державний бюджет. Відомо, що в попередні роки під час Президента Януковича і уряду Азарова, пан Бойко керував "Нафтогазом України". Так от, цей "Нафтогаз України" відпустив на кілька мільярдів гривень газ підприємствам Курченка. Підприємства Курченка за цей газ не розрахувалися.</p>
<p>Далі, цей же самий "Нафтогаз України" під керівництвом людей пана Юрія Бойко відпустив&nbsp; газ підприємствам Фірташа, зокрема "Стіролу", на кілька мільярдів гривень. Ці підприємства Фірташа не розрахувалися з "Нафтогазом України".</p>
<p>Відповідно я рекомендую пану Бойку рекомендувати своєму колезі пану Бакуліну написати явку з повинною. Пану Бойку також написати явку з повинною, сісти у в'язницю. Суд прийме рішення про їхні злочини перед державою України, застосує конфіскацію майна, і таким чином буде хоч якимось чином наповнений Державний бюджет України. Це моя вам порада, пане Бойко. І тільки після того, як ви таким чином допоможете уряду України наповнити бюджет, допоможете народу України, тільки тоді ви маєте право давати з цієї трибуни якісь рекомендації. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;Будь ласка, я думаю, що можемо узагальнити пропозиції, які пролунали, і голосувати.</p>
<p>Будь ласка, узагальнить Прем'єр-міністр. Хвилину, увага! Прошу, будь ласка, Арсеній Петрович.</p>
<p>&nbsp;</p>
<p>18:09:33</p>
<p>ЯЦЕНЮК А.П.</p>
<p>Шановні колеги, для того, щоб не було розбіжностей в тлумаченні, що написано, я прошу під стенограму і при техніко-юридичному опрацюванні ще раз зазначаю, що всі доходи від операцій з цінними паперами дивіденди, проценти, роялті, операцій з валютою оподатковуються податком на доходи фізичних осіб, full stop. Щоб у нас не було про це дискусії, все, воєнним збором.</p>
<p>&nbsp;</p>
<p>ГОЛОВУЮЧИЙ. Все, шановні колеги, я прошу приготуватися до голосування. Прошу підготуватися до голосування. Приготувались? Я ставлю на голосування за основу і в цілому з правками, які озвучив Прем'єр-міністр України проект Закону про внесення змін до статей 165, 252 Податкового кодексу України (реєстраційний номер 2213) за основу та&nbsp; &nbsp;в цілому, прошу… Я ж сказав про це. Прошу голосувати. З правками, які оголосив Прем'єр-міністр України. Прошу голосувати. І у варіанті комітету.</p>
<p>&nbsp;</p>
<p>18:10:44</p>
<p>За-291</p>
<p>Рішення прийнято.</p>
<p>Дякую, шановні колеги. Рухаємося далі.</p>
<p>На ваш розгляд вноситься закон… Проект Закону про внесення змін до Бюджетного кодексу України (реєстраційний номер 2209). Доповідає міністр фінансів Наталія Яресько. 2209, будь ласка, пані міністр. Співдоповідає заступник голови Комітету з питань бюджету – Мельник Сергій Іванович. Прошу підготуватись.</p>
<p>&nbsp;</p>
<p>18:12:01</p>
<p>УМАНСЬКИЙ І.І.</p>
<p>Доброго дня, шановні народні депутати, шановний пане Голово, пане&nbsp; Прем'єр-міністр! Зазначеним проектом Закону щодо внесення змін до Бюджетного кодексу пропонується ціла низка редакційних правок, але є і більш принципові речі.</p>
<p>Перш за все, передається на фінансування з державного бюджету 5 спеціалізованих шкіл. Врегульовується питання щодо перерозподілу субвенцій медичний та освітянських&nbsp; відповідно Кабінету Міністрів за погодженням з бюджетним комітетом. Щодо цих субвенцій встановлюється норма, відповідно до якої у разі, якщо буде в повному обсязі забезпеченні поточні видатки та відсутня заборгованість кредиторська, то їх можна використовувати також і на капітальні видатки.</p>
<p>Також уточнюється механізм перерахування цих коштів. Встановлюється, що він буде здійснюватись двічі на місяць.</p>
<p>Крім того, пропонується погодитись з логікою, що у разі, якщо з районного бюджету передається відповідна субвенція на фінансування сіл, селищ та міст районного значення, така субвенція передбачається в обсязі фінансування по відповідним видаткам, не менше, ніж це було в попередньому звітному періоді.</p>
<p>І врегульовується також питання щодо механізму фінансування державних органів в разі їх утворення протягом цього поточного бюджетного року.</p>
<p>В комітеті зазначені зміни погоджені, правки і пропозиції від комітету, які були проголосовані, також підтримуються урядом. Прохання також підтримати&nbsp; з урахуванням&nbsp; &nbsp;позиції бюджетного комітету.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Сергій Іванович Мельник голова комітету.</p>
<p>Шановні колеги, прошу сконцентруватися.</p>
<p>&nbsp;</p>
<p>18:13:07</p>
<p>МЕЛЬНИК С.І.</p>
<p>Шановний Голово!&nbsp; Шановні народні депутати! Запрошені! Комітет з питань бюджету&nbsp; розглянув проект Закону про&nbsp; внесення змін до Бюджетного кодексу за номером 2209, задекларований урядом першочергово необхідним для&nbsp; реалізації запропонованих змін до Державного бюджету&nbsp; на 2015 рік.</p>
<p>Водночас, у процесі його&nbsp; опрацювання комітетом поліпшено положення&nbsp; законопроекту для узгодження з чинними нормами Бюджетного&nbsp; кодексу, та з огляду на практику застосування спочатку&nbsp; року нових міжбюджетних відносин та&nbsp; нової трансфертної політики спільно з Міністерством фінансів доповнено законопроект рядом&nbsp; положень. Серед них основні – це надання&nbsp; можливості здійснювати у бюджеті сіл, селищ, міст видатки на утримання закладів соціально-культурної сфери за рахунок трансфертів з районного бюджету, які встановлюються в обсязі&nbsp; не меншому затверджених у бюджетах місцевого самоврядування в&nbsp; 2014 році таких видатків. А також за рахунок власних доходів відповідних бюджетів.</p>
<p>Надання права місцевим радам спрямовувати&nbsp; кошти освітньої субвенції і субвенції на підготовку робітничих кадрів на капітальні видатки, за умови забезпечення&nbsp;&nbsp; у повному обсязі поточних видатків та&nbsp; відсутності простроченої заборгованості за захищеними&nbsp; видатками.</p>
<p>Унормуванням Законом&nbsp; про Державний бюджет питань особливостей розподілу та перерозподілу освітньої медичної субвенції, загалом запропоновані комітетом пропозиції забезпечать узгодженість правових норм бюджетного законодавства та сприятимуть раціональному&nbsp; використанню бюджетних коштів.</p>
<p>За наслідками розгляду комітет ухвалив таке рішення: рекомендувати Верховній Раді проект Закону 2209, за результатами розгляду в першому читанні, прийняти за основу та в цілому, як закон з урахуванням пропозицій комітету, викладених у його листі-висновку до Верховної Ради.</p>
<p>Відповідно Комітет з питань бюджету разом з Головним юридичним управлінням…</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>МЕЛЬНИК С.І. … на підпис законопроект 2209 вразі його прийняття мають внести необхідні&nbsp; &nbsp;редакційні та техніко-юридичні уточнення до&nbsp; тексту зазначеного законопроекту, пов'язані з ухваленим комітетом рішенням щодо цього законопроекту. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, під час обговорення по 2209 не було жодних заперечень, і всі правки і зміни були узгоджені. Тому я думаю, що ми можемо голосувати за основу та в цілому з урахуванням рішення комітету, який врахував рішення всіх фракцій, які це питання розглядали.</p>
<p>Немає заперечень? Прошу, приготуйтесь до голосування. Будь ласка. Приготуйтесь до голосування, 2209. Приготуйтесь до голосування. <i>(Шум у залі)</i></p>
<p>Є бажання по 2209? Хвилина, будь ласка, Іван Крулько, хвилину. Прошу, слухайте уважно, будь ласка, міністр…</p>
<p>&nbsp;</p>
<p>18:16:27</p>
<p>КРУЛЬКО І.І.</p>
<p>Шановний Голово Верховної Ради, шановні народні депутати, шановні українці! Фракція "Батьківщина" буде голосувати за законопроект 2209, оскільки вдалося вже в цьому варіанті, який ми будемо голосувати, включити поправку фракції "Батьківщина" стосовно того, щоб видатки на місцеві бюджети, бюджети сіл, селищ і міст районного значення були не нижче, ніж у 2014 році. Тому що в діючому законі була включена абсолютно несправедлива норма. Але це тільки перший етап. Ми будемо наполягати на тому, щоб включили до власних податків сіл і селищ 25 відсотків податків на доходи фізичних осіб, оскільки зараз бюджети сіл і селищ абсолютно залишені, жодного фінансування на власні видатки. Тому ми будемо домагатися, щоб законопроекти, які подала фракція "Батьківщина", були…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Хочу зазначити, шановні колеги, що це була ініціатива всіх фракцій підтримати саме таку редакцію: і "Самопоміч", і "Блок Петра Порошенка", і "Народний фронт", і "Радикальна партія". Це була спільна пропозиція, і вона була обговорена, і&nbsp; проголошена. Ну, я заради справедливості.</p>
<p>Будь ласка, шановні колеги, будь ласка, Юрій Левченко з позафракційних. Потім.... Від фракцій є ще бажаючі виступати?</p>
<p>&nbsp;</p>
<p>ГОЛОСИ ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. Немає – будемо голосувати. Юрій Левченко.</p>
<p>Віктор Кривенко?</p>
<p>&nbsp;</p>
<p>18:18:11</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ.</p>
<p>Ну, по-перше, дуже дякую головуючому, що він пам'ятає, що в нас є Верховна Рада. І він хоч іноді згадує інших депутатів, крім коаліції, це хоч якийсь момент є, так. Але, насправді, якщо ми говоримо про цей законопроект, то підтримати цей проект, значить повернутися&nbsp; до бюджетних механізмів епохи дії закону УРСР про бюджетну систему УРСР та продовжити працювати за&nbsp; методами ручного управління, як так полюбляли попередники.</p>
<p>Якщо, може, зала не помітила, в первинному варіанті дозволялося Кабміну в ручному режимі, по суті, перерозподіляти медичну субвенцію, освітню субвенцію, субвенцію на підготовку робітничих кадрів. А тепер це замінили на: "згідно особливостей розподілу цих субвенцій в Законі про держбюджет". Тобто кожного разу, коли ми будемо приймати новий держбюджет особливості розподілу субвенцій будуть змінюватися, жодної прогнозованості, жодних чітких правил, як захочеться Арсенію Петровичу чи якомусь іншому новому Прем'єр-міністру щось розподіляти, так і будуть розподіляти. Оце те, що ви пропонуєте зараз ухвалювати. Тому ми однозначно проти.</p>
<p>&nbsp;</p>
<p>ГОЛОВУЮЧИЙ. Шановні колеги, (реєстраційний номер 2209), я прошу підготуватися. Проект Закону про внесення змін до Бюджетного кодексу України. Є пропозиція прийняти за основу&nbsp; і в цілому з урахуванням пропозицій комітету, які були оголошені щойно. Я прошу приготуватися і голосувати за основу та в цілому. Будь ласка, шановні колеги, голосуємо. Прошу підтримати. Прошу підтримати.</p>
<p>&nbsp;</p>
<p>18:19:51</p>
<p>За-277</p>
<p>Рішення прийнято, шановні колеги. Дякую.</p>
<p>Наступне питання, шановні колеги, на&nbsp; ваш розгляд вноситься проект Закону про внесення змін до деяких законодавчих актів України щодо пенсійного забезпечення, (реєстраційний номер 2212). Доповідає міністр соціальної політики Павло Розенко. Будь ласка, пане міністр.</p>
<p>&nbsp;</p>
<p>18:20:32</p>
<p>РОЗЕНКО П.В.</p>
<p>Володимир Борисович, є прохання. Я відразу тут три законопроекти доповім: 2211 і 2210, - тому що це регулювання якраз щодо пенсійного забезпечення, в тому числі посадових осіб органів доходів і зборів та посадових осіб контролюючих органів.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>РОЗЕНКО П.В. Тому я відразу хочу сказати, що, безумовно, шановні колеги, законопроект непростий, і основна мотивація щодо цього – це, безумовно, стан пенсійної системи, стан Пенсійного фонду. На сьогоднішній день для того, щоб навіть виплачувати своєчасно пенсії в такому мізерному вигляді, в якому вони зараз є, які не задовольняють, очевидно, суспільство і не задовольняє нас як уряд, нам необхідно сьогодні додатково мати приблизно 80 мільярдів гривень.</p>
<p>І очевидно, що, з одного боку, так, питання про легалізацію економіки стоїть номер один сьогодні на порядку денному, разом з тим, ми очевидно постали перед необхідністю скоротити певні видатки Пенсійного фонду. І ми пропонуємо якраз виходити з принципів соціальної справедливості щодо наведення порядку, в першу чергу щодо спеціальних пенсійних пенсій, спеціального пенсійного забезпечення, що стосується категорій спеціальних пенсіонерів, зокрема суддів, прокурорів, народних депутатів, чиновників тощо.</p>
<p>Я хочу сказати, що порівняно з тим, законопроектом, який вніс уряд, певні зміни відбулися. Голова Комітету з соціальної політики про них скаже, але я певні принципові речі все-таки хотів би оголосити.</p>
<p>Зокрема, законопроектом передбачається все-таки, є пропозиція врахувати пропозицію і зробити питання обмеження пенсій працюючим пенсіонерам тимчасовим: до 1 січня 2016 року, - а не постійно, як пропонувалося законопроектом.</p>
<p>Також прийнято рішення вилучити норми законопроекту щодо замороження середньомісячної заробітної плати 2012-го,&nbsp;2013-го і 2014-го року. Тобто що значить, що дасть можливість призначити трудові пенсії, відповідно до чинного законодавства. Ніяких обмежень щодо цього в нинішньому варіанті закону не буде.</p>
<p>Також, враховуючи пропозиції комітетів, зокрема&nbsp; Комітету з&nbsp; питань інвалідів, прийняті відповідні рішення і погоджено відповідне рішення не обмежувати пенсії для таких категорій громадян - це інвалідів І та ІІ групи, інвалідів ІІІ групи, учасників бойових дій, у тому числі учасників АТО, членів сімей загиблих, померлих учасників бойових дій.</p>
<p>Також&nbsp; прийнято рішення, і це я хочу сказати Анатолію Сергійовичу Матвієнко, підтверджую той факт, що прийнято рішення чітко написати в законі, що за бажанням особи&nbsp; після звільнення з роботи їй відновлюється за її бажанням розмір тієї пенсії, яка обмежувалась на період роботи. Тобто жодних зменшень пенсійних виплат не відбудеться для таких людей.</p>
<p>Також&nbsp; пропонується тривалість роботи у сільськогосподарському виробництві для жінок, які&nbsp; виховали 5 і більше дітей і виходять на пенсію незалежно від віку і трудового стажу, залишити чинну норму. Тобто для багатодітних жінок це питання стосуватися не буде.</p>
<p>Також ми&nbsp; підтримали… уряд підтримує пропозицію щодо обмеження пенсій працюючим суддям і також встановлення максимального розміру пенсії і вихідні пособія, відповідно для суддів у розмірі 10 мінімальних пенсій для віку.&nbsp; Нагадаю, ця норма сьогодні існує для всіх категорій пенсіонерів. Єдина категорія осіб, для яких не було жодних обмежень щодо пенсійного забезпечення, була категорія суддів. Сьогодні це ми… цю суперечність і цю несправедливість ми враховуємо.</p>
<p>Також за пропозиціями уряду і пропозиціями народних депутатів і комітентів прийнято рішення не передбачати обмеження пенсій для військовослужбовців – осіб рядового&nbsp; і начальницького&nbsp; складу, &nbsp;а також працівників відповідно Міністерства оборони, головного управління розвідки, Міністерства внутрішніх справ, всіх силових органів , які сьогодні залучені в проведенні відповідно антитерористичної операції. Також я хочу сказати про те, що ми пішли на певний компроміс, спільний компроміс і відпрацювали єдине, на мій погляд, правильне рішення, що пенсія для працюючих пенсіонерів не буде скорочуватись для людей, яких пенсія складає півтора розміри прожиткового мінімуму для осіб, які втратили працездатність. Тобто скорочення пенсій на 15 відсотків не буде стосуватися осіб, які отримують пенсію менше 1423-х гривень станом на сьогоднішній день. Тому очевидно, що на підставі цього законопроекту ми довели, що ми можемо знайти спільні точки зору щодо цього законопроекту, не простого законопроекту, і таке спільне рішення коаліції і уряду я просив би підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, пане міністр. Будь ласка, голова профільного комітету – Людмила Денісова.</p>
<p>&nbsp;</p>
<p>18:26:54</p>
<p>ДЕНІСОВА Л.Л.</p>
<p>Шановні колеги, шановний пане голову, шановний пане Прем'єр-міністр. Ви знаєте, якщо б не така цікава ситуація, як зараз з цим законопроектом. Законопроект був поданий Міністерством фінансів&nbsp; і ми працювали багато з Міністерством фінансів, потім почали працювати з Пенсійним фондом, потім з міністерством соцполітики. І дуже всі, дуже вдячна за те, що все ж таки народні депутати, які входять до складу комітету, вони внесли пропозиції, які зараз, щойно зачитав Міністр соціальної політики. Що змінилося. Змінилося таке, що всі ці заходи , які пропонувались назавжди, щоб обмеження пенсій 85 відсотків працюючим пенсіонерам і не платити зовсім цим, хто зараз на посадах, в тому числі і народних депутатів, колись були іншими і прокуратура, і суд,&nbsp;– не платити зовсім. Це тимчасовий захід, щоб все ж таки наші люди зрозуміли, що зараз війна, і треба всім об’єднатися, в тому числі і будь-які ресурси для того, щоб забезпечити нашу перемогу. І уряд тут підтримав всі пропозиції, які були внесені комітетом і народними депутатами.</p>
<p>Ще раз, формула обрахування пенсій, вона не змінюється. І ця норма вилучена. Тимчасовий захід, ці проблеми носять до терміну до 1 січня. Я хотіла б уточнити одну норму, згідно з якою зараз підходили до мене багато народних депутатів. Що стосується, яка пенсія буде платитися цим людям, які звільнять своє місце робоче, якщо вони оберуть все ж таки пенсію. Якщо людина зараз отримує пенсію і отримує заробітну плату, наприклад, народний…</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте, дайте завершити.</p>
<p>&nbsp;</p>
<p>ДЕНІСОВА Л.Л. Щоб я просто пояснила, тому деякі народні депутати не хочуть підтримувати цей закон, а це важливо. Тобто народний депутат залишається на своєму місці робочому, він не буде отримувати пенсію, буде отримувати заробітну плату. Потім, коли він все ж таки зрозуміє, що йому потрібно покласти свій мандат і йти додому, і отримувати пенсію, розмір тієї пенсії буде рівно таким, який зараз є у нього. Тобто йому пенсія буде сплачуватися в повному обсязі в тому, в якому зараз є. І уряд це підтримує.</p>
<p>Ще я хотіла б наголосити. Да, буде обмеження 10 прожиткових мінімумів для всіх громадян. Судді, прокурори, народні депутати, – всім буде обмеження, яке зараз є. Чим вони відрізняються від металургів, від шахтарів, яким зараз це обмеження є? Що стосується все ж таки спецпенсій, вирішено таким чином, що до 1 червня Кабінет Міністрів подає проект закону, який відміняє всі спеціальні пенсії і буде єдине правило нарахування пенсії. Якщо такого не відбудеться, то з 1 червня, якщо не буде поданий такий законопроект, то 1 червня всі такі спецпенсії скасовуються і всім людям буде нараховуватися пенсія вже за загальними правилами.</p>
<p>Я розумію, що це дуже вкрай важливе рішення і важке рішення для народних депутатів, в тому числі для мажоритарщиків. Але ми думаємо про те, що у нас є єдиний ворог і нам треба цього ворога подолати.</p>
<p>Дякую вам. Прошу підтримати за основу і в цілому.</p>
<p>&nbsp;</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Будь ласка, продовжуйте.</p>
<p>&nbsp;</p>
<p>18:31:17</p>
<p>ДЕНІСОВА Л.Л.</p>
<p>Я прошу підтримати народних депутатів цей проект закону 2212 за основу і в цілому з урахуванням пропозицій комітету. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги. Я попрошу запишіться від фракцій і груп, я дам слово. Будь ласка, від фракцій і груп.</p>
<p>Будь ласка, "Опозиційний блок", Наталя Королевська.</p>
<p>Давайте по хвилині. <i>(Шум у залі) </i>По дві.</p>
<p>&nbsp;</p>
<p>18:31:48</p>
<p>КОРОЛЕВСЬКА Н.Ю.</p>
<p>Уважаемые коллеги. Если не было бы так грустно то было бы даже смешно, что этот законопроект вступит в силу 1 апреля 2015 года. Скажите, чем сегодня провинились перед парламентом, перед правительством, женщины, провинились наши пенсионеры, провинились наши чернобыльцы, шахтеры, афганцы, учителя и врачи, почему именно этих людей решили сделать сегодня жертвами данного кризиса.</p>
<p>Мы прекрасно понимаем сложную ситуацию в экономике, мы прекрасно понимаем, как не просто сегодня находить ресурсы. Но будьте смелыми, если у вас не хватает сил поднять сегодня социальные стандарты и дать людям пенсии и заработные платы, то хотя бы не забирайте у людей последний кусок хлеба. Каждую неделю вы вносите в парламент законопроекты, которые забирают у людей пенсии, забирают заработные платы, уменьшают людям социальные стандарты.</p>
<p>Посмотрите, что творится с ценами, посмотрите, что творится с курсом. Что вы предлагаете по тарифам? Вы же парализуете такими решениями сегодня полностью социально-экономическую систему в стране.</p>
<p>Поэтому мы призываем всех народных депутатов, не нужно сегодня принимать этот законопроект, недопустимо сегодня людям не давать ни копейки денег и забирать то последнее, что у них сегодня есть.</p>
<p>Поэтому я считаю, что наша задача – это реформирование экономики. Но реформировать экономику путем ликвидации социальной защиты недопустимо. Недопустимо сегодня уменьшать пенсии, повышать пенсионный возраст и делить людей на категории.</p>
<p>Сейчас под зданиями парламента стоят чернобыльцы, стоят шахтеры, пришли люди, которые требуют заплатить им зарплаты и вернуть их льготы. Поэтому я обращаюсь к Председателю Верховной Рады, включите трансляцию для людей. Эти люди достойны уважения и достойны того, чтобы сегодня им отдали их деньги. Спасибо.</p>
<p>&nbsp;</p>
<p>ГОЛОВУЮЧИЙ. Олег Барна, "Блок Петра Порошенка", потім Олег Березюк, "Самопоміч".</p>
<p>&nbsp;</p>
<p>18:34:16</p>
<p>БАРНА О.С.</p>
<p>Шановні депутати і український народе!</p>
<p>Ви знаєте, це реформування дуже добре, але воно не в повній мірі захищає… ця пенсійна реформа, яку хочуть зробити, просте населення.</p>
<p>Значить, перше: суддя, який мав зарплату 20 поверх тисяч гривень і пішов працювати десь на не державну роботу, меншу… він на не державну роботу в півтори тисячі гривень не піде. Правда ні?&nbsp; Піде адвокатська робота не менше теж таку саму зарплату, але за ним буде зберігатись і висока зарплата 15-20 тисяч, яку він буде на недержавній мати роботі і пенсія біля 8-7 тисяч гривень.</p>
<p>Значить, пропозиція перша: всім, хто працює пенсіонерам пенсію не платити будь яким категоріям, натомість на цю різницю підняти мінімальну пенсію, дати можливість 25 років вийти на дострокову пенсію, дати місце молодим. Зберегти пенсії тільки учасникам АТО, інвалідам.</p>
<p>Другий момент. Максимальні пенсії, які дають можливість до десяти неоподаткованих мінімальних зарплат за особливі і в тому числі за особливі заслуги перед батьківщиною, відмінити. Максимальна пенсія від мінімальної має бути більша не в 10-11 раз, а в 6-5. Різницю дати на збільшення мінімальних пенсій! І тоді буде порядок в державі. Якщо починаємо терпіти, то терпимо всі! І особливо в цей кризовий період.</p>
<p>А тепер для тих, хто хоче навести в державі спокій. Ви почали війну, регіонали. Будь ласка, сформуйте батальйон під назвою "Лайно" – на схід. Просидите там 3 місяці, хто лишиться живий, приходьте. Тоді будемо говорити! Будьте здорові! Слава Україні! <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Дякую. Будь ласка, Олег Березюк, "Самопоміч".</p>
<p>&nbsp;</p>
<p>18:36:21</p>
<p>БЕРЕЗЮК О.Р.</p>
<p>Вельмишановний пане Прем'єр-міністр, вельмишановний пане Голово! Цей закон. Вельмишановні депутати! Цей закон є один з найважчих законів, який ми обговорювали і приймали протягом цих двох тижнів. Цей закон реально забирає в людей гроші.</p>
<p>І перша репліка людям, які сидять ліворуч від мене ззаду, шановні колеги, ваша політика кинула країну у вихор війни! <i>(Оплески)</i> Ваша політика привела до зубожіння людей!</p>
<p>Сьогодні ми, коаліція, беремо на себе відповідальність взяти агресію людей на себе. Але, шановні панове, ми пробували і багато зробили. Зокрема ці обмеження в пенсіях і в зарплатах пенсіонерів є тимчасовими, до кінця цього року. І це важлива річ, яку ми досягнули.</p>
<p>Друге. Ми спільно з коаліцією таки скасували спецпенсії і заставили Кабінет Міністрів про це думати, - судді, прокурори і інші. Шановні колеги, але я хочу використати. Шановний пане Прем'єр-міністре, я хочу використати останній шанс. Я прошу вас замість півтори все-таки сьогодні піти на поступки і відраховувати ті 15 відсотків від двох оподаткованих мінімумів, які ми вас просили. Це є 1900 гривень, це всього-на-всього на 400 гривень більше. Це буде важлива поступка і допомога тим, хто живе на мінімальні пенсії і зарплати. Ми вам будемо вдячні за цю шалену соціальну поступку, яка для бюджету багато не принесе. Дякую вам ще раз.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Михайло Хміль, "Народний фронт". "народний фронт".</p>
<p>&nbsp;</p>
<p>18:38:26</p>
<p>ХМІЛЬ М.М.</p>
<p>Шановний Володимире Борисовичу, шановний Арсенію Петровичу, шановні колеги народні депутати, ви знаєте, я думаю, що всі ми прекрасно розуміємо, що уряд подав цей законопроект не від доброго життя і від нехорошої ситуації, і не від того, що в нас хороша ситуація в нашій економіці, це був вимушений і необхідний крок. Я хочу наголосити, що ті обмеження, які вводяться зараз це є тимчасові обмеження до кінця цього року. Але хочу наголосити на тих змінах, які торкнулися, а саме скасування спеціальних пенсій, якими володіли прокурори, судді, які виносили вироки, в тому числі буквально недавно політично вмотивовані вироки.</p>
<p>Хочу так само сказати, що треба прибрати і, в принципі, механізми, які дають можливість встановлювати спеціальні пенсії. І, думаю, що це буде нашим наступним кроком розробити законопроект, який унеможливить, в принципі, призначити спеціальні пенсії як такі. Хочу закликати весь зал проголосувати. "Народний фронт" буде підтримувати і голосує за цей законопроект і в першому, і в другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Ляшко, Радикальна партія.</p>
<p>&nbsp;</p>
<p>18:40:00</p>
<p>ЛЯШКО О.В.</p>
<p>Олег Ляшко, фракція Радикальної партії. Шановні громадяни України, законопроект, який зараз розглядається в цій залі – це надзвичайно важливий, надзвичайно чутливий, надзвичайно соціальний законопроект.</p>
<p>Я хочу перш за все подякувати уряду за можливість обговорення ретельно цього законопроекту. Перший уряд, який чує, з яким можна дискутувати, з якого можна вимагати, і, який іде на поступки. Але, шановний Арсенію Петровичу, цього недостатньо. Ми добилися багато в процесі двох тижнів роботи. Є дві ключові речі для Радикальної партії, на яких ми наполягаємо.</p>
<p>Перше, за 23 роки в Україні побудували несправедливу судову систему, коли простий роботяга все життя працює, заробляє тисячу гривень пенсії, "блатні", так звані персональні пенсіонери сидять в м'яких кріслах і заробляють десятки тисяч. За пропозицією фракції Радикальної партії, ми наполягаємо скасувати спеціальний порядок нарахування пенсії для чиновників, депутатів, прокурорів, суддів і для всіх інших. Залишити лише спеціальний порядок для військовослужбовців і науковців. Уряд пішов нам на зустріч і пропонує запровадити цей порядок з першого червня.</p>
<p>Арсеній Петрович, ми наполягаємо запровадити цей порядок одночасно для всіх і з 1 квітня.&nbsp; Забираємо у людей 15 відсотків пенсії, давайте і персональні пенсії скасуємо зразу, немає чого відтягувати до 1 червня.</p>
<p>І, друге, на чому наполягає фракція Радикальної партії. Ми категорично наполягаємо вилучити із законопроекту норму про підвищення пенсійного віку для тих, хто має право на пільгове отримання пенсії. Для жінок, для шахтарів, для доярок, для свинарок, для механізаторів, для вчителів, для лікарів і так далі. Чому ми …</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>ЛЯШКО О.В. Чому ми наполягаємо на цій нормі? Всі прорахунки показують, що економічного ефекту ніякого, нуль. Але політичне збурення – шалене. І тому ми пропонуємо повернутися до розгляду цієї норми тоді, коли ми стабілізуємо економічну ситуацію, коли ми відродимо економіку, коли люди матимуть роботу, зарплату, коли вони матимуть достойну пенсію, нехай тоді виходять пізніше на пенсію. Сьогодні ми не можемо &nbsp;цього дозволити, бо це є соціальна несправедливість по відношенню…</p>
<p>&nbsp;</p>
<p>ГОЛОВУЮЧИЙ. Завершуйте! Дякую.</p>
<p>Будь ласка, "Економічний розвиток", Андрій Шипко.</p>
<p>&nbsp;</p>
<p>18:43:02</p>
<p>ШИПКО А.Ф.</p>
<p>Андрій Шипко, 35 виборчий округ, Дніпропетровщина, місто Нікополь, Орджонікідзе, Нікопольський район.</p>
<p>Шановні народні депутати, шановні виборці! У мене купа звернень від працівників і профспілок гірничо-металургійного комплексу Дніпропетровщини. Що нам пишуть люди? Ви послухайте. Вони називають цей закон антинародним і антиконституційним. І що вони пишуть? Вони пишуть: ни в коем случае не підтримуйте Кабінет Міністрів в цьому законі, в&nbsp; прагненні подальшого зубожіння нашого народу. Народ України підняв і прийняв Революція гідності, сподіваючись на поліпшення своїх конституційних прав і свобод. А що маємо з цим законом?</p>
<p>По-перше, це суперечить 22 статті Конституції нашої держави, які норми забороняють звужувати як обсяг, так і зміст існуючих пенсійних прав. Але головне, ми за те, щоб скасували спеціальні пенсії, але головне – вони збільшують норму виходу на пенсію робітників підприємств зі шкідливими умовами праці. Я переконаний, що дефіцит коштів Пенсійного фонду потрібно ліквідувати не за рахунок тих, хто отримує мізерні пенсії і&nbsp; хто втрачає своє здоров'я на шкідливому виробництві. За роки незалежності ні економічна ситуація, ні умови праці, ні тривалість життя не покращилися. А що, пенсіонери наші стали здоровішими?! А медичне забезпечення – доступніше?!</p>
<p>Я вимагаю і звертаюсь до вас, тут півзалу мажоритарщиків, ви приїдете на&nbsp; округи, ви будете дивитися в очі людям! Це ж гірники, шахтарі, металурги, доярки, ті, хто працює на землі, руки де пахнуть хлібом! Не підтримуйте цей законопроект!&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, "Батьківщина", Юлія Володимирівна Тимошенко.</p>
<p>&nbsp;</p>
<p>18:44:54</p>
<p>ТИМОШЕНКО Ю.В.</p>
<p>Шановні колеги, в першу чергу, якось сумно чути від "Опозиційного блоку" про пенсії, заробітні плати, особливо після того, як вони пенсійний вік для жінок підняли з 55 до 60&nbsp;&nbsp; &nbsp;років.</p>
<p>Я думаю, що всі жінки країни відчули цю турботу. Тому їх турбота очевидна.</p>
<p>Але в той же час партія "Батьківщина", взагалі, проти такого підходу до&nbsp; збалансування&nbsp; бюджету, коли не за рахунок тих доходів, які отримують найбагатші люди країни, наприклад – оподаткування дивідендами, а за рахунок ще&nbsp; зменшення пенсій намагаються виправити баланс бюджету.</p>
<p>&nbsp;На наш погляд це практично недопустимо, цей закон передбачає з 1 березня 2015 року&nbsp; передбачити підвищення на&nbsp; 5 років пенсійного віку для жінок. А також підвищення на 5 років страхового, а по окремих професіях і спеціального стажу для осіб, які мають право на пенсію за рахунок роботи в шкідливих і особливо-шкідливих умовах. Що ми робимо? Це не дасть ні копійки бюджету. Але це повністю знищує ці категорії працівників.</p>
<p>Крім того, на 15 відсотків зменшується пенсія для працюючих пенсіонерів.</p>
<p>Пенсіонери сьогодні йдуть працювати не від доброго, що у них є насправді в дома, а від того, що вони не можуть прожити на ту злиденну пенсію.</p>
<p>І тому ми стверджуємо, що можна збалансувати&nbsp; бюджет введенням податку на дивіденди – введенням&nbsp; інших податків на заможних людей. Але не за рахунок зменшення пенсій працюючим&nbsp; пенсіонерам, в тому випадку&nbsp; особливо, коли&nbsp;&nbsp;&nbsp; залишають для всіх чиновників 10 мінімальних…</p>
<p>&nbsp;</p>
<p>ГОЛОВУЮЧИЙ. 10 секунд завершуйте, будь ласка.</p>
<p>&nbsp;</p>
<p>18:47:06</p>
<p>ТИМОШЕНКО Ю.В. … залишають для чиновників 10 прожиткових мінімумів, а працюючих пенсіонерів забирають останні копійки.</p>
<p>Фракція "Батьківщина" за цей закон голосувати не буде категорично.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Від позафракційних один.</p>
<p>Будь ласка, Михайло Головко.</p>
<p>Є запитання. І потім – Матвієнко запитання, і підведемо…</p>
<p>&nbsp;</p>
<p>18:47:32</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164 виборчий округ.&nbsp;</p>
<p>&nbsp;</p>
<p>ГОЛОВУЮЧИЙ. Хвилина, будь ласка, Головко.</p>
<p>&nbsp;</p>
<p>18:47:45</p>
<p>ГОЛОВКО М.Й.</p>
<p>На рахунок цього законопроекту я би хотів сказати одне. Сьогодні, дійсно, суспільство українців… дуже страждають люди прості. І ми… мені дивно з моєї сторони, коли ми зараз, наприклад… уявімо собі звичайну жінку, яка порядку там має більше, ніж 50 років… 55 років і працює прибиральницею, отримує якихось там півтори тисячі гривень пенсії чи&nbsp; тисячу гривень пенсії і ще там підробляє, і ми зараз хочемо в неї забирати&nbsp; цих 15 відсотків. Це є неправильно.</p>
<p>Давайте ми&nbsp; шукатимемо додаткових джерел надходження, давайте ми оподаткуємо олігархів, давайте ми податок на розкіш введемо. Чому ми маємо піднімати пенсійний вік, чому ми маємо забирати зараз у працюючих простих українців оті копійки, які важливі такі у такий важкий час зараз в українській державі.</p>
<p>Тому ми пропонуємо врешті-решт, краще давайте оподатковувати олігархів, хай олігархи поділяться з нуждаючими верствами населення України. А тому ми не будемо підтримувати цей закон, вважаючи його несправедливим і те, що є антисоціальним і дискримінаційним. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановний…</p>
<p>Останній від позафракційних. Хвилина, Володимир Парасюк. Хвилина.</p>
<p>&nbsp;</p>
<p>18:49:06</p>
<p>ПАРАСЮК В.З.</p>
<p>Шановні народні депутати, ми зараз тут не жартуємо, ми зараз обговорюємо серйозний закон. І не треба бігати по залу. Якщо ви думаєте про людей, то сядьте і думайте.</p>
<p>А тепер про пенсії. Арсеній Петрович, зараз вижити в країні за 30 доларів нереально. Якщо ви не вірите, то спробуйте хоч раз це зробити.</p>
<p>Я пам'ятаю, як колись з бабцею дивився телебачення, у попередній Верховній Раді, і ви кричали на оцих, що не можна підвищувати пенсійний вік, і тепер підвищуєте! Ви що, йдете по їхніх кроках?</p>
<p>Тому я звертаюсь до всіх нормальних свідомих людей, не підтримувати цей законопроект – раз. Не треба там плескати! <i>(Шум у залі)</i> Я вам ще раз кажу: нам потрібно сісти і реформувати пенсійну реформу нормально. Люди на вулиці живуть, і вони зараз бідують. І ви маєте це зрозуміти, а не ходити тут по залу, тріпатися, свої питання вирішувати.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Шановні колеги, можемо&nbsp; підводити риску? Вона буде врахована ваша пропозиція, на скільки я розумію. Я маю на увазі Матвієнка.</p>
<p>Будь ласка, Арсеній Петрович, будь ласка, вам слово. Можемо підводити висновок, риску під цим питанням.</p>
<p>&nbsp;</p>
<p>18:50:31</p>
<p>ЯЦЕНЮК А.П.</p>
<p>Шановні колеги, дорогі друзі і партнери по коаліції! Ми всі з вами чудово усвідомлюємо, що це непростий закон, це правда, це закон, який передбачає зміну соціальних стандартів і це закон, який передбачає суттєві зміни щодо пенсійного забезпечення. В рамках наших тривалих дискусій ми з вами майже дійшли до згоди.</p>
<p>Я хотів би почати з тих вимог, які були початкові від наших іноземних кредиторів і вони, до речі, ці вимоги – дуже аргументовані.</p>
<p>Перша і ключова вимога, яка ставилася: підвищити пенсійний вік з 60 до 65 років. Була чітка позиція, перший заявив про це Ляшко у Президента. Далі, профільний міністр один і другий – соціальної політики і міністр фінансів. Далі, інші фракції, в тому числі і "Самопоміч", і "Батьківщина". Завдяки вашій і нашій спільній позиції нам вдалося зняти основну ключову вимогу, яка була поставлена нашими іноземними партнерами – підняття пенсійного віку з 60 до 65 років, не відбувається, не&nbsp; брешіть народу України!</p>
<p>Друге,&nbsp; це момент істини, шановні колеги, ті, хто прийшли в &nbsp;коаліцію, так склалася ситуація в країні, повинні розділити відповідальність за долю країни. Ми усвідомлюємо, що краще було би проголосувати за закон, не про зміну пенсійних стандартів, а про підвищення пенсій, про зменшення пенсійного віку, про те, щоб платити всім і все. Двадцять років брехали і того зараз не має чим платити пенсії. Ми пішли на те, щоби, так само на вашу пропозицію, і це була пропозиція, Олег Валерійович…</p>
<p>&nbsp;</p>
<p>ГОЛОВУЮЧИЙ. Не обмежуйте, дайте висловитися.</p>
<p>&nbsp;</p>
<p>ЯЦЕНЮК А.П. … інших партнерів по коаліції: обмежити цей закон роком. І ми пішли на це і сказали: приймаємо цей закон на 2015 рік.</p>
<p>Третє. Наші шановні друзі і партнери з "Самопомочі" абсолютно легітимно поставили питання: підвищити до двох мінімальних прожиткових рівнів для непрацездатних осіб можливість, щоб не зменшувати пенсію. Ви попросили два, ми взагалі від цього не … підтримували цю пропозицію. Я вас так само зараз прошу публічно: давайте зійдемося на цифрі півтора мінімальних прожиткових рівнів для непрацездатних осіб. Це покриває 90 відсотків усіх пенсіонерів.</p>
<p>Я усвідомлюю, дорогі друзі, що проблеми у людей дуже великі: ціни ростуть, курс - все усвідомлюю. Але прошу зараз почути: ми не врятуємо зараз ситуацію якимись арифметичними діями. Нам треба зробити все для того, щоб застабілізувати ситуацію в економіці, починати потрошку заробляти. Ми пішли на всі пропозиції по збільшенню податків, рент, щоб наповнити дохідну частину бюджету. І я сподіваюся, що нам вдасться, шановні брати з коаліції, прискорити підвищення прожиткових стандартів не з 1 грудня, а дещо раніше. І це буде реальний і правильний крок по тому, щоб дати людям більше грошей, щоб вони могли виживати.</p>
<p>Саме тому, шановні колеги, я закликаю коаліцію. Ми провели надскладні перемовини. Заслуга політичних партій і фракцій в тому, що ми добились непідняття пенсійного віку. Заслуга в тому, що ми добилися відсутність одноразового підняття стажу зразу на 5 років і приведення за один раз всіх у відповідність до загальної системи.</p>
<p>Ми цими законодавчими змінами даємо можливість людям визначитися: або працювати на державній службі, або на пенсії.</p>
<p>Ми цими законодавчими змінами даємо можливість, що якщо людина потім після державної служби пішла на пенсію, вона буде отримувати той рівень пенсії, який би вона могла отримувати за чинною системою, і вона перерахується йому. Буде вища – отримає вище, але не нижча, ніж зараз він отримувати може під час перебування одночасно і на державній службі, і отримання пенсійного забезпечення. І це буде відображено&nbsp; в Прикінцевих положеннях.</p>
<p>Я знаю про те, що це не найкращий закон. У нас&nbsp; зараз немає з вами хороших рішень. Будуть хороші рішення, коли проведемо реформи і стабілізуємо ситуацію в країні; коли переможемо, коли зупинимо війну, коли подолаємо корупцію, коли у нас не буде в тому числі і в парламентській залі боротьба серед партнерів коаліції: хто хоче бути біліший, а всі інші хочуть недобре пахнути. Це неправильно. <i>(Оплески) </i></p>
<p>Я дуже прошу шановних партнерів по коаліції проголосувати, це все рівно відповідальність уряду.&nbsp; Валіть всьо на Прем’єр-міністра! Дякую за увагу.</p>
<p>&nbsp;</p>
<p>ГОЛОВУЮЧИЙ. Тобто, шановні колеги, є пропозиція… є пропозиція голосувати від всіх партнерів. <i>(Шум у залі) </i>&nbsp;Є пропозиція голосувати. <i>(Шум у залі)&nbsp; </i>Колеги! Заспокойтесь, будь ласка. Заспокойтесь!</p>
<p>Будь ласка,&nbsp; хвилину з місця –&nbsp; Ляшко. Хвилина з місця – Тимошенко.</p>
<p>&nbsp;</p>
<p>18:56:46</p>
<p>ЛЯШКО О.В.</p>
<p>Олег Ляшко, радикальна партія.</p>
<p>Арсеній Петрович! Арсеній Петрович, я звертаюся до вас. У мене прохання: підтримайте пропозицію фракції Радикальної партії скасування всіх спеціальних пенсій для чиновників з моменту набуття чинності цього закону з 1 квітня&nbsp; 2015 року. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юлія Тимошенко, будь ласка,&nbsp; 30 секунд і завершуємо.</p>
<p>&nbsp;</p>
<p>18:57:14</p>
<p>ТИМОШЕНКО Ю.В.</p>
<p>Ні, хвилина!</p>
<p>&nbsp;</p>
<p>ГОЛОВУЮЧИЙ. Хвилина. Будь ласка.</p>
<p>&nbsp;</p>
<p>ТИМОШЕНКО Ю.В. Ну по-перше, я хотіла би, щоб все ж&nbsp; таки слова, які говорить уряд, були правдивими. В законі передбачено підвищення пенсійного віку для жінок і чоловіків, які працюють в шкідливих та особливо шкідливих умовах. Це недопустимо!</p>
<p>По-друге, тут є на 15 відсотків зниження пенсій для працюючих пенсіонерів, які живуть з останніх копійок, у яких немає на хліб вже. І не тільки на державній службі, а й для простих людей. І, по-третє, для того, щоб виконати ці абсолютно принизливі пенсійні пропозиції, треба всього півтора мільярда гривень. Я говорю відповідально, що у нас, якщо ми поставимо б 10, а не 5 відсотків податку на дивіденди – ми покриємо тричі ті видатки, якщо, які даються&nbsp; зараз по Пенсійному фонду, скорочувати. Не голосуйте за цей закон, він проти людей.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Арсеній Петрович, Арсеній Петрович. Арсеній Петрович, будь ласка, підводьте підсумок і будемо голосувати.</p>
<p>&nbsp;</p>
<p>18:58:39</p>
<p>ЯЦЕНЮК А.П.</p>
<p>Дорогі друзі, я ще раз хочу повторити своє прохання. Закон не простий, ми його опрацювали, як ми могли опрацювати, ми добились все, що можна і неможна. В тому числі і завдяки вашій позиції. Шановний Олег Валерійович, у мене також до вас прохання, ми в законі передбачили, щоби до 1-го червня подати до парламенту новий законопроект по накопичувальній системі, щоб перевести всіх на загальну систему пенсійного забезпечення. Якщо ви наполягаєте на тому, щоб це… . Ми не встигнемо, я не хочу вас дурити, ми до 1-го квітня його не встигнемо напрацювати і узгодити. Давайте приймем наступне рішення. Окей, не 1-е червня, давайте 1-е травня, ми спробуєм це зробити швидше. І я прошу тоді, ми посунемося на один місяць і разом опрацювати по цьому законопроекту. І на останок. Дорогі друзі, якщо ми кажемо про соціальну справедливість, то я тоді хочу зрозуміти в чому соціальна справедливість. Це тоді, коли, в тому числі, значна частина людей, які не повинні виходити на пенсію в сроки, які визначені законом, виходять в 45 років, в 47 років. А ті, які працюють все життя і виходять в 60 – вони чим гірші? Тому я прошу. Ми знайшли єдино правильний підхід. І прошу підтримати всіх в прийняття цього законопроекту. І прошу умисно не зривати програму реформ країни однією з фракцій коаліції. Це безвідповідально по відношенню до держави.</p>
<p>&nbsp;</p>
<p>ГОЛОВУЮЧИЙ. Арсеній Петрович, шановні колеги, я прошу вас, я прошу всіх заспокоїтися. Шановні друзі, займіть, будь ласка, свої місця. Всі мали можливість висловитися. Зараз ще буде остаточна пропозиція Прем’єр-міністра, але, будь ласка, під стенограму, будь ласка, Арсеній Петрович. Прошу, Арсеній Петрович. Приготуйтеся до голосування, колеги, краще. Будь ласка, Арсеній Петрович.</p>
<p>&nbsp;</p>
<p>19:00:39</p>
<p>ЯЦЕНЮК А.П.</p>
<p>Я просто хочу, щоб якщо зараз буде сказано слово, щоб воно було відповідальне. Дайте 10 секунд мені.</p>
<p>&nbsp;</p>
<p>ГОЛОВУЮЧИЙ. Будь ласка, прошу. Шановні колеги, дивіться, ми працювали вчора цілий день, фракції, групи депутатів фахові, комітети розглядали ці питання. Та немає тут простих рішень, ніхто їх не знайде. І це все зрозуміло. Тому відповідним чином і потрібно консолідовану позицію сьогодні депутатів, які є в цій залі. Будь ласка, Арсеній Петрович.</p>
<p>&nbsp;</p>
<p>19:01:21</p>
<p>ЯЦЕНЮК А.П.</p>
<p>Шановний Олег Валерійович, уряд під стенограму заявляє про те, що до 1 травня відповідний законопроект буде поданий до парламенту.</p>
<p>&nbsp;</p>
<p>ГОЛОВУЮЧИЙ. Дякую. До 1 травня закон буде поданий до парламенту. <i>(Шум у залі) </i></p>
<p>Арсеній Петрович, до 1 травня, до 1 травня, так я розумію, він буде поданий? Все, прийнято. 30 секунд, давайте, Олег Ляшко, поправку.</p>
<p>&nbsp;</p>
<p>19:01:53</p>
<p>ЛЯШКО О.В.</p>
<p>Шановний Арсенію Петровичу, шановні колеги, я хочу нагадати, про що ми домовлялися з вами на раді коаліції. Я пропоную, щоб під стенограму так і було записано. Уряд просив час на те, щоб зробити спеціальний закон. Тому пропонується так, як домовилися на раді коаліції: якщо до 1 травня Верховна Рада не приймає Закон, внесений урядом, про перехід на загальний порядок для всіх, тоді автоматом з 1 травня усі спеціальна категорії пенсії отримують, переходять на загальний режим отримання пенсій.</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити, будь ласка.</p>
<p>"Крім", на слово "крім".</p>
<p>&nbsp;</p>
<p>19:02:38</p>
<p>ЛЯШКО О.В.</p>
<p>Крім військовослужбовців і науковців. Усі інші, хто 23 роки отримував спеціальні пенсії – чиновники, прокурори, судді, депутати, отримують загальний режим пенсії, нарахування. Приймаються? Отак?</p>
<p>&nbsp;</p>
<p>ГОЛОВУЮЧИЙ. Арсеній Петрович, будь ласка.</p>
<p>&nbsp;</p>
<p>19:02:59</p>
<p>ЯЦЕНЮК А.П.</p>
<p>Ще раз, Олег Валерійович. У нас виписано рішення комітету, було написано: "підготувати та подати до 1 червня 2015 року на розгляд Верховної Ради України проект Закону України "Про призначення всіх пенсій, в тому числі спеціальних, на загальних підставах". Я пропоную підготувати та подати до 1 травня 2015 року на розгляд Верховної Ради проект закону щодо призначення пенсії.</p>
<p>Далі. Уже питання прийняття це питання парламенту, чим швидше ви приймите тим краще. І це буде стимулювати нас всіх до того, щоб перейти на загальну систему. (Шум у залі)</p>
<p>Олег Валерійович, ми домовлялися подати. Тому що нам треба тільки два місяці на те, щоб його розробити, ми пішли на це. Давайте тоді пропишем наступим чином …</p>
<p>&nbsp;</p>
<p>(Шум у залі)</p>
<p>&nbsp;</p>
<p>ГОЛОВУЮЧИЙ. Арсеній Петрович, давайте оцю пропозицію, завершіть пропозицію.</p>
<p>&nbsp;</p>
<p>19:03:52</p>
<p>ЯЦЕНЮК А.П.</p>
<p>Олег, ми не знаємо чи ви приймете.</p>
<p>&nbsp;</p>
<p>ГОЛОВУЮЧИЙ. Шановні колеги, займайте свої місця, будемо зараз голосувати. Одну хвилину, ми остаточно ухвалимо зараз технічні правки і на цьому все. Щоби питання було враховано. Одну хвилину ще. Насправді мова іде про те щоби, якщо ці норми від 1 травня не вступлять в силу то іде скасування всіх спецпенсій і …</p>
<p>(Шум у залі)</p>
<p>Шановні колеги. Я прошу всіх народних депутатів зайняти місце в залі. Будь ласка, шановні колеги,&nbsp; &nbsp;Арсеній Петрович, давайте остаточну пропозицію, я прошу, вносьте і будемо голосувати.</p>
<p>&nbsp;</p>
<p>19:05:15</p>
<p>ЯЦЕНЮК А.П.</p>
<p>Я ще раз хочу уточнити пропозицію. Колеги.</p>
<p>&nbsp;</p>
<p>ГОЛОВУЮЧИЙ. Займіть свої місця, будемо голосувати зараз, шановні народні депутати.</p>
<p>&nbsp;</p>
<p>ЯЦЕНЮК А.П. Ми готові піти на те, щоби до 1-го травня підготувати, подати проект Закону про накопичувальну систему, яка дає можливість урівняти всіх…..пенсійного забезпечення.</p>
<p>Далі. Об'єктивно в парламенті це буде розглядатися мінімум 2 місяці. Ми пропонуємо тоді, що до 1-го липня такий законопроект повинен бути прийнятий.</p>
<p>Далі. Якщо такий законопроект не прийнятий парламентом, тоді автоматично скасовуються всі так звані спеціальні пенсії.</p>
<p>&nbsp;</p>
<p>ГОЛОВУЮЧИЙ. Да. Приймається.</p>
<p>&nbsp;</p>
<p>ЯЦЕНЮК А.П. Це буде стимулювати парламент до того, щоби прийняти даний законопроект.</p>
<p>&nbsp;</p>
<p>ГОЛОВУЮЧИЙ. Приймається, приймається. Я прошу, будь ласка, порошу підготуватись до голосування. Вношу на голосування проект Закону про внесення змін до деяких законодавчих актів України щодо пенсійного забезпечення (2212) – реєстраційний номер, з врахуванням за основу і в цілому за рішенням комітету, а також пропозиції прем'єр-міністра, зокрема, останньої щодо скасування спецпенсій з 1-го… з 1-го липня будуть скасовані, якщо цей закон не буде прийнятий парламентом.</p>
<p>Рішення. Прошу голосувати, шановні колеги. Прошу голосувати за основу і в цілому за рішення комітету з пропозиціями прем'єр-міністра. Ви чули їх, вони були озвучені. Прошу голосувати, шановні колеги. Прошу підтримати.</p>
<p>&nbsp;</p>
<p>19:06:46</p>
<p>За-164</p>
<p>ГОЛОВУЮЧИЙ. 164.</p>
<p>Що не влаштовує? Ще раз, шановні колеги.</p>
<p>&nbsp;</p>
<p><i>(Шум в залі)</i></p>
<p>&nbsp;</p>
<p>ГОЛОВУЮЧИЙ. Юрій Віталійович, давайте від фракцій, будь ласка. Луценко! Підем від фракцій. Луценко хвилину від фракцій.</p>
<p>&nbsp;</p>
<p>19:07:01</p>
<p>ЛУЦЕНКО Ю.В.</p>
<p>Шановні колеги, звичайно цей законопроект є непростим. Нікому з тут присутніх нема бажання забирати навіть 1 гривню у простого люда, але фактом також є і те, що без прийняття пакету, я підкреслюю всього пакету внесеного урядом, вже через 2 тижні Україну чекає фінансовий колапс.</p>
<p>Якщо хтось забув курси в обмінниках і сьогодні &nbsp;добивається їх підняття, то прямо треба сказати, - план Кремля: організувати в березні бунт на основі соціального невдоволення людей. Він буде створений через ненадання міжнародної фінансової допомоги. І це буде прямою допомогою Путіну! Я закликаю припинити популізм і працювати на майбутнє цієї держави! Не на сьогоднішні рейтинги, а на завтрашню сильну Україну голосувати – "за"!</p>
<p>&nbsp;</p>
<p>ГОЛОВУЮЧИЙ. Дякую. Дякую. Будь ласка, Олег Ляшко, хвилина. Потім - Юлія Тимошенко, хвилина. Потім - "опоблок", хвилина. Потім - Березюк, хвилина, Олег Березюк.</p>
<p>&nbsp;</p>
<p>19:08:11</p>
<p>ЛЯШКО О.В.</p>
<p>Шановні колеги! Олег Ляшко. Щодо популізму. Ми не займаємося популізмом. Але водночас, коли ви в роботяг, які заробили тисячу гривень пенсії, забираєте 15 процентів, а державним чиновникам залишаєте особливий порядок нарахування пенсій, це є абсолютно неправильно!</p>
<p>Тому я звертаюсь до Прем'єр-міністра, шановний Арсенію Петровичу, ми завжди вас підтримували. Ви знаєте, що ви можете покладатись на нас. Для нас найвища цінність – це інтереси держави і інтереси коаліції. Я хочу, щоб ви мене почули. Скасування спеціального режиму для нарахування пенсії всім чиновникам! І ми підтримаємо цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги! Будь ласка, Сергій Соболєв, хвилина.</p>
<p>&nbsp;</p>
<p>19:09:19</p>
<p>СОБОЛЄВ С.В.</p>
<p>Чотири доби, які ми провели в переговорах, всім було ясно, що це є найважчий закон. Прем'єр-міністр, я до вас звертаюсь. Я вам сьогодні пропонував зранку, закрийте дві теми. Зніміть питання так званого підняття пенсійного віку для тих, хто працює в шахтах, на металургійних заводах, на хімічних підприємствах для жінок. Це перше питання, яке є невідкладним! І можна провести переговори. І нас партнери по МВФ, інших організаціях міжнародних зрозуміють.</p>
<p>Друге питання, яке є невідкладним. Не може бути такого, щоб для одних – 10 мінімальних – обмеження, а для інших, отримуючи мінімальну пенсію, мінімальну зарплату – 15 відсотків платити. Тому зробіть те, що пропонувала і "Самопоміч", і фракція "Батьківщина", і Радикальна партія, і більшість фракції "Блоку Петра Порошенка", введіть обмеження близько 3 тисяч – це 2 тисячі 840 гривень, з яких ви не маєте право знімати 15 відсотків, з усіх інших, з надпенсій знімайте. Це питання зніме це питання і можна далі повернутися до цього питання, якщо воно є таким…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Вікторія Сюмар, "народний фронт".</p>
<p>&nbsp;</p>
<p>19:10:34</p>
<p>СЮМАР В.П.</p>
<p>Напевно нікому не подобається голосувати за подібні законопроекти. Але треба розуміти взагалі рівень відповідальності, тому що це не просто один закон, який можна вилучити і не проголосувати, це пакет. І від цього пакету прямо залежить чи отримає Україна сьогодні кредит Міжнародного валютного фонду. Да, справді, міжнародні партнери наші ставили питання чому, коли вони позичають гроші, то в кожному євро 28 центів, там, наприклад, німецького платника податків, і цей німецький платник податків виходить на пенсію в 65 років. І, насправді, уряду вдалося переконати, що в нас нижчий рівень життя і інші історії. Да. Тому давайте подумаємо чи будуть нам вдячні українські громадяни, якщо ми завалимо цей пакет і будемо…</p>
<p>&nbsp;</p>
<p>ГОЛОВУЮЧИЙ. Колеги, заспокойтесь, будь ласка.</p>
<p>&nbsp;</p>
<p>СЮМАР В.П. І будемо підтримати всю економічну стабільність, тому що від цього залежить кредит, а від цього залежить валютний курс і стан української економіки, і треба бути відповідальним.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, хвилину. Заспокойтесь, колеги, сядьте на місця. Заспокойтесь, на, сядьте на місця. Олег Березюк, будь ласка.</p>
<p>&nbsp;</p>
<p>19:12:02</p>
<p>БЕРЕЗЮК О.Р.</p>
<p>Шановна пані Сюмар, ви забули проголосувати. Шановні державні жінки і мужі, в цьому залі сидять люди, які керували державою 20 років, були прем'єр-міністрами, міністрами. Сьогодні ми всі боремося за кожного громадянина і його &nbsp;гривню. Але сьогоднішня ситуація не є сьогоднішньою ситуацією. І сьогоднішнє голосування за цей непопулярний закон є моральна відповідальність кожного. Ви думаєте, чи мені, чи комусь тут приємно за це голосувати. Давайте не валити дурниць. Я пропоную, Прем'єр-міністр, і ми це 4 дні вам пропонували. І ці дві поправки, які не коштують бюджету багато, підіть на поступки Радикальній партії, блоку Тимошенко, "Батьківщині", перепрошую, "Самопомочі" і коаліції.&nbsp; І ми за цей закон проголосуємо.&nbsp;</p>
<p>&nbsp;</p>
<p>ГОЛОВУЮЧИЙ. Дайте, будь ласка, завершити, прошу.</p>
<p>&nbsp;</p>
<p>&nbsp;</p>
<p>БЕРЕЗЮК О.Р. Піде коаліція на цей непопулярний крок, а він є непопулярним в будь-якому випадку. Ми вас просимо, підіть і ви. І тоді відповідальність буде розділена. Але ця відповідальність лежить на тих, хто керував цією державою 20 років, і будьте чесними.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка. Арсеній Петрович, прошу.</p>
<p>&nbsp;</p>
<p>19:13:41</p>
<p>ЯЦЕНЮК А.П.</p>
<p>Шановні колеги, я думаю, що у нас тут не вечір вмовлянь, правда. мене можете вмовити на що хочете. Вмовте тих, у яких є 25 мільярдів доларів. Якщо у вас є 25 мільярдів ви привезете без законів, я буду перший щасливий підтримувати всі ініціативи, підвищувати пенсії, зарплати. Іншого виходу, який ми вам зараз пропонуємо, його не існує. Ми зробили все, що могли зробити і навіть не могли. Основне питання не підвищувати пенсійний вік, ви цього всі добивались і ми цього добивались, ми це зробили. Основне питання застосувати цей закон тільки на 2015 рік, ви цього хотіли і ми цього добились. Основне питання не оподатковувати&nbsp; пенсії і не знімати додаткові доходи з українських вояків, військовослужбовців, з тих, хто захищають країну, ви цього хотіли і ми цього добились. Основне питання не підвищувати одноразово за одне прийняття на 5 років і вік і стаж по спецпенсіонерам, ви цього хотіли і ми цього добились. Основне</p>
<p>Питання, щоб не оподатковувати ті доходи громадян, які не більше ніж, не нижче тисячу 500 гривень, ви це сказали ми це прийняли. Ну, хлопці, є межа компромісу. Я можу погодитись на все, що ви скажете. Ну, 25 мільярдів не хочуть ті, які дають. Вони кажуть: &nbsp;подивіться, як в наших країнах. Чому ви вважаєте, що той пакет, який ви з нас вибили, кращий від тих умов життя, які є в інших країнах світу? Саме тому я пропоную наступним чином. Хочете голосувати – голосуйте. Не хочете голосувати – не голосуйте. Ми пішли на всі умови, на всі, колеги! Дальше уже нема куди відступати! І саме тому я дуже прошу всіх членів парламенту, особливості тим, яким аплодує "Опозиційний блок"… Тому що у них завдання, у "Опозиційного блоку", одне: чим гірше для країни – тим краще для колишніх корупціонерів і чинних. Ну не ведіться на це, люди! Давайте, будь ласка, проголосуємо, поверніться.</p>
<p>Олег Валерійович, о'кей, не 1 травня, не 1 липня, 1 червня, якщо не буде прийнятий закон, скасовуємо всі пенсії спеціальні і ставимо крапку, все.</p>
<p>&nbsp;</p>
<p>ГОЛОВУЮЧИЙ. До 1 червня, якщо не буде прийнятий. Все, колеги, давайте знаєте що, послухайте. Є момент… Хвилину! Хвилину, я прошу. Приготуйтесь, будь ласка, маємо повернутись, маємо повернутись до розгляду цього питання, шановні колеги. Треба повернутись до цього питання. Повернемось, я дам слово. Колеги, я&nbsp; прошу приготуватись до голосування. <i>(Шум у залі)</i> Повернутись! Повернутись! Під час… Повернемося, я дам слово, колеги.</p>
<p>Я прошу повернутись до розгляду цього питання, воно є надзвичайно відповідальним, ми не можемо так просто до цього відноситись. Прошу, голосуємо до розгляду питання 2212. Прошу. Прошу підтримати, прошу голосувати. За повернення до цього законопроекту.</p>
<p>&nbsp;</p>
<p>19:16:57</p>
<p>За-232</p>
<p>Друзі, 232, ми повернулись.</p>
<p>Тепер, будь ласка, я думаю, що треба сформулювати позицію по…</p>
<p>Анатолій Матвієнко, будь ласка, задайте питання Прем'єр-міністру.</p>
<p>&nbsp;</p>
<p>19:17:10</p>
<p>МАТВІЄНКО А.С.</p>
<p>Арсеній Петрович, те, що ви коментували в&nbsp; результаті нашої дискусії, і те, що ви коментували четверту позицію "Прикінцевих положень", одне одного як би протирічить, не корелюється. Йде мова про що. Сьогодні &nbsp;людина, правильно, ми розуміємо скруту, або пенсія, або працюй на державній службі. Той, хто пішов на пенсію з державної служби сьогодні, той має пенсію, умовно, 8 тисяч гривень.</p>
<p>А той, хто залишився на&nbsp; 3 тисячі&nbsp; працювати після того, як вийде на пенсію немає цієї пенсії. Те, що ми&nbsp; приймемо новий закон, то буде в новому законі. Але&nbsp; автомат, який пропонується є просто абсурдно-нелогічним, і незрозуміло для багатьох, - чому не голосують.</p>
<p>Що таке автоматично? От я не знаю відповіді, такого законодавства&nbsp; ще не було, автоматично. Тому поясніть цю позицію бо це десяток, а може два&nbsp; голосів, і давайте тоді голосувати, для мене особисто вона незрозуміла. Так про що домовилися,&nbsp; і що буде зроблено в …</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, колеги.</p>
<p>Арсеній Петрович, є що коментувати. Давайте по хвилині ще раз від фракцій.</p>
<p>&nbsp;</p>
<p>ЯЦЕНЮК А.П. Дайте мікрофон міністру.</p>
<p>&nbsp;</p>
<p>19:19:03</p>
<p>РОЗЕНКО П.В.</p>
<p>Анатолій Сергійович, я ще раз пояснюю, не змішуйте зараз два&nbsp; питання – те, що каже Олег Валерійович, і про що ми говорили, і ви.</p>
<p>У законопроекті ми чітко випишемо, ще раз порадимося,&nbsp; техніко-юридичне опрацювання зробимо, що ті люди, які виберуть залишитися на&nbsp; заробітній платі і відмовляться тимчасово на пенсію, після виходу на&nbsp; пенсію отримають свій старий рахунок пенсії, а може бути, що новий&nbsp; перерахунок пенсій буде вищий.&nbsp;</p>
<p>Тому на вибір – на вибір і ми це написали або-або, на його вибір може бути вибір пенсії, або саме головне, що&nbsp; більший.</p>
<p>Інша справа, Олег Валерійович, каже про єдині принципи нарахування пенсій.&nbsp;</p>
<p>Заднім числом скасовувати ніхто не буде, чітко написано, що&nbsp; якщо ми не внесемо&nbsp; законопроект до 1 червня, і&nbsp; він не буде ухвалений Верховною Радою України, я так розумію…</p>
<p>&nbsp;</p>
<p>ГОЛОВУЮЧИЙ. Правильно-правильно…</p>
<p>&nbsp;</p>
<p>РОЗЕНКО П.В.</p>
<p>Значить тоді всі&nbsp; &nbsp;скасовуються спеціальні пенсії. Але - з&nbsp; 1 червня. Ну, давайте. <br> <br></p>
<p>ГОЛОВУЮЧИЙ.&nbsp; Зрозуміло, колеги. Ця пропозиція озвучена, дякую.</p>
<p>Колеги від фракцій… <i>(Шум у залі)</i> Вы не оскорбляйте, пожалуйста, коллеги. Все, да? Висловилися! Влаштовує така правка? Влаштовує.</p>
<p>Шановні колеги, прошу підготуватися до голосування ще раз. Прошу. <i>(Шум у залі)</i> Прошу… прошу… прошу… підготуватися до голосування ще раз. Будь ласка, народні депутати, підготуйтеся до голосування, будь ласка. Готові до голосування? Приготовилися до голосування? Приготовилися.</p>
<p>Значить, 2212, за основу і в цілому із врахуванням рішення комітету та пропозицій останніх, які щойно пролунали стосовно міністра Розенка і Прем'єр-міністра Яценюка. Враховано? Враховано? <i>(Шум у залі)</i> Враховано? 1 червня ставимо. Олег Валерійович, голосуємо? 1 червня.</p>
<p>1 червня вже враховано, шановні колеги. Будь ласка, прошу голосувати за основу і в цілому відповідно до моєї пропозиції. Давайте підтримаємо. Це – відповідальне рішення, колеги. Це відповідальне рішення, я розумію, що воно може комусь не подобатися. Але що з цим робити? Прошу голосувати. <i>(Шум у залі)</i> прошу голосувати, колеги.&nbsp; Голосуйте і підтримуйте. У нас немає багато вибору.</p>
<p>&nbsp;</p>
<p>19:21:54</p>
<p>За-221</p>
<p>Не спрацювала карточка… <i>(Шум у залі)</i> Ще раз давайте, повернення… За повернення прошу голосувати, колеги. Прошу голосувати за повернення і прошу підтримати, шановні колеги. Прошу підтримати за повернення. Прошу голосувати. Повертаємося, колеги. Повертаємося. Давайте повернемося, колеги.</p>
<p>&nbsp;</p>
<p>19:22:25</p>
<p>За-232</p>
<p>Ставлю за основу і в цілому (2212) з тими пропозиціями, які я попередньо оголошував. Прошу голосувати за основу і в цілому. Давайте підтримаємо, шановні колеги. За основу і в цілому (2212) з урахуванням пропозицій комітету і те, що було оголошено міністром Розенко. <i>(Шум у залі) </i></p>
<p>&nbsp;</p>
<p>19:22:44</p>
<p>За-218</p>
<p><i>(Шум у залі)</i> Колеги! Давайте, колеги. Колеги, колеги, увага! Я прошу всіх сейчас, займіть свої місця, будь ласка, займіть свої місця, шановні народні депутати. <i>(Шум у залі)</i></p>
<p>Ще раз повертаємося. Прошу займіть свої місця. За повернення, за повернення до розгляду. Будь ласка, шановні колеги, повернення до розгляду, повернення до розгляду. Вже всі питання були враховані. <i>(Шум у залі) </i>Повернення до розгляду, ще раз, колеги. <i>(Шум у залі)</i> Повернення до розгляду, шановні колеги. Давайте повернемося ще раз, повертаємося. Колеги, прошу повернутися.</p>
<p>&nbsp;</p>
<p>19:23:34</p>
<p>За-230</p>
<p>От ми повернулися – 230.</p>
<p>У нас є голоси для того, щоби проголосувати цей закон рішення комітету за основу і в цілому і тими пропозиціями, які лунали.&nbsp; Давайте ще раз його проголосуємо. Готові? <i>(Шум у залі)</i> Готові? Готові? Голосуємо. Давайте консолідуйтесь, колеги. За основу і в цілому в рішенні&nbsp; комітету і пропозиціями, які лунали міністра Розенка і Прем'єр-міністра Яценюка, за основу і в цілому. Давайте підтримаємо це надзвичайно відповідальне рішення. <i>(Шум у залі)</i></p>
<p>&nbsp;</p>
<p>ГОЛОСИ ІЗ ЗАЛУ. Банду геть! Банду геть!</p>
<p>&nbsp;</p>
<p>ГОЛОВУЮЧИЙ. Колеги, ми... <i>(Шум у залі)</i></p>
<p>&nbsp;</p>
<p>19:24:18</p>
<p>За-208</p>
<p><i>&nbsp;(Шум у залі)</i> Давайте ще раз повернемося. <i>(Шум у залі)</i> У нас уже є досвід. <i>(Шум у залі)</i> Колеги, колеги, я оголошую перерву на 15 хвилин. Керівників фракцій і Раду коаліції прошу зайти до мене в кабінет. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ПАРУБІЙ А.В. Хто знаходиться в буфеті – піднятися в зал зайняти свої робочі місця. Рада коаліції змогла узгодити всі дискусійні моменти. Ми зараз будемо голосувати за надзвичайно важливий закон. І я дуже прошу, щоб ми змогли, усіх керівників фракцій, керівників груп скликати своїх депутатів і зайняти робочі місця. Я прошу всіх, хто є в буфеті, в кулуарах заходити до залу. Через кілька хвилин, як тільки ми зберемося, ми перейдемо до важливого голосування.</p>
<p>Вже прийшли в зал. Я дуже прошу організувати свої фракції, запросити їх до залу. Я дуже прошу головам фракцій запросити свої фракції в зал для продовження роботи. До "Самопомічі" окреме прохання – заходити в зал і працювать.</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p align=center>Веде засідання Голова Верховної Ради України ГРОЙСМАН В.Б.</p>
<p align=center>&nbsp;</p>
<p>ГОЛОВУЮЧИЙ. Шановні народні депутати України, завершилася нарада з керівниками фракцій коаліції. Є відповідні рішення. Я думаю, що зараз…</p>
<p>Прошу всіх народних депутатів зайняти свої місця ще раз. Поінформує Прем'єр-міністр про ті позиції і пропозиції, які лунали. І я думаю, що це дозволить нам прийняти рішення.</p>
<p>Прошу керівників фракцій запросити народних депутатів до зали. Секретаріат, прошу, запросіть народних депутатів до зали Верховної Ради, прошу.</p>
<p>Будь ласка, шановні народні депутати, займайте свої місця. Шановні народні депутати, займайте свої місця, можемо розпочинати нашу роботу. Будь ласка.</p>
<p>Давайте, шановні колеги, зробимо сигнальне голосування, подивимося, скільки народних депутатів у залі, поки будуть заходити. 309 карток, сигнальне голосування.</p>
<p>Давайте сигнально проголосуємо, шановні колеги, щоб зрозуміти скільки народних депутатів&nbsp; у залі. Прошу, підготуйтесь до сигнального голосування, колеги. Сигнальне! Будь ласка. Сигнальне голосування, шановні колеги народні депутати.</p>
<p>Будь ласка,&nbsp; сигнальне голосування. Приготуйтесь, займайте свої місця.&nbsp; Займайте свої місця.</p>
<p>Керівники фракцій, будь ласка,&nbsp; запросіть своїх депутатів до голосування.</p>
<p>&nbsp;</p>
<p>20:08:04</p>
<p>ПАРУБІЙ А.В. Шановні колеги, зараз буде сигнальне голосування. Хто ще не зайшов в зал, будь ласка,&nbsp; заходьте, займайте робочі місця для важкої, але такої потрібної для нашої країни роботи.</p>
<p>Хто ще в кулуарах? Голови фракцій, скликайте депутатів в зал. Запрошуйте з кулуарів, займаємо робочі місця. <i>&nbsp;(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги, шановні колеги. Будь ласка, займайте свої місця, приготуйтесь до голосування.</p>
<p>Шановні колеги, маємо повернутись до розгляду питання 2212. І зараз я поставлю пропозицію щодо повернення до розгляду питання реєстраційний номер 2212.</p>
<p>Прошу голосувати, шановні колеги. За повернення.</p>
<p>Приготуйтесь до голосування. Приготуйтесь.</p>
<p>Колеги, за повернення до розгляду питання 2212. Прошу голосувати. За повернення. Зараз ми подивимося, чи є вже. Є, шановні колеги, 240 голосів за повернення. Ми проголосували, да. Будь ласка, я запрошую до слова Прем'єр-міністра України – Арсеній Петровича Яценюка. Я прошу уважно послухати Арсенія Петровича.</p>
<p>&nbsp;</p>
<p>ЯЦЕНЮК А.П. Шановні народні депутати України і найкраща проєвропейська коаліція у світі.</p>
<p>Ми щойно завершили перемовини в кабінеті найкращого спікера парламенту, всіх часів і народів, Володимира Борисовича Гройсмана. Я хотів би, з вашого дозволу, дати відповіді на всі питання, які зараз турбують народних депутатів України, і розвіяти міфи. І всі уточнення. Олег Валерійович, все як ви скажете, все буде зроблено.</p>
<p>&nbsp;Перший міф. Що закон підвищує пенсійний вік з 60-ти до 65-ти років. Це брехня. Пенсійний вік не підвищується. Другий міф про те, що піднімається спеціальний стаж для шкідливих виробництв. Спеціальний стаж не&nbsp; підвищується. Третій міф про те, що загальний страховий стаж піднімається один раз у 5 років. Це неправда. Протягом 10 років тільки на 10-й рік вступить в дію остаточне рішення по загальному страховому стажу. І це спільне рішення 4 фракцій коаліції.</p>
<p>П’яте. Цей закон не стосується зменшення пенсій ні доярок, ні прибиральниць, ні тих людей, які мають низькі прожиткові стандарти. Всі, хто отримують пенсію в розмірі 1500 гривень, не підпадають під дію цього закону.</p>
<p>А тепер увага! З чим я пов’язую певне небажання голосування за даний законопроект? Тому що цей закон відбирає можливість у прокурорів, суддів і інших "чесних" людей отримувати одночасно і зарплату, і пенсію. Ми проти цього.</p>
<p>Тому я прошу з урахуванням пропозицій, які були висунуті шановним Олегом Валерійовичем, які були висунуті 4-а фракціями коаліції. Це "Самопоміч", це "Блок Петра Порошенка", це "Народний фронт" і Радикальна партія Олега Ляшка, – те, що підтверджено Прем’єр-міністром і міністром соціальної політики, голосуємо, і крапка.</p>
<p>&nbsp;</p>
<p>ГОЛОС ІЗ ЗАЛУ. І рішенням комітету.</p>
<p>&nbsp;</p>
<p>ЯЦЕНЮК А.П. І рішенням комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Колеги, ставлю на голосування, реєстраційний проект номер 2212 за основу та в цілому у варіанті комітету, з урахуванням пропозицій, які були оголошені Прем’єр-міністром України, а також міністром соціальної політики Павлом Розенком. Прошу голосувати за основу та в цілому, колеги. Прошу підтримати, за основу та в цілому. За основу та в цілому</p>
<p>&nbsp;</p>
<p>20:13:15</p>
<p>За-238</p>
<p>Рішення прийнято. Тест на відповідальність парламент пройшов, шановні колеги. Багато було міфів, які щойно були розвіяні. І я думаю, що всі це усвідомили.</p>
<p>Рухаємося далі, шановні колеги. Законопроект номер 2211. Проект закону про внесення змін до Митного кодексу України. Доповідає міністр фінансів. Співдоповідає голова комітету. 2211.</p>
<p>Я думаю, що я надам слово прямо голові комітету, він оголосить все, що було розглянуто. Якщо буде доповнення у міністра, скажете.</p>
<p>Будь ласка, Роман.</p>
<p>Роман Насіров, голова профільного комітету. Загальні пропозиції, по ним не було жодних …</p>
<p><a href="http://w1.c1.rada.gov.ua/pls/zweb2/webproc4_2?pf3516=2211&skl=9" target=_blank>2211</a> потім 2210. Прошу.</p>
<p>Будь ласка, стійте на трибуні, ми будемо так і голосувати.</p>
<p>&nbsp;</p>
<p>20:14:13</p>
<p>НАСІРОВ Р.М.</p>
<p>Колеги, будь ласка, є пропозиція розглядати 2210 і 11 разом, бо це однакові законопроекти по Митному і Податковому кодексу, але я почну з 2211.</p>
<p>Комітет Верховної Ради України з питань податкової та митної політики на засіданнях 28 лютого і 2 березня, розглянув поданий урядом проект Закону України "Про внесення змін до Митного кодексу України щодо посадових осіб контролюючих органів", реєстраційний номер 2211 від 23.02. Загалом цей законопроект пов'язаний з законопроектом тільки що який ми розглядали 2212, а також про внесення змін до Державного бюджету України на 2015 рік, поданий Кабінетом Міністрів України, номер 2147, який з пакетом інших законопроектів направлений на стабілізацію фінансового стану держави, ми сьогодні розглядаємо. Зокрема, цей законопроект направлений на створення умов для стабілізації фінансового стану бюджету Пенсійного фонду України. Законопроектом пропонується припинення виплати пенсій посадовим особам контролюючих органів у період їх роботи в цих органах, це зміни до статті 344, та скасування виплати одноразової допомоги за рахунок коштів Фонду соціального страхування України з подальшим стягненням цієї суми з винних осіб сім'ям в разі загибелі. Скасування виплати одноразової допомоги обґрунтовується також і тим, що аналогічні, по суті, норми вже внесені до ряду спеціальних Законів України, Лісовий кодекс України, про державну виконавчу, про прокуратуру, та інші.</p>
<p>Комітет, враховуючи пропозиції Ради коаліції депутатських фракцій, вирішив рекомендувати Верховній Раді України проект Закону про внесення змін до Митного кодексу України щодо посадових осіб контролюючих органів, номер 2211, поданий Кабінетом Міністрів&nbsp; та включити до порядку і… Да. Включити до порядку денного сесії Верховної Ради України та прийняти за основу, та в цілому, як Закон України встановивши строк дії закону…</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте.</p>
<p>&nbsp;</p>
<p>НАСІРОВ Р.М. …встановивши строк дії змін, передбачених цим законопроектом, з 1-го квітня до&nbsp; 31-го грудня 2015 року включно.</p>
<p>Також просимо, в разі прийняття цього законопроекту доручити нашому комітету разом з Головним юридичним управлінням Апарату Верховної Ради України здійснити його техніко-юридичне доопрацювання.</p>
<p>Просимо підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, по (2211) не було у нас жодних заперечень, він був узгоджений спільно. Є… Він був узгоджений спільно. Так?</p>
<p>Є питання. Залишайтеся на трибуні. Будь ласка, одна хвилина, Сергій Соболєв. І, будь ласка, приготуйтесь до голосування, шановні колеги.</p>
<p>&nbsp;</p>
<p>20:17:04</p>
<p>СОБОЛЄВ С.В.</p>
<p>"Батьківщина", ми вважаємо, що це законопроект, який діє в дусі зняття&nbsp; пільгових пенсій, які були надані в свій час для спеціальних категорій, в даному випадку двох категорій -&nbsp; ті, хто працює на митниці і в податковій службі. Ми підтримуємо, як "Батьківщина" цей законопроект і вважаємо, що він повинен бути ухвалений в першому читанні і в цілому. Цей законопроект знівельовує можливість несправедливої виплати пенсій для&nbsp; різних категорій громадян в залежності від їх посад. Саме тому наша фракція буде голосувати "за". Дякую.</p>
<p>&nbsp;</p>
<p>ГОЛОВУЮЧИЙ. Дякую. Можу сказати, що фракція "Блоку Петра Порошенка" теж підтримує цей законопроект, "Народний фронт" теж підтримує цей законопроект, Радикальна партія Ляшка теж підтримує законопроект, бачу і групи депутатів, незалежні дві групи, не партій, теж підтримують, а також "Самопоміч" і позафракційні.</p>
<p>Я просто для справедливості, для балансу справедливості в залі, підкреслив всіх тих, хто підтримує цей закон, щоби полишити спецпенсій чиновників.</p>
<p>Будь ласка, шановні колеги, ставлю за основу та в цілому реєстраційний проект номер (2211) з врахуванням пропозицій комітету, які оголосив голова Комітету Роман Насіров з трибуни Верховної Ради України.</p>
<p>За основу та в цілому (2211), прошу голосувати.</p>
<p>&nbsp;</p>
<p>20:18:36</p>
<p>За-292</p>
<p>Дякую всім, хто підтримує.</p>
<p>Рішення прийнято.</p>
<p>Наступний, шановні колеги. 2210 – споріднений законопроект доповідав голова, якщо немає змін, доповнень до нього, а до нього немає? Так, аналогічний закон, аналогічний, просто на іншу категорію. Голосуємо 2210 за основу та в цілому. Прошу голосувати. З урахуванням пропозицій комітету профільного. За основу та в цілому з урахуванням позицій профільного комітету.</p>
<p>&nbsp;</p>
<p>20:19:06</p>
<p>За-285</p>
<p>Рішення прийнято.</p>
<p>Дякую, шановні колеги. Реєстраційний номер 2214 проект Закону про внесення змін до деяких законів України щодо стабілізації… Він включений, шановні колеги, згідно мого розпорядження до порядку денного та інші законопроекти. 2214 має доповідати заступник міністра Діденко, співдоповідач, на трибуну, будь ласка. Співдоповідач – Мартиненко Микола Володимирович. Може доповідати окремо сам комітет. Будь ласка, замміністра, заступник міністра.</p>
<p>&nbsp;</p>
<p>20:19:50</p>
<p>ДІДЕНКО І.М.</p>
<p>Шановний Голово, шановний Прем'єр-міністр! Шановні народні депутати, шановні члени уряду! Доброго вечора! До вашої уваги пропонується законопроект про внесення змін до деяких законів України щодо стабілізації фінансового стану Національної акціонерної компанії НАК "Нафтогаз України". Цей закон розроблено в рамках реалізації пункту 23Є Меморандуму між Міжнародним валютним фондом і Урядом України.</p>
<p>Цей закон передбачає зміну до п'яти діючих законів України, які сьогодні регламентують розрахунки за природний газ. Перше. Це Закон про теплопостачання. В цьому законі пропонується залишити функціонування спеціальних розподільчих рахунків лише для ліцензіатів Національної комісії регулювання &nbsp;електроенергетики і комунальних послуг. Це приблизно 300 підприємств, які споживають 98 відсотків газу. Решта підприємств повинні розраховуватися за допомогою механізмів, фінансових гарантій, які будуть влаштовувати гарантовано постачальника природного газу.</p>
<p>Закон про заходи спрямовані на забезпечення сталого функціонування підприємств паливно-енергетичного комплексу. Його передбачається призупинення з 1 липня 2015 року. Це закон 2711, який був прийнятий в 2006 році терміном на 9 місяців, але існує до сьогоднішнього дня за його, за його рахунок можна було погашувати в цьому залі заборгованості ТКЄ по 24 мільярди.</p>
<p>У зв'язку з лімітом часу я хочу закцентувати увагу, що найбільшу дискусію на Раді коаліції викликала позиція щодо реалізації 34-мільярдної заборгованості перед НАК "Нафтогаз". Пропонується будь-який текст по цьому пункту зняти і доопрацювати в комітетах і фракціях Верховної Ради до другого читання. Так само…</p>
<p>&nbsp;</p>
<p>ГОЛОВУЮЧИЙ. Будь ласка, дайте завершити.</p>
<p>&nbsp;</p>
<p>ДІДЕНКО І.М. Так само пропонується зробити зміни до законів України "Про виконавче провадження" та "Про відновлення платоспроможності боржника або визнання його банкротом з точки зору введення в Раду кредиторів НАК "Нафтогаз" або його дочірньої компанії "Газ України", перед якими, власне, у боржників минулих періодів є велика кількість боргів. Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, голова профільного комітету Микола Мартиненко.</p>
<p>&nbsp;</p>
<p>20:22:36</p>
<p>МАРТИНЕНКО М.В.</p>
<p>Шановні колеги, комітет розглянув на своєму засіданні проект Закону про внесення змін до деяких законів України щодо стабілізації фінансового стану Національної компанії "Нафтогаз України" (реєстраційний номер 2214) в редакції 23 лютого. На жаль, остання редакція з певними правками надійшла трохи пізніше, але вона по суті не міняє текст законопроекту. Рішення комітету по цьому питанню було проголосувати за основу в першому читанні, а також просити зал&nbsp; зробити скорочену процедуру підготовки до другого читання даного документу.</p>
<p>У доопрацьованій редакції, зокрема документу, Закону України про теплопостачання щодо норми щодо відключення підприємств теплокомуненерго у разі порушення ними умов оплати природного газу та його понадлімітного споживання, але з урахуванням необхідності забезпечення технологічної безпеки у відповідні періоди, що передбачає безаварійний стан і можливість в подальшому функціонування системи теплопостачання. Це зміни до статей 1-6 та 19 Закону про&nbsp; теплопостачання.</p>
<p>Всі інші положення законопроекту залишено без змін. тому можна вважати, що основна частина законопроекту оговорена народними депутатами членами комітету.</p>
<p>Враховуючи нагальність та терміновість розгляду цього питання, вважаю за необхідне прийняти законопроект в першому читанні за основу і просити скорочення термінів підготовки до другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, давайте по фракціям запишіться, прошу, по фракціям.</p>
<p>Будь ласка, Домбровський Олександр Георгійович, "Блок Петра Порошенка".</p>
<p>&nbsp;</p>
<p>20:24:48</p>
<p>ДОМБРОВСЬКИЙ О.Г.</p>
<p>Шановний пане Голово, шановний пане Прем'єр-міністр! Я хотів би підтримати позицію голови нашого комітету – проголосувати сьогодні тільки в першому читанні. Тому що проект закону надзвичайно важливий, стосується вирішення великої кількості проблем, накопичених в "Нафтогазі", але разом з тим він є достатньо проблемним, тому що може створити проблеми для теплокомуненерго і для інших підгалузей енергетики. І тому цю ситуацію, в тому числі&nbsp; і пов'язану з борговими зобов'язаннями, потрібно дуже детально розглянути і впорядкувати і внести кардинальні зміни, я дозволю собі так сказати, після першого читання. Тому пропоную підтримати рішення комітету і проголосувати в першому читанні, і дати можливість по скороченій процедурі вийти в зал для голосування в другому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Будь ласка, Леонід Ємець, "Народний фронт".&nbsp;</p>
<p>&nbsp;</p>
<p>20:25:49</p>
<p>ЄМЕЦЬ Л.О.</p>
<p>Дякую. Шановні колеги! Леонід Ємець, фракція "Народний фронт".</p>
<p>Власне кажучи, Національна компанія "Нафтогаз України" – це є стратегічне для нашої держави підприємство. І даним законопроектом пропонується надати йому дієвий інструментарій для забезпечення своїх функцій. Тому фракція "Народного фронту" пропонує підтримати даний законопроект за основу, доопрацювати в другому читанні всі ті питання, які виникають у народних депутатів, а також підтримує пропозицію щодо термінового розгляду цього питання за скороченою процедурою. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Батьківщина", Юлія Тимошенко.</p>
<p>&nbsp;</p>
<p>20:26:36</p>
<p>ТИМОШЕНКО Ю.В.</p>
<p>Я хотіла би звернути увагу, про що насправді цей закон.</p>
<p>Цей закон про три речі, всі хто заборгував будь-що, і будь-які гроші НАК "Нафтогазу", включаючи&nbsp; "Теплокомуненерго", включаючи "Теплоелектроцентралі", включаючи всі державні підприємства, які на сьогоднішній день заборонено приватизовувати. Тому що вони складають стратегічну власність держави.</p>
<p>Цим законом дозволяється на 70 відсотків дисконтувати&nbsp; ці борги, а потім за ці борги забирати&nbsp; власність. Практично, банкротувати, в тому числі і "Теплокомуненерго", і ТЕЦи, і державні&nbsp; підприємства стратегічного&nbsp; призначення. Для людей тут підготовлена інша приємна річ, тут будуть віддавати борги фізичних осіб безпосередньо колекторським компаніям, яким також можна давати на 70 відсотків дисконту цих боргів і потім з людей патрошити все що завгодно. Спочатку доведені люди до&nbsp; такого стану, що не можуть платити ці тарифи, а потім їх борги будуть практично продавати, і потім з них отримувати це.</p>
<p>Ми вважаємо, що якщо є&nbsp; боржники, і ці боржники дійсно є&nbsp; державні підприємства, то&nbsp; держава мусить&nbsp; розв'язувати це, тим паче, що&nbsp; теплові, що "Теплокомуненерго" і "Теплоелектроцентралі"&nbsp; заборгували НАК "Нафтогазу" за тепло, за газ. Тому що вони не&nbsp;&nbsp; отримували&nbsp; дотацій відповідних. І зараз сама&nbsp; держава поставила їх в стан&nbsp; банкрутства, а після того вона буде їх банкрутувати. І по суті, я думаю, що вже підготовлена добра стратегія для окремих компаній приватизацій в тіньовій&nbsp; сфері всіх цих активів. Ми вважаємо, все мусить бути абсолютно прозоро і без корупції. Цей закон не може пройти антикорупційний тест. "Батьківщина" не зможе за це голосувати.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Кіраль Сергій Іванович. А, ви Войціцька. Народний депутат Войціцька.</p>
<p>&nbsp;</p>
<p>20:28:50</p>
<p>КІРАЛЬ С.І.</p>
<p>Я прошу передати слово Войціцькій Вікторії.</p>
<p>&nbsp;</p>
<p>20:29:06</p>
<p>ВОЙЦІЦЬКА В.М.</p>
<p>Шановні депутати, шановний Прем'єр-міністр! Хочемо зазначити, що ми усвідомлюємо, що цей законопроект є дуже важливим. Він вимагає доопрацювання. Ми вважаємо, що&nbsp; його можна прийняти у першому читанні, але з урахуванням наступного.</p>
<p>Перше. Ми вимагаємо, що перед тим, як буде навіть іти мова про продаж боргів, обов'язково має бути проведений незалежний аудит дебіторської заборгованості – це перше.</p>
<p>Друге. Ми вважаємо, що 18 стаття має бути вилучена, де йде мова про дисконт.</p>
<p>Третє, і основне: за умови, що компанія ТКЕ – теплокомуненерго – якщо перед ними нема заборгованості бюджету, тоді ми маємо право, дійсно, говорити про повернення заборгованості за процедурою, яка визначена цим законом. Якщо ж є заборгованість держави, то ми не повинні чіпати ТКЕ. Це – наші основні умови.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>20:30:18</p>
<p>ВОЙЦІЦЬКА В.М.</p>
<p>Перепрошую. Можна? Я забула. Да, ще один момент, це стосовно авансової оплати вимоги по авансовій оплати, вимоги по авансовій оплаті з ТКЕ. Ви прекрасно знаєте, що ТКЕ просто не має грошей для того, щоб робити авансові платежі. Просимо також це врахувати. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; В мене є ще одна пропозиція, Арсеній Петрович, послухайте, будь ласка. Якщо для підприємств тепло… комунальних… теплоенергетики не встановлено економічно обґрунтований тариф, норми цього закону на нього не розповсюджуються. От це буде моя пропозиція, якщо... економічно необґрунтований тариф, якщо він не затверджений.</p>
<p>Будь ласка, Арсеній Петрович, по 2214, прошу.</p>
<p>&nbsp;</p>
<p>ЯЦЕНЮК А.П. Дорогі друзі.</p>
<p>&nbsp;</p>
<p>ГОЛОВУЮЧИЙ. Арсеній Петрович, хвилину. Я ще дам – від фракцій. Будь ласка, Мосійчук і Розенблат. По хвилині: Мосійчук і хвилину – Розенблат.</p>
<p>&nbsp;</p>
<p>20:31:03</p>
<p>МОСІЙЧУК І.В.</p>
<p>Ігор Мосійчук, Радикальна партія.</p>
<p>Шановні колеги, так, складний закон, але ми повинні говорити не тільки про його складність, але й про причинки, чому зараз маємо його приймати. А причинки всім відомі – міняються Прем'єри, міняються Президенти, а ганебний газовий контракт залишається. І відповідно залишаються всі, залишаються всі борги.... <i>(Шум у залі) </i>А кого і шапка горить, на комусь шапка горить чи що трапилось? Щось трапилось? <i>(Шум у залі)</i> Ну, далі я навіть не хочу говори. Але фракція Радикальної партії наполягає на тому, що цей контракт має бути розірваний.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Розенблат, хвилина. І потім підсумовує Прем'єр-міністр.</p>
<p>&nbsp;</p>
<p>20:32:07</p>
<p>РОЗЕНБЛАТ Б.С.</p>
<p>Шановні колеги, шановний Арсеній Петрович, я хочу повторити те запитання, що задавав вам на фракції по питанню "Нафтогазу України". Життя таке складне в нашій країні, але "Нафтогазу" – це дійсно на сьогоднішній день є чорна діра нашої держави. Ми сьогодні боремося за пенсії, боремося за кожну копійку нашої держави, але є монстр, який пожирає завжди наші гроші. В минулому році ми дали 110 мільярдів гривень на підтримку "Нафтогазу", в цьому році даємо 30 мільярдів гривень, кожен рік. Чому ми не повинні ці гроші сьогодні віддати дійсно не "Нафтогазу України", а на підприємства, які сьогодні здатні починати будувати нову Україну? Повинні утеплювати наші будинки. Чому ми не займаємося проблемою? Чому ми наслідками завжди займаємося?</p>
<p>Якщо сьогодні ми не будемо вирішувати питання реорганізації житлово-комунального сектору нашої економіки, ми будемо кожен рік виділяти кошти, а ці кошти повинні сьогодні працювати на економіку нашої країни, на створення робочих місць. І я сьогодні дуже вас прошу: робіть реформу ЖКГ, сьогодні ці гроші направляйте на те, щоб дійсно сьогодні були робочі місця. Оце основний посил. І краща сьогодні, я скажу вам останнє, реорганізація "Нафтогазу" – це його ліквідація взагалі як стратегічного об'єкта нашої країни.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хочу тільки зазначити, що сьогодні в міністерстві профільному опрацьовується програма, вона називається "Субсидії як інвестиції", які можуть бути направлені на інвестування щодо енергозбереження, енергозаощадження, тобто це, в принципі, те, про що ви говорили, сьогодні опрацьовується.</p>
<p>Будь ласка, підсумовуйте, шановний Арсеній Петрович.</p>
<p>&nbsp;</p>
<p>20:33:50</p>
<p>ЯЦЕНЮК А.П.</p>
<p>Шановні народні депутати України, тут було висловлено декілька застережень. І дозвольте так само розпочати з розвіювання міфів.</p>
<p>Був міф про те, що цей закон начебто розповсюджується на фізичних осіб і що начебто по цьому закону хтось щось буде відбирати у людей за борги. Це брехня! Читайте, що цього в законі немає.</p>
<p>Друге: щодо пропозицій фракції "Самопоміч". Я категорично підтримую всі пункти, які були висловлені фракцією "Самопоміч". Дозвольте нагадати. Перше – це проведення аудиту. Ми, до речі, аудит уже "Нафтогазу" замовили.</p>
<p>І так як ми з вами працювали над балансом газу, я знаю, що ви дуже активно&nbsp; працювали, приходьте, дивіться, ми його офіційно опублікуємо. Всієї заборгованості.</p>
<p>Друге. По ТКЕ. Якщо держава винна ТКЕ, ця компанія не підпадає під&nbsp; дію закону. Якщо держава розрахувалася і ТКЕ украло гроші, звиняйте…&nbsp;&nbsp;</p>
<p>Третє. По авансовим платежам. Ми не можемо зараз поставити авансові платежі, тому що це означає, що нам прийдеться з людей&nbsp;&nbsp;&nbsp; брати авансові платежі. Зараз не та ситуація. Сподіваюсь, що колись буде краща ситуація, і коли у людей буде&nbsp; багато&nbsp; грошей, тоді ми перейдемо на інші форми розрахунків. Тому ваші пропозиції, які ви висловили до другого читання,&nbsp; урядом категорично підтримується, і фракцією "Народний фронт" також підтримується. А без нас голосування, відповідно, складно провести.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>ЯЦЕНЮК А.П. Там ще була четверта пропозиція про…</p>
<p>&nbsp;</p>
<p>ГОЛОВУЮЧИЙ. Моя була.</p>
<p>&nbsp;</p>
<p>ЯЦЕНЮК А.П. Це стосувалось вилучення 18-ї статті "Про порядок реалізації". Не визначаємо процедуру про порядок реалізації і не визначаємо дисконти, а встановлюємо прозору процедуру торгівлі такими боргами. Напрацюємо до другого читання.</p>
<p>Щодо шановних колег з Радикальної партії. Хотів би вас проінформувати про те, що ми&nbsp; в червні-місяці минулого року розпочали судову&nbsp; процедуру проти російської компанії "Газпром".</p>
<p>Перше. Уряд України звернувся&nbsp; до Стокгольмського арбітражного суду з вимогою стягнути з російської компанії "Газпром" 6 мільярдів доларів США. Росія винна нам, а не ми – Росії<i>.&nbsp; </i></p>
<p>Друге. Уряд України звернувся до Стокгольмського арбітражного суду з приводу другого контракту, який був невід'ємною частиною першого контракту, – це перегляд ставки за транзит природнього газу російського, який йде територією України. Ми вимагаємо підняття транзиту від Росії.</p>
<p>Третє. Ви абсолютно правильно кажете, що це питання не тільки в площині стягнення боргів.</p>
<p>Це питання в цілому реформування сектору. Завдяки тим змінам, які ми сьогодні приймем, ми передбачаєм 12 з половиною мільярдів гривень, додатково. Це загальна сума буде 25 мільярдів гривень. На субсидії на малозабезпечених людей ми&nbsp; максимально спростили систему субсидій. Кожній сім'ї прийде конверт,&nbsp; в якому буде всього-на-всього на одну сторінку декларація з 15-ти пунктів. На відміну від поточної декларації, яка передбачає 90 пунктів, на які треба відповісти для того, щоб отримати субсидію. Людина не буде йти в соціальну службу, людина отримає цей конверт, швидко дасть відповідь на 15 пунктів, так само поштою відправив в соціальну службу і соціальна служба самостійно, без черг, без корупції, буде зобов'язана призначити відповідну субсидію. Саме тому, шановні колеги, ми просимо в першому читанні прийняти цей законопроект, з врахуванням всіх пропозицій, які тут висловлені, за скороченою процедурою швидко його прийняти до другого читання. Дякую за підтримку.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Я думаю, що відповідь є вичерпною. Я ще раз нагадаю свою пропозицію, яку я озвучив. Що стосується підприємства ТКЕ я прошу її врахувати при підготовці до другого читання. Шановні колеги, по ТКЕ. Якщо для підприємства ТКЕ, комульно-теплоенергетики, не встановлено економічно обґрунтований тариф, то дія цього закону, на ці підприємства, не розповсюджується. Тобто, якщо штучно створена історія, де вони борги ці нарощують. Це нормальна абсолютно пропозиція. Оскільки національний регулятор встановлює тарифи на ці послуги. Я думаю, що це може бути враховано. Будь ласка, шановні колеги, прошу приготуватись до голосування. Це за основу, за основу з урахуванням пропозицій, які були озвучені "Самопоміччю", Прем'єр-міністр, який озвучив&nbsp; і моя пропозиція, яка щойно була оголошена. Прошу голосувати. Колеги, підготуйтесь. За основу. 2214 за основу, будь ласка, голосуємо. Прошу підтримати, 2214, за основу. За основу.</p>
<p>&nbsp;</p>
<p>20:38:46</p>
<p>За-242</p>
<p>Дякую, шановні колеги. І давайте, зараз була пропозиція по фракціям, будь ласка. Покажіть по фракціям. "Блок Петра Порошенка" – 105, "Народний фронт" – 74, "Опозиційний блок" – 0, "Самопоміч" – 25, Радикальна партія – 19, "Батьківщина" – 0, "Економічний розвиток" – 11, "Воля народу" – 2.</p>
<p>Шановні колеги, я просив би уважніше відноситися до голосування, оскільки порядок денний надзвичайно напружений. І була пропозиція за скороченою процедурою підготувати до другого читання. Я поставлю зараз це питання на голосування щодо підготовки цього законопроекту до другого читання за скороченою процедурою. Воно дасть більше можливості навіть якісніше попрацювати, оскільки до другого читання. З урахуванням пропозицій, які ми оголосили. Чому ні?</p>
<p>До другого читання, за скороченою процедурою. Прошу голосувати.</p>
<p>&nbsp;</p>
<p>20:39:53</p>
<p>За-210</p>
<p>Рішення не прийнято. Буде звичайна процедура. Нічого страшного тут немає. 2 тижні. Дякую. Будь ласка, шановні колеги, працюємо далі.</p>
<p><a href="http://w1.c1.rada.gov.ua/pls/zweb2/webproc4_2?pf3516=2147&skl=9" target=_blank>2147</a> законопроект. Проект закону про внесення змін до Закону України "Про Державний бюджет України на 2015 рік". Доповідає міністр фінансів Наталія Яресько. Співдоповідає перший заступник голови комітету з питань бюджету Амельченко. Прошу, шановні колеги, увага.</p>
<p>&nbsp;</p>
<p>20:40:25</p>
<p>ЯРЕСЬКО Н..</p>
<p>Шановний пане голово, шановний Прем’єр-міністр, шановні депутати, дозвольте мені коротко озвучити ключові напрямки змін до державного бюджету, які були затверджено Кабінетом Міністрів та подані Верховній Раді.</p>
<p>Зміни пропонують збільшити доходи бюджету на 22.5 мільярди гривень та збільшити видатки на 35.7 мільярдів гривень. Збільшення доходів зумовлюється перш за все збільшенням відрахувань до бюджету з боку державних газовидобувних компаній, а також факторами інфляції та девальвації. Більш високі витрати значною мірою обумовлені потребою збільшити допомогу українському населенню, зокрема, ми пропонуємо на 12.5 мільярдів гривень до 24.4 мільярд гривень збільшити видатки на субсидію для населення, то про що Прем'єр-міністр тільки що говорив. Така потреба викликана необхідністю захистити найбільш вразливі версти населення від наслідків очікуваного підвищення тарифів на газ та теплопостачання.</p>
<p>Окрім того, ми пропонуємо збільшити фінансову допомогу майже 1 мільйону тих громадян України, що були змушені покинути свої будинку, свої домівки через війну на сході. Сума допомоги їм збільшиться на 2.9 мільярд гривень до 3.4 мільярди гривень.</p>
<p>Нарешті у зв'язку з девальвацією гривні ми маємо збільшити видатки та обслуговування державного боргу України, фінансування по цій статті збільшиться на 21.5 мільярд гривень. Запропоноване збільшення видатків по цих трьох напрямках вимагатиме збільшення дефіциту бюджету протягом року. Ми прогнозуємо, що цільовий показник дефіциту державного бюджету збільшиться з 3.7 відсотків до 4.1. Але одночасно я хочу зауважити, що дефіцит сектору загальнодержавного управління, що включає не лише дефіцит державного бюджету, але і також дефіцит Накнафтогазу, та видатки щодо рекапіталізації банків та фонду гарантування вкладів, завдяки запропонованими кроками на протязі зменшується. Якщо в 14-му році&nbsp;&nbsp;&nbsp;&nbsp; &nbsp;він становив 13 з половиною відсотків ВВП, то в 2015 році ми плануємо зменшити його до 8,8 відсотків ВВП. Зокрема, це відображує скорочення на дві третини фінансування державою компанії (НАК) Нафтогаз та помірні зміни в фінансуванні Пенсійного фонду. Прошу підтримки. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, співдоповідач, перший заступник голови бюджетного Комітету Амельченко.</p>
<p>Василь Васильович, будь ласка, на трибуну.</p>
<p>&nbsp;</p>
<p>20:43:01</p>
<p>АМЕЛЬЧЕНКО В.В.</p>
<p>Шановні колеги, Василь Амельченко, Радикальна партія Олега Ляшка.</p>
<p>Шановний Володимире Борисовичу, шановні народні депутати.</p>
<p>Комітет з питань бюджету своєчасно розглянув урядовий законопроект про внесення змін до Закону про Державний бюджет на 2015 рік за номером (2147). Та ще 18 лютого оприлюднив свої висновки до такого законопроекту.</p>
<p>За дорученням ради коаліції сьогодні спільно з Міністерством фінансів, додатково було розглянуто законопроект та пропозиції до нього, насамперед подані депутатськими фракціями та за результатами опрацювання ухвалив таке рішення. Прошу уваги, шановні колеги! Рекомендувати Верховній Раді законопроект (2147) прийняти за основу та в цілому, як закон з урахуванням пропозицій Комітету з питань бюджету і Міністерства фінансів, викладених у листі-висновку комітету до законопроекту.</p>
<p>Одначе, залишились не врегульовані деякі питання щодо перерозподілу медичної субвенції. Тому Міністерством фінансів підтримано додаково пропозицію щодо відновлення до затверджених законом показників обсягів медичної субвенції по місцевих бюджетах, за якими згідно з законопроектом не передбачається повернення на державний бюджет закладів охорони здоров'я. Та внести відповідні зміни до додатку № 6 законопроекту.</p>
<p>Та ще було запропоновано сьогодні комітетом зняти з програми 2301400 і перевести додатково на програму лікування громадян України за кордоном, мова йде про онкохворих дітей, додатково 152 мільйони гривень. Це внутрішній перерозподіл в межах Міністерства охорони здоров'я. Просимо при…</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>АМЕЛЬЧЕНКО В.В. …при голосуванні разом з рішенням комітету врахувати такі пропозиції.</p>
<p>Також доручити Комітету з питань бюджету разом з Мінфіном та Головним юридичним управлінням Апарату у разі прийняття такого законопроекту, при його оформленні внести відповідні зміни до тексту законопроекту і додатків до нього, з врахуванням таких пропозицій. А також необхідні редакційні та техніко-юридичні уточнення. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Василь Васильович. Шановні колеги! Пропозиції всі, які були оголошені, опрацьовані. Будь ласка, Віктор Галасюк, Радикальна партія. Я прошу запросити народних депутатів до зали, займіть, будь ласка, свої місця, шановні колеги.</p>
<p>&nbsp;</p>
<p>20:46:00</p>
<p>ГАЛАСЮК В.В.</p>
<p>Дякую. Шановний Володимире Борисовичу, шановний Арсенію Петровичу! Фракція Радикальної партії пропонувала закласти в державний бюджет як мінімум декілька інструментів державної економічної політики. Це державний банк відбудови і розвитку, експортна кредитна агенція, інфраструктура індустріальних парків та національний фонд кредитування малого бізнесу. Шановний Арсеній Петрович, ми пропонуємо, щоб ми все-таки сьогодні розпочали зміну нашої економічної політики і заклали сьогодні підвалини економічного зростання. Давайте закладемо створення державного банку відбудови і розвитку з наділенням його капіталу хоча би 3 мільярди гривень або за рахунок державних гарантій, або за рахунок прибутку Національного банку.</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; ГОЛОВУЮЧИЙ. Будь ласка, Олег Березюк. Колеги, я думаю, що так з голосу, це важливе питання, але так з голосу його приймати ….</p>
<p>&nbsp;</p>
<p>20:47:09</p>
<p>БЕРЕЗЮК О.Р.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановні пані і панове, шановний пане Прем'єр-міністре, сьогодні ми приймаємо багато важких непопулярних законів, в тому числі і цей, розуміючи відповідальність і важливу роботу, яку ми всі разом пропрацьовуємо. Але саме, працюючи на бюджетом, саме тим бюджетом, який зараз буде голосуватися, ми зрозуміли одну річ, яка так і не сталася, ми з вами, Прем'єр-міністром, який я особисто вважаю, одним з найінтелігентніших Прем'єр-міністрів за часів України, створили якісний уряд. Але до сьогоднішнього дня пройшло 100 днів, багато міністрів до сьогоднішнього дня не мають заступників. Тобто не будується&nbsp; якісна вертикаль публічного управління державою. І сьогодні ми маємо проблеми з багатьма міністерствами, щодо її інституційної спроможності. І я це непросто так кажу. Тому я пропоную, шановний Прем'єр-міністр, до кінця цього тижня, щоб кожен міністр, як записано це в Коаліційній угоді, сам подав свої пропозиції своїх заступників…</p>
<p>&nbsp;</p>
<p>ГОЛОВУЮЧИЙ. 10 секунд. Завершуйте.</p>
<p>&nbsp;</p>
<p>БЕРЕЗЮК О.Р. Тому просимо вас, ми голосуємо за цей бюджет, але &nbsp;інституційна спроможність міністерств повинна бути опрацьована і працюватися кожного дня. Це не правильно, що міністрам не дають призначити своїх заступників.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я думаю, що ми можемо зробити таким чином. Та пропозиція, яка є Віктора Галасюка, вона є&nbsp;&nbsp; насправді слушна, але потребує, напевно, додаткового опрацювання. І тому я думаю, що ми можемо спільно опрацювати це питання і внести узгоджений… Це дуже серйозне питання, і, можливо, не трьох мільярдів, як ви сказали. Я думаю, що це можна було б таку пропозицію внести.</p>
<p>Будь ласка, Прем'єр-міністр. Арсеній Петрович… Пане Прем'єр-міністр, вам слово.&nbsp; Пане Прем'єр-міністр, вам слово, підсумовуйте.</p>
<p>&nbsp;</p>
<p>20:49:08</p>
<p>ЯЦЕНЮК А.П.</p>
<p>Шановні народні депутати,&nbsp; ще раз хотів би висловити вам слова подяки за дуже плідну роботу з приводу&nbsp; внесення змін до Закону України про Державний бюджет. Значить, нагадаю, що ми добавили 250 мільйонів гривень на компенсацію процентної ставки по кредитам для агропромислового комплексу, 300&nbsp; мільйонів гривень - на будівництво житла для учасників АТО, 200 мільйонів гривень - на шахти і на Нововолинську шахту. Далі, субвенцію 42 мільйона на шкільний автобус дали. Далі, по Карпатському регіону - 700 мільйонів – будівництво доріг, що створить робочі місця. І в принципі всі пропозиції можливі, які в цій ситуації можливі, ми врахували. Це виключно по капіталовкладенням. Також нагадаю, що ми 3 мільярда добавляємо на тимчасово переміщених осіб, на тих людей, які втратили все і хату, і роботу, і все, щоб їм допомогти. І плюс 12 з половиною мільярдів гривень - це на субвенції, вибачте, на субсидії для малозабезпечених громадян.</p>
<p>Я підтримую … Я уже сказав про будівництво, шановний Юрію Віталійович, для загиблих в АТО. Вже все сказано, всі ваші вказівки виконані.</p>
<p>Тепер щодо фонду, &nbsp;щодо "Банку розвитку". Колеги, у нас уже був "Банк розвитку". От так нарозвивалися, що&nbsp; прокурорам часу&nbsp; не вистачає слідство завершити.</p>
<p>Тому є прохання наступне, комплексно до&nbsp; цього питання підійти. У нас є профільний комітет парламенту і профільний&nbsp; комітет уряду, для того, щоб зробити цей "Банк&nbsp; розвитку", нам треба реально іноземного інвестора, і реальні гроші ненадруковані, а&nbsp; реальні гроші від іноземних інвестицій.</p>
<p>Сподіваюся, що ми разом напрацюємо механізм або&nbsp; через&nbsp; Експортно-імпортний банк України, який сьогодні є державний, або через Ощадбанк, або через інших п'ять державних банків, які є, щоб їх докапіталізувати зробити не п'ять, а&nbsp; два-три банки і мати&nbsp; єдиний "Банк розвитку".</p>
<p>Вельмишановний Олег Романович, вельмишановний, з такою ж самою інтелігентною і розумною фракцією …</p>
<p>&nbsp;</p>
<p>ГОЛОВУЮЧИЙ. А оце несправедливо, ви, будь ласка, не&nbsp; обмежуйте прем'єр-міністра…</p>
<p>&nbsp;</p>
<p>ЯЦЕНЮК А.П. …&nbsp; на рівні з усіма іншими фракціями європейської коаліції. Хотів би вам доповісти, що&nbsp; взірцевий&nbsp; міністр уряду АПК – Олексій, має всіх заступників. І якщо ви, а я знаю, що ви приймаєте участь у всіх засіданнях уряду, і, безпосередньо берете участь у розгляді кадрових питань, ми це робимо публічно, всіх запрошуємо. Якщо на деяких немає клейма куди поставити, вибачте, у мене рука не піднімається підписати. І я знаю, що ви підтримуєте ту саму позицію, кого&nbsp; треба допрацювати, якщо є&nbsp; кадрові пропозиції уряд коаліційний, ми завжди відкриті до&nbsp; всіх самих кращих кадрових пропозицій. Доповідь закінчена.</p>
<p>&nbsp;</p>
<p>ГОЛОВУЮЧИЙ. Шановні колеги, значить, на ваш розгляд вноситься для голосування законопроект реєстраційний номер 2147.</p>
<p>Проект Закону про внесення змін до Закону України "Про Державний&nbsp; бюджет України на 2015 рік".</p>
<p>Як було оголошено з трибуни, є висновок комітету, який враховує всі правки, зауваження, пропозиції та пропозиції першого заступника голови комітету&nbsp; бюджетного Амельченка. З урахуванням пропозицій, які були оголошені, я ставлю на голосування за основу та в цілому. Прошу голосувати за основу&nbsp; та в цілому з пропозиціями, які я щойно оголосив. За основу та в цілому, позиція комітету і також першого&nbsp; заступника голови комітету Омельченка, який перерахував все те, що враховано під час підготовки даного законопроекту.</p>
<p>&nbsp;</p>
<p>20:53:14</p>
<p>За-273</p>
<p>Рішення прийнято, рішення ухвалено. Дякую, шановні колеги.</p>
<p>Ідемо далі. Законопроект номер реєстраційний 2085, проект Закону про внесення змін до деяких законодавчих актів України щодо відповідальності пов'язаних з банком осіб. Дуже важливий законопроект, шановні колеги. Будь ласка, представник Президента. Цей законопроект внесений Президентом України. Представник Президента, запрошую, Степан Іванович Кубів.</p>
<p>&nbsp;</p>
<p>20:53:44</p>
<p>КУБІВ С.І.</p>
<p>Шановні колеги депутати! Вноситься на розгляд Верховної Ради&nbsp; відповідно до статті 93 Конституції України Президент, номер законопроекту 2085, про внесення змін до деяких законодавчих актів України щодо відповідальності пов'язаних з банком осіб.</p>
<p>Хочу підкреслити, що цей законопроект є як невідкладний і він є дуже важливий.</p>
<p>Теза перша, на сьогоднішній день фінансовий стан банківської системи відносно і &nbsp;результатів, і відносно капіталізації є дуже складний. Разом з тим, багато банків сьогодні проводять ризикові операції, які тягнуть за собою додаткові ризики щодо формування резервів, щодо збитковості і щодо&nbsp; зменшення надійності банків. Разом з тим, приховуються операції від регулятора, які відповідно носять характер або процедуру кредитування пов'язаних осіб.</p>
<p>Теза друга, що фінансово-економічне обґрунтування, що реалізує акт закону не потребує додаткових фінансів від державного бюджету.</p>
<p>Теза третя, що внесення запропонованих за проектом змін, випливає із взятих Україною зобов'язань, які були підписані з Європейським Союзом, і виконання 20 поправки Базельського комітету щодо нагляду. Цей принцип використовується Міжнародним валютним фондом. Разом з тим, пов'язані з банком особи розширюються і тягнуть за собою конкретні рішення.</p>
<p>Хочу сказати, що законопроектом пропонується внести до Кодексу України про адміністративні правопорушення, Кримінального кодексу, де передбачається суттєве посилення відповідальності пов'язаних осіб. Разом з тим, це гарантує повернення депозитів в банках, які займаються ризиковими операціями....</p>
<p>&nbsp;</p>
<p>ГОЛОВУЮЧИЙ. Прошу дайте завершити.</p>
<p>&nbsp;</p>
<p>КУБІВ С.І. Разом з тим, це посилює і відповідальність власників банку через спостережні ради, правління, підбирання менеджменту який буде ефективніше працювати і ризикова політика буде відповідати регулятору, тобто Національному банку України. Окрім того, запроваджується кримінальна відповідальність за вчинення &nbsp;за вчинення будь-яких дій, що приводять до віднесення банку до категорії платоспроможних. Це не дозволяє з одного банку і другого, коли є один власник або співвласники, проводити перетік капіталу, перетік коштів на кореспондентському рахунку, це посилює їх відповідальність.</p>
<p>Разом з тим, я прошу, що посилення, проведення сьогодні голосування за цей закон посилює Фонд гарантування вкладів фізичних осіб, захищає вкладників банків від того, що сьогодні уникає багато банків, які зловживають ризиковими операціями.</p>
<p>Таким чином, пропоную проголосувати цей законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, від фракцій. А, комітет, комітет, будь ласка. Андрій Анатолійович.</p>
<p>&nbsp;</p>
<p>20:57:23</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Я розумію, що треба дуже швидко все робити, але все ж таки є процедура, її треба дотримуватися. Тому є комітет, який теж хоче оголосити своє рішення і зауваження.</p>
<p>Дійсно, сьогодні ми отримали цей законопроект, так, швиденько ознайомилися з ним. І на своєму засіданні було прийнято рішення щодо, більшістю голосів – 2 голоси, щодо прийняття цього законопроекту за основу і в цілому. Але під час обговорення дуже багато депутатів, які в свій час очолювати правоохоронні структури, висловили наступне. Вони сказали, що якби цей законопроект був 15 років тому, то, повірте мені, цей журнал "Форбс Україна" був би в 10 разів коротше сьогодні в Україні. Тобто не було тих олігархів,&nbsp; які нажилися на тих банківських операціях, на операціях Національного банку, який дозволив їм сьогодні стати олігархами.</p>
<p>Друге, що сказали представники комітету. Що, дійсно, цей&nbsp; законопроект сьогодні потрібен. Але він потрібен був після Майдану гідності, в квітні минулого року. Якщо б його прийняли, було б дуже добре, і не дали би можливості сьогодні&nbsp; вивести ці гроші, і сьогодні стояти тут Радикальній партії, вимагаючи зміни голови Національного банку. Тому, колеги, дуже добрий закон, але я прошу, щоб Комітет з банків і банківської діяльності все ж таки висловив свою думку. Чому? Тому що&nbsp; кримінальну відповідальність і адміністративну ми піднімемо, ми її&nbsp; посилимо. Більше того, треба ще більш посилити кримінальну відповідальність за ці злочини. Але там дуже багато питань, пов'язаних з бізнесом. І нехай скаже голова … банку і банківської діяльності, вони погоджуються з цим чи ні. І тоді це буде справедливо і чесно.</p>
<p>Комітет рішення прийняв, я його оголосив. Дякую.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Будь ласка,&nbsp; від фракції. "Блок Петра Порошенка, Юрій Луценко.&nbsp; Матвієнко від фракції? Будь ласка,&nbsp; Анатолій Матвієнко від фракції.</p>
<p>&nbsp;</p>
<p>20:59:45</p>
<p>МАТВІЄНКО А.С.</p>
<p>Шановні колеги! Володимире Борисовичу! Найперше, я хотів би&nbsp; запитати вас, чому непрофільний комітет&nbsp; доповідає по цьому законопроекту. А доповідає&nbsp; комітет, який прямого відношення не має.</p>
<p>&nbsp;</p>
<p>ГОЛОВУЮЧИЙ. Тут мова…</p>
<p>&nbsp;</p>
<p>21:00:00</p>
<p>МАТВІЄНКО А.С. Ні, я зрозумів…</p>
<p>&nbsp;</p>
<p>ГОЛОВУЮЧИЙ. Анатолій Сергійович! Зупиніть час. Анатолій Сергійович, це питання про&nbsp; відповідальність власників банків. І це питання &nbsp;якраз Кожем'якіна професійне. Будь ласка, прошу, продовжуйте.</p>
<p>&nbsp;</p>
<p>МАТВІЄНКО А.С.&nbsp; Не зовсім коректно, це питання не менше банківської. Да. Це не менш відповідальний комітет, за це банківській фінансовій діяльності. Друге. Я думаю, що наша позиція, наведення порядку, мала бути дзеркальною. Я думаю, що цей закон ми розглядаємо і добре, але паралельно з цим ми мали б обов'язково поставити про внесення змін до деяких законодавчих актів щодо відповідальності Національного банку, за діяльності цієї банківської системи. Тому що сьогодні і сам Національний банк робить не менше проблем всій системі банківської системи, не тільки самі банки. Але тепер по суті. Ми не можемо, очевидно ми можемо проголосувати сьогодні максимум, це за перше читання. Я просив, Володимир Борисович, захистити право кожного, хто має можливість нести зміни. Такі зміни і я пропоную внести. Бо цей закон, якщо не відрегулювати його, є дуже небезпечний.</p>
<p>По-перше, не перераховано чітко, що таке пов'язані особи і скільки їх. Друге. Національному банку дається право визначити причетність цих осіб і через 15 днів тягти їх до криміналу. А це означає, що банківські сьогодні, нашого&nbsp; Національного банку, дається прокурорські права. Чого ми не маєм права, більше того, ми не можем цього допустити. Наступне. Очевидно, ми маємо розуміти, що є теоретичні речі в цьому законі. Для прикладу, стаття 52 продаж пов'язаній особі майна за вартістю, що є нижче, ніж та, яку банк отримав би від продажу, і, значить, цього майна. Ну це теоретична норма. Не можна заводити відповідальність за якусь теоретичну норму. І закінчуючи я хотів би сказати, що ми перетворюємо Національний банк в суб'єкта рейдерства, а не тільки наведення порядку. І цього ми допустити також не можемо. Тому пропонується проголосувати тільки в першому читанні і серйозно доопрацювати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Леонід Ємець, "Народний фронт".</p>
<p>&nbsp;</p>
<p>21:02:41</p>
<p>ЄМЕЦЬ Л.О.</p>
<p>Доброго дня. Леонід Ємець, фракція "Народний фронт". Шановні колеги, як сьогодні у нас це відбувається? От банки, які часто більш нагадують фінансову піраміду, лопаються, а їх керівники і власники потім їдуть на острова витрачати гроші, які вони вкрали в цьому банку, вкрали з карманів вкладників абсолютно доброчесних, які повірили цьому банку і понесли туди ці гроші.</p>
<p>Що пропонується цим законопроектом? Створити систему відповідальності для людей, які є і власниками, і керівниками цих банків. І тому "Народний фронт" підтримує даний законопроект, але пропонує внести певну зміну для того, щоб цей законопроект став дуже чітким. Тому що сьогодні там передбачена суб’єктивна складова. Тобто Фонд гарантування вкладів буде визначати, або він звертається до цих керівників і власників банків за відшкодування за їх рахунок тих втрат, які поніс банк, або не звертається. Давайте не будемо давати можливість приймати це рішення, а зобов’яжемо Фонд гарантування вкладів примусовою нормою, що він зобов’язаний звертатися до таких керівників або власників, або у випадку їх відмови відповідно звертатись до суду.</p>
<p>Тому, якщо дозволите, під стенограму. Пропонується внести зміну в частину шосту 1-го розділу таку норму, що фонд або уповноважена особа фонду у разі, якщо оціночна вартість ліквідаційної маси банка, затвердженої фондом, є меншою &nbsp;за вимогою кредиторів які включені до реєстру акцептованих вимог кредиторів, звертається до пов'язаної з банком особи, дія або бездіяльність якої призвели до завдання банку з її вини шкоди та пов'язаною з банком особою, яка в наслідок таких дій або бездіяльності прямо або опосередковано отримали майнову вигоду, з вимогою про відшкодування шкоди завданою банку.</p>
<p>І в наступному абзаці теж саме, слова "має право звернутися" заміняємо фразою "звертається з такими вимогами…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Ви почули ці зміни. Я просив би щоби була позиція відповідна доповідача.</p>
<p>Будь ласка, Олег Ляшко, "Радикальна партія". Потім Сергій Соболєв.</p>
<p>&nbsp;</p>
<p>21:05:08</p>
<p>ЛЯШКО О.В.</p>
<p>Олег Ляшко, "Радикальна партія".</p>
<p>Шановні громадяни України. Шановні колеги. Законопроект який ми зараз з вами розглядаємо – це&nbsp; насправді революційний законопроект у банківській системі, фінансово-банківській системі.</p>
<p>Бо сьогодні яку ми маємо ситуацію. Власники банків, акціонери, крадуть гроші людей&nbsp; мільярдами, виводять за кордон, купують там майно, з телками на Багамах, на Канарах зависають, до Фонду гарантування …</p>
<p>Ну, може хтось із хлопцями зависає, ну, тож ваші справи.</p>
<p>Але факт той, що зависають, а мільйони людей втрачають свої вклади. Пенсіонери які все життя працювали, люди які поклали свої заощадження, вони їх втрачають, бо вони власники банків майно за кордон вивели, гроші за кордон вивели, у Фонд гарантування вкладів пустишку передали і потім держава за рахунок бюджету має відшкодовувати крадене цими господарями банків не&nbsp; &nbsp;добросовісними майно і фінанси. Тому за злодійство, за шахрайство, за обкладання вкладників, які довірили свої гроші цим банкам мають нести відповідальність і господарі, і пов'язані особи, і нести відповідальність усім своїм майном. Дівчат вернути в Україну, власників банків посадити у тюрму, гроші конфіскувати, по всьому світу знайти і повернути тим у кого їх украли.</p>
<p>Я щодня отримую десятки звернень, коли люди ні на операції, ні на інші нагальні потреби не можуть використати свої гроші, бо в них украли ці гроші. Тому закон треба голосувати і ті, хто обкрадає вкладників мають відповідати і своїм здоров'ям, і життям, і майном, і свободою, щоб більше не крали. Слава Україні!</p>
<p>&nbsp;</p>
<p>ГОЛОСИ В ЗАЛІ. Героям Слава!</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Сергій Соболєв, "Батьківщина", потім Олег Березюк і потім Андрій Іллєнко.</p>
<p>Запрошую всіх до залу народних депутатів, будь ласка, заходьте.</p>
<p>Секретаріат, будь ласка, запросіть до зали.</p>
<p>&nbsp;</p>
<p>21:07:28</p>
<p>СОБОЛЄВ С.В.</p>
<p>Шановні колеги, я думаю, що це один з найважливіших законів, які ми сьогодні розглядаємо. Всі спроби перенести на друге, третє четверте читання буде означати, що цей закон ніколи не буде ухвалений. Рішення повинно бути ухвалено або сьогодні, або фактично ми даємо можливість після ухвалення в першому читанні маніпулювати цілим рядом статей, які передбачають пряму відповідальність, як власників банків, але, що є не менш важливе, так і тих, хто видають кредити на рефінансування. Ті, хто відають ці кошти розуміючи Національний банк, як свою власну вотчину. Саме тому, це закон є про подвійну відповідальність і тих, хто видає кошти на рефінансування, і тих, хто потім зловживає цими коштами.</p>
<p>Саме тому наша фракція "Батьківщина" наполягає на тому, щоб голосування сьогодні відбулося і в першому, і в другому читанні. Але є один принциповий момент.</p>
<p>На жаль, термінологія цього закону не зовсім узгоджена з законодавством про відмивання брудних грошей і запобігання корупції. Тому прохання: при техніко-юридичному доопрацюванні вся термінологія цього закону повинна відповідати сталій практиці, яка є практикою FATF. Щоб не було ніяких двозначностей при розгляді цього питання.</p>
<p>Саме тому для того, щоб навести порядок з недобросовісними банкірами, які крім власності банків, мають ще велику власність в нерухомому і рухомому майні, наша фракція "Батьківщина" наполягає на тому, щоб цей законопроект був проголосований сьогодні в першому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Березюк. Потім хвилина, позафракційні, від позафракційних Андрій Іллєнко, потім Юрій Луценко.</p>
<p>&nbsp;</p>
<p>21:09:28</p>
<p>БЕРЕЗЮК О.Р.</p>
<p>Шановні, вельмишановні народні депутати! Цей закон мав бути прийнятий декілька десятків років тому. Ми запізно його приймаємо. І якщо ми сьогодні його приймаємо за основу, і будемо 2-3 тижні працювати, ми взагалі "за хвіст" нічого не зловимо. А зараз хоча би маємо шанс, хоча невеликий.</p>
<p>Тому з техніко-правовими виправленнями, які справді потрібні в цьому законі, під контролем наших юристів, з наших фракцій сьогодні прийняти закон за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги народні депутати! Я прошу керівників фракцій запросити до зали народних депутатів. Хвилина, Андрій Іллєнко. Потім Юрій Луценко.</p>
<p>&nbsp;</p>
<p>21:10:11</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Шановні колеги, в ситуації жорсткої фінансової кризи, яка сьогодні відбувається в Україні цей закон абсолютно правильний і він необхідно, щоб був прийнятий. І тому наші голоси "свободівців" будуть "за". Але ми так само маємо розуміти, що це ще тільки початок шляху в наведенні порядку в банківській сфері, тому що необхідно ведення, на наш погляд, кримінальної відповідальності за злочинну монетарну політику Національного банку. І має бути як політична відповідальність у вигляді і відставки нинішнього керівництва Національного банку, так і юридична, кримінальна відповідальність за абсолютно антинародну політику монетарну, яка зокрема відбувається сьогодні. Тому такі зміни потрібні, але вони повинні стосуватися також і юридичних основ роботи Національного банку. Дякую.</p>
<p>&nbsp;</p>
<p>ГОЛОВУЮЧИЙ. Добре, що ви підтримуєте законопроект. Будь ласка, Юрій Луценко,&nbsp; фракція "Блоку Петра Порошенка" і підведемо висновки – Степан Кубів.</p>
<p>&nbsp;</p>
<p>21:11:25</p>
<p>ЛУЦЕНКО Ю.В.</p>
<p>Шановні колеги, уже багато було сказано попередніми виступаючими, цей законопроект, насправді, є найголовнішою реформою сьогоднішнього дня. Я прошу почути одну просту цифру. Всім тим, хто критикує часто справедливо діяльність, а інколи бездіяльність Національного банку України треба пам'ятати, у неї 110 мільярдів неповерненого рефінансування, яке не вона видавала. І ціна цього закону - це, власне, повернення цих 110 мільярдів до національної скарбниці. Повернути її не через фонд погашення вкладників, які їй дає держава, а через майно тих пов'язаних осіб, які вступили в змову з керівництвами комерційних банків і розікрали їх, а відтак і країну.</p>
<p>Шановні друзі, звичайно, годилося б цей закон прийняти у першому читанні, доопрацювати і піти далі. Але, повірте моєму 20-и літньому розумінню, що таке політика. або ми його приймаємо сьогодні, або …</p>
<p>&nbsp;</p>
<p>ГОЛОВУЮЧИЙ. Завершити дайте, будь ласка.</p>
<p>&nbsp;</p>
<p>&nbsp;ЛУЦЕНКО Ю.В. Або найдеться 110 не мільярдів, а причин, не голосувати його завтра, післязавтра, ще через два роки. Треба припинити вакханалію розкрадання державних ресурсів. Голосувати за цей закон в першому читанні і в цілому. В разі потреби, його можна буде і поправити потім. Але злодії мають з сьогоднішнього дня отримати відповідь. Гроші мають повернутися в державну скарбницю.</p>
<p>Прошу голосувати "за" в першому читанні і в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги народні депутати. Я прошу зайняти свої місця. Дивіться, шановні колеги,&nbsp; 2085 були внесені дві правки, чи дві пропозиції, це Леонід Ємець і Сергій Соболєв. Вони є абсолютно повністю підтримані як доповідачем, так і більшістю залу.</p>
<p>Скажіть мені, будь ласка, шановні народні депутати, не вже ми з вами не зможемо зараз проголосувати цей закон, який внесений Президентом, і зобов'язати особисто власників банків нести відповідальність за кожну копійку людей, які вклали ці кошти в цей банк. Вони ж понесли в цей банк як в стабільність,&nbsp; а їх не повертають. Тому ця відповідальність має бути врешті-решт визначена законом України. Тому я вважаю, що кожна людина, яка знаходиться в цій залі, зобов'язана проголосувати за цей законопроект і за основу і в цілому. І ми поставимо крапку у вакханалії, яка пов'язана із вкладеннями людей, &nbsp;їхніх потом і кров'ю зароблені гроші.</p>
<p>Тому прошу, шановні колеги, підготуватись до голосування на ваш розгляд вноситься законопроект номер 2085. Законопроект про&nbsp; внесення змін до деяких законодавчих актів України&nbsp; щодо відповідальності пов'язаних із банком осіб – з пропозиція Леоніда Ємця і Сергія Соболєва за основу та в цілому.</p>
<p>Прошу голосувати за основу та в цілому, прошу голосувати. Нехай власники банків відповідають за кожну народну гривню. Прошу голосувати за основу та в цілому.</p>
<p>&nbsp;</p>
<p>21:15:06</p>
<p>За-260</p>
<p>Рішення прийнято.</p>
<p>Дивіться, як аплодує міністр фінансів…</p>
<p>Дякую, шановні колеги, йдемо далі.</p>
<p>Законопроект номер 1863 проект Закону про внесення змін до Закону про ЄСВ. Доповідає народний депутат України Андрій Журжій.</p>
<p>Прошу Андрій доповідайте. Потім співдоповідач – голова комітету.</p>
<p>&nbsp;</p>
<p>21:15:42</p>
<p>ЖУРЖІЙ А.В.</p>
<p>Шановні колеги, доброго дня! На превеликий жаль, в країні стало нормою, що велика частина громадян,&nbsp; 70-80&nbsp; відсотків отримують заробітну плату в конверті – значна частина&nbsp; економіки в тіні. Без легалізації заробітних&nbsp; плат не буде жодного виходу економіки з тіні, неможлива жодна податкова реформа. Ми з&nbsp; вами 28 грудня прийняли спробу і&nbsp; проголосували за введення до законодавства понижуючого коефіцієнту для тих підприємств, які збільшують заробітну плату своїх працівників. За інформацією Державної фіскальної служби, яка адмініструє цей податок, є шквал звернень громадян, які бажають застосувати цей понижуючий коефіцієнт.</p>
<p>На превеликий жаль, під час дискусій і пошуку компромісу у грудні 2014 року ми заклали туди норми, які ускладнюють застосування цього коефіцієнту. Тому депутатами різних фракцій спільно з Державною фіскальною службою, з Міністерством фінансів був напрацьований законопроект 1863, який прибирає всі ті речі, які заважають бізнесу застосувати понижуючий коефіцієнт і заважають бізнесу в цих важких умовах, в яких знаходиться країна, підняти заробітні плати своїм працівникам і таким чином компенсувати частину тих втрат, які працівники отримують за рахунок знецінення курсу гривні. По-перше, прибирається вимога щодо того, що мінімальний платіж після застосування коефіцієнту має бути 700 гривень, прибирається вимога стосовно того, що середня заробітна плата на підприємстві має складати три тисячі… три мінімальних заробітних плати. Замість цього вводиться проста вимога, що платіж на підприємстві з розрахунку на одну застраховану особу має бути не менше, ніж середній платіж на цю застраховану особу у 2014 році.</p>
<p>Також ми домовились про те, що замість вимоги про підвищення фонду бази нарахування єдиного внеску на 30 відсотків ми міняємо вимогу підвищення на 20 відсотків, тобто понижуємо вимоги для застосування коефіцієнту.</p>
<p>&nbsp;</p>
<p>ГОЛОВУЮЧИЙ.&nbsp; Прошу, дайте завершити.</p>
<p>&nbsp;</p>
<p>ЖУРЖІЙ А.В.&nbsp; Також ми прибираємо всі методологічні неточності, і чітко законопроектом визначаємо, звідки і яка цифра береться, як вона рахується, і що вся інформація для розрахування цього коефіцієнту &nbsp;має братися зі звіту платника податку по єдиному соціальному внеску, який він подавав в 2014 році. Тому ми просимо вас прийняти цей законопроект за основу та в цілому. Ми переконані в тому, що цей маленький крок, який дозволить бізнесу легалізувати заробітні плати своїх працівників, дозволить нам в 2016 році вийти на безумовне зниження єдиного соціального внеску і встановлення ставки максимум на рівні 15 відсотків – це задача мінімум. А як максимум, на скасування єдиного соціального внеску і сплату виключно податку на доходи фізичних осіб. Тому просимо підтримати. Дякую. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую. Будь ласка, Людмила Денісова.</p>
<p>&nbsp;</p>
<p>21:18:57</p>
<p>ДЕНІСОВА Л.Л.</p>
<p>Шановні колеги, це рішення практично змінює концепцію того законопроекту, який був прийнятий нами попереду ще наприкінці минулого року. Ми думаємо, що він більш буде зацікавленим для бізнесу і бізнес буде&nbsp; платити все ж таки заробітну плату як ми скажімо – по-білому, а не в конвертах. І тому комітет розглянув і&nbsp; прийняв таке рішення, що пропонувати Верховній Раді голосувати і підтримати цей законопроект за основу і в цілому. Ми будемо намагатися... сподіваємося на те, що це збільшить доходи Пенсійного фонду і надасть можливість збільшити пенсії нашим громадян. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що ми достатньо обговорили цей законопроект. І ми можемо цю систему поправити для того, щоб вона більш ефективно працювала і підтримати працюючих людей, і вести їхню заробітну плату з тіні.</p>
<p>Тому я зараз поставлю на голосування, прошу запросити народних депутатів, за основу та в цілому цей законопроект (1863), який врегулює це питання і &nbsp;врешті ми зможемо, щоб люди нормально були захищені і їм платили "білу" заробітну плату.</p>
<p>Прошу 1863 за основу і в цілому, законопроект номер 1863 про внесення змін, доповідач – народний депутат України Андрій Журжій. Я прошу всіх народних депутатів зайняти свої місця, приготуватися до голосування. Будь ласка, запросіть депутатів голосувати цей законопроект за основу та в цілому. Будь ласка, займайте свої місця, шановні колеги народні депутати.</p>
<p>Можемо голосувати?</p>
<p>&nbsp;</p>
<p>ГОЛОСИ ІЗ ЗАЛУ. Да…</p>
<p>&nbsp;</p>
<p>ГОЛОВУЮЧИЙ. 1863 за основу та в цілому прошу голосувати. Прошу підтримати 1863. За основу та в цілому.</p>
<p>&nbsp;</p>
<p>21:21:09</p>
<p>За-270</p>
<p>Рішення прийнято. <i>(Оплески)</i> Дякую.</p>
<p>Шановні колеги, законопроект реєстраційний номер 2003 потребує узгодження. За пропозицією комітету ми його не розглядаємо сьогодні.</p>
<p>У нас є питання, які потребують включення до порядку денного сесії. Це питання 2262, реєстраційний номер 2258, 2259, 2264, 2250 і 2263, 2265. Ці законопроекти внесені і потребують включення до порядку денного сесії, плюс законопроект номер 2273. Включення до порядку денного сесії.</p>
<p>Прошу підготуватися і голосувати. До порядку денного сесії. До порядку денного сесії перераховані законопроекти. Прошу підтримати включення до порядку денного сесії. Сесії.</p>
<p>Прошу голосувати. Сесії. Ми прийняли рішення про те, що маємо це робити, можемо це робити. Порядок денний сесії, колеги.</p>
<p>&nbsp;</p>
<p>21:22:39</p>
<p>За-225</p>
<p>&nbsp;</p>
<p>ГОЛОС ІЗ ЗАЛУ. Не встиг!</p>
<p>&nbsp;</p>
<p>ГОЛОВУЮЧИЙ. Не проголосував? Не проголосував. Я бачив. Я бачу, бачу. Давайте ще раз. За включення до порядку денного сесії. До них повертатися не потрібно.&nbsp; За включення до порядку денного сесії законопроектів. Номери були оголошені. Прошу голосувати. За включення&nbsp; до порядку денного сесії. Так вже краще.</p>
<p>&nbsp;</p>
<p>21:23:09</p>
<p>За-226</p>
<p>226. Так вже краще. <i>(Оплески)</i> Рішення прийнято.</p>
<p>Починаємо розгляд. 2262. Арсеній Петрович! 2262. Будь ласка. Ми включили його в порядок денний і розпочинаємо розгляд. А перед тим, коли ми голосували з вами постанову зранку… не зранку, а перед початком сесії, ми визначили, що вони можуть бути розглянуті ці законопроекти.</p>
<p>Колеги, побачите постанову, будемо говорити. Будь ласка,&nbsp; Вовк Дмитро Володимирович. &nbsp;Співдоповідач Скуратовський Сергій Іванович. Альона Бабак буде співдоповідачем.</p>
<p>&nbsp;</p>
<p>21:24:15</p>
<p>ВОВК Д.В.</p>
<p>Шановний Голова Верховної Ради, Прем'єр-міністр, народні депутати та члени уряду. Пропонується до уваги законопроект про внесення змін до деяких законів України у сфері теплопостачання та житлово-комунальних послуг. Зазначений законопроект включає, вносить зміни до 5-ти законів. "Про місцеве самоврядування", "Про житлово-комунальні послуги",&nbsp; "Про теплопостачання", "Про питну воду та питне водопостачання" та "Про державне регулювання у сфері комунальних послуг". Ключові зміни, що пропонуються, це встановлення обов'язку встановлювати тарифи лише на економічно обґрунтованому рівні, вилучення&nbsp; норми про можливість встановлення&nbsp; тарифів на рівні, що не покриває економічно обґрунтований та можливість знаходити відшкодування з місцевих бюджетів.</p>
<p>Мета законопроекту – це внесення технічних правок, тобто зміна назви на поточну назву комісії, забезпечення беззбитковості діяльності комунальн, підприємств комунальних послуг що забезпечують, створення умов для залучення інвестицій та, що головне, виконання ключової події 8, матриці стратегічних та інтенсивних реформ, у рамках проекту другої програмної позики, на політику розвитку. Законопроект підтримується міжнародними фінансовими організаціями. Прошу підтримати.</p>
<p>&nbsp;</p>
<p>21:26:03</p>
<p>БАБАК А.В.</p>
<p>Ну що, говорити чи ні?</p>
<p>Шановні народні депутати…</p>
<p>&nbsp;</p>
<p>ГОЛОВУЮЧИЙ. Доповідайте, будь ласка.</p>
<p>&nbsp;</p>
<p>БАБАК А.В.&nbsp; Шановні народні депутати, законопроект поступив в Комітет будівництва, містобудування та житлово-комунального господарства лише вчора, 1-го березня, в неділю. Сьогодні комітет зібрався в 9 годині 30 для того, щоб розглянути законопроект. Водночас на засідання не прийшов жоден представник законодавчої ініціативи і не доповів по цьому законопроекту. Фактично рішення на комітеті не було прийнято, але було прийнято рішення перенести розгляд на середу. І тому просимо…</p>
<p>&nbsp;</p>
<p>ГОЛОВУЮЧИЙ. Дякую. Я хочу дати доручення комітетам профільним розглянути законопроект 2262, 2258 для того, щоб їх розглянути і внести на розгляд, і 2273. Розглянути в профільних комітетах і винести на розгляд сесії, невідкладно. 2262 2258.</p>
<p>Далі, шановні колеги, 2259, законопроект. Проект Закону про внесення змін до деяких законодавчих актів України щодо захисту прав інвесторів. Доповідає міністр економіки і торгівлі Айварас Абромавичус. Співдоповідає голова комітету Іванчук. 2259. Будь ласка, міністр. 2259. Сконцентруйтесь, будь ласка, шановні колеги. <i>(Шум у залі) </i></p>
<p>&nbsp;</p>
<p>21:27:58</p>
<p>АБРОМАВИЧУС А.</p>
<p>Этот закон о защите прав инвесторов, разрабатывался ассоциацией юристов Украины. Самые главные вещи в этом законе то, что мы поднимаемся очень сильно в таблице Doing Business. Что касается конкретно защиты прав инвесторов поднимемся с 109 места в ТОП-20, по некоторым оптимистическим прогнозам даже в ТОП-7. В основном этот закон касается таких вещей, как производный иск, право миноритарного акционера, который владеет всего 5 процентами акций, подать иск в интересах общества о возмещении убытков против менеджмента компании. Тут же ответственность должностных лиц хозяйстве в общем случае нанесения вреда обществу неправомерными действиями. Это закон тоже вводит понятие института "независимый директор". И самое главное - установление детального регулирования сделок с заинтересованностью, который будет учитывать интересы всех акционером. Поэтому предложение поддержать этот законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую пан міністр. Будь ласка, голова профільного комітету Андрій Іванчук.</p>
<p>Шановні колеги, народні депутати. Послухайте дуже уважно, тому що ми зараз будемо голосувати цей законопроект, 2259.</p>
<p>&nbsp;</p>
<p>21:29:45</p>
<p>ІВАНЧУК А.В.</p>
<p>Шановний пане Голово! Шановний пане Прем'єр-міністр! Шановні народні депутати!</p>
<p>Комітет з економічної політики на своєму засіданні 2 березня розглянув даний законопроект 2259, але в зв'язку з тим, що в членів комітету було дуже багато зауважень, комітетом прийнято одностайне рішення рекомендувати Верховній Раді прийняти даний законопроект в першому читанні за основу. Дякую.</p>
<p>&nbsp;</p>
<p>ГОЛОВУЮЧИЙ. Давайте, шановні колеги, зараз його розглянемо за основу… За основу його розглянемо, далі ви його підготуєте до другого читання і в другому читанні будемо розглядати. Домовились? Рішення комітету є.</p>
<p>Я тоді ставлю на голосування прийняти його за основу, реєстраційний номер (2259) і підемо далі. (2259) за основу, шановні колеги. Прошу підтримати голосуванням. Колеги, займіть свої місця для голосування, будь ласка, народні депутати. Прошу.</p>
<p>(2259) тільки за основу. Ну не всі голосують, не встигають, бачу, що не встигають.</p>
<p>&nbsp;</p>
<p>21:30:47</p>
<p>За-198</p>
<p>Давайте повернемось. Давайте ще раз. Давайте ще раз, колеги. Повертаємося, (2259). Повертаємося і потім розглянемо тільки за основу.</p>
<p>Прошу голосувати за повернення (2259). За повернення (2259), прошу голосувати, колеги. І підтримайте, будь ласка. (2259), будь ласка.</p>
<p>Голосуємо, голосуємо, колеги! Ми прийняли рішення,&nbsp; що ми не виходимо поки не закінчиться порядок денний.</p>
<p>&nbsp;</p>
<p>21:31:21</p>
<p>За-218</p>
<p>Шановні колеги, народні депутати, прошу зайняти свої робочі місця. Прошу запросити до зали народних депутатів. Заспокойтесь, будь ласка. Сядьте, будь ласка. Ну сядьте, будь ласка. Колеги, я не хочу вам заважати.</p>
<p>Юрій Чижмарь, будь ласка, займіть місце своє.</p>
<p>Шановні колеги, за повернення (2259) і потім будемо розглядати його за основу. (2259) щодо… проект Закону про внесення змін до деяких законодавчих актів України щодо захисту прав інвесторів, (2259) будь ласка, захист інвестицій. 2259, за повернення, колеги, прошу голосувати. За повернення, колеги, підтримайте, будь ласка, прошу.</p>
<p>&nbsp;</p>
<p>21:32:19</p>
<p>За-216</p>
<p>Так, немає голосів. Почекайте хвилину, закрийте двері. Будь ласка, Арсеній Петрович. Будь ласка, Яценюк.</p>
<p>&nbsp;</p>
<p>21:32:37</p>
<p>ЯЦЕНЮК А.П.</p>
<p>Дорогі друзі, я хотів би нагадати. Це закон про захист прав інвесторів. Цей закон є частиною нашої Програми, яка підписана Президентом, Прем'єром, міністром фінансів. Ми дуже просимо, це перше читання, комітет він пройшов, проголосувати. Щойно було рішення комітету вам зачитано – проголосувати в першому читанні. І скоректуєте процедуру розгляду.</p>
<p>Персональне велике прохання до найбільшої фракції. Будь ласка, підтримайте Президента України, Прем'єра і інвесторів.</p>
<p>&nbsp;</p>
<p>ГОЛОВУЮЧИЙ. Прошу, колеги. Я просив би.</p>
<p>&nbsp;</p>
<p>ЯЦЕНЮК А.П. "Народний фронт" підтримує Президента! А як же?</p>
<p>&nbsp;</p>
<p>ГОЛОВУЮЧИЙ. Колеги, прошу, шановні колеги, прошу з врахуванням того, що сказав Прем'єр-міністр, я вношу ще раз на голосування, щоб повернутись. Колеги, займіть, будь ласка, свої місця. Ви ж почули, наскільки важливий цей законопроект. Будь ласка, шановні колеги, прошу підтримати повернення. Прошу голосувати. Заспокойтесь, колеги! Захист прав інвесторів. Будь ласка, голосуємо, голосуємо. Голосуємо за повернення. Голосуємо. Голосуємо, колеги.</p>
<p>&nbsp;</p>
<p>21:33:58</p>
<p>За-235</p>
<p>Все дуже добре.</p>
<p>Тепер, шановні колеги, ми так само всі ті, хто голосував за повернення голосуємо його прийняти за основу, відповідно до рішення комітету. Надзвичайно важливий законопроект, за основу, до другого читання ви все поправите. Один коментар, будь ласка.</p>
<p>&nbsp;</p>
<p>ЯЦЕНЮК А.П. Один коментар, ну, …</p>
<p>&nbsp;</p>
<p>ГОЛОВУЮЧИЙ. Та, я дав один коментар. Будь ласка, Войціцька. Пташник, будь ласка, Олена Пташник. І зараз будемо голосувати.</p>
<p>&nbsp;</p>
<p>21:34:28</p>
<p>ПТАШНИК В.Ю.</p>
<p>Дякую. Колеги, фракція "Самопоміч" розуміє необхідність прийняття даного законопроекту в першому читанні. В той же час ми розуміємо, що потрібно нам буде дуже багато попрацювати над цим законопроектом для того, щоб виробити нормальну законодавчу техніку.</p>
<p>Більш того, ми бачимо, що сьогодні Кабінетом Міністрів України був внесений інший законопроект номер 2273, який так само пропонує внесення змін до Закону про акціонерні товариства. Тому ми пропонуємо розглядати ці 2 законопроекти разом, оскільки вони і один, і інший вносять зміни до одного й того самого законопроекту. І фактично регулюють питання і як кворуму на загальних зборах акціонерів, так кворуму Наглядової ради акціонерних товариств. Тому ми просимо розглядати їх разом і не забувати про 2273 внесений Кабінетом Міністрів України. Дякую.</p>
<p>&nbsp;</p>
<p>ГОЛОВУЮЧИЙ. 2273 буде розглянутий в комітеті і поданий, і ми його розглянемо на цьому тижні. А що стосується 2259, то за основу ми маємо його прийняти і підготувати якісно до другого читання. Будь ласка, шановні колеги, мобілізуємося. 2259 за основу. Всі, хто голосував за повернення голосуємо за основу. Прошу підтримати. Голосуємо, колеги, голосуємо, голосуємо. За! За основу. Голосуємо, голосуємо. О, вже краще. &nbsp;Дивіться. Навіть більше&nbsp; ніж було.</p>
<p>&nbsp;</p>
<p>21:36:02</p>
<p>За-239.</p>
<p>Є. Рішення прийнято. Дякую, шановні колеги.</p>
<p>Законопроект, проект Закону (реєстраційний номер 2264) проект Закону про внесення зміни до статті 1 Закону України "Про введення мораторію на примусову реалізацію майна". Доповідає Парфененко, 2264. Будь ласка, Прем'єр-міністр Арсеній Яценюк, прошу.</p>
<p>&nbsp;</p>
<p>21:36:41</p>
<p>ЯЦЕНЮК А.П.</p>
<p>Дорогі друзі, для того, щоб у нас зараз в залі не виникала дискусія, є прохання по 2264, щоб ви його розглянули в комітеті. І, якщо можна, щоби ми дуже швидко і оперативно цей законопроект протягом тижня прийняли за основу і в цілому.&nbsp; Ми його зараз включили в порядок денний, Шановний Володимире Борисовичу. Є рішення комітету? А, ну все, то тоді за основу можемо прийняти.</p>
<p>&nbsp;</p>
<p>ГОЛОВУЮЧИЙ. Добре, колеги, давайте, перша пропозиція є слушною Прем'єр-міністра.</p>
<p>&nbsp;</p>
<p>ЯЦЕНЮК А.П. У мене не було рішень.</p>
<p>&nbsp;</p>
<p>ГОЛОВУЮЧИЙ. Давайте, я думаю, що ми можемо перенести.</p>
<p>&nbsp;</p>
<p>&nbsp; 21:37:34</p>
<p>ЯЦЕНЮК А.П.</p>
<p>А голоси є чи нема? якщо є голоси за основу, я до наших колег з "Самопомочі" звертаюсь. Якщо є голоси за основу, щоб його доопрацювати, дивіться, що я пропоную. Чекайте, ще не махайте руками. Потім я скажу, а ви скажете добре чи ні, і до всіх.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, послухайте Прем'єр-міністра.</p>
<p>&nbsp;</p>
<p>ЯЦЕНЮК А.П. У нас є прохання таке, за основу прийняти і там у нас буде та сама правова норма, яку ви висловлювали по законопроекту по НАК "Нафтогаз України". Вона стосується прив'язки заборгованості ТКЕ до державного бюджету і навпаки. Якщо бюджет винен, то тоді не розповсюджується. Якщо не винен, то " …… Парасю по коханню". Значить, є прохання тоді за основу проголосувати, а ви його до другого читання дополіруєте. Так можна? І &nbsp;рішення комітету є позитивним, комітет і "за" в цілому. Але, щоб не було&nbsp; зайвої напруги, давайте за основу тоді проголосуємо, товариші.</p>
<p>&nbsp;</p>
<p>ГОЛОВУЮЧИЙ. Комітет його розглядав, шановні колеги, є&nbsp; голоси? Голосуємо.</p>
<p>"Самопоміч" підтримуєте, колеги, за основу – логіка прем'єр-міністра є&nbsp; абсолютно нормальна. Є комітет. Є рішення комітету.</p>
<p>Є рішення комітету.</p>
<p>Добре, шановні колеги, тоді ми його включимо, давайте ми його включимо…</p>
<p>Шановні 2264, будь ласка, Крулько.</p>
<p>&nbsp;</p>
<p>21:39:12</p>
<p>КРУЛЬКО І.І.</p>
<p>Шановний Голово Верховної Ради! Шановні колеги народні депутати! Я хочу пояснити чому зараз в залі одні&nbsp; депутати з коаліції голосують, інші ні?</p>
<p>Проблема полягає в тому, що відповідно до розпорядження Голови Верховної Ради номер 296 відповідно до якого&nbsp; ми проводимо позачергове засідання визначений виключний перелік питань, за який ми&nbsp; можемо голосувати за основу або в цілому. Всі інші&nbsp; проекти, які ми щойно включили до&nbsp; порядку денного, ми їх включили, але за них можна голосувати&nbsp; завтра інакше це порушення Регламенту Верховної Ради.</p>
<p>&nbsp;</p>
<p>ГОЛОВУЮЧИЙ. Шановні колеги, я просив би вас бути більш уважними, перед початком нашої сесії ми проголосували особливу процедуру&nbsp;&nbsp; &nbsp;розгляду законопроектів. Я її оголосив і ми її&nbsp; підтримали. Тому ми з вами повністю діємо за цією процедурою, яка&nbsp; була спеціальною для проведення цього позачергового засідання. То просив би це враховувати і не звертатися до Голови Верховної Ради з тим, що не відповідає дійсності.</p>
<p>Шановні колеги, будь ласка, у нас ще є голова комітету. Ви хочете сказати… Ще раз давайте порадимося. У нас є закон 2264. Можемо його проголосувати за основу. Далі ми до другого читання його допрацюємо з тими пропозиціями врахованими, які сказав Прем'єр-міністр. Давайте сигнальне, зараз подивимося. Будь ласка, сигнальне голосування. Будь ласка, давайте сигнальне.</p>
<p>&nbsp;</p>
<p>21:40:58</p>
<p>За-189</p>
<p>Ми … Зрозуміло. Шановні колеги, ми переносимо розгляд цього питання на… на середу? Давайте ми конкретно домовимося, на який день ми його розглядаємо, шановні колеги. Я думаю, що ми можемо розглядати на четвер. На четвер краще, ніж на середу. Значить, ми його ставимо на четвер і домовляємося, що ми його розглядаємо у четвер, 2264. Відповідне доручення: прошу внести його до розгляду засідань на четвер.</p>
<p>2250, шановні колеги. 2250, будь ласка, Прем'єр-міністр.</p>
<p>&nbsp;</p>
<p>ЯЦЕНЮК А.П.&nbsp; Ми цей, дорогі друзі, Закон про ринок природного газу, ми його тільки включили у порядок денний. Це &nbsp;серйозний законопроект, по ньому треба серйозно попрацювати в комітеті. І було би бажано, щоб після роботи в комітеті ми зразу за основу і в цілому прийняли.</p>
<p>&nbsp;</p>
<p>ГОЛОВУЮЧИЙ.&nbsp; Це правильно.</p>
<p>&nbsp;</p>
<p>ЯЦЕНЮК А.П. Там є дуже багато тонкощів&nbsp; економічних, юридичних&nbsp; і енергетичних.</p>
<p>&nbsp;</p>
<p>ГОЛОВУЮЧИЙ. Будь ласка, доручення&nbsp; комітету, підготувати якісно....</p>
<p>&nbsp;</p>
<p>ЯЦЕНЮК А.П. У нас термін, шановні колеги, до кінця березня місяця прийняття цього законопроекту. Тобто в нас є фактично там 4 тижні.</p>
<p>&nbsp;</p>
<p>ГОЛОВУЮЧИЙ. В давайте ми на наступний пленарний тиждень його поставимо, на наступний пленарний тиждень.</p>
<p>&nbsp;</p>
<p>ЯЦЕНЮК А.П. Ми б подякували.</p>
<p>&nbsp;</p>
<p>ГОЛОВУЮЧИЙ. Приймається? (2250), відповідне доручення комітету, є.</p>
<p>(2263) – готовий, комітет його розглядав і, наскільки я зрозумів, це на виплату матерям. Зараз, будь ласка, Павло Розенко, міністр,</p>
<p>&nbsp;</p>
<p>21:42:49</p>
<p>РОЗЕНКО П.В.</p>
<p>Шановні колеги, це...</p>
<p>&nbsp;</p>
<p>ГОЛОВУЮЧИЙ. Послухайте уважно, це важливий закон. Зараз ми його проголосуємо.</p>
<p>&nbsp;</p>
<p>РОЗЕНКО П.В.</p>
<p>Шановні друзі, шановні друзі, я&nbsp; хотів би, щоб цей законопроект зараз об'єднав би зал. Адже наш принцип і уряду, і коаліції в тому, що як тільки у нас з'являється хоча б мінімальна можливість десь збільшити&nbsp; якісь соціальні стандарти, соціальні допомоги, ми це робимо. І як раз це принцип, який зафіксований в нашій угоді, що ми робимо адресну допомогу.</p>
<p>В даному випадку ми пропонуємо надати адресну допомогу малозабезпеченим сім'ям на дітей від 0 до 3 років і встановити таку допомогу малозабезпеченим сім'ям в сумі 250 гривень. Сьогодні у нас такі виплати&nbsp; 250 гривень є на дітей від 3 до 13 років і 500 гривень – від 13 до 18 років. Ми пропонуємо поширити цю норму на дітей від 0 до 3 років. Є рішення комітету про те, щоб законопроект цей за основу і в цілому ухвалити. Є прохання: його підтримати.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Я прошу підготуватися до голосування. Важливий законопроект, давайте підтримаємо голосуванням. Будь ласка, займіть свої місця, шановні народні депутати.</p>
<p>Хочете сказати від профільного комітету? Ні? Підтримуємо за основу і в цілому. Ви почули, що це підтримка матерів і дітей. Займіть свої місця, шановні колеги, давайте проголосуємо. 2263 за основу та в цілому. За основу та в цілому 2263. 2263: про державну соціальну допомогу малозабезпеченим сім'ям (щодо соціального захисту дітей).</p>
<p>&nbsp;</p>
<p>21:44:50</p>
<p>За-260</p>
<p>Рішення прийнято.</p>
<p>По фракціях, будь ласка, шановні колеги. "Блок Петра Порошенка" – 108, "Народний фронт" – 75, "Опозиційний блок" – 0, "Самопоміч" – 28, Радикальна партія – 18, "Батьківщина" – 10, "Економічний розвиток" – 6, "Воля народу" – 1.</p>
<p>Далі, шановні колеги. <i>(Шум у залі)</i></p>
<p>&nbsp;2258 ми поставимо на четвер.</p>
<p>Добре, шановні колеги, ще залишився один законопроект. Повторне друге читання. Проект Закону про ліцензування певних видів господарської діяльності.</p>
<p>Ще у нас 2265. Зараз Прем’єр-міністр озвучить. Будь ласка.&nbsp;</p>
<p>&nbsp;</p>
<p>21:46:06</p>
<p>ЯЦЕНЮК А.П.</p>
<p>Шановні народні депутати! Вибачте, що турбую, але хотів би привернути вашу увагу до одного законопроекту.</p>
<p>Дивіться. Я знаю, що цей закон не встиг пройти комітет. Але це закон про порядок здійснення розрахунків в іноземній валюті. Пояснюю, що у нас зараз відбувається. Хтось відправив валюту за кордон. Причому значна частка- мільярди доларів були відправлені за&nbsp; кордон по імпортним контрактам і товар так і не надійшов. Робилось це з однією метою – купити по&nbsp; 15 долар, потім почекати, коли він буде 20. Купити по 20. Почекати, коли він&nbsp; буде&nbsp; 25. І так далі. Я так думаю, що на цьому завершив. І тому значна сума&nbsp; коштів валютної виручки залишилась за межами країни.</p>
<p>За нашими оцінками офіційно тільки статистика каже про 1 мільярд доларів США, які не повернулись в країну у визначені контрактами терміни. Зараз закон, на жаль. Дозволяє залишати валюту за межами&nbsp; країни на 180 днів.&nbsp; Більше того, є ще схема, як цю валюту взагалі можна не повертати. Наприклад, компанія має якусь помойку. Українська компанія має якусь&nbsp; кіпрську офшорну компанію,&nbsp; вганяють її&nbsp; за кордон. Самі між собою підписують контракт, а потім ідуть самі з собою судяться в суді Торгово-промислової палати і це дає можливість взагалі роками не повертати&nbsp; валютну виручку. Що ми вас просимо? Для того, щоб стабілізувати валютний курс давайте приймемо цей законопроект в першому читанні. Він передбачає основне: скорочення &nbsp;терміну повернення валютної виручки в двічі, з 180-ти до 90 днів. Хоча я просив би, щоб в остаточній редакції це було 60 днів. Далі. Прибрати корупційну складову при видачі ліцензій на продовження терміну. І третє. Прибрати ці всі схеми, які дають можливість фактично легально залишати валюту закордоном, що відриває валютно курсову стабільність. Якщо б ви погодились з тим, щоб прийняти його в першому читанні і комітет, щоб в середу розглянув і до другого читання ми швидко його, в четвер, проголосували і підписали. Це було б сильним сигналом ринку, що ми йдем по шляху стабілізації валютного курсу країни. Саме тому прошу, пане голово, і прошу фракції, перше читання в середу комітет за основу і в цілому і щоб ми в четвер його остаточно проголосували і вернули валюту назад в країну і стабілізували курс.</p>
<p>&nbsp;</p>
<p>ГОЛОВУЮЧИЙ. Шановні колеги, у нас є одне питання. Цей законопроект не був розглянутий в комітеті. Тому я пропоную зараз надати доручення комітету і завтра його першим проголосувати.</p>
<p>&nbsp;</p>
<p>ГОЛОС ІЗ ЗАЛУ. А першому читанні.</p>
<p>&nbsp;</p>
<p>ГОЛОВУЮЧИЙ. В першому читанні в комітету. А в комітеті ми можем його заопрацювати і проголосувати в першому читанні і за основою в цілому, завтра. І поставити крапку. Це буде не середа, це буде вівторок. Приймається така логіка дій? Приймається. Тоді доручення комітету – розглянути його завтра і поставити його першим на розгляд завтрашнього сесійного дня. Приймається?</p>
<p><i>(Шум у залі)</i></p>
<p>Ні, ні. На завтра. На завтра – першим. На завтра – першим. Ставим на завтра першим питанням. Прошу. Прошу підготувати цей законопроект&nbsp; завтра до розгляду першим, за основу та в цілому. Приймається? Комітет має. Нє, нє. Не треба голосувати, ми завтра його проголосуємо зранку. Будь ласка, наступний законопроект 0934. Будь ласка, Віктор Галасюк.</p>
<p><i>(Оплески)</i></p>
<p><i>&nbsp;</i></p>
<p>21:49:55</p>
<p>ГАЛАСЮК В.В.</p>
<p>Дякую, дякую. Шановний Володимир Борисович, &nbsp;шановні колеги. Представляю вашій увазі підготовлений до повторного другого читання законопроект 0934, про ліцензування певних видів господарської діяльності. Наголошую на тому, що він є дуже важливий, він не випадково розглядається сьогодні. Бо цей законопроект практично вдвічі скорочує перелік ліцензованих видів діяльності.</p>
<p>Шановні колеги, це потрібно для того, щоб зменшити регуляторний тиск на український бізнес, для того, щоб показати міжнародній спільноті, що ми дійсно поліпшуємо умови для ведення бізнесу в Україні. Для того, щоб залучити не тільки кредити МВФ, але й інвестиції в Україну.</p>
<p>Я хочу подякувати всім членам комітету, автору законопроекту Олександрі Кужіль за плідну підготовку. Я хочу подякувати всім фракціям, з якими проведені консультації і погоджені поправки. Я наголошу тільки на декількох ключових відмінностях, які ми напрацювали до повторного другого читання, що було враховано.</p>
<p>Шановні колеги, враховано ліцензування зовнішньоекономічної діяльності, за пропозицією Міністерства економічного розвитку і торгівлі для того, щоб забезпечити можливість квотування при експортно-імпортних операціях. Врахована пропозиція пана Насірова, керівника Комітету податкового щодо ліцензування виробництва і торгівлі етиловим коньячним плодовим спиртом, відповідно до Закону України "Про державне регулювання виробництва обігу спирту етилового" і так далі.</p>
<p>Це зроблено для того, щоб забезпечити фіскальні можливості наповнення державного бюджету. Шановні колеги, третя поправка дуже важлива. Шановні колеги, поправка пана Мартиненка, голови Комітету з ПЕК щодо передбачення ліцензування монопольних видів діяльності, щодо електрогенерації, &nbsp;теплогенерації, передача електроенергії і так далі.</p>
<p>Хочу наголосити, що ми, ви, опрацьовували комітетом спільно з авторами і спільно з Мінекономіки, з Кабміном компромісну редакцію, яка передбачає ліцензування виключно там, де передбачений регульований тариф, там, де тариф є не регульований - там ліцензування відміняється. Тобто якщо завод сам собі, наприклад, будує когенераційну установку, йому не треба отримувати жодних ліцензій. Тільки для державних монополістів і тільки для того, щоб забезпечити для них можливості ліцензійного впливу.</p>
<p>Шановні колеги, наступна пропозиція, яка була нами врахована голови комітету з ІТ пана Данченка, уточнення формулювання "тепер підлягає ліцензуванню діяльність у сфері телекомунікацій з урахуванням спеціального закону", ми не зазначаємо тут, а ні номерний ресурс, а ні ті інші речі додаткові, які були зайві. Натомість ми передбачили криптографічний захист інформації, а також виробництва спеціальної техніки, як на цьому наполягало СБУ. Це дуже важливо в поточний час …</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ГАЛАСЮК В.В.&nbsp; Дайте завершити, будь ласка.</p>
<p>Шановні колеги. Також наголошую на тому, що передбачена розділене ліцензування по фондовому ринку і по фінансових послугах - це є важливо з огляду на специфічність цієї сфери регулювання. Таким чином, ми вийшли на погоджену консолідовану версію, яка враховує практично всі ключові поправки. Тому, шановні колеги, прошу підтримати цей законопроект, як це рекомендовано комітетом в цілому з урахуванням тих поправок, які прийняті. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ще є … Я прошу голову комітету залишатися на місці. Народний депутат Тригубенко, слово, прошу.</p>
<p>&nbsp;&nbsp;&nbsp;&nbsp;</p>
<p>21:53:51</p>
<p>ТРИГУБЕНКО С.М.</p>
<p>Дякую. Шановні, задля недопущення колізій у законодавстві пропонується редакційна правка пункту 14 статті 7 після слів… словами "поводження з засобами небезпечними речовинами та відходами", перед словом "відходами" вставити "небезпечні", це дасть можливість знівелювати і в Законі про відходи та в директивах ЄС недопущення колізій. Дякую.</p>
<p>&nbsp;</p>
<p>21:54:27</p>
<p>ГАЛАСЮК В.В.</p>
<p>Дякую. Шановні колеги, комітет…</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ГАЛАСЮК В.В. …підтримує таку правку внесену з голосу, оскільки вона дійсно уточнює формулювання і хочу наголосити, що там згідно переліку встановленого Кабміном. Ми можемо це підтримати.</p>
<p>&nbsp;</p>
<p>ГОЛОВУЮЧИЙ. Дякую. Підтримано пропозицію Тригубенка, будь ласка, Сергій Пашинський. Сергій Пашинський, потім… Рибак… Потім Купрієнко, потім Рибак.</p>
<p>&nbsp;</p>
<p>21:54:44</p>
<p>ПАШИНСЬКИЙ С.В.</p>
<p>Шановні депутати, шановний пане Голово. Шановний доповідач.</p>
<p>Я проти ліцензування будь-якої діяльності, але на сьогоднішній день, на жаль, у нас дуже багато людей, псевдо, в формі, в балаклавах, які розказують, що вони займаються охороною. На цьому етапі ми вважаємо недоцільним виключати ліцензії на охоронну діяльність, у нас повинен бути вплив на цей вид діяльності. І фракція "Народного фронту" просить включити в ліцензійну діяльність охоронну діяльність, це умова від нашої фракції.</p>
<p>&nbsp;</p>
<p>ГОЛОВУЮЧИЙ. Дякую. Дякую. Будь ласка, коментуйте.</p>
<p>&nbsp;</p>
<p>21:55:31</p>
<p>ГАЛАСЮК В.В.</p>
<p>Дякую. Шановні колеги, така поправка не була подана народними депутатами, тому пропозиція комітету зберегти в поточній редакції на визначення залу.</p>
<p>&nbsp;</p>
<p>ГОЛОВУЮЧИЙ. А якщо треба буде поправити подивимось. Будь ласка, Купрієнко, народний депутат.</p>
<p>&nbsp;</p>
<p>21:55:41</p>
<p>КУПРІЄНКО О.В.</p>
<p>Олег Купрієнко, Радикальна партія.</p>
<p>Якщо хтось колись хоча б один раз &nbsp;хоча б один раз судився із сусідом за межу, знає, як важко знайти належного відповідача, не маючи доступу до реєстру речових прав. Чомусь в цьому законі, ну, мабуть, помилково вкралась поправочка в 28 статтю Закону України "Про державну реєстрацію речових прав на нерухоме майно та їх обтяжень". Виключені адвокати із суб'єктів, які мають право доступу до реєстру! Це обмеження прав не тільки адвокатів, це обмеження прав громадян.</p>
<p>Тому я пропоную, з голосу поправка, виключити слово адвокатів із цього законопроекту. Хай залишаються, вони готові платити гроші за те, щоб в реєстр цей заходити. І це полегшить роботу адвокатам і посилить захист прав громадян.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>21:56:45</p>
<p>ГАЛАСЮК В.В.</p>
<p>Дякую, Олег Васильович. Комітет підтримує таку поправку з урахуванням того, що такий доступ мають і нотаріуси. Тому в принципі це може бути підтримано як поправка з голосу.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Кіраль, "Самопоміч". І будемо голосувати. Я думаю, що поправку Пашинського. А, Рибак ще. Ми її врахуємо.</p>
<p>&nbsp;</p>
<p>21:56:53</p>
<p>КІРАЛЬ С.І.</p>
<p>Дякую, Володимире Борисовичу. Шановні колеги, як ми дуже часто говоримо, ідеальних законів не буває. Робота над цим законопроектом в комітеті була дійсно дуже складна. Тому що кожен регулятор приходив зі своїми потребами, побажаннями зберегти ту систему, яка існувала.</p>
<p>Вдумайтесь, цим законопроектом зменшується вдвічі кількість видів діяльності, які підлягають ліцензуванню. Тому ми в "Самопомочі" вважаємо, що це є однозначно крок вперед. За цей законопроект потрібно голосувати.</p>
<p>І ще раз хотів би приєднатися до колег, голови комітету з подякою Олександрі Володимирівні за велику роботу, яку вона також здійснила по цьому законопроекту. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, давайте, дивіться, це останній законопроект. Я думаю, що можемо врахувати поправку народного депутата Пашинського? І фракція підтримує. І у нас не буде жодних, жодних, жодних заперечень. Будь ласка, від "Блоку Петра Порошенка" Рибак.</p>
<p>&nbsp;</p>
<p>21:57:54</p>
<p>РИБАК І.П.</p>
<p>Шановні колеги, технічна теж правочка. В питанні перевезення пасажирів небезпечних вантажів в небезпечні вантажі не входить таке поняття як "небезпечні відходи". Тобто небезпечні вантажі за габаритами, за розмірами і тому подібне. Тому прошу от чисто технічно, в тому числі небезпечні відходи. І також в статті 7 відсутній такий вид ліцензування як пестициди та агрохімікати і їхній роздрібний продаж. І це серйозне питання, тому що це питання здоров'я людей.</p>
<p>&nbsp;</p>
<p>ГОЛОВУЮЧИЙ. Дякую. Я просив би, дивіться, шановні колеги, є підготовка до другого читання, можна зробити все для того, щоб це подати поправки в комітети і узагальнити їх, і не наговорювати їх зараз з голосу, правильно?</p>
<p>&nbsp;</p>
<p>ГАЛАСЮК В.В. Шановні колеги, ці питання, друге питання розглядалося в комітеті, воно не знайшло підтримки. Тому в мене є пропозиція до тієї поправки, яка зараз була озвучена поставити всі поправки пакетом на голосування відповідно до озвученого для прийняття закону в цілому.</p>
<p>&nbsp;</p>
<p>ГОЛОВУЮЧИЙ. В цілому з поправками, да? Проголосуємо за основу і в цілому з поправками, які були оголошені, в тому числі і Сергія Пашинського те, що коментував голова комітету все враховано. Прошу голосувати за основу і в цілому. За основу і в цілому. За основу і в цілому. Це останній законопроект, підтримаємо за основу і в цілому. Голосуємо. Шановні колеги, підтримаємо за основу і в цілому. За основу і в цілому.</p>
<p>&nbsp;</p>
<p>21:59:37</p>
<p>За-254</p>
<p>Ой. Шановні колеги, не розходьтесь я ще підготував 25 законопроектів, які треба розглянути. Ні, ще є, дивіться, ще є два питання. Перше, питання дуже важливе, маємо привітати нашу колегу з днем народження. Андрій Васильович Шинькович сьогодні відзначає свій день народження. Давайте його привітаємо. <i>(Оплески)</i></p>
<p>&nbsp;І друге питання, шановні колеги, друге питання, шановні колеги. Дивіться, завтра ми маємо розпочати о 10 годині, але оскільки ми надали завдань комітетам, є пропозиція для того, щоб перейти в нормальний режим, розпочати завтра засідання о 12 годині. Якщо зараз я поставлю цю пропозицію на голосування. Народні депутати, я прошу поверніться. Будь ласка, поверніться. Щодо розпочатку завтрашнього засідання о 12 годині. До цього ми проведемо Погоджувальну раду, до цього ми проведемо засідання комітетів, якщо буде потрібно. Приймається, шановні колеги? Прошу голосувати щодо початку завтрашнього засідання о 12 годині дня, ранкового, о 12 годині, прошу голосувати.</p>
<p>&nbsp;</p>
<p>22:00:59</p>
<p>За-244</p>
<p>Рішення прийнято.</p>
<p>Комітети прошу виконати всі питання, всі доручення, які були оголошені. Оголошую позачергове засідання Верховної Ради України закритим.</p>
<p>&nbsp;</p>
<p>&nbsp;</p>
<p><b>&nbsp;</b></p>
<p>&nbsp;</p>
<p>&nbsp;</p>

