Стенограма пленарного засідання
24 грудня 2015
&nbsp;
<p align=center>ЗАСІДАННЯ СОРОК П'ЯТЕ</p>
<p align=center>Сесійний зал Верховної Ради України</p>
<p align=center>24-25 грудня 2015 року</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:02:05</p>
<p>ГОЛОВУЮЧИЙ.&nbsp; Доброго дня, шановні колеги народні депутати! Будь ласка,&nbsp; займайте свої місця.</p>
<p>&nbsp;</p>
<p>ПАРУБІЙ А.В.&nbsp; Шановні колеги, будь ласка,&nbsp; заходимо в&nbsp; зал, займаємо робочі місця, готуємося до реєстрації. Секретаріат Верховної Ради,&nbsp; прошу&nbsp; запросіть депутатів в зал.</p>
<p>Шановні колеги, прошу займати робочі&nbsp; місця і підготуватись до реєстрації.</p>
<p>Зараз ми проведемо реєстрацію.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, займайте свої місця. Я розумію, що зараз завершені засідання.</p>
<p>Шановні колеги народні депутати, будь ласка, займайте свої місця у сесійній залі Верховної Ради України. Підготуйтеся, будь ласка, до реєстрації.</p>
<p>Шановні колеги народні депутати, будь ласка, займайте свої місця, готуємося до реєстрації. Будь ласка.&nbsp;</p>
<p>Я прошу включити систему "Рада" для реєстрації народних депутатів України.</p>
<p>&nbsp;</p>
<p>10:13:14</p>
<p>Шановні колеги, 343 народних депутати зареєстровано в залі Верховної Ради України. Оголошую ранкове пленарне засідання Верховної Ради відкритим.</p>
<p>Шановні колеги, хочу вам всім подякувати щиро за максимально конструктивну позицію щодо опрацювання всіх необхідних документів.</p>
<p>Сьогодні у нас є надзвичайно відповідальний день, а, можливо, і надзвичайно відповідальна доба. Але я хочу закликати всіх нас бути максимально відповідальними, оскільки в порядку денному навряд чи є ідеальне рішення. І зрозуміло, що кожне рішення можливо оцінити по-різному. Але хочу ще раз зважити на те і попросити вас подумати над цим, що неприйняття рішень, які визначені порядком денним, містять багато ризиків для нашої держави. Тому я розраховую сьогодні на абсолютно конструктивну позицію депутатів Верховної Ради незалежно від депутатських фракцій, груп, позафракційних депутатів. Оскільки ми маємо в першу чергу бути відповідальним і забезпечити прийняття рішень для стабілізації ситуації в нашій країні, для продовження нашої співпраці з міжнародними фінансовими інституціями. Я вважаю, що цей пріоритет, саме стабілізація має бути ключовим і має бути пріоритетом, який нас має з вами об'єднати сьогодні.</p>
<p>Шановні колеги, займаємо свої місця.</p>
<p>Шановні колеги, будь ласка, перед тим як зараз я… підготуємося до прийняття присяги, у мене є заява на оголошення перерви і заміну її виступом. Олег Ляшко, будь ласка, 3 хвилини. Виступайте.</p>
<p>&nbsp;</p>
<p>10:17:14</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати, шановні громадяни України! Усі ми бачимо, як в останні дня загострилася суттєво ситуація на східному фронті. Ворог останні дня захопив населені пункти: Комінтернове, Заіченкове, Водяне. За інформацією розвідки, цілий ряд інших населених пунктів перебувають під загрозою наступу російських терористичних військ.</p>
<p>Тому не зважати на цю ситуацію, на загострення, на відновлення фактично бойових дій, на захоплення українських населених пунктів – це вчиняти злочин. І мене дивує, чому ворог захоплює українські села, українських громадян – і всі ми мовчимо.</p>
<p>Тому я звертаюся до Президента України, до Секретаря Ради національної безпеки і оборони України Олександра Турчинова з вимогою від фракції Радикальної партії негайно скликати засідання Ради національної безпеки і оборони для аналізу ситуації на східному фронті, для вироблення дій, які дадуть можливість зупинити наступ ворога. Адже це невиконання тих самих Мінських домовленостей, на які ви весь час посилаєтеся.</p>
<p>Фракція Радикальної партії зразу постійно стверджувала, що Мінські домовленості – це мертвонароджене дитя так званого компромісу європейської політики, що терористи, Путін не збираються виконувати ніяких Мінських домовленостей. І захоплення, наголошую, поки ми з вами отут в парламенті, відірвавшись від реального життя, від людей, чубимося, ворог захопив&nbsp; три населені пункти: Комінтернове, Заіченкове, Водяне. Скільки ще треба захопити сіл і міст, щоб нарешті почали протидіяти?</p>
<p>Сьогодні фактично на лінії прямого мінометного удару перебуває Маріуполь.&nbsp; Безумовно, сьогодні Маріуполь&nbsp; надійно захищений, і ми маємо, українська влада, український парламент зробити все, щоб захистити не лише Маріуполь, а кожен населений пункт Української держави. Тому я вимагаю від Президента, від&nbsp; Ради національної безпеки, від уряду негайного – негайного ! – вжиття заходів для того, щоб зупинити наступ агресора, який відновився останнім часом. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, хочу вас проінформувати, що і Президент країни як Верховний головнокомандуючий, Міністерство оборони, Рада національної безпеки і оборони сумлінно виконує свої обов'язки, і я переконаний в тому, що всі питання сьогодні&nbsp; є&nbsp; на контролі і по ним приймаються адекватні заходи реагування.</p>
<p>Шановні колеги, прошу займати свої місця.</p>
<p>Шановні колеги народні депутати, будь ласка, займаємо свої місця. У нас є два народних депутата, які будуть зараз складати присягу перед Верховною Радою України. А після того, шановні колеги… або давайте зараз проголосуємо питання, які ми обговорили щойно на&nbsp; засіданні фракції керівниками фракцій і груп парламенту щодо продовження роботи до вичерпання порядку денного, а саме прийняття безпосередньо бюджету. Щоб ми завершили нашу роботу саме прийняттям бюджету.</p>
<p>Будь ласка,&nbsp; зараз я поставлю сигнальне голосування, щоб всіх закцентувати на роботі.&nbsp; Колеги, прошу підтримати цю пропозицію.</p>
<p><a name=_GoBack></a>Колеги, є пропозиція наступна, завершити нашу роботу сьогодні, порядок денний завершити розглядом безпосередньо бюджету. Колеги, займаємо свої місця. Зараз я поставлю на голосування пропозицію щодо продовження нашої роботи до прийняття Державного бюджету на 2016 рік.</p>
<p>Будь ласка, голосуємо цю пропозицію. Я розумію, що вона буде зараз, напевно, сигнальною, бо не всі ще сконцентровані на голосуванні.</p>
<p>Ні-ні. Я думаю, що ми зразу ставимо не сигнальне. Просто якщо не наберемо, я ще раз поставлю пропозицію. Це ж пропозиція.</p>
<p>Будь ласка, займайте свої місця, колеги!</p>
<p>Будь ласка, голосуємо. Голосуємо, колеги. Вичерпання порядку денного, завершення нашого робочого дня прийняттям Закону "Про Державний бюджет".&nbsp; Голосуємо! Прошу підтримати всіх.</p>
<p>&nbsp;</p>
<p>10:23:29</p>
<p>За-195</p>
<p>Колеги, будь ласка, займайте свої місця.</p>
<p>Колеги, будь ласка, пропозиція продовжити нашу роботу до прийняття Державного бюджету на 2016 рік. Прошу підтримати всіх цю пропозицію. Голосуємо? Займайте свої місця. Голосуємо. Голосуємо, колеги.</p>
<p>&nbsp;</p>
<p>10:25:00</p>
<p>За-211</p>
<p>Вже краще, вже краще. Займайте свої місця. Готові? Будь ласка, колеги. Голосуємо продовження роботи до прийняття державного бюджету. Голосуємо? Колеги, всі голосуємо, будь ласка. Голосуємо. Прошу всіх підтримати.</p>
<p>&nbsp;</p>
<p>10:25:56</p>
<p>За-225</p>
<p>Давайте ще раз. Голосуємо? Готові?</p>
<p>Голосуємо пропозицію продовжити роботу до вичерпання питань порядку денного. Голосуємо. Завершення бюджетом, бюджетом, бюджетом.</p>
<p>&nbsp;</p>
<p>10:26:32</p>
<p>За-232</p>
<p>Дякую.</p>
<p>Колеги, займаємо свої місця. Відповідно до… Увага!&nbsp; <i>(Шум у залі)</i></p>
<p>Шановні народні депутати, 23 грудня&nbsp; 2015 року&nbsp; Центральна виборча комісія… Увага! Важко говорити, коли всі говорять одночасно.&nbsp; 23 грудня&nbsp;&nbsp; 2015 року Центральна виборча комісія зареєструвала народних депутатів&nbsp; України, обраних на позачергових виборах народних депутатів України&nbsp; 26 жовтня 2014 року, а саме: Підберезняка Вадима&nbsp; Івановича, включеного до виборчого списку&nbsp; Політичної партії&nbsp; "Народний фронт",&nbsp; та Юзькову Тетяну Леонідівну, включену до виборчого списку&nbsp; Радикальної партії&nbsp;&nbsp; Олега Ляшка.</p>
<p>Відповідно до статті&nbsp; 79 Конституції України&nbsp; перед вступом на посаду народні депутати України складають&nbsp; присягу&nbsp; перед Верховною Радою України.</p>
<p>Для складання присяги на&nbsp; трибуну запрошується народний депутат&nbsp; України, а саме… Колеги, зараз народний депутат&nbsp; України, наш колега, буде приймати присягу. У мене одне питання. Як би ви приймали присягу, ви би хотіли, щоб в залі&nbsp; було&nbsp; шумно чи щоб було тихо? Я так розумію, тихо.&nbsp; Тому я прошу поваги&nbsp; до колег депутатів Верховної Ради України. Я прошу припинити зараз розмови, будь ласка.&nbsp;</p>
<p>Будь ласка. Прошу дати мені можливість запросити на трибуну Верховної Ради України нашого колегу народного депутата для складення присяги.</p>
<p>Максим Юрійович! Максим Юрійович! Ваш колега зараз по фракції, маю надію, буде складати присягу. Будь ласка, тихіше.</p>
<p>Прошу… Андрій Володимирович, можна? Спасибі. Дякую.</p>
<p>Будь ласка, запрошую на трибуну Вадима Івановича Підберезняка, народного депутата України, політична партія "Народний фронт" для складення присяги. Увага і тиша, будь ласка.</p>
<p>Борислав Соломонович! Борислав Соломонович! Я знаю, что это вы, просто…</p>
<p>&nbsp;</p>
<p>ПІДБЕРЕЗНЯК В.І. Присягаю на вірність народу України. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>Дякую всім. Слава Україні!</p>
<p><i>&nbsp;</i></p>
<p>ГОЛОВУЮЧИЙ. Вітаємо колегу зі вступом на посаду.</p>
<p>Для складання присяги на трибуну запрошується Тетяна Леонідівна Юзькова. Будь ласка, Тетяна Леонідівна.</p>
<p>Прошу, Тетяно Леонідівно.</p>
<p>&nbsp;</p>
<p>ЮЗЬКОВА Т.Л.&nbsp; Дякую.</p>
<p>Присягаю на вірність народу України. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>Народний депутат&nbsp; України Юзькова Тетяна Леонідівна.</p>
<p>&nbsp;</p>
<p>ГОЛОВУЮЧИЙ. Вітаємо, Тетяно Леонідівно! Успіхів у вашій діяльності!</p>
<p>Присягу,&nbsp; будь ласка. Мені присягу, а вам – квіти. Дякую.</p>
<p>Шановні колеги народні депутати, розпочинаємо розгляд питань порядку денного. І є пропозиція, на наш розгляд вноситься&nbsp; проект Закону 3704 (урядовий) про внесення зміни до Закону України "Про зовнішньоекономічну діяльність" (щодо надання Уряду повноважень застосовувати адекватні заходи економічного характеру до держави-агресора).</p>
<p>Є пропозиція розглянути його за скороченою процедурою. Прошу підтримати. Голосуємо. Скорочена процедура розгляду.</p>
<p>&nbsp;</p>
<p>10:32:19</p>
<p>За-191</p>
<p>Рішення прийнято.&nbsp; Дякую,&nbsp; шановні колеги.</p>
<p>Доповідає проект закону&nbsp; Прем'єр-міністр&nbsp;&nbsp; України Арсеній Петрович Яценюк.&nbsp; Будь ласка.&nbsp;&nbsp;</p>
<p>&nbsp;</p>
<p>10:32:39</p>
<p>ЯЦЕНЮК А.П.</p>
<p>Вельмишановний пане Голово, шановні народні депутати України!&nbsp; Кабінет Міністрів України звертається до членів українського парламенту з проханням&nbsp; прийняти&nbsp; зміни до Закону про зовнішньоекономічну діяльність. Саме в цьому парламенті&nbsp; була ратифікована Угода про політичну асоціацію та про&nbsp; зону вільної торгівлі&nbsp; з Європейським Союзом.</p>
<p>Російська Федерація&nbsp; протягом тривалого часу намагалась і намагається побороти&nbsp; Україну не тільки військовими фінансовими заходами, але і заходами економічного тиску, і економічного&nbsp; впливу.&nbsp; Основна мета Російської Федерації була не допустити&nbsp; набуття чинності&nbsp; зони вільної торгівлі між&nbsp; Україною і Європейським Союзом.</p>
<p>Протягом поточного року ми проводили&nbsp; десятки консультацій в Брюсселі разом з нашими європейськими партнерами із запрошенням відповідних представників Росії щодо імплементації Угоди про зону вільної торгівлі. Я можу чітко заявити, що мета Росії була не врегулювати економічні питання, а не допустити набуття чинності Угоди про зону вільної торгівлі, не дати можливості Україні стати частиною великого європейського економічного простору. От мета Росії. Так само, як і не дати можливості українцям отримати безвізовий режим. Тому що безвізовий режим та зона вільної торгівлі з Європейським Союзом це і є реальна європейська інтеграція, це і є реальний поступ України до Європейського Союзу.</p>
<p>У відповідь на наші тривалі консультації Росія, як і очікувалося, ввела торговельне ембарго на українські товари, яке набуде чинності з 1 січня наступного року. Це не перший крок Російської Федерації по відношенню до українських товарів, який блокує…</p>
<p>&nbsp;</p>
<p>ГОЛОВУЮЧИЙ. Завершуйте, Арсенію Петровичу.</p>
<p>&nbsp;</p>
<p>ЯЦЕНЮК А.П. Це не перше рішення Російської Федерації, а системний тиск Росії протягом останніх 10 років на Україну з тією метою, щоб не дати можливості українській економіці розвиватися, і з тією метою, щоб далі продовжувати тиск на Україну всіма можливими засобами.</p>
<p>Проте, ці російські рішення отримали і отримають гідну відповідь від української сторони. За останніх три роки ми зменшили залежність від Росії втричі. Якщо три роки тому обсяг експорту України до Російської Федерації складав близько 35 відсотків, то сьогодні ми скоротили втричі залежність від російського ринку, і такий обсяг складає тільки 12 відсотків.</p>
<p>Закон, який ми просимо прийняти парламент, полягає в наступному. Кабінет Міністрів України у випадку прийняття цього закону 1 січня наступного року введе аналогічні обмежувальні заходи проти Російської Федерації. Ми будемо захищати внутрішній ринок України.</p>
<p>Окремо хотів би зазначити про те, що тільки Росія заявила про вихід із зони вільної торгівлі. Більше того, ця заява є незаконною і не відповідає міжнародним договорам. Ні Казахстан, ні Білорусія такої заяви не зробили. Саме тому Росія отримає відповідь від українського уряду у вигляді торговельного ембарго і дзеркальних санкцій проти російських товарів. Прошу підтримати закон.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, співдоповідь – Андрій Володимирович Іванчук, голова комітету профільного. Будь ласка.</p>
<p>&nbsp;</p>
<p>10:36:58</p>
<p>ІВАНЧУК А.В.</p>
<p>Шановний пане Голово! Шановні народні депутати! Комітет з питань економічної політики на засіданні 23 грудня розглянув даний законопроект номер 3704.&nbsp; І ви знаєте, що до держави Україна, яка вже зараз наша країна є членом СОТ, з боку країни-агресора застосовуються неадекватні дії щодо введення ввізних мит до товарів, країною походження яких є Україна.</p>
<p>Звичайно, Україна як член СОТ має негайно реагувати на подібні дії країни-агресора. І тому народні депутати, члени Комітету економічної політики, розуміючи нагальну потребу в прийнятті державою швидких адекватних рішень, прийняли рішення рекомендувати і просити вас прийняти даний законопроект за основу та в цілому з метою надати Кабінету Міністрів України право встановлювати адекватні, відповідні дії до країни-агресора. Дуже прошу всіх підтримати даний законопроект в незалежності від того, хто в якій фракції знаходиться. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; два – "за", два – "проти", запишіться.</p>
<p>Олександра Володимирівна Кужель, "Батьківщина".</p>
<p>&nbsp;</p>
<p>10:38:30</p>
<p>КУЖЕЛЬ О.В.</p>
<p>Прошу передать слово Алене Шкрум.</p>
<p>&nbsp;</p>
<p>ГОЛОВУЮЧИЙ. Альона Шкрум.</p>
<p>З трибуни.</p>
<p>&nbsp;</p>
<p>10:38:49</p>
<p>ШКРУМ А.І.</p>
<p>Шкрум Альона, фракція "Батьківщина". Колеги, ну, що нам пропонують цим законом, я&nbsp; зачитаю: "Уряду надається право застосовувати заходи у відповідь... у відповідь на дискримінаційні недружні дії щодо України державою-агресором".</p>
<p>Давайте просто згадаємо, колеги, майже два роки Росія здійснює агресію проти України. Майже два роки скоро буде. Росія за цей час застосувала безліч заходів проти нас. Подивіться, ще два роки тому, це 19 вересня 2014 року, було введення мит на українські товари. З 1 січня вже рік тому вони заборонили ввіз нашої сільськогосподарської продукції на територію Росії.&nbsp; Зараз указом Президента і буквально два дні тому Державна Дума, дійсно, призупинила Договір між Україною про зону вільної торгівлі.</p>
<p>Що за цей час зробили ми, колеги? Де наші санкції, які ми дали дійсно уряду право робити? Ну чому ми крок за кроком весь час&nbsp; запізнюємося? Ми вводимо заходи у відповідь, ми дозволяємо їм бути попереду, ми не робимо нічого&nbsp; самостійно, ми не маємо стратегії.</p>
<p>&nbsp;Я вимагаю просто від уряду надати нам, по-перше, всю інформацію щодо тих санкцій, які вони мають право вводити, які Верховна Рада їм дала право вводити вже майже рік, щодо того, що дійсно зроблено, щодо перевірки російських банків, російських підприємств, щодо фактично того,&nbsp; як знищується Росією наша сільськогосподарська продукція, наш бізнес і що ми робимо у відповідь і чому ми запізнюємося крок за кроком.</p>
<p>Я вам нагадаю, що українські банки, колеги, закриваються, а "Промінвестбанк", де 99,5 відсотків належать російським банкам, а голова наглядової ради – сам пан Медведєв –&nbsp; прекрасно працює, колеги. "Сбербанк Росії" прекрасно працює. Що ми робимо? Чому уряд не застосовує санкції не у відповідь, а у випередження? Чому ми не маємо стратегії захисту нашої держави? І я вимагаю просто від уряду доповісти все, що було зроблено і що було застосовано, в тому числі у міжнародних судах, які позови були подані, і як ми захищаємо, нарешті, коли ми почнемо захищати державу?</p>
<p>На жаль, це вже стиль керівництва нашої держави, коли ми все робимо тільки у відповідь із запізненням на рік, на два і на три. І це, звичайно, ганьба! Хоча безперечно ми це будемо підтримувати. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Юрій Соловей.</p>
<p>Ірина Геращенко, "Блок Петра Порошенка".</p>
<p>&nbsp;</p>
<p>10:41:06</p>
<p>ГЕРАЩЕНКО І.В.</p>
<p>Шановні колеги, шановний Прем'єр-міністр, шановний уряд! Дійсно, мета української влади не агресія проти будь-якої країни, а захист, захист нашого виробника, захист нашого ринку, захист України. І в цьому контексті надзвичайно важливо, що, дійсно, як правильно зазначила моя колега, ми з запізненням, але сьогодні повертаємося до теми обговорення, як захистити свій ринок проти економічної агресії Росії.</p>
<p>Але, шановні колеги, от зверніть, що Російська Федерація оголосила про своє рішення достатньо давно. І український бізнес знаходиться в абсолютно шоковому стані, не розуміючи, як він буде працювати з 1 січня. І уряд не провів жодної зустрічі з бізнесом, не надав жодного роз'яснення, не запропонував жодного плану дій відносно того, як працювати українському бізнесу, який насправді дуже зав'язаний через 23 роки попередньої нашої історії саме на цьому ринкові.</p>
<p>Так само уряд, шановні колеги, абсолютно нічого не робить в публічній площині відносно роз'яснення для нашого бізнесу, що буде з 1 січня, коли в повній мірі вступить зона вільної торгівлі з Європейським Союзом. І це неправильно, що ми не маємо там серйозного публічного лобіста відносно того, щоб роз'яснювати тут тематику.</p>
<p>Тому ми закликаємо вас, шановний Арсенію Петровичу, дати спеціальне доручення міністру економіки, що це його прямий обов'язок – зараз включитися в цю публічну історію, розповідати, вибивати нові ринки для наших бізнесменів, для того щоб зона вільної торгівлі стала позитивом, а не черговим ризиком для українського бізнесу.</p>
<p>Ну і, дійсно, ми хочемо подякувати з цієї трибуни нашим друзям: Білорусії, Вірменії і Казахстану, - які не підтримали економічну війну проти України. Дякуємо. Ми будемо голосувати за це рішення.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Левченко, хвилина.</p>
<p>&nbsp;</p>
<p>10:43:02</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Ну, я, звісно, радий з того, що у нас уряд хоч трішки прокинувся і хоч розуміє, що насправді у нас війна з Російською Федерацією і не можна імпортувати товари з Російської Федерації. Але отакими половинчастими рішеннями насправді не можна належним чином оцінити всю проблемність ситуації, тому що це рішення дає тільки можливість… дає можливість&nbsp; дати можливість уряду запровадити відповідні санкції. Натомість "Свободою" ще півроку тому&nbsp; зареєстрований в Верховній Раді України законопроект 3213 про ембарго на імпорт товарів, отриманих, вироблених на митній території держави-агресора, де ми чітко в законопроекті пропонуємо… в законі пропонуємо зафіксувати, що жодні товари сьогодні&nbsp; і послуги не&nbsp; можна імпортувати з Російської Федерації, крім окремих випадків, дозволених РНБО, якщо це раптом буде потрібно. От такі рішення треба приймати, а не такі половинчасті рішення. Бо у нас війна! Війна, а не АТО, якщо хтось про це забувся. І не можна…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Остап Семерак. Хвилина.</p>
<p>&nbsp;</p>
<p>10:44:18</p>
<p>СЕМЕРАК О.М.</p>
<p>Шановні колеги, звичайно, цей законопроект урядовий потрібно&nbsp; підтримати. Але я би для моїх колег з коаліційних фракцій хотів б сказати, що зараз існує&nbsp; режим запровадження санкцій, який був прийнятий минулою Верховною Радою і 11 вересня 2014 року він вступив в силу. Рівно в той самий день уряд України схвалив цілий пакет санкційний і відправив згідно процедури, встановленої законом, на розгляд Ради національної&nbsp; безпеки і оборони і на затвердження Указом Президента.</p>
<p>Уряд український ще в 2014 році в перший день після вступу&nbsp; в силу Закону "Про санкції" зробив все можливе, що можна було зробити. Інша справа, чому ця процедура через РНБО і через Указ Президента йшла протягом року, давайте думати. І мені видається, що цей закон якраз дає можливість інших інструментів українському уряду&nbsp; реагувати швидше для того, щоб не чекати&nbsp; рік, поки пройде процедура&nbsp; згідно&nbsp; закону…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Обговорення завершилось, шановні колеги. Будь ласка,&nbsp; заключне слово. Прем’єр-міністр.</p>
<p>&nbsp;</p>
<p>10:45:45</p>
<p>ЯЦЕНЮК А.П.</p>
<p>Шановний Володимир Борисович! Шановні народні депутати України! Після ваших виступів я хотів би вкотре проінформувати, тому що я розумію, що депутати займаються законодавчою діяльністю і не завжди слідкують&nbsp; за тим, чим займається уряд України.&nbsp;</p>
<p>Що було зроблено за останніх два роки проти держави-агресора, а саме Російської Федерації. Урядом України був внесений до парламенту Закон України "Про санкції". Вперше в історії України з'явився механізм застосування санкцій.</p>
<p>У вересні місяці минулого року Кабінет Міністрів України схвалює перелік секторальних і індивідуальних санкцій проти Російської Федерації. Рада Національної безпеки і оборони вводить указом Президента України секторальні і індивідуальні санкції проти декількох сот російських компаній та фізичних осіб. Уряд України подає декілька позовів до Європейського суду з прав людини проти Російської Федерації за незаконну анексію Криму.</p>
<p>Окремо, незаконна анексія Криму була засуджена Резолюцією Організації Об'єднаних Націй у кількості 100 держав. Державні компанії подають позови, вже подали, проти Російської Федерації за нанесення відповідних збитків.</p>
<p>Компанія НАК "Нафтогаз України" подала два позови до Стокгольмського арбітражного&nbsp; суду як по газовому контракту, так і по контракту на транзит природнього газу територією України.&nbsp; Ми відмовились фактично від російської газової монополії на території України.</p>
<p>Україна закрила авіаційний простір для всіх російських авіакомпаній і російських літаків.</p>
<p>Україна подала позов до Світової торговельної організації проти Російської Федерації, і цей спір розпочався.</p>
<p>Також Україна притягує Росію до відповідальності в Міжнародному суді ООН за порушення Конвенції про боротьбу з тероризмом.</p>
<p>І це тільки одна десята частина списку, який цей уряд зробив з метою захисту України.</p>
<p>&nbsp;</p>
<p>ПАРУБІЙ А.В.&nbsp; Шановні колеги, прошу підготуватись до голосування, зайняти робочі місця.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги.</p>
<p>Олег Ляшко, хвилину. Фракція не брала участь в обговоренні. Будь ласка.</p>
<p>&nbsp;</p>
<p>10:48:33</p>
<p>ЛЯШКО О.В.</p>
<p>Олег Ляшко, Радикальна партія. Наша фракція підтримує вказаний законопроект. Ми голосуватимемо за закон, який запроваджує симетричні санкції проти Російської Федерації, яка запровадила ці санкції відносно нашої країни, від чого страждають в першу чергу наші товаровиробники.</p>
<p>Але у мене запитання до уряду, до Президента, до Ради національної безпеки. А що це за санкції, коли в українській державі на українському ринку продовжують працювати російські банки, російські олігархи, яким належать українські обленерго – Григоришин, Бабаков, Вексельберг, Фрідман і всі інші російські олігархи, які вимивають мільярди грошей з української держави? Де ті санкції, чому ці санкції не стосуються російських олігархів, які наближені до нинішньої влади?</p>
<p>Тому що російський олігарх Григоришин – це партнер нинішніх керівників! Його поставлена людина – міністр енергетики Демчишин. То, якщо санкції, то до всіх! І в першу чергу до російських олігархів, які грабують нашу країну.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги народні депутати! Шановні колеги народні депутати! 3704 проект Закону про внесення зміни до Закону України "Про зовнішньоекономічну діяльність" (щодо надання Уряду повноважень застосовувати адекватні заходи економічного характеру до держави-агресора) (реєстраційний номер 3704).</p>
<p>Займайте свої місця, шановні колеги, підготуйтесь до голосування. Будь ласка. Готові? 3704 за основу та в цілому голосуємо, шановні колеги. Голосуємо.</p>
<p>&nbsp;</p>
<p>10:50:33</p>
<p>За-291</p>
<p>Закон ухвалено.</p>
<p>&nbsp;Шановні колеги, до мене надійшла заява від двох фракцій – "Воля народу" і "Опозиційний блок" – щодо проголошення заяви на заміну перерви 30 хвилин. Будь ласка, 3 хвилини, Володимир Михайлович Литвин.</p>
<p>&nbsp;</p>
<p>10:51:08</p>
<p>ЛИТВИН В.М.</p>
<p>Шановний&nbsp; Голово, шановний Прем'єр-міністр, шановні колеги! Вийти&nbsp; на цю трибуну мене змусила вимога учасників акції, які вчора&nbsp; проводили&nbsp; її під Кабінетом Міністрів і під Верховною Радою України&nbsp; під такою промовистою назвою "Приречені".</p>
<p>Про що йдеться. Люди з&nbsp; усієї України&nbsp; стурбовані тим, що в проекті бюджету&nbsp; на 2016 рік&nbsp; передбачено менше 50 відсотків фінансування на закупівлю ліків. Отже,&nbsp; більше половини людей, у той чи інший спосіб, приречені на вмирання. Мушу нагадати вам відому цифру, що щодня&nbsp; через брак&nbsp; ліків в Україні вмирає 1600 людей.&nbsp; Під&nbsp; смертельною&nbsp; небезпекою перебувають люди, які хворі на соціально чутливі&nbsp; хвороби, на соціально небезпечні хвороби такі як туберкульоз.&nbsp; Я повинен вам сказати, що, наприклад, лікування&nbsp; хворих на вірусний гепатит профінансовано всього менше ніж на&nbsp; 10 відсотків, і ця ж&nbsp; норма залишається на наступний рік. Лише&nbsp; 24,8 ВІЛ-інфікованих&nbsp;&nbsp; відсотків українців отримають необхідну терапію. 74 відсотки дітей-аутистів&nbsp; залишаються без&nbsp; лікування. І по суті справи, якщо&nbsp;&nbsp; будуть затверджені ці показники&nbsp; на закупівлю ліків, то&nbsp; хворі на&nbsp; онкозахворювання отримають ліки лише на&nbsp; 6 відсотків. Те ж самі стосується лікування пацієнтів на дитячий гепатит,&nbsp; це 8 відсотків. По суті справи це вбивчі цифри, які свідчать про те, що сьогодні необхідно нам переглянути цю статистику і внести відповідні зміни. І ще один промовистий факт: понад 9 відсотків українців інфіковані&nbsp; гепатитом&nbsp; С, при тому&nbsp; що в Європі це складає десь 0,13. Як нам&nbsp; будуть пускати в Європу з такими соціально небезпечними&nbsp; хворобами.</p>
<p>Я просив би, шановні колеги, щоб ми переглянули статтю, яка стосується фінансування на закупівлю ліків.</p>
<p>І останнє. Користуючись присутністю Прем'єр-міністра України, я звертаюсь з приводу того, що органи місцевого самоврядування встановлюють колосальні заробітні плати працівникам органів самоврядування –&nbsp; від 16, 18, 20 і більше тисяч. Очевидно, треба прийняти рішення, щоб обмежити ці показники, бо ми передаємо все на місцевий бюджет, а там вирішують в такий спосіб: встановлюють собі заробітну плату. Це, до речі, про відповідальність депутатів, про що ми говорили вчора. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, на ваш розгляд внесено проект Закону реєстраційний номер 3564 – проект Закону про внесення зміни до статті 6 Закону України "Про Державний бюджет України на 2015 рік" (щодо умов кредитування Проекту "Реабілітація гідроелектростанцій").</p>
<p>Є пропозиція розглянути його за скороченою процедурою. Прошу голосувати. Скорочена процедура. Це розгляд за скороченою процедурою.</p>
<p>&nbsp;</p>
<p>10:54:39</p>
<p>За-171</p>
<p>Дякую.</p>
<p>Будь ласка, рішення ухвалено.</p>
<p>Міністр енергетики Демчишин, доповідайте.</p>
<p>&nbsp;</p>
<p>10:54:54</p>
<p>ДЕМЧИШИН В.В.</p>
<p>Шановний Володимир Борисович, шановні народні депутати, пропоную сьогодні вам розглянути зміни до державного бюджету на 2015 рік в частині гарантування боргу "Укргідроенерго" під реабілітацією гідроелектростанцій.</p>
<p>Гідростанції на даний момент виробляють десь приблизно 10… трошки менше ніж 10 відсотків електричної енергії в Україні. Це досить дешева і відносно чиста електрична енергія, яку використовуємо для закриття піків, пікових навантажень в енергосистемі. Більшість станцій була побудована в середині минулого століття. Тому на даний момент вже відпрацювали свій нормативний строк експлуатації і вимагають реабілітації і модернізації.</p>
<p>Із Європейським банком реконструкцій та розвитку та також із Європейським інвестиційним банком було досягнуто домовленостей про виділення досить суттєвих об'ємів кредитів.</p>
<p>Це 200 мільйонів євро від Європейського інвестиційного банку, а також 200 мільйонів від Банку&nbsp; реконструкцій та розвитку.&nbsp; Ці кошти в додаток до власних коштів до "Укргідроенерго" будуть використані на модернізацію&nbsp; декількох гідростанцій. Це Київська, це Канівська, це Дніпродзержинська, "Дніпро-1", "Дніпро-2",&nbsp; тобто, по суті, майже весь каскад, дніпровський каскад гідростанцій.</p>
<p>Кошти були виділені в 2011 році – 200 мільйонів. На даний момент&nbsp; є необхідність змінити&nbsp; умови кредитування, продовжити строк кредитування на об'єм 180 мільйонів євро до 2021 року, збільшити період вибірки, збільшити пільговий період&nbsp; і також збільшити&nbsp; період повернення – до 2031 року&nbsp; Це в першу чергу вигідно для "Укргідро" і також для Мінфіну, тому що&nbsp; ці кошти будуть видані на "Укргідро", який буде обслуговуватись&nbsp; з власних ресурсів, а не з ресурсів…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Андрій Гордєєв, голова підкомітету Комітету з питань бюджету.</p>
<p>&nbsp;</p>
<p>10:57:26</p>
<p>ГОРДЄЄВ А.А.</p>
<p>Шановний Володимире Борисовичу, шановні народні депутати! Мова йде про технічну операцію щодо перекидування з державного боргу&nbsp; напряму на гарантований державний борг цієї кредитної операції. На Комітеті з питань&nbsp; бюджету ми розглядали&nbsp; це питання і прийшли до наступного висновку.</p>
<p>Рекомендувати Верховній Раді законопроект 3564 прийняти за основу та в цілому як закон&nbsp; з урахуванням пропозицій&nbsp; до розділу&nbsp; І законопроекту, викладених у листі висновків комітету. Відповідно Комітету з питань бюджету&nbsp; разом з Головним юридичним управлінням при оформленні відповідного закону у разі прийняття законопроекту&nbsp; належить внести до нього необхідні редакційні та техніко-юридичні уточнення, що пов'язані&nbsp; із зазначеним рішенням комітету.&nbsp;</p>
<p>Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться два - "за", два "проти".</p>
<p>Будь ласка, Олексій Рябчин, "Батьківщина".</p>
<p>&nbsp;</p>
<p>10:58:48</p>
<p>РЯБЧИН О.М.</p>
<p>Олексій Рябчин, "Батьківщина", Донеччина. Шановний головуючий, шановні народні депутати, фракція "Батьківщина" буде підтримувати даний законопроект, як і всі законопроекти, пов'язані із розвитком відновлювальних джерел енергії та такими, які зроблять Україну енергонезалежною. Але в мене є запитання таке. Чому за кредитною угодою у 2015 році за поточною планувалися залучити 500 мільйонів гривень до розвитку відновлювальних джерел енергії, але, відповідно за даних казначейства, за 9 місяців залишено лише 7,7 мільйонів, що є півтора відсотка річного плану.</p>
<p>Аналогічна ситуація і в попередні роки. У 2014 році планувалося залучити 200 мільйонів гривень, а залишено лише 16 відсотків. Таким чином ми розвиваємо, відновлюємо енергетику, таким чином ми боремося за енергетичну незалежність. І саме розвиток відновлювальної енергетики, зменшення споживання енергії це є боротьба з агресором, це є адекватні заходи, а не ті законопроекти, які ми прийняли тільки-но що. Уряд декларує, що вони диверсифікували засоби енергії, але ми не зробили нічого для того, щоб зменшити її споживання. Тільки лише за рахунок того, що в нас промисловість впала і уряд декларує це як дуже велике досягнення.</p>
<p>І в цьому залі ще не лунали речі, пов'язані з підписаною паризькою угодою, яка була підписана минулого місяця, і це дійсно змінить взагалі світопорядок у міжнародні економічні відносини. Слова "декарбонізація", слова "низьковуглецевий розвиток", "розвиток циркулярної економіки" не звучить в цьому залі і не звучить в цьому уряді. Саме цим ми повинні займатися, а не тільки профанацією розвитку відновлювальних джерел енергії.</p>
<p>Фракція "Батьківщина" буде голосувати за це і пропонуємо уряд більш дбало ставитися до споживання енергії в Україні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Олег Барна.</p>
<p>&nbsp;</p>
<p>11:01:12</p>
<p>БАРНА О.С.</p>
<p>Доброго дня! Шановні депутати, після Чорнобильської катастрофи ми всі стали свідками того, що енергетика, яка прив'язана до ядерної, до атома, є дуже і дуже небезпечна, особливо за наслідками. Більше того, наслідки після використання атомної електростанції будуть дуже лягати фінансовим тягарем на нашу країну і не на десятиліття, а на сотні і тисяч років.</p>
<p>Тому основну увагу в нашій державі слід консолідувати на розвитку альтернативної енергетики, відновлювальної енергетики, екологічно чистої енергетики. Це енергетика вітру, світла, енергетика річок, припливів і відпливів. Це дасть в першу чергу нам забезпечити екологічне чисте майбутнє для нашої країни, що дуже і дуже потребує наша земля.</p>
<p>Другий момент. Гідроенергетика, енергія зокрема малих річок, є найбільш рентабельною,найменш затратною, і електрика є ця найдешевша, зокрема і по кінцевому результату. Але основне із всіх цих моментів полягає в тому, що ми будемо здійснювати заміну традиційної енергетики, тобто заміну теплових електростанцій, які використовуємо паливо. Зокрема будемо зменшувати енергетичну залежність від Росії. Так само і ядерним паливом, яке теж закуповуємо за кордоном.</p>
<p>Тому, з другої сторони, це є як енергетична, зменшення енергетичної залежності від Росії, екологія і в тому числі економія бюджету. Тому я прошу вас всіх підтримати цей законопроект і відповідно всім миром починати розбудову, відновлення гідроенергетики, зокрема на каскадах малих річок. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Леонід Ємець.</p>
<p>&nbsp;</p>
<p>11:03:18</p>
<p>ЄМЕЦЬ Л.О.</p>
<p>Дякую. Шановні колеги! Леонід Ємець, фракція "Народний фронт", перший заступник Комітету з питань правосуддя та правової політики.</p>
<p>По-перше, наша фракція однозначно і одностайно підтримує даний законопроект як необхідний для української держави.</p>
<p>По-друге, є ще один законопроект, який є надзвичайно і надважливо прийняти саме сьогодні. Насправді, мова іде про питання життя і смерті для наших патріотів, мова йде про законопроект&nbsp; 3328, за яким ми маємо приписати суддів, які є патріотами, які&nbsp; поїхали з окупованих терористами територій на Україну і були прикріплені до українських судів, згідно Закону&nbsp; про справедливий суд, сьогодні не мають можливості виживати, не мають можливості існувати, тому що Законом про справедливий суд їх було прикріплено на 6 місяців. Шість місяців закінчилися у вересні і сьогодні ці&nbsp; люди знаходяться в підвішеному стані, оскільки закон забороняє їм отримувати інші доходи, окрім як заробітна плата за посаду судді, а посаду судді вони заробітну плату не отримують з вересня. Ми не маємо права іти в новий рік, залишивши цих людей напризволяще,&nbsp; залишивши їх один на один з цією безвихідною ситуацією і заганяючи їх тим самим в порушення законів, перетворюючи цих суддів-патріотів, які сьогодні одні з небагатьох, їх 72 людини знаходяться на території України, перетворюючи їх або на жебраків, або на злочинців, тому що закон і законодавчий орган не здатний до нового року вирішити їх питання.</p>
<p>Пане Голово, я це питання піднімаю вже не один тиждень. Я дуже прошу, бо у нас завтра можливості його проголосувати не буде, сьогодні його поставити в порядок денний, звичайно, після бюджетних законів, але дати парламенту можливість нашим патріотам-суддям віддячити і дати їм можливість жити. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, прошу виступаючих дотримуватися Регламенту, а саме, виступати з питання, яке розглядається. Дякую.</p>
<p>Будь ласка, Володимир&nbsp; Гусак, "Опозиційний блок".</p>
<p>&nbsp;</p>
<p>11:05:32</p>
<p>ГУСАК В.Г.</p>
<p>Володимир Гусак, "Опозиційний блок".</p>
<p>Шановні колеги, саме обговорення цього законопроекту сьогодні свідчить про&nbsp; неефективну організацію роботи уряду і парламенту. Нагадаю, що сьогодні 24 грудня 2015 року. І ми розглядаємо законопроект про зміни до бюджету на 2015 рік. Минулого року вночі 29 грудня ми прийняли, парламент прийняв дуже неякісний Закон про Державний бюджет України, і протягом усього року до цього бюджету ми вносимо зміни. Мабуть, ще кілька років пройде – і ми будемо вносити зміни до бюджету на 2015 рік. І, на превеликий жаль, ми не хочемо нічому вчитися. Знову сьогодні ми збираємося приймати неякісний бюджет, тоді як не зрозуміло, чому цього року не можна було внести бюджет до парламенту вчасно і нормально над ним попрацювати.</p>
<p>Що стосується цього законопроекту, то знову-таки прийняття 25 грудня 2015 року змін до бюджету на 2015 рік не має жодного практичного сенсу. Тому фракція "Опозиційний блок" за цей законопроект голосувати не буде.</p>
<p>&nbsp;</p>
<p>ГОЛОВУЮЧИЙ. Будь ласка, хвилина, Микола Томенко.</p>
<p>&nbsp;</p>
<p>11:07:09</p>
<p>ТОМЕНКО М.В.</p>
<p>Шановні колеги, я хотів би звернути увагу уряду, оскільки урядовий законопроект, друзі, в таких делікатних питаннях все-таки треба погоджувати із екологічною складовою даний документ. От пишете, що тут не містяться питання функціонування місцевого самоврядування, прав та інтересів територіальних громад, місцевого, регіонального рівня, він не стосується того, він ні на що не впливає. Друзі, аби ви поїхали і подивилися, які акції протестів відбуваються під час добудови і реконструкції цих гідроелектростанцій, то ви б зрозуміли, що, на жаль, впливає воно і на місцеві громади.</p>
<p>Тому я просив би максимально продумати оцю екологічну складову, провести громадські слухання, пояснити, наприклад, в Каневі, що ми робимо по Канівській гідроелектростанції, щоб познімати питання з місцевої громади. І тому, Володимир Васильович, я підтримую, але із застереженням серйозної підтримки місцевих громад в реалізації цього проекту.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Абсолютно слушна пропозиція, треба підтримувати постійний зв'язок з громадою.</p>
<p>Шановні колеги, прошу займати&nbsp; свої місця. Обговорення завершено. Це проект Закону в рамках взаємодії з… між Україною та&nbsp; Європейським банком реконструкції і розвитку. Будь ласка,&nbsp; шановні колеги,&nbsp; прошу займати свої місця і підготуватися до голосування. 3564.</p>
<p>Будь ласка,&nbsp; народний депутат Гіршфельд. Хвилина.</p>
<p>Займайте свої місця, колеги.</p>
<p>&nbsp;</p>
<p>11:08:48</p>
<p>ГІРШФЕЛЬД А.М.</p>
<p>Анатолий Гиршфельд, "Воля народу". Уважаемые&nbsp; Владимир Борисович! Уважаемые коллеги!&nbsp; Я хочу&nbsp; сказать, что законопроект важен. Особенно с точки зрения энергетической независимости Украины. Но не менее важно, чтобы при реализации этого проекта был задействован весь машиностроительный комплекс Украины, а деньги эти не прошли транзитом, и мы не купили "Сименс", еще что-то, еще что-то и на Украине не осталось&nbsp; никакой добавленной стоимости.</p>
<p>И возвращаясь к предыдущему законопроекту, к сожалению, вы не дали нашей группе сказать, 3704. Должна быть экономическая стратегия, по которой мы должны смотреть, как реагировать на санкции России, прежде всего с точки зрения импортозамещения российских поставок, потому что, к сожалению, многие госпредприятия сегодня продолжают поставки. И внести в процедуру государственных закупок соответствующие изменения. Тогда, действительно, эти санкции, которые мы с вами проголосовали, они будут действенными.</p>
<p>Прошу внести это дело в протокол и поручить профильным министерствам&nbsp; разработать соответствующие….</p>
<p>&nbsp;</p>
<p>ГОЛОВУЮЧИЙ. Завершіть, будь ласка,&nbsp; десять секунд.</p>
<p>&nbsp;</p>
<p>11:10:02</p>
<p>ГІРШФЕЛЬД А.М.</p>
<p>Я&nbsp; еще раз повторю. Я прошу под протокол дать поручение профильным министерствам&nbsp; разработать положение, додатки&nbsp; к этому закону 3704, где будут сделаны изменения к Закону о госзакупках, которые идут в разрезе закона&nbsp; 3704 в плане…</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Я просив би тоді доручення профільним міністерствам і включити в цю роботу народного депутата Гіршфельда. Я взагалі вважаю, що одним із самих головних пріоритетів на наступний рік це якраз і є відновлення нашого економічного потенціалу. Ми маємо… Ми маємо все зробити для того, щоби створити належні умови для стимулювання&nbsp; внутрішнього і виробництва, і тут потрібно об'єднувати всі зусилля,&nbsp; в тому числі співпрацю з нашими міжнародними партнерами.</p>
<p>Будь ласка, Володимир Демчишин, хвилина. І переходимо до голосування. Займайте свої місця, колеги.</p>
<p>&nbsp;</p>
<p>11:11:09</p>
<p>ДЕМЧИШИН В.В.</p>
<p>Шановні народні депутати! Дуже дякую за ваші запитання і рекомендації. Всі будуть враховані. І дискусії з місцевими радами стосовно покращення інфраструктури і впливу на екологію, вони проведені. І Мінекології приймав участь в погодженні цього закону.</p>
<p>Стосовно локальних виробників хочу сказати, що, наприклад, на Дністровській ГАЕС 80 відсотків інвестицій було зроблено, використовуючи українське обладнання. Це і "Турбоатом", "Електротяжмаш" і інші українські підприємства. Так само реабілітація інших гідростанцій відбувається виключно за рахунок українського обладнання.</p>
<p>Додатково ми розглядаємо проект Канівської і Каховської&nbsp; гідроелектростанцій, які протягом наступних декількох років будуть будуватись. Це також українське обладнання, пріоритет на Україну. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Я вважаю, що на початку наступної сесії у нас має виникнути комплексний план відродження національної економіки, і це є принципово важливе питання. І я думаю, що воно має об'єднати всі депутатські фракції і групи. Це має бути дуже чіткий і зрозумілий план, який має бути розроблений спільно з Кабінетом Міністрів, профільними комітетами і депутатами парламенту.</p>
<p>Колеги, на ваш розгляд для голосування винесено проект Закону 3564 щодо умов кредитування проекту реабілітації гідроелектростанцій.&nbsp; Обговорення завершено.</p>
<p>Є пропозиція голосувати за основу і в цілому з урахуванням пропозицій комітету. Прошу голосувати. Прошу підтримати.</p>
<p>Готові? Голосуємо, колеги! Голосуємо!</p>
<p>&nbsp;</p>
<p>11:13:02</p>
<p>За-285</p>
<p>Закон ухвалено.</p>
<p>Вельмишановні колеги, 3657,&nbsp; ще готує комітет пропозиції.</p>
<p>3656, проект Постанови про внесення змін до календарного плану проведення третьої сесії Верховної Ради України восьмого скликання.</p>
<p>Будь ласка, Павло Пинзеник. Є зміни, доповнення? Павло Пинзеник, будь ласка. Є зміни і доповнення? Будь ласка, Павло Васильович, зараз будемо зразу голосувати цю постанову. Будь ласка, послухайте уважно.</p>
<p>&nbsp;</p>
<p>11:13:43</p>
<p>ПИНЗЕНИК П.В.</p>
<p>Колеги, доброго дня! Йдеться про законопроект 3656, внесеним народними депутатами Горбуновим, Іщейкіним, Гордєєвим. Проектом постанови пропонується, по-перше, продовжити строк проведення третьої сесії Верховної Ради України восьмого скликання до 1 лютого 2016 року.</p>
<p>Причому, 15 січня провести "годину запитань до Уряду", пленарне засідання, оголошення про час закриття сесії. В період з 18 по 29 січня провести роботу депутатів з виборцями.</p>
<p>Комітет зазначив, що останнім часом, у разі продовження строку проведення сесії, закриття поточної сесії відбувається перед відкриттям наступної сесії і одного й того ж самого пленарного дня. І в зв'язку з цим ми пропонуємо у пункті 1 цифру 1 замінити на цифру 2.</p>
<p>Крім того, у пункті 2 слова "оголошення про час закриття сесії" виключити.</p>
<p>Комітет прийняв рішення рекомендувати Верховній Раді України розглянути проект з урахуванням зауважень і визначитися шляхом голосування.</p>
<p>Також зверну увагу на те, що згідно з календарним планом проведення третьої сесії Верховної Ради України восьмого скликання з 28 по 11 січня 2016 року передбачено роботу народних депутатів з виборцями та в комітетах. Тому, у разі необхідності проведення позачергового пленарного засідання. Голова Верховної Ради може скликати таке засідання в цей період відповідно до положень частини восьмої статті 19. Тобто, на вимогу чи 150 депутатів, чи трьох депутатських фракцій, чи п'яти комітетів.</p>
<p>Крім того, звертаю увагу народних депутатів, і для стенограми. Що від народних депутатів України, представників різних депутатських фракцій і груп надходять пропозиції щодо зміни роботи Верховної Ради України у січні 2016 року.</p>
<p>А саме, пропонується у пункті 2-му проекту постанови перебачити:&nbsp; тиждень з 11 по 15 січня роботу в комітетах, комісіях, фракціях, групах;&nbsp; тиждень з 18 по&nbsp; 22 січня роботу народних депутатів&nbsp; України&nbsp;&nbsp; з виборцями, а тиждень з 25 по 29 січня&nbsp; пленарні&nbsp; засідання.&nbsp;</p>
<p>І з врахуванням саме таких змін прошу визначитись&nbsp; шляхом голосування. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; так як ми проводили&nbsp; консультації, так&nbsp; і&nbsp; визначене це&nbsp; рішення.</p>
<p>Колеги, з урахуванням пропозицій Павла Пинзеника з трибуни Верховної Ради України, вношу&nbsp; на голосування даний проект постанови. Готові? Проект Постанови&nbsp; про календарний план&nbsp; (3656) з пропозиціями і доповненнями&nbsp; Павла Пинзеника. Готові? Будь ласка, займайте місця.&nbsp; Голосуємо за основу і в цілому з поправками Павла Пинзеника.&nbsp; Готові?&nbsp; Голосуємо, будь ласка, за&nbsp; основу і в цілому з врахуванням пропозицій Павла Пинзеника. Голосуємо, колеги. Голосуємо.</p>
<p>&nbsp;</p>
<p>11:17:06</p>
<p>За-232</p>
<p>Постанова ухвалена.</p>
<p>Шановні колеги народні депутати, для прийняття рішення з обговорених питань на ваш розгляд внесено проект Закону про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень. Є пропозиція розглянути його…&nbsp; <i>(Шум у залі)</i></p>
<p>3688. Є пропозиція розглядати його за скороченою процедурою, але ми не&nbsp; будемо&nbsp; доповідача, співдоповідача обмежувати… <i>(Шум у залі)</i></p>
<p>Будь ласка, колеги, я прошу пропозицію за скороченою процедурою, але доповідача, співдоповідача я не буду обмежувати, домовились? Голосуємо. Прошу підтримати. Скорочена процедура. Це скорочена процедура.</p>
<p>&nbsp;</p>
<p>11:18:55</p>
<p>За-176</p>
<p>Рішення прийнято.</p>
<p>Будь ласка, 10 хвилин, доповідайте.</p>
<p>&nbsp;</p>
<p>11:19:31</p>
<p>ПАРУБІЙ А.В.</p>
<p>Будь ласка, доповідайте, Ніна Петрівна.</p>
<p>&nbsp;</p>
<p>11:19:33</p>
<p>ЮЖАНІНА Н.П.</p>
<p>Шановні колеги, 22 грудня цього року ми обговорювали урядовий законопроект про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень у 2016 році (реєстраційний номер 3688).</p>
<p>Нагадаю, що якраз за наслідками комітету, після того як він розглянув на своєму засіданні і запропонував внести певні зміни, я всі ці пропозиції озвучила під стенограму.</p>
<p>За цей час у рамках створеної Головою Верховної Ради України робочої групи продовжувалися узгодження пропозицій до цього законопроекту з урядом, депутатськими фракціями, народними депутатами задля збалансування бюджетних надходжень та усунення неузгодженостей у законопроекті.</p>
<p>За наслідками цієї роботи пропонується такі додаткові пропозиції до законопроекту, які в деяких позиціях дещо коригують навіть ті, які були озвучені мною 22 грудня.</p>
<p>Перший розділ, щодо акцизного податку. Пропонується збільшити ставки&nbsp; акцизного податку на спирт, спиртові дистиляти та спиртні напої по відношенню&nbsp; до чинних на сьогодні на&nbsp; 50 відсотків, на пиво – на 100 відсотків, на вина, крім вин натуральних виноградових, – на&nbsp; 100 відсотків.</p>
<p>Доповнити таблицю підпунктом 215.3.1 додатковою позицією з&nbsp; відповідними кодами згідно УКТЗ щодо встановлення ставки акцизного податку на слабоалкогольні напої, алкогольні напої з вмістом&nbsp; етилового спирту від 0,5 до 8,5 відсотка об'ємних одиниць та екстрактивних речовин не більш як на 14 грам на 100 кубічних сантиметрів, виготовлені&nbsp; на основі водно-спиртової&nbsp; суміші з використанням інгредієнтів напівфабрикатів та консервантів, насичені чи не насичені&nbsp; діоксидом вуглецю, збільшеної на 300 відсотків від чинної на сьогодні, тобто у розмірі 211,59 гривень&nbsp; за 1 літр стовідсоткового спирту.</p>
<p>Наступне. При цьому у позиції&nbsp; "спирт" за кодом 2208 необхідно такі слабоалкогольні напої виключити.&nbsp;&nbsp;</p>
<p>Третє. Специфічні ставки акцизного податку на тютюнові вироби, тютюн та промислові&nbsp; замінники тютюну, а&nbsp; також мінімальне акцизне податкове навантаження&nbsp; із сплати акцизного податку з тютюнових виробів збільшити на 40 відсотків, адвалорну ставку залишити без змін.</p>
<p>Четверте. У пункти, якими доповнюється підрозділ V розділу ХХ "Прикінцеві положення" щодо запровадження акцизних накладних на пальне, внести наступні зміни з тим, щоби&nbsp; введення їх з "1 вересня" замінити на "1 квітня". У першому реченні абзацу першого пункту&nbsp; 9&nbsp; слово "липня" замінити словом "березня". В абзаці першому&nbsp; пункту 10 слово "вересня" замінити словом "березня". Слово&nbsp; "серпень" замінити словом "березень", а слово&nbsp; "липень" замінити словом "лютий".&nbsp; У абзаці першому та другому&nbsp; пункту 11 слово "липня" замінити словом "березня", а слово "вересня" замінити словом "квітня".&nbsp;</p>
<p>У розділі ІІ "Прикінцеві положення" проекту щодо цього питання в абзаці третьому пункту 1 слово "липня" замінити словом "березня".</p>
<p>&nbsp;П'яте. Озвучені 22 грудня пропозиції щодо перехідних ставок акцизного податку на паливо моторне альтернативне в розмірі 141 євро за тисячу кілограмів (це пункт 14, підрозділу V і розділу ХХ "Перехідних положень" Податкового кодексу України) пропонується запровадити до 1 березня. А вже у квітні пропонується набрання чинності ставок, передбачених підпунктом 215.3.4&nbsp; пункту 215 Податкового кодексу України, шляхом заміни ставки у розмірі 84 євро на тисячу літрів на ставку 120 євро на тисячу літрів. Переходимо із кілограми в літри.</p>
<p>Шосте. Розділ ІІ "Прикінцеві положення" законопроекту доповнити новим пунктом, яким передбачити, що Кабінет Міністрів України встановлює мінімально оптові відпускні та роздрібні ціни на тютюнові вироби, тютюн та промислові замінники тютюну.</p>
<p>Сьоме. Доповнити розділ ІІ "Прикінцеві положення" законопроекту новим пунктом такого змісту. На часткову заміну положень статті 220 цього кодексу виробники та/або імпортери тютюнових виробів можуть протягом п'яти робочих днів з дня, наступного за днем опублікування цього закону, подати нову декларацію про встановлені максимальні роздрібні ціни, які запроваджуються з наступного після подання такої декларації дня.</p>
<p>Наступний розділ – щодо рентної плати за користування надрами для видобування газу природного. Пропонуємо абзац другий підпункт 5 пункту 82&nbsp; розділу І законопроектом щодо нової редакції підрозділу IX прим. 1 розділу XX "Перехідних положень" Податкового кодексу України доповнити словами "а з 1 квітня 2016 року до 31 грудня 2016 року включно 50 відсотків".</p>
<p>Третє. Щодо рентної плати за користування радіочастотним ресурсом України. Діючі ставки рентної плати за користування радіочастотним ресурсом України збільшити на 13,35 відсотків замість 26,7 відсотка індексації, як це запропоновано у пункті 66 законопроекту.</p>
<p>Четверте. Щодо плати за землю. З метою приведення термінології Податкового кодексу у відповідність до Земельного кодексу України пункт 75 проекту викласти в такій редакції. У підпункті 274.1 пункту 274 статті 274 після слів "сільськогосподарських угідь" доповнити словами "та земель загального користування".</p>
<p>Доповнити пункт 82 законопроекту&nbsp; щодо змін до розділу ХХ "Перехідні положення" наступною нормою: у підрозділі 6 у назві слова "земельного податку" замінити словами "плати за землю". Доповнити пунктом 6 такого змісту. Встановити, що індекс споживчих цін за 2015 рік (аграрії, увага, будь ласка),&nbsp; що використовується для визначення коефіцієнта індексації нормативно-грошової оцінки сільськогосподарських угідь, ріллі, багаторічних насаджень, сіножатень, пасовищ та перелогів застосовується із&nbsp; значенням 120 відсотків.</p>
<p>П'яте. За наслідками обговорення ми змінюємо раніше надані пропозиції щодо виключення із законопроекту норм, які стосуються запровадження механізмів законопроекту (реєстраційний номер 3355) про фінансову реструктуризацію, який не розглядався Верховною Радою України, тому що ми його обов'язково маємо розглянути до кінця цього тижня.</p>
<p>Шосте. У пункті 1 розділу ІІ "Прикінцеві положення" визначити, що цей закон набирає чинності з дня набрання чинності Закону "Про Державний бюджет України на 2016 рік", але не раніше 1 січня 2016 року.</p>
<p>Сьоме. Пункт 49.4 статті 49 доповнити абзацом такого змісту. У разі розірвання контролюючим органом в односторонньому порядку договору про визнання електронних документів платник податків, договір з яким розірвано, має право до складання нового договору подавати податкову звітність у спосіб, визначений підпунктами "а" і "б" пункту 49.3 цієї статті.</p>
<p>Восьме. Абзац 4 та 5 підпункту 2 пункту 42 щодо доповнення пункту 198.6 статті 198 Податкового кодексу України виключити.</p>
<p>Олександра Володимирівна. Залишити чинну редакцію підпункти&nbsp; 167.5.2&nbsp; пункту&nbsp; 167.5 статті 167 та підпункту 170.11.1 пункту 170.11 статті 170 щодо оподаткування доходів у вигляді дивідендів з іноземним джерелом походження.</p>
<p>Десяте...</p>
<p>&nbsp;</p>
<p>ГОЛОС&nbsp; ІЗ ЗАЛУ. <i>(Не чути)</i></p>
<p>&nbsp;</p>
<p>ЮЖАНІНА Н.П. Залишаємо на рівні діючої, нової не буде. Ні, 18.</p>
<p>Пропозиція до законопроекту щодо розщеплення сум ПДВ спеціального режиму для сільськогосподарських виробників. З метою врегулювання питання щодо спеціального режиму оподаткування ПДВ та одночасного уникнення замороження обігових коштів і зайвої сплати ПДВ до бюджету платниками, які застосовують спеціальний режим оподаткування ПДВ, пропонується запровадити розподіл суми ПДВ у пропорції, яка залежить від виду сільгосппродукції, що реалізується сільгосппідприємством. А саме, при реалізації зернових та технічних культур: 15 відсотків – на спеціальні рахунки СГ-підприємств, 85 відсотків&nbsp; зараховується на основний електронний рахунок, з якого після подачі декларації по спецрежиму задекларовані суми ПДВ перераховуються до бюджету, а зайво перераховані – повертаються сільгосппідприємствам. Так, при реалізації іншої СГ-продукції в межах діяльності спецрежиму такий розподіл сум ПДВ складатиме 50 на 50 відсотків. Для....</p>
<p>&nbsp;</p>
<p>ГОЛОВУЮЧИЙ. Пані, скільки ще? Тоді, будь ласка, дайте можливість завершити. Намагайтесь стисло. Будь ласка. Дайте можливість завершити.</p>
<p>&nbsp;</p>
<p>ЮЖАНІНА Н.П. Під стенограму все зачитати.</p>
<p>Для запровадження такого механізму необхідно внести такі зміни. Перше,&nbsp; пункт 1 викласти в такій редакції, абзац другий пункту 200 прим.1.2 викласти в такій редакції: платникам сільськогосподарським підприємствам, що обрали спеціальний режим оподаткування відповідно до статті 209 цього кодексу, додатково відкриваються: а) рахунки в системі електронного адміністрування податку призначені для перерахування коштів до державного бюджету України та на їх спеціальні рахунки, відкриті в установах банків та/або органах, що здійснюють казначейське обслуговування бюджетних коштів; б) рахунки в системі електронного адміністрування податку, призначені для перерахування коштів до державного бюджету України та на їх спеціальні рахунки, відкриті в установах банків та/або органах, що здійснюють казначейське обслуговування бюджетних коштів для здійснення операцій з постачання зернових та технічних культур.</p>
<p>Абзаци четвертий та п'ятий підпункту 2 замінити шістьма абзацами такого змісту. Абзац шостий викласти в такій редакції: "Загальна сума поповнення з поточного рахунку платника рахунку в системі електронного адміністрування податку, в тому числі рахунків в системі електронного адміністрування податку платника - сільськогосподарського підприємства, що обрало спеціальний режим оподаткування відповідно до статті 209 цього кодексу, зазначених у підпунктах а) та б) пункту 201 прим.1.2 цієї статті, після абзацу шостого доповнити п'ятьма абзацами такого змісту: "Не приймають участь у обрахунку показника суми поповнення рахунку суми, зараховані на рахунки платників в системі електронного адміністрування податку з: а) рахунків в системі електронного адміністрування податку відкритих для перерахування коштів до державного бюджету та на спеціальні рахунки, відкриті в установах банків та/або в органах, які здійснюють казначейське обслуговування бюджетних коштів".</p>
<p>Я маю зачитати всі пункти, бо вони мають величезне значення, оскільки в системі електронного адміністрування в формулі може участвувати тільки, що буде внесено в саме тіло закону. Це для того, щоб с/г-виробники, які перейдуть по вказаній пропорції із спецрежиму, могли не відразу перераховувати кошти в державний бюджет, а потім не можна було повернути їм зайве перераховані, а продумана система, щоб вони сконцентрувались на проміжковому рахунку і по результатах тільки місяця попадали в бюджет, тобто з проміжкового рахунку після здачі звітності вони завжди можуть бути повернуті, переплачені суми, назад с/г-виробнику. Це дуже важливо, те, що просили с/г-виробники.</p>
<p>Тому пункт б): "рахунки в системі електронного адміністрування податку відкритих для перерахування коштів до державного бюджету та на спеціальні рахунки, відкриті в установах банків та/або в органах, які здійснюють казначейське обслуговування бюджетних коштів для здійснення операцій з постачання зернових та технічних культур.</p>
<p>Підпункт 4 викласти в такій&nbsp; редакції.&nbsp; Абзац другий пункту 200 прим.1.5 викласти в такій редакції: кошти, що надійшли на рахунки платників в системі&nbsp; електронного&nbsp; адміністрування податку, відкритих для перерахування коштів до Державного бюджету та на спеціальні рахунки, відкриті в установах банків та\або в органах, які здійснюють казначейське обслуговування бюджетних коштів та на рахунки платників в системі електронного адміністрування податку відкритих для перерахування коштів до Державного бюджету та на спеціальні рахунки, відкриті в установах банків та\або в органах, які здійснюють казначейське обслуговування бюджетних коштів для здійснення операцій з постачання зернових та технічних культур автоматично перераховуються органам, які здійснює казначейське обслуговування бюджетних коштів&nbsp; на рахунок такого платника в системі електронного адміністрування податку на додану вартість та на спеціальний рахунок такого платника протягом наступного&nbsp; операційного дня. Реквізити такого спеціального рахунку платник з підприємству, що обрало спеціальний режим оподаткування відповідно до статті 209 цього кодексу, зобов'язаний зазначити у податковій звітності з податку на додану вартість.</p>
<p>Четверте. Абзац перший підпункту 5 замінити чотирма абзацами такого змісту.&nbsp; 5. У&nbsp; пункті 200 прим.6 в абзаці першому слова "декларації" замінити словом "звітності", а слова та цифри "статтею 200" замінити слова та цифрами "статтями 200 та 209".</p>
<p>В абзаці другому слова "подання податкової декларації" замінити словами "подання податкової звітності",&nbsp; а слова "поданої декларації" замінити словами "та цифрами поданої звітності".</p>
<p>Після&nbsp; абзацу п'ятого доповнити абзацем наступного змісту.</p>
<p>Може ми можемо врахувати це в техніко-юридичних правках... <i>(Не чути) </i></p>
<p>&nbsp;<i>&nbsp;</i></p>
<p>&nbsp;ГОЛОВУЮЧИЙ. Читайте, Ніна Петрівна.</p>
<p>&nbsp;</p>
<p>ЮЖАНІНА Н.П.&nbsp; Прошу тоді трохи потерпіти.</p>
<p>Третє. У пункті 47. Перше. Підпункт 1 викласти в такій редакції. Перше. Пункт 209.2 викласти в такій редакції: 209.2 Позитивна різниця між сумою податкових зобов'язань звітного податкового&nbsp; періоду та сумою податкового кредиту звітного податкового періоду визначного: "а", по операціям з сільськогосподарськими товарами, послугами, крім операцій із зерновими та&nbsp; технічними&nbsp; культурами, зазначеними у підпункті "б" цього пункту підлягає перерахуванню: до Державного бюджету України в розмірі 50 відсотків, на спеціальні рахунки, відкриті сільськогосподарськими підприємствами, суб'єктами спеціального режиму оподаткування в установах банків та/або в органах, які здійснюють казначейське обслуговування бюджетних коштів, у розмірі 50 відсотків;</p>
<p>"Б". По операціях із зерновими культурами товарних позицій 1001-1008 згідно з УКТЗЕД та технічними культурами товарних позицій 1205 і 120600 згідно з УКТЗЕД&nbsp; підлягає перерахуванню: до Державного бюджету України у розмірі 85 відсотків, на спеціальні рахунки, відкриті сільськогосподарськими підприємства, суб'єктами спеціального режиму оподаткування в установах банків та/або в органах, які здійснюють казначейське обслуговування бюджетних коштів, у розмірі 15 відсотків.</p>
<p>209.2.1. Сільськогосподарські підприємства для забезпечення перерахування зазначеного у пункті "а" підпункті "а" пункту 209.2 цієї статті зараховують кошти на власні рахунки в системі електронного адміністрування податку на додану вартість, відкриті для перерахування коштів до Державного бюджету та на спеціальні рахунки, відкриті в установах банків та/або в органах, які здійснюють казначейське обслуговування бюджетних коштів.</p>
<p>Підпункт "б". У підпункті "б" пункту 209.2 цієї статті зараховують кошти на власні рахунки в системі електронного адміністрування податку на додану вартість, відкриті для перерахування коштів до Державного бюджету та на спеціальні рахунки, відкриті в установах банків та/або в органах, які здійснюють казначейське обслуговування бюджетних коштів для здійснення операцій з постачання зернових та технічних культур.</p>
<p>209.2.2. Кошти, зараховані на рахунки в системі електронного адміністрування податку на додану вартість, зазначені в підпункті 209.2.1 пункту 209 цієї статті, автоматично протягом наступного операційного дня за днем, в якому кошти надійшли на такі рахунки, перераховується органом, який здійснює казначейське обслуговування бюджетних коштів у таких розмірах: а) з рахунків, зазначених у підпункті "а" підпункту 209.2.1 пункту 209.2 цієї статті, 50 відсотків – на рахунки платників в системі електронного адміністрування податку на додану вартість, 50 відсотків – на спеціальні рахунки сільськогосподарських підприємств, відкриті в установах банків та/або в органах, які здійснюють казначейське обслуговування бюджетних коштів; б) з рахунків, зазначених у підпункті "б" підпункту 209.2.1 пункту 209.2 цієї статті, 85 відсотків – на рахунки платників в системі електронного адміністрування податку на додану вартість, 15 відсотків – на спеціальні рахунки сільськогосподарських підприємств, відкриті в установах банків та/або в органах, які здійснюють казначейське обслуговування бюджетних коштів.</p>
<p>209.2.3 Для перерахування до державного бюджету України коштів, зарахованих на рахунки платників в системі електронного адміністрування податку на додану вартість, з рахунків платників в системі електронного адміністрування податку на додану вартість, зазначених у підпункті 209.2.1 пункту 209.2 цієї статті, центральний орган виконавчої влади, що забезпечує реалізацію податкової та митної політики, надсилає органу, що здійснює казначейське обслуговування бюджетних коштів, в якому відкриті рахунки платників у системі електронного адміністрування податку на додану вартість, реєстр платників, в якому зазначається назва платника, податковий номер та індивідуальний податковий номер платника, звітний період та сума податку, що підлягає перерахуванню до бюджету, зазначена в податковій декларації, в якій відображаються результати діяльності в межах спеціального режиму оподаткування за звітний податковий період.</p>
<p>На підставі такого реєстру орган, що здійснює казначейське обслуговування бюджетних коштів, в якому відкриті рахунки платників у системі електронного адміністрування податку на додану вартість, не пізніше останнього дня строку, встановленого цим кодексом, для самостійної сплати податкових зобов'язань перераховує суми податку до бюджету.</p>
<p>Суми податку на додану вартість, що підлягають перерахуванню на спеціальні рахунки, відкриті в установах банків та/або в органах, які спеціальні рахунки відкриті, які здійснюють казначейське обслуговування бюджетних коштів, не підлягають сплаті до бюджету та повністю залишаються в розпорядженні такого сільськогосподарського підприємства для використання у виробництві сільськогосподарських товарів, послуг. Такі суми коштів акумулюються сільськогосподарськими підприємствами на таких рахунках у порядку, затвердженому Кабінетом Міністрів України.</p>
<p>209.2.4 Сільськогосподарські підприємства, суб'єкти спеціального режиму оподаткування у строки, встановлені цим кодексом, для самостійної сплати податкових зобов'язань повинні забезпечити перерахування на їх рахунки у системі&nbsp; електронного&nbsp; адміністрування податку, зазначені у підпункті&nbsp; 209.2.1 пункту&nbsp; 209.2 цієї&nbsp; статті, коштів&nbsp; у розмірі, достатньому для перерахування до Державного бюджету та&nbsp;&nbsp; на спеціальний рахунок на підставі&nbsp; поданої податкової декларації, в якій відображаються результати діяльності в межах спеціального режиму оподаткування протягом звітного (податкового) періоду.</p>
<p>Проведення сільськогосподарськими підприємствами – суб'єктами спеціального режиму оподаткування розрахунків&nbsp; з бюджетом&nbsp; за іншими операціями, здійсненими протягом звітного&nbsp;&nbsp; (податкового)&nbsp; періоду не в межах спеціального режиму оподаткування, здійснюється у&nbsp; порядку, передбаченому статтею&nbsp; 200&nbsp; цього&nbsp; кодексу.</p>
<p>Друге.&nbsp; Після пункту 1 доповнити&nbsp; новим підпунктом&nbsp; 2 такого змісту. Підпункт 2. " У підпункті "а"&nbsp; підпункту&nbsp; 209.15… <i>(Шум у залі)</i></p>
<p>&nbsp;Не можна,&nbsp; залишилось трошки.</p>
<p>У абзаці другому слова "сільськогосподарських товарів/послуг"&nbsp; замінити словами "сільськогосподарських товарів/послуг, у тому&nbsp; числі&nbsp; зернових культур&nbsp;&nbsp;&nbsp; товарних&nbsp; позицій&nbsp; 1001-1008 згідно з УКТ ЗЕД та технічних культур товарних позицій 1205&nbsp; і 1206 00 згідно з УКТ ЗЕД.</p>
<p>Після абзацу другого доповнити новим абзацом&nbsp; такого змісту: "В разі якщо товари/послуги, основні фонди виготовлені та/або придбані, використовуються сільськогосподарським підприємством частково для виготовлення зернових культур товарних позицій 1001-1008 згідно з УКТ ЗЕД та технічних культур товарних позицій 1205 і 1206 згідно з УКТ ЗЕД, а частково для інших сільськогосподарських товарів/послуг, то сума сплаченого податкового кредиту розподіляється виходячи з питомої ваги вартості таких зернових і технічних культур у загальній вартості усіх&nbsp; сільськогосподарських товарів/послуг, поставлених&nbsp; за&nbsp;&nbsp; 12 попередніх послідовних&nbsp; звітних періодів.</p>
<p>Третє. Пункт 2 вважати&nbsp; підпунктом 3.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка.</p>
<p><a name=Temp></a>&nbsp;</p>
<p>ЮЖАНІНА Н.П. Остання пропозиція, яка залишилась до кінця не узгодженою, це щодо встановленої рентної плати за видобування газу суб'єктами господарської діяльності по спільній діяльності, де ми пропонували 70 відсотків для тих, в кого є частка напряму або опосередковано державної власності.</p>
<p>Зараз пропонується все-таки 70 відсотків залишити для всієї спільної діяльності. Це єдине питання, яке, ну, потребує обговорення.</p>
<p>Пропоную зазначений законопроект з урахуванням цих пропозицій та пропозицій комітету, озвучених при обговоренні 22 грудня цього року, прийняти за основу та в цілому як закон України.</p>
<p>Просимо також доручити комітету спільно з Головним юридичним управлінням Апарату Верховної Ради України провести техніко-юридичне опрацювання цього законопроекту після його прийняття. Дякую за увагу. І прошу підтримати.</p>
<p>&nbsp;</p>
<p>ПАРУБІЙ А.В. Дуже вам дякую.</p>
<p>Шановні колеги, прошу записатись на обговорення.</p>
<p>&nbsp;</p>
<p>ГОЛОВУЮЧИЙ. Будь ласка, колеги, два "за" – два "проти".</p>
<p>&nbsp;</p>
<p>ПАРУБІЙ А.В. Будь ласка. Насалик, "Блок Петра Порошенка", включіть мікрофон.</p>
<p>&nbsp;</p>
<p>11:44:32</p>
<p>НАСАЛИК І.С.</p>
<p>Передайте, будь ласка, слово Курячому.</p>
<p>&nbsp;</p>
<p>11:44:40</p>
<p>КУРЯЧИЙ М.П.</p>
<p>Дякую. Шановні колеги, ну, безумовно, цей проект закону і ці зміни, які зараз ми обговорюємо це дійсно компромісний варіант. Це дійсно аварійний вихід з тієї ситуації для того, щоб забезпечити збалансування бюджету, їх видатків. І, справді, люди чекають від нас цього вкрай важливого і майже історичного рішення в ці непрості часи.</p>
<p>Я дуже уважно прослухав доповідь Ніни Петрівни і абсолютно повністю її підтримую. Але в мене є така пропозиція. В зв'язку з тим, що&nbsp; в "Прикінцевих положеннях" встановлюється, що&nbsp; Кабінет Міністрів&nbsp;&nbsp; України встановлює мінімальні оптово-відпускні та роздрібні&nbsp; ціни на тютюнові вироби, тютюн та промислові замінники тютюну, вказати це більш конкретно і більш детально і запропонувати&nbsp;&nbsp; наступну&nbsp; норму в наступній редакції для того, щоб вона була, дійсно, робочою.</p>
<p>Отже, замість того, що я прочитав&nbsp; та наступну&nbsp; редакцію запропонувати. "Кабінету Міністрів&nbsp; України&nbsp; протягом 10 днів з дня набрання чинності цього закону встановити мінімальну роздрібну ціну на сигарети&nbsp; з фільтром та без фільтру, цигарки&nbsp; на рівні не менш ніж подвійний&nbsp; розмір&nbsp; мінімального акцизного податкового&nbsp; зобов'язання, встановленого Податковим кодексом&nbsp; України". Справа в тому, що саме таке формулювання&nbsp; від нас просять і вимагають Асоціація тютюнових виробників, і галузь від цього лише буде&nbsp; задоволена.</p>
<p>Отже,&nbsp; шановні колеги, я розумію, що цей проект закону, він, дійсно, потребує від нас&nbsp; сміливості його прийняття. На нас буде велике дуже навантаження в наступному році, що ми маємо&nbsp; все ж таки запустити ліберальну податкову реформу. Але я пропоную голосувати "за" і підтримати&nbsp;&nbsp; з цією правкою, яку я зараз зачитав. Дякую.</p>
<p>&nbsp;</p>
<p>ГОЛОВУЮЧИЙ. Сергій Кіраль&nbsp; "Самопоміч".</p>
<p>&nbsp;&nbsp;&nbsp;&nbsp;</p>
<p>11:46:38</p>
<p>КІРАЛЬ С.І.</p>
<p>Прошу Журжію передати слово.</p>
<p>&nbsp;</p>
<p>ГОЛОВУЮЧИЙ.&nbsp; Андрій Журжій.</p>
<p>&nbsp;</p>
<p>11:46:46</p>
<p>ЖУРЖІЙ А.В.</p>
<p>Колеги, доброго дня! Фракція "Самопоміч" в цілому буде підтримувати&nbsp;&nbsp; зміни до Податкового кодексу і розроблений законопроект, адже вдалося багато&nbsp; реалізувати ідей в цьому&nbsp; законопроекті. Але&nbsp; ми маємо категоричні застереження стосовно двох&nbsp; речей.</p>
<p>Перша річ – це стосовно&nbsp; введення мінімальних цін на тютюнові вироби. Практика Європейського Союзу говорить про те, що введення цих цін було оскаржено, і&nbsp; це є антиконкурентною нормою.</p>
<p>На&nbsp; сьогоднішній день фракція має звернення&nbsp; двох з чотирьох компаній, які категорично заперечують проти цього. Якщо ми говоримо, що&nbsp; ми хочемо підняти мінімальні ціни як такі і не знищувати конкуренцію, єдиний дієвий механізм – це підняття акцизів, підняття адвалорної&nbsp; ставки, мінімум, як пропонував уряд, на 3 відсоткових пункти.&nbsp; Я&nbsp; хочу вам нагадати, що 2 роки тому адвалор&nbsp; був знижений на&nbsp;&nbsp; 12 відсоткових пунктів виключно через корупцію.</p>
<p>Тому ми маємо тут підтримати позицію Мінфіну, підняти адвалор&nbsp; мінімум на 3 відсоткових пункти і зберегти конкуренцію. Знаєте, хто хоче мінімальних цін? Володимир Борисович, знаєте, хто вимагає мінімальних цін? Дві тютюнові компанії, і ви здивуєтесь, ці дві тютюнові компанії є опосередкованими власниками компанії "Мегаполіс", яка є монополістом на українському ринку. Саме вони домагаються ще більшого спотворення конкуренції і підняття мінімальних цін виключно адміністративними методами. Це протирічить практиці Європейського Союзу.</p>
<p>&nbsp;</p>
<p>11:49:35</p>
<p>ГОЛОВУЮЧИЙ. Дякую. Далі...</p>
<p>Будь ласка.</p>
<p>&nbsp;</p>
<p>11:48:25</p>
<p>ЮЖАНІНА Н.П.</p>
<p>Шановні колеги, звісно, якби можна було, я б вам показала зараз таблицю, як виглядає ціна, яка, наприклад, встановлена на дешевий сегмент, 8 гривень. Так от, 7…&nbsp; 41 копійка – це складова податків.&nbsp; 0,59 копійок, як ви думаєте, це достатньо підприємству, виробнику дешевого сегменту, щоб потратити кошти на сировину і на всі операційні витрати? В цьому сегменті абсолютно ціна не справедлива. 8 гривень встановлено на пачку сигарет, означає, що тільки 59 копійок у виробника залишається на сировину і операційні витрати, і вони не роблять підняття, тому що це справді цінові війни і скурюється все населення.</p>
<p>Так от, якщо підняти тільки акцизи без мінімальної ціни, здорожуються, наприклад, на 40 відсотків, на 3 гривні здорожується пачка сигарет, а 0,59 відсотків так і залишається, тільки у підприємства. Тобто ми продовжуємо спотворювати варіант, що вони типу працюють у збиток собі. Вони не працюють у збиток, вони…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Віктор Галасюк.</p>
<p>&nbsp;</p>
<p>ЮЖАНІНА Н.П. Це коментарі.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Галасюк.</p>
<p>&nbsp;</p>
<p>11:49:46</p>
<p>ГАЛАСЮК В.В.</p>
<p>Шановні колеги народні депутати, що зараз пропонує нам зробити уряд? Уряд підготував бюджет, який є бюджетом проїдання, який є бюджетом консервації бідності і тепер пропонують нам внести зміни до Податкового кодексу для того, щоб виправдати цей бюджет. Це, знаєте, це все одно, що на підприємстві підганяти стратегію розвитку підприємства, стратегію маркетингу під бухгалтерський баланс. Так ніхто не робить, це є абсолютно антисоціальна, антипідприємницька позиція.</p>
<p>Що буде в результаті цього? В результаті цього не відбудуться структурні зміни, які потрібні, в результаті цього буде законсервована існуюча економічна політика уряду.</p>
<p>Я попрошу Апарат Верховної Ради показати перший слайд, який я вам передав, якщо є така технічна можливість.</p>
<p>Ви подивіться на результати такої політики. Протягом 3 років відбувається падіння валового внутрішнього продукту, відбувається падіння економіки, в реальному вимірі. Подивіться, оці стовпчики –&nbsp; оце українська економіка. Якщо не брати врахування девальвації, то воно ще суттєвіше. Оця лінія, яка йде догори, до 91 відсотку, – це боргове навантаження на українську економіку. Критична межа – 60 відсотків за методологією МВФ, а ми вже перейшли за 90 відсотків. Про що це говорить? Про те, що треба приймати бюджет, який не у пенсіонерів останнє забирає, який не підвищує податки на доходи фізичних осіб чи на нерухомість, так як це пропонується, а потрібно робити справжню реструктуризацію державного боргу, справжню глибоку і системну. Потрібно податками олігархів обкладати, а не найбідніших, і потрібно створювати стимули для економічного розвитку, для того, щоб економіка зростала і виходила з тіні.</p>
<p>&nbsp;На жаль, ці технічні зміни, які нам сьогодні пропонуються, вони є компромісними тільки в тому сенсі, що там прибрано найгірше…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Юлія Володимирівна Тимошенко, "Батьківщина".</p>
<p>Юлія Володимирівна Тимошенко, "Батьківщина", з місця.</p>
<p>Є, будь ласка.&nbsp;</p>
<p>&nbsp;</p>
<p>11:52:13</p>
<p>ТИМОШЕНКО Ю.В.</p>
<p>Перш за все, я хочу подякувати Ніні Петрівні Южаніній і всім депутатам, які працювали над змінами до податкового законодавства, тому що суттєво покращили той варіант, який був наданий парламенту від уряду. Але в той же час для "Батьківщини" ці зміни до податкового законодавства є неприйнятними, і ось з яких причин.</p>
<p>Перше. Наша мета з вами – не вбивати економіку України, а піднімати економіку України. І не можна найбільші корпорації фінансувати за рахунок збільшення податкового тиску на малий бізнес, на самих дрібних наших виробників. І тому ми не можемо погодитися з вбивством малих, дрібних виробників, як ті, хто находяться на спрощеній системі оподаткування, ставка податку збільшується на 80 відсотків для спрощеної системи оподаткування, це четверта група. Крім того... Фіксований сільськогосподарський податок, це я маю на увазі, на 80 відсотків. Також підвищується ставка для єдиноналожників, які платили фіксовану ставку. Крім того, у нас майже знищується пільгова система оподаткування для&nbsp; аграріїв, що неможливо допустити. В той час, коли для великих зернотрейдерів додатково 15 мільярдів гривень з бюджету виділяється.</p>
<p>Я можу сказати, що наша команда професійно працює. Ми дали пропозиції по збільшенню бюджету. І тому ми не можемо підтримати залишення рентної плати для державного підприємства 70 відсотків на видобування газу і зберегти тарифи, за які, за зниження&nbsp; яких всі боролися.</p>
<p>&nbsp;І ми не можемо підтримати збільшення податкового тиску на всіх українців через зміну оподаткування доходів фізичних осіб. І крім того, тут&nbsp; залишається оподаткування пенсій. Нічого цього ми підтримати не можемо. Не можна, щоб бідні....</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка,&nbsp; Юлія Володимирівна, закінчуйте.</p>
<p>&nbsp;</p>
<p>11:54:24</p>
<p>ТИМОШЕНКО Ю.В.</p>
<p>Не можна, щоб бідні допомагали заможним.</p>
<p>Крім того, тут зберігається 5 відсотків податку на дивіденди для заможних і в той же час зберігається податок на пенсії. П'ять відсотків – це&nbsp; виходить за всі межі справедливості, оподаткуйте заможних і дайте жити людям, які ледве&nbsp; виживають сьогодні.</p>
<p>&nbsp;</p>
<p>ГОЛОВУЮЧИЙ. Будь ласка, Микола Княжицький, "Народний фронт".</p>
<p>&nbsp;</p>
<p>11:54:52</p>
<p>КНЯЖИЦЬКИЙ М.Л.</p>
<p>Шановна Ніна Петрівна, я хочу, щоби ви зараз мене почули і сказати вам про одну дуже важливу норму, яка&nbsp; була узгоджена із віце-прем'єром Кириленком, із Прем'єр-міністром, із міністром фінансів. Я дуже вас прошу продовжити дію пільги з ПДВ для постачання виробництва національних фільмів і перекладів фільмів на українську мову. Це пункт 12 підрозділу 2 "Перехідних положень" чинного кодексу. Це не є великим навантаженням на бюджет, в нас декілька цих фільмів знімається, але ми в умовах інформаційної війни не можемо їх зупиняти. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ярослав Москаленко.</p>
<p>&nbsp;</p>
<p>11:55:37</p>
<p>МОСКАЛЕНКО Я.М.</p>
<p>Прошу передати слово Анатолію Гіршфельду.</p>
<p>&nbsp;</p>
<p>ГОЛОВУЮЧИЙ. Будь ласка, Анатолій Гіршфельд.</p>
<p>&nbsp;</p>
<p>11:55:44</p>
<p>ГІРШФЕЛЬД А.М.</p>
<p>Уважаемый Владимир Борисович, безусловно, в предложенном проекте много положительного, много доработано, и уменьшение на заработную плату и так далее. Однако, о чем я хочу сказать. Устранение спецрежима по сельхозпроизводителям должно сопровождаться, безусловно: а) мораторием на фермеров, которые не в состоянии сегодня выдержать этот спецрежим; второе – другой процедурой администрирования автоматического возмещения НДС. Иначе снятие спецрежима приведет к поднятию цен, потому что производитель поднимет цены на 20 процентов на внутреннем рынке, и второе – вымывание его оборотных средств, если он будет стоять в очереди и по полгода получать возмещение НДС, как это у нас сегодня происходит.</p>
<p>Второй вопрос – это пенсии пенсионерам. Абсолютно неприемлемая норма для нашей группы, так же, как и рентная ставка на добычу газа сегодня около 70 процентов.</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд, завершуйте.</p>
<p>&nbsp;</p>
<p>11:56:55</p>
<p>ГІРШФЕЛЬД А.М.</p>
<p>И еще очень важно при администрировании НДС. Сегодня предлагается порядок формирования реестра. Существует сегодняшний список автоматического возмещения НДС. Предлагается сохранить существующий порядок автоматического возмещения НДС, а формировать дополнительный реестр по принципу первой подачи и, соответственно, очередности возмещения. Потому что мы окажемся так, что… Без принятия этих норм мы не голосуем за…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Тетяна Острікова, "Самопоміч".</p>
<p>&nbsp;</p>
<p>11:57:37</p>
<p>ОСТРІКОВА Т.Г.</p>
<p>Шановні колеги, безумовно, цей законопроект – це не реформа. Я хочу, щоб всі розуміли, що це не новий Податковий кодекс. Це ті точкові зміни, які на сьогоднішній день потрібно прийняти для того, щоб хоч якимось чином зваяти бюджет країни на 2016 рік.</p>
<p>Ми всі з вами сподівалися і очікували від Міністерства фінансів, що воно внесе нам податкову реформу. З березня ми очікували цього, і Міністерство фінансів всім нам морочило голову. Тому ми зараз опинилися в такій ситуації.</p>
<p>Більшість пропозицій, які давала фракція "Самопоміч" по збереженню&nbsp; спрощеної системи, по збалансуванню місцевих бюджетів, по не введенню касових апаратів, по аграріям, по збереженню тваринництва, спецрежиму, овочівництва, садівництва враховані. Тому ми не бачимо іншої альтернативи, як підтримати цей законопроект вимушено з тих причин, що нам всім потрібен Державний бюджет.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Будь ласка,&nbsp; Юрій Луценко.</p>
<p>&nbsp;</p>
<p>11:58:44</p>
<p>ЛУЦЕНКО Ю.В.</p>
<p>Шановний пане Голово! Шановні народні депутати!&nbsp; В запропонованому документі є дуже багато корисних новацій, в тому числі, які наступають на олігархічні інтереси.</p>
<p>Я пропоную внести ще одну пропозицію, на жаль, не почуту на наших спільних з урядом засіданнях, і все ж таки ввести в Україні 3-відсоткову ренту на енергетичне вугілля. Бо ця сума в мільярд гривень має бути направлена прикордонній службі для створення укріпленого кордону на українсько-російській дільниці та ділянках, що прилягають до АТО. А також на заробітну плату&nbsp; прикордонників, що дозволить вирівняти її до розміру Національної гвардії. Я думаю, це буде чесно, коли гроші олігархів з вугілля підуть на укріплення обороноздатності нашої країни.</p>
<p>Прошу підтримати…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, хвилину… Чи немає вже? Тоді давайте, я почув всі пропозиції. Займайте свої місця. Займайте свої місця.</p>
<p>Будь ласка, Ніна Петрівна… Хвилинку! Сергій Міщенко, хвилину, і потім Ніна Петрівна Южаніна.</p>
<p>Будь ласка, займаємо свої місця, шановні колеги.</p>
<p>&nbsp;</p>
<p>12:00:16</p>
<p>МІЩЕНКО С.Г.</p>
<p>Сергій Міщенко, Київщина. Ну, зрозуміло, що за Податковий кодекс, який оподатковує пенсіонерів, який вводить рентну плату тільки з квітня 16 року, і пенсіонери, і малозабезпечені можуть не очікувати нові платіжки в цьому опалювальному сезоні. Але цей би закон би я назвав би рейдерським відносно захоплення сільськогосподарських земель. Тому що, якщо вбити спецрежим відшкодування ПДВ, то малі фермери за цей рік загинуть, і їх землю просто скуплять більш великі. І тому це просто рейдерство по захопленню земель.</p>
<p>Що ми робимо!? Ми… Наша країна повинна робити все, щоб ці малі фермери кормили нашу землю, але ми робимо, щоб їх знешкодити. І оті всі, які хочуть забрати у малих фермерів землю, вони це зроблять завдяки оцьому закону.</p>
<p>&nbsp;</p>
<p>ГОЛОВУЮЧИЙ. Ніна Петрівна Южаніна. Прошу всім займати свої місця, колеги.</p>
<p>&nbsp;</p>
<p>12:01:28</p>
<p>ЮЖАНІНА Н.П.</p>
<p>Хотіла би сухий підсумок. Те, що спрощена система зберігається майже повністю, ви всі зрозуміли. Бо вчора підходили колеги, до цього часу не було зрозуміло, що із спрощенцями.</p>
<p>Перша, друга групи залишились повністю, третя – зменшено тільки обсяг річного обороту до 5 мільйонів, що погоджено з такими підприємцями. І на 1 відсоток тільки піднята ставка. Збережена 4 група.</p>
<p>Справді, не значно збільшився розмір цього платежу, але дуже багато пунктів погоджено з с/г виробниками.</p>
<p>Тому в такий складний час я все-таки прошу звернути увагу, що більшість пунктів –&nbsp; це результат величезної домовленості, і підтримати даний законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, займайте свої місця.</p>
<p>Пропозиція наступна, да? Те, що під стенограму озвучено Ніною Петрівною, те, що під стенограму озвучено Юрієм Луценком і Миколою Княжицьким. Пропозиція.</p>
<p>Сигнальне голосування. В другому читанні, в другому читанні, за основу та в цілому з пропозиціями, які я оголосив під стенограму. Готові? Сигнальне, сигнальне, сигнальне. Голосуємо сигнальне голосування з тими трьома пропозиціями. Основу і в цілому, за основу і в цілому.</p>
<p>&nbsp;</p>
<p>12:03:13</p>
<p>За-179</p>
<p>Так, сигнальне голосування відбулось. Так, загальна кількість… Зрозуміло.</p>
<p>Колеги, я думаю, що треба зараз провести додаткові консультації. Будь ласка, керівники фракцій –&nbsp; третій поверх. У нас уже за Регламентом перерва 30 хвилин.</p>
<p>В 12.30 повертаємось для продовження нашої роботи.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ПАРУБІЙ А.В. Шановні колеги,&nbsp; прошу заходити в зал, займати робочі місця. Ми відразу&nbsp; розпочнемо роботу з голосування, тому необхідно&nbsp;&nbsp;&nbsp; бути на&nbsp; робочих місцях.&nbsp; Будь ласка, заходимо&nbsp; в зал. Секретаріат Верховної Ради, прошу закликати депутатів в зал.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, займайте&nbsp; свою&nbsp; місця, ми будемо&nbsp; продовжувати&nbsp; роботу. Щойно завершилась нарада керівників фракцій і груп, і народних депутатів.</p>
<p>Будь ласка, колеги, займаємо свої місця і готуємось до продовження розгляду питання – проект Закону про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень у 2016 році. Будь ласка, керівники фракцій запрошуйте колег народних депутатів до зали Верховної Ради України. Будь ласка, колеги, займаємо свої місця.</p>
<p>Шановні колеги, будь ласка, займаємо свої місця. Будь ласка, я прошу на трибуну, Ніна Петрівна Южаніна, проінформуйте про результат розгляду питань на нараді.</p>
<p>Будь ласка. Будь ласка, колеги, займайте свої місця!</p>
<p>Будь ласка,&nbsp; Ніна Петрівна Южаніна. Колеги, будь ласка,&nbsp; займайте свої місця у сесійній залі, після обговорення будемо голосувати за це питання. Я прошу всіх займати свої місця, будь ласка.</p>
<p>&nbsp;</p>
<p>13:43:13</p>
<p>ЮЖАНІНА Н.П.</p>
<p>Шановні колеги, ми наразі закінчили узгоджувати пропозиції і позиції і хочу додати до того, що я проголошувала не так давно з цієї трибуни, сьогодні, мається на увазі. Пропозиції, які лунали від депутатів в залі, залишаємо тільки пропозицію Княжицького щодо продовження пільги по ПДВ на 1 рік, норму вже зараз не буду називати.</p>
<p>І до того, додаємо наступну, я вам дуже багато читала щодо врегулювання питання щодо спеціального режиму оподаткування ПДВ. Зараз я хочу тільки наголосити на тій домовленості, яка досягнута щодо пропорцій. А всі зміни до відповідних пунктів я не буду повторювати, тому що технічно вони будуть знову ж такі ж самі, тільки пропорція буде змінена.&nbsp;</p>
<p>Отже, щодо пропорцій, яка залежить від виду сільськогосподарської продукції, що реалізується сільгоспвиробником. При реалізації зернових та технічних культур 15 відсотків – на спеціальні рахунки с/г підприємств, 85 відсотків зараховуються на основний електронний рахунок, з якого після подачі декларації по спецрежиму задекларовані суми перераховуються в бюджет, а зайві&nbsp; повертаються.</p>
<p>При реалізації с/г продукції іншої, чим зернові та технічні, і за виключенням ВРХ та молока, пропорція 80 відсотків – на спеціальні рахунки с/г підприємств і 20 відсотків – на основний електронний рахунок з послідуючим перерахуванням в бюджет. Все інше, крім зернових та технічних, ВРХ та молока – 50 на 50: 50 – в бюджет, 50 – на спеціальні рахунки с/г підприємств. Всі зрозуміли? ВРХ та молоко: 80 залишається аграріям.</p>
<p>Щодо... А?</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ЮЖАНІНА Н.П.&nbsp; Да.&nbsp; Іще раз повторюю, тому що зернові: 15 – на с/г підприємствам, 85 – в бюджет. ВРХ і молоко: 80 – підприємствам і тільки 20 – в бюджет.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ЮЖАНІНА Н.П.&nbsp; Ні, не так, я правильно сказала. І інші – 50 на 50. Всім зрозуміло?</p>
<p>Тепер, спільна діяльність залишається без змін. У "Укргазвидобування" залишається&nbsp; без змін.</p>
<p>Ще одне питання. Необхідно внести технічні корегування, пов'язані з реєстром відшкодування ПДВ. Вони будуть стосуватися того блоку, що у нас є перехідний період, заборгованість по бюджету, бюджету по відшкодуванню ПДВ. Зараз експортери пропонують залишити частково автоматичне відшкодування саме тим, в кого експортна складова складає більше 40 відсотків. Тобто в реєстрі залишити частково місце саме для таких платників, тобто першочерговість.</p>
<p>Це всі домовленості, які тільки що прозвучали.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! <i>(Шум у залі)</i></p>
<p>Хвилину, зараз ми ще раз… Займайте свої місця, шановні колеги.&nbsp; Займайте свої місця. Будь ласка, прошу всіх керівників фракцій запросити своїх народних депутатів. Будь ласка, займайте свої місця. <i>(Шум у залі)</i></p>
<p>&nbsp;Шановні колеги, будь ласка, займайте свої місця. Шановні колеги, у нас є пропозиція наступна. Це той виступ, який був Ніни Петрівни Южаніної, перший під стенограму; далі от вона його зараз уточнила, цей виступ, під стенограму правки і зміни до цього закону; і також з техніко-юридичними правками. Будь ласка, готові?</p>
<p>Займайте свої місця! Займайте свої місця. Зараз… Займайте свої місця, колеги.</p>
<p>Колеги, ви готові? Будь ласка, сигнальне голосування за основу і в цілому 3688 відповідно до тієї&nbsp; пропозиції, яку я оголосив. Голосуємо. Сигнальне&nbsp; голосування&nbsp; 3688, основа і в цілому, з пропозиціями з трибуни. Голосуємо.</p>
<p>&nbsp;</p>
<p>13:50:01</p>
<p>За-167</p>
<p>Ми не набрали необхідної кількості голосів. Не набрали необхідної кількості голосів. Дякую, шановні колеги.</p>
<p><i>(Шум у залі)</i></p>
<p>&nbsp;Шановні колеги, це означає, що не всі питання були додатково обговорені. Тому я ще раз оголошую перерву. 14.30, до 14.30 – перерва.</p>
<p>Перерва до 14.30, колеги.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>14:47:02</p>
<p>ПАРУБІЙ А.В.</p>
<p>Шановні колеги, продовжуються консультації по Податковому кодексу, і роботу ми розпочнемо о 16 годині. Я дуже прошу усіх народних депутатів о 16 годині бути готовими до голосування, о 16 годині ми відразу розпочнемо роботу з голосування. Прошу всіх о 16 годині бути в залі і бути готовими до голосування.</p>
<p>Дякую вам, дякую за розуміння.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>16:00:38</p>
<p>ПАРУБІЙ А.В.</p>
<p>Шановні колеги, прошу заходити в зал, зараз відбудеться голосування.</p>
<p>Я прошу Секретаріат Верховної Ради України повідомити депутатів, що час обідньої перерви завершився, зараз буде важливе голосування. І я прошу всіх зайти в зал і зайняти робочі місця.</p>
<p>Голови фракцій, будь ласка, змобілізуйте особовий склад для участі в засіданні Верховної Ради України.</p>
<p>Шановні колеги, прошу заходити в зал. Шановні колеги, прошу займати робочі місця. Прошу заходити в зал і займати робочі місця.</p>
<p>Я ще раз прошу колег депутатів заходити в зал займати робочі місця. Будь ласка, Секретаріат, повідомляйте депутатів про початок роботи.</p>
<p>&nbsp;</p>
<p>16:06:56</p>
<p>ГОЛОВУЮЧИЙ.&nbsp; Шановні колеги народні депутати, заходимо до зали, продовжуємо нашу роботу. Будь ласка, шановні колеги народні депутати.</p>
<p>Шановні колеги, будь ласка, заходимо до зали Верховної Ради і продовжуємо нашу роботу, в нас ще достатньо серйозний і напружений порядок денний. Прошу, заходьте, будь ласка.</p>
<p>Зараз оголосимо пару тренувальних голосувань, цей магічний&nbsp; звук і, можливо, більше депутати будуть на нього реагувати.</p>
<p>Шановні колеги народні депутати, будь ласка, займаємо свої місця, будемо продовжувати нашу роботу.</p>
<p>Будь ласка,&nbsp; народні депутати, займайте свої місця у залі. Будь ласка!</p>
<p>Шановні колеги народні депутати, займайте свої місця в залі, ми продовжуємо нашу роботу. Запрошую на трибуну для інформації голову комітету, профільного комітету Ніну Петрівну Южаніну, будь ласка,&nbsp; 3688. Прошу всіх депутатів зайняти свої місця в залі Верховної Ради України.&nbsp; Будь ласка,&nbsp; будь ласка!&nbsp;&nbsp;&nbsp;</p>
<p>Колеги, будь ласка, прошу займайте свої місця. Займайте свої місця, колеги.</p>
<p>Для інформації запрошую голову комітету Ніну Петрівну Южаніну, 3688 законопроект.</p>
<p>Будь ласка, колеги, займаємо свої місця. Будь ласка, колеги, увага!</p>
<p>&nbsp;</p>
<p>16:18:56</p>
<p>ЮЖАНІНА Н.П.</p>
<p>Може, хай вони договорять, поки підтягується народ.</p>
<p>&nbsp;</p>
<p>ГОЛОВУЮЧИЙ. Колеги, будь ласка, займаємо свої місця. Будь ласка, колеги, займаємо свої місця.</p>
<p>Колеги, займаємо свої місця у залі Верховної Ради. Будь ласка, колеги, займаємо свої місця. Прошу, займайте свої місця.</p>
<p>Колеги, будь ласка, займаємо свої місця у сесійній залі. Переходимо до… Продовжуємо розгляд питання 3688. Надзвичайно відповідальне голосування, колеги, я думаю, що всі це розуміють. Ми цілий день в консультаціях, вже проговорили по всім питанням, які тільки можливо було. Тому я всіх закликаю до конструктивної позиції зараз під час розгляду і голосування. Маємо йти далі, у нас є багато важких рішень. Але, я думаю, що всі ми усвідомлюємо, що відповідальність наша в тому чи здатні ми приймати відповідальні рішення.</p>
<p>Будь ласка, Ніна Петрівна Южаніна. Сконцентруйтесь для голосування, колеги.</p>
<p>&nbsp;</p>
<p>16:31:43</p>
<p>ЮЖАНІНА Н.П.</p>
<p>Шановні колеги…</p>
<p>&nbsp;</p>
<p>ГОЛОВУЮЧИЙ. Увага! Увага!</p>
<p>&nbsp;</p>
<p>ЮЖАНІНА Н.П. Шановні колеги, ми до перерви з вами зупинилися і розійшлись в поглядах щодо застосування нової системи адміністрування ПДВ через відкриті реєстри відшкодування ПДВ.</p>
<p>Тому зараз в процесі дискусії, професійної дискусії і так як ми розібрали все по полицям, ми вийшли на таке компромісне рішення. Пропонується створити 2 публічних відкритих реєстри з однаковою системою хронологічного відшкодування ПДВ.</p>
<p>Перший реєстр для суб'єктів підприємницької діяльності, які відповідають критеріям автоматичного відшкодування.</p>
<p>При цьому з критеріїв автоматичного&nbsp; відшкодування ми приберемо норму, яка дозволяла знаходитись там і суб'єктам&nbsp; підприємницької діяльності, які не були експортерами, а лише мали інвестиції у розмірі&nbsp; 3&nbsp; мільйонів гривень на рік. Ми в цьому критерії залишаємо лише тих, у кого є експертні операції більше чим на 40 відсотків. Крім того, в критеріях автоматичного&nbsp; відшкодування ПДВ ми прибираємо&nbsp; критерій, вірніше&nbsp; його перетворюємо у наступне. Із автоматичного відшкодування випадали&nbsp; ті&nbsp; суб'єкти, які мали&nbsp; податковий борг,&nbsp; і це дозволяло спекулювати цією нормою.&nbsp; Так от сума відшкодування&nbsp; суб'єктам підприємницької діяльності, які підпадають під критерії автоматичного відшкодування, буде здійснюватися за мінусом того податкового боргу, який в нього&nbsp;&nbsp; рахується.&nbsp; Тим більше, якщо ви звернули увагу, уже в тому тексті, який ми проговорили,&nbsp; є норма про можливість зарахування суми бюджетного&nbsp; відшкодування в рахунок інших платежів. Тому це ще&nbsp; раз&nbsp; підкреслює, що така опція як виключення із автоматичного відшкодування пропаде, такого механізму в&nbsp; руках податківців не буде. І другий прозорий&nbsp; реєстр з хронологічним порядком відшкодування буде для всіх інших платників і для тих експортерів, у яких обсяг невеликий, і для наших українських виробників, які мають право на&nbsp; бюджетне фінансування із-за вхідного податкового кредиту, наприклад, імпортного.</p>
<p>Тому&nbsp;&nbsp; два прозорі реєстри за однаковою системою. Ми зараз говорили, що це буде правильно ще і з точки зору того, що швидкість подачі декларацій маленькими суб'єктами і середніми на багато&nbsp; легша чим великими підприємствами. Тому&nbsp; і тут ми нібито так підійдемо більш справедливо до&nbsp; створення&nbsp; реєстрів в рамках платників по категоріям, нібито так.&nbsp; Тому саме пропонуємо щодо реєстру запровадити таку систему з 1 лютого 2016 року. Тому що для цього треба перебудувати всю систему&nbsp; електронного обліку, яка&nbsp; є.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую, Ніна Петрівна.</p>
<p>Шановні колеги&nbsp; народні депутати, пропозиція наступна: з&nbsp; поправкою і пропозиціями, які оголосила Ніна Петрівна Южаніна, включно з поправкою Миколи Княжицького, за основу та в цілому з техніко-юридичними&nbsp; правками.</p>
<p>Я прошу всіх сконцентруватись, підготуватись до голосування. Я хочу, щоб ви розуміли, що це надзвичайно відповідальне голосування. Ми маємо йти далі, і країна має отримати бюджет. Голосуємо, шановні колеги, за основу і в цілому&nbsp; відповідно до моєї пропозиції з техніко-юридичними правками.</p>
<p>Готові?&nbsp; Голосуємо. За основу та в цілому з техніко-юридичні правки з відповідними пропозиціями під стенограму. Голосуємо і прошу підтримати всіх. Голосуємо.</p>
<p>&nbsp;</p>
<p>16:36:18</p>
<p>За-251</p>
<p>Закон ухвалено.</p>
<p>Вітаю вас,&nbsp; шановні колеги, ми зробили перший крок до тих рішень,&nbsp; відповідальних рішень, яких&nbsp; потребує країна.&nbsp; По фракціях подивіться,&nbsp; будь ласка.&nbsp;</p>
<p>Ідемо далі.&nbsp; 3688&nbsp; ухвалено.</p>
<p>3627: проект Закону про внесення зміни до Закону України "Про управління об'єктами державної власності" (щодо права отримання частини чистого прибутку). Іванчук Андрій Володимирович,&nbsp; будь ласка, 3627.</p>
<p>А, він доповідав. Цей закон був&nbsp; обговорений вже, 3627. Голосуємо. Він був обговорений в залі, 3627. Голосуємо за основу та в цілому. Голосуємо. Він був обговорений. Голосуємо. 3627 – це те, що ми обговорювали&nbsp; в четвер. Голосуємо. Прошу підтримати, колеги.</p>
<p>&nbsp;</p>
<p>16:37:19</p>
<p>За-231</p>
<p>Закон ухвалено. Дякую.</p>
<p>3628: проект Закону окремих положень соціальної політики. Але у нас перед цим ще був закон з правками комітету, ми його обговорювали на фракціях сьогодні зранку, з правками комітету. Так?</p>
<p>Давайте 3628 з правками комітету, які обговорені були на фракції, та техніко-юридичними правками. Прошу голосувати. Голосуємо, голосуємо, голосуємо, голосуємо. Прошу підтримати всіх.</p>
<p>&nbsp;</p>
<p>16:38:07</p>
<p>За-214</p>
<p>Колеги, 214. Ще раз, за повернення до цього закону, ми його проговорили на фракціях, там є всі узгоджені позиції, він абсолютно є нормальним. За повернення 3628. Прошу голосувати 3628 – повернення.</p>
<p>Готові? Голосуємо 3628 повернення. Прошу голосувати і прошу підтримати, колеги. Прошу підтримати.</p>
<p>&nbsp;</p>
<p>16:38:39</p>
<p>За-231</p>
<p>Повернулися.</p>
<p>За основу і в цілому, прошу голосувати. Відповідно до моєї пропозиції, прошу голосувати. Прошу голосувати. Прошу підтримати.</p>
<p>&nbsp;</p>
<p>16:38:57</p>
<p>За-220</p>
<p>"За", прошу підтримати, колеги. Колеги, ще раз, 220. За повернення, це важливий закон, утворюючи, маємо зараз формувати бюджет, і я прошу вас підтримати це рішення. 3628 – за повернення. Прошу голосувати, колеги. Я прошу всіх підтримати повернення до цього&nbsp; закону, будь ласка. Готові голосувати? Прошу підтримати, голосуємо повернення розгляду.</p>
<p>&nbsp;</p>
<p>16:39:28</p>
<p>За-237</p>
<p>Повернулися, 237. Дякую.</p>
<p>За основу і в цілому прошу голосувати у варіанті комітету з техніко-юридичними правками. Голосуємо. Прошу підтримати, колеги.</p>
<p>&nbsp;</p>
<p>16:39:48</p>
<p>За-228</p>
<p>Закон ухвалено. Дякую, шановні колеги.</p>
<p>Колеги, йдемо далі. 3533: проект Закону про заходи щодо стимулювання зовнішньоекономічної діяльності. І теж обговорений проект закону.</p>
<p>Є пропозиція за основу та в цілому. Голосуємо. 3533, прошу голосувати. За основу і в цілому. Голосуємо,&nbsp; це закон із пакету того.</p>
<p>&nbsp;</p>
<p>16:40:21</p>
<p>За-268</p>
<p>Закон ухвалено.</p>
<p>Йдемо далі, шановні колеги. Закон 3657, Артур Герасимов, проект Закону про внесення змін до Закону України "Про Державний бюджет України" (щодо перерозподілу окремих видатків). Артур Герасимов, теж він був… Ні? Добре, добре, добре.</p>
<p>Йдемо далі, колеги. Йдемо далі.&nbsp; 2449,&nbsp; закон Національного банку, всі фракції за нього голосували два тижні назад, три тижні назад. Проект Закону про внесення змін до статті 8 Закону України "Про заходи, спрямовані на сприяння капіталізації та реструктуризації банків". Довбенко доповідав, і всі фракції голосували, просто фізично голосуємо за основу і в цілому. 2449-д, це Нацбанк в рамках програми МВФ. 2449, прошу голосувати.</p>
<p>&nbsp;</p>
<p>16:41:41</p>
<p>За-239</p>
<p>Закон ухвалено. За нього голосували всі фракції в минулому голосуванні, тому я це говорю абсолютно відповідально.</p>
<p>Проект Закону про внесення змін до Бюджетного кодексу України (щодо узгодження норм Бюджетного кодексу зі змінами до галузевого та податкового законодавства) (3629). Ігор Уманський. 3629 – зміни до Бюджетного кодексу з техніко-юридичними правками. Голосуємо пропозиції? Будь ласка,&nbsp; 36… Зміни до Бюджетного кодексу.</p>
<p>Ігор Уманський, будь ласка, доповідайте.</p>
<p>Є пропозиція за скороченою процедурою. Голосуємо скорочену процедуру розгляду.</p>
<p>&nbsp;</p>
<p>16:42:35</p>
<p>За-192</p>
<p>З комітетом, добре. Доповідайте.</p>
<p>&nbsp;</p>
<p>16:42:51</p>
<p>УМАНСЬКИЙ І.І.</p>
<p>Шановний Володимире Борисовичу, шановні народні депутати!<i> </i>Цей законопроект вчора дуже детально розглядався до самої ночі на бюджетному комітеті. Суть його дуже проста – це приведення правил Податкового кодексу...&nbsp; Бюджетного кодексу до тих змін, які ви тільки що проголосували по спеціальним законам, з одного боку.</p>
<p>З іншого боку, це запровадження так званих бюджетних правил. З комітетом ми пройшлися абсолютно по всіх статтях. І&nbsp; прохання: підтримати з урахуванням рішення комітету. Дякую дуже.</p>
<p>&nbsp;</p>
<p>ГОЛОВУЮЧИЙ. Колеги, ми обговорили. До речі, вели консультації по ньому і знайшли всі порозуміння. 3629, якщо немає заперечень, відповідно до пропозиції доповідача – за основу і в цілому. Є така пропозиція? І в перехідних положеннях ми маємо додати одну норму.</p>
<p>Будь ласка, Матвієнко, хвилина. Одну норму в перехідних положеннях. Вона узгоджена, ми з ним допрацюємо одну формулу по акцизу. Але коректно її сформулюйте тільки, Анатолій Сергійович, будь ласка.</p>
<p>&nbsp;</p>
<p>16:43:35</p>
<p>МАТВІЄНКО А.С.</p>
<p>Шановні колеги, на бюджетному комітеті ми обговорювали і сьогодні на Узгоджувальній раді, в тому числі, про розмежування п'ятивідсоткового акцизу щодо місцевих бюджетів на пальне. Але вирішили, що&nbsp; зараз його не варто вносити. Ми домовилися і це було підтверджено і Прем'єр-міністром, і Головою Верховної Ради, що в бюджеті ми напишемо, коли будемо приймати в прикінцевих положеннях, про те, що ми знайдемо формулу і в лютому місяці приймемо це рішення і введемо його з другого кварталу наступного року. Дякую.</p>
<p>&nbsp;</p>
<p>ГОЛОВУЮЧИЙ. Це буде формула вирівнювання, не просто по розподілу, а так, щоб воно відповідало відповідним потребам територій.</p>
<p>І так, 3629 за основу та в цілому голосуємо, прошу підтримати, 3629, прошу підтримати. З пропозиціями комітету та техніко-юридичними правками прошу підтримати.</p>
<p>&nbsp;</p>
<p>16:44:41</p>
<p>За-222</p>
<p>Не встигли, це моя провина.</p>
<p>Будь ласка, за повернення 3629, 3629 за повернення, прошу голосувати. Прошу підтримати. Голосуємо.</p>
<p>&nbsp;</p>
<p>16:45:04</p>
<p>За-222</p>
<p>Колеги, за повернення 3629. Колеги, будь ласка! Є, от депутати заходять. Будь ласка, це Бюджетний кодекс. 3629, прошу проголосувати за повернення розгляду. Будь ласка, голосуємо. Прошу підтримати. "За", прошу підтримати.</p>
<p>&nbsp;</p>
<p>16:45:31</p>
<p>За-224</p>
<p>Колеги, уважніше! 3629 за повернення. Прошу всіх підтримати. І це буде в варіанті комітету, я зараз поставлю його голосування відповідно до рішення комітету. 3629. Добре, я дам.</p>
<p>Будь ласка, за повернення. Прошу підтримати, колеги. 3629, прошу підтримати повернення, Бюджетний кодекс. Прошу голосувати. Підтримайте, будь ласка, колеги. Будь ласка!</p>
<p>&nbsp;</p>
<p>16:46:19</p>
<p>За-230</p>
<p>Дякую. Повернулися, 230.</p>
<p>Іщейкін Костянтин, будь ласка. Я хотів ставити пропозицію: прийняти за основу і в цілому з урахуванням пропозицій комітету. <i>(Шум у залі)</i></p>
<p>&nbsp;Шановні колеги, будь ласка, 3629 в варіанті комітету, за основу та в цілому з урахуванням пропозицій комітету. Голосуємо? Будь ласка, голосуємо. Прошу голосувати. <i>(Шум у залі)</i> Голосуємо за основу та в цілому з пропозиціями комітету. Прошу голосувати.</p>
<p>&nbsp;</p>
<p>16:47:22</p>
<p>За-227</p>
<p>Закон ухвалено, шановні колеги.</p>
<p>Я даю… я зараз дам слово, Олег Валерійович. Я зараз дам слово.</p>
<p>&nbsp;</p>
<p>ЛЯШКО О.В. Так давай слово!</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; хвилина, Олег Ляшко.</p>
<p>Дві хвилини, Олег Ляшко.</p>
<p>&nbsp;</p>
<p>16:49:10</p>
<p>ЛЯШКО О.В.</p>
<p>Олег&nbsp; Ляшко, Радикальна партія. Я хочу, щоб всі громадяни України звернули увагу на те, що зараз відбувається в залі парламенту. Це суцільне порушення Регламенту. Парламент голосує за розгляд питання за скороченою процедурою, нам навіть не дають можливості виступити.</p>
<p>О'кей, ви півдня дотирали свої корупційні схеми. Ви домовились. Ви прийшли. Голосуйте за бюджет разом із "Опозиційним блоком", який&nbsp; розказує, як погано жити народу. А ви&nbsp; щойно проголосували за нові &nbsp;податки, за збільшення податків, за знищення сільськогосподарського бізнесу. Ви порушуєте Регламент.</p>
<p>Я звертаюсь до колег із "Самопомочі". Хіба давно, Олеже Романовичу, ви казали, що ви нічого не будете голосувати з голосу. Чому ви зараз голосуєте з голосу? Чому сьогодні в парламенті немає законопроектів, за які ми маємо голосувати? <i>&nbsp;</i></p>
<p>Ви міняєте податкову систему. Ви щойно проголосували закон, який забирає пільги, який радикально знижує рівень життя людей. І ви не даєте можливості нам виступити навіть.</p>
<p>Я питаю Голову Верховної Ради України, я питаю Прем'єр-міністра, я питаю парламентську більшість, чим ви краще регіоналів? Ті не давали виступать, ви робите точно так же. Ви порушуєте закон, ви дієте по безпредєлу, ви обмежуєте наші права як опозиційної фракції відстоювати інтереси своїх громадян.</p>
<p>Якщо ми не можемо переламати ваші "ширки" і домовленості, дайте нам можливість хоча б виступати, дайте можливість вам опонувати, дайте можливість людям пояснити, що відбувається в цьому залі. А ви грабуєте людей, ви знищуєте країну, ви закриваєте слово опозиції і разом голосуєте із злодійським блоком.</p>
<p>Ви гірше Януковича! Скотиняки!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! Можна одну хвилину. Я прошу виведіть на голосування… виведіть на табло, як голосував "Опозиційний блок", подивіться. Останнє голосування. Вони голосували: 34 – проти. Але суть не в цьому, колеги.</p>
<p>Я хочу вам нагадати, шановні колеги, що закони… Зараз я дам, Олеже. Заспокойтесь. Заспокойтесь, не зривайте голосування. Все нормально. Я хочу вам нагадати одну річ, що закони… що закони, які щойно ми голосували, це закони, які обговорені були в четвер на засіданні Верховної Ради, в тому числі і в четвер на засіданні Верховної Ради. Але ми цілий день ведемо консультації відкриті, і вельмишановний виступаючий брав участь у їхньому обговоренні. Навіть це зафільмував і виставив в Інтернет. Це є свідчення, Олеже Валерійович.</p>
<p>Тому, шановні колеги, я просив би заспокоїтись. Я розумію, що є політичні лозунги, політичні позиції і все інше. Але є така справа як Україна, це країна, яка потребує в тому числі і фінансової стабільності. І всі чудово усвідомлюють, які у нас можуть бути потрясіння і ризики у разі неухвалення цих рішення. Всі усвідомлюють?</p>
<p>Тому я просив би відповідальності перед українським народом. Дякую, колеги. І якби я не відчував цю відповідальність, може, я себе вів би по-іншому. А я відчуваю відповідальність, мені болить кожне рішення. Бо я розумію, що буде 1 січня без бюджету в нашій країні – біда буде. І всі це знають, колеги.</p>
<p>Будь ласка, Олег Романович.</p>
<p>&nbsp;</p>
<p>16:53:07</p>
<p>БЕРЕЗЮК О.Р.</p>
<p>Шановні колеги депутати! Фракція "Об"єднання "Самопоміч" протягом тижня, маючи документи ті, які ви маєте, працює з кожним комітетом і з кожним міністерством для того, щоб дослідити цей Податковий кодекс і цей бюджет.</p>
<p>Цілий рік ми також це робимо. Не 25 років… як деякі з вас, і 15, а цілий рік! І сьогодні нашими голосуваннями беремо відповідальність за те, що робимо, дивлячись народу і вам в очі!</p>
<p>&nbsp;Ці закони, які сьогодні голосуються, це не закони зі слів, це закони, пропрацьовані кожним з тих людей, які сидять ліворуч від мене! Це відповідальність в тому числі і за ті помилки! І кожен, сьогодні є вільне голосування! І коли Острікова не хоче голосувати, вона не голосує, бо це її відповідальність професійна в тому числі. Дякую вам, бажаю успіху!</p>
<p>І ще одне. Прийняття чи неприйняття бюджету – ось це питання! І хай кожен собі в душі дасть цю відповідь на це запитання. А "Опозиційний блок" дає нуль голосів за все те, що ми голосуємо.</p>
<p>&nbsp;</p>
<p>ГОЛОВУЮЧИЙ. Дякую, Олеже Романовичу. Дякую, шановний Олег Романович.</p>
<p>Слухайте, я не давав, це просто, дивіться, да, це було, це було, це був виступ, де названо було прізвище. Була репліка. Але зараз почнемо обговорення, я надам вам слово, без питань.</p>
<p>3689: проект Закону про внесення змін до додатка&nbsp; 3 до Закону України "Про Державний бюджет України на 2015 рік"щодо видатків Пенсійного фонду України. Прошу голосувати за скорочену&nbsp; процедуру розгляду. І заспокойтесь.</p>
<p>А вам дякую за відповідальний виступ. Це скорочена процедура. Все, заспокоїлись, не нагнітайте.</p>
<p>&nbsp;</p>
<p>16:55:06</p>
<p>За-191</p>
<p>Дякую, 191.</p>
<p>Будь ласка, Роман Качур. Роман Качур, доповідайте.</p>
<p>&nbsp;</p>
<p>16:55:27</p>
<p>КАЧУР&nbsp; Р.П.</p>
<p>Доброго дня, шановний Володимире Борисовичу, шановні народні депутати! У зв'язку з тим пакетом законодавства, який був прийнятий,&nbsp; змінюється ЄСВ, зменшено. І&nbsp; для того, щоб ми могли&nbsp;&nbsp; забезпечити&nbsp; безперебійну виплату пенсій вже на початку наступного року,&nbsp; ми пропонуємо&nbsp; збільшити фінансування&nbsp; Пенсійного фонду на&nbsp; 14 мільярдів&nbsp; гривень за рахунок&nbsp; економії по тих програмах &nbsp;в 2015 році, фактична економія,&nbsp; зокрема:&nbsp; 7 мільярдів&nbsp; обслуговування державного боргу, невикористання&nbsp; кошти по енергосубвенціях –&nbsp; 6 мільярдів&nbsp; та субвенції на виплату допомог сім'ям з дітьми, які профінансовані на сьогоднішній день на&nbsp; 100&nbsp; відсотків, і є фактична економія.</p>
<p>Прохання&nbsp; підтримати, щоб ми могли забезпечити фінансування пенсій&nbsp; безперебійно&nbsp; в&nbsp; 2016 році. Дякую.</p>
<p>&nbsp;</p>
<p>ГОЛОВУЮЧИЙ. Голосуємо?&nbsp; <i>(Шум у залі) </i>&nbsp;&nbsp;Всі кажуть:&nbsp; голосувати.&nbsp; Ну, тоді голосуємо. <i>(Шум у залі)</i></p>
<p>&nbsp;3689. Прошу голосувати відповідно до пропозицій депутатів Верховної Ради України&nbsp;&nbsp; за основу&nbsp; та в&nbsp; цілому з врахуванням пропозицій комітету та техніко-юридичними правками. Голосуємо?&nbsp; 3689 голосуємо, колеги.&nbsp; Це ваші пропозиції, я їх ставлю на голосування. Голосуємо, колеги.</p>
<p>&nbsp;</p>
<p>16:57:05</p>
<p>За-306</p>
<p>Закон ухвалено.</p>
<p>Йдемо далі, шановні колеги. 2830, проект Закону 2830.</p>
<p>Є пропозиція розглядати проект Закону 2830… 2830, шановні колеги, це проект Закону про внесення змін до Бюджетного кодексу України щодо цільового спрямування екологічного податку. Доповідає Іван Іванович… Це друге читання. Іван Іванович Куліченко. 2830.</p>
<p>Будь ласка, Іван Іванович, доповідайте. Це друге читання. По таблиці.</p>
<p>&nbsp;</p>
<p>16:58:43</p>
<p>КУЛІЧЕНКО І.І.</p>
<p>Шановні колеги, прошу вашої уваги. Ми прийняли в першому читані закон, який повертає спецфонд по забрудненій території.</p>
<p>За цей період, за цей час внесено 12 поправок, з яких на бюджетному комітеті розглянуто і прийнято 7, одна врахована частково, 4 відхилено.</p>
<p>Із відхилених. З однією погодилися уже і не настоюють на голосуванні. По іншим питанням, пов'язаним з процентним розподілом, знайдені компроміси ті, що враховуються законом.</p>
<p>Виходячи з вимоги статті 27 Бюджетного кодексу, термін набрання чинності закону пропонується визначити 1 січня 2017 року.</p>
<p>За наслідками розгляду комітет ухвалив рішення рекомендувати Верховній Раді прийняти законопроект за номером 2930… 2830 у другому читанні та в цілому як закон згідно запропонованого комітетом у порівняльній таблиці остаточної редакції&nbsp; по законопроекту. Прошу підтримати.</p>
<p>&nbsp;</p>
<p>ПАРУБІЙ А.В. Дякую.&nbsp;</p>
<p>Шановні колеги, було подано&nbsp; 12 правок, усі правки є враховані комітетом, і&nbsp; я зараз… Почекайте секундочку. Я прошу по правках, в кого є пропозиції і застереження, бачу у Анатолія Матвієнко, прошу озвучити.&nbsp;&nbsp;&nbsp;&nbsp;&nbsp; Включіть мікрофон Анатолію Матвієнкові.</p>
<p>&nbsp;</p>
<p>17:00:26</p>
<p>МАТВІЄНКО А.С.</p>
<p>Шановні колеги, на жаль, я не був на засіданні комітету і не можу зрозуміти, яка мотивація відхилення правки, яку вносили я і Довбенко. Іде мова про те, що ми не чіпаємо, дійсно, міста обласного значення, ми не чіпаємо об'єднані територіальні громади. Але коли в територіальній громаді, в 1000 населених, чисельністю в 1000 мешканців є сьогодні, скажімо, Бурштинська ГРЕС і вони не знають, куди діти їм цей акциз чи екологічний збір. На відміну від того,&nbsp; щоб&nbsp; підтримати нашу&nbsp; правку, розчленувати в таких сільських&nbsp; населених пунктах, розмежувати&nbsp; 10 і 15 на район і 15 на цю сільську, селищну раду.</p>
<p>Чому відхилено? Мотивації я не розумію.</p>
<p>&nbsp;</p>
<p>17:01:32</p>
<p>КУЛІЧЕНКО І.І.</p>
<p>Шановні колеги, звичайно, бруд, вода не залишаються на межах міста, чи села, яке там є викидами з підприємств. Для того і враховано 55 відсотків саме велика частина цієї сплати в обласний бюджет. І всі питання, які виникають за межами&nbsp;&nbsp; населеного пункту, вирішуються за&nbsp; рахунок коштів, які надходять в природоохоронний фонд регіону, тобто області.</p>
<p>Таке ж питання і по Фролову, який пропонував області&nbsp; не надавати зовсім, залишити на містах. Точно також не залишається бруд на території, він розповсюджується по всій області. Тому відхилена і ця пропозиція. Прошу підтримати рішення комітету.</p>
<p>&nbsp;</p>
<p>ПАРУБІЙ А.В. Шановні колеги, я дуже прошу, коли я надаю слово, називати поправку, по якій ви виступаєте і відповідно вказати пропозиції щодо цього рішення.</p>
<p>Зараз Третьяков, будь ласка.</p>
<p>&nbsp;</p>
<p>17:02:33</p>
<p>ТРЕТЬЯКОВ О.Ю.</p>
<p>Прошу передати слово народному депутату Недаве.</p>
<p>&nbsp;</p>
<p>ПАРУБІЙ А.В. Недава, я хотів йому дати наступному. Недава, чітко формулюйте пропозицію, будь ласка.</p>
<p>Недава, будь ласка, включіть мікрофон.</p>
<p>&nbsp;</p>
<p>17:02:39</p>
<p>НЕДАВА О.А.</p>
<p>Я дуже прошу, поставте на поправку пропозицію, що закон починає діяти з 2017 року. Цю правку прошу поставити на підтвердження.</p>
<p>&nbsp;</p>
<p>ПАРУБІЙ А.В. Який номер правки? Який номер правки?</p>
<p>&nbsp;</p>
<p>17:03:02</p>
<p>НЕДАВА О.А.</p>
<p>А голосувати в цілому, але без 2017 року. Поставте на підтвердження цю поправку.</p>
<p>&nbsp;</p>
<p>ПАРУБІЙ А.В. Яку? Який номер?</p>
<p>Прошу прокоментуйте, голова комітету.</p>
<p>&nbsp;</p>
<p>17:03:46</p>
<p>КУЛІЧЕНКО І.І.</p>
<p>Я перепрошую, що стосується норми введення з 1 січня 2017 року? У зв'язку з тим, що бюджет цього року, загальні фонди вже сформовані, ми сьогодні будемо за них голосувати. Внесено пропозицію з 1 січня 2017 року. Ці всі кошти залишаються в місцевих радах, тільки не в спеціальному фонді, а в загальному.</p>
<p>&nbsp;</p>
<p>ПАРУБІЙ А.В. Ви підтримуєте пропозицію чи не підтримуєте пропозицію, яку Недава озвучив?</p>
<p>&nbsp;</p>
<p>17:04:13</p>
<p>КУЛІЧЕНКО І.І.</p>
<p>Комітет прийняв.</p>
<p>&nbsp;</p>
<p>ПАРУБІЙ А.В. Договоріть, будь ласка.</p>
<p>&nbsp;</p>
<p>КУЛІЧЕНКО І.І. Комітет, вислухавши пропозиції Міністерства фінансів, врахував введення з 1 січня 2017 року, тому що розбалансовує бюджет цього року.</p>
<p>&nbsp;</p>
<p>ПАРУБІЙ А.В. Ви, будь ласка,&nbsp; шановні колеги, Гордєєв. Ви поясніть формулювання, я це дуже просив.&nbsp;</p>
<p>&nbsp;</p>
<p>17:04:39</p>
<p>ГОРДЄЄВ А.А.</p>
<p>Шановні колеги, мова йде про те, що вчора на комітеті ми прийняли рішення про введення цього закону 2830 з 1 січня 2017 року. Але сьогодні в процесі дискусії з Прем'єр-міністром, з Міністерством фінансів, з фракціями є позиція щодо введення його в дію саме з 1 січня 2016 року, щоб цей закон зараз ліг уже в текст закону про бюджету на 2016 рік. Тому прохання підтримати саме цю позицію про ведення його в дію з&nbsp; 2016 року. Дякую за увагу.</p>
<p>&nbsp;</p>
<p>ПАРУБІЙ А.В. Будь ласка,&nbsp; з Мінфіну Уманський. Включіть мікрофон, або з місця Прем'єр-міністра – це потужно.</p>
<p>&nbsp;</p>
<p>17:05:22</p>
<p>УМАНСЬКИЙ І.І.</p>
<p>Шановні народні депутати, ми, дійсно, зараз ще додатково обговорювали це питання і дійшли такого компромісу. Я пропоную з тим, що говорив пан Гордєєв, але до державного бюджету спрямовується 20 відсотків цього податку, решта йде на місцевий рівень. І ми пропонуємо, що ті 20 відсотків, які йдуть до державного бюджету йдуть в загальний фонд державного бюджету. І тоді це не буде мати вплив на баланс.</p>
<p>&nbsp;</p>
<p>ПАРУБІЙ А.В. Будь ласка,&nbsp; Довбенко, одну хвилину.&nbsp;</p>
<p>І, шановні колеги,&nbsp; не повторюйте ту ж саму пропозицію по кілька раз. Довбенко, будь ласка,&nbsp; виступає&nbsp; і переходимо до голосування, будь ласка.</p>
<p>&nbsp;</p>
<p>17:06:00</p>
<p>ДОВБЕНКО М.В.</p>
<p>84 виборчий округ, Тисменицький.</p>
<p>&nbsp;</p>
<p>ПАРУБІЙ А.В. Мікрофон включений, виступайте, будь ласка.</p>
<p>&nbsp;</p>
<p>ДОВБЕНКО М.В.&nbsp; Колеги, 84 Тисменицький виборчий округ. Іван Іванович відповів не по суті, колеги, тут не стосується обласного бюджету. Село Бовшів, 55 мільйонів поступає екологічного податку в рік – одному селу. А в районі, звідки йдуть всі відходи на села району, всі інші осади, і получається нуль. Тому ми запропонували, будь ласка, якщо не буде підтримано, франківська група не буде голосувати за цей закон. Дякую.</p>
<p>&nbsp;</p>
<p>17:06:54</p>
<p>ПАРУБІЙ А.В.</p>
<p>Отже… Будь ласка,&nbsp; Оксана Юринець, одну хвилину.</p>
<p>Спочатку, пані Оксана, хай голова комітету прокоментує, потім дам вам слово.</p>
<p>Будь ласка, прокоментуйте.</p>
<p>&nbsp;</p>
<p>17:07:08</p>
<p>КУЛІЧЕНКО І.І.</p>
<p>В зв'язку з тим, що в діючому законодавстві природоохоронному немає такого поняття, як районна рада, не було&nbsp; відрахувань, був базовий рівень, обласний бюджет і державний бюджет, такого поняття не було. Тому, якщо вносити пропозицію, треба переробити.&nbsp; Поставте на підтвердження, якщо зал підтримає...</p>
<p><i>(Шум у залі)</i></p>
<p>&nbsp;</p>
<p>ПАРУБІЙ А.В. Дякую за роз'яснення.</p>
<p>Будь ласка, Оксана Юринець, включіть мікрофон.</p>
<p>&nbsp;</p>
<p>17:07:41</p>
<p>ЮРИНЕЦЬ О.В.</p>
<p>Якщо можна, зробити цей перерахунок, але не з 2016, а з 2017 року, бо місцеві бюджети будуть мати мінус тих 50 мільйонів, підтримку те, що говорить зараз...</p>
<p>&nbsp;</p>
<p>ПАРУБІЙ А.В. Шановні колеги, в нас є дві позиції стосовно&nbsp; даного законопроекту. Він є в другому читанні і тому фактично ми повинні зараз в залі визначитися.</p>
<p>Я прошу ще раз голову комітету сформулювати позицію комітету. Якщо вона буде узгоджена зі всіма – я ставлю закон на голосування в цілому. Але якщо не узгоджена, я поставлю поправку депутатів на голосування і, якщо вона пройде, вже тоді поставлю в цілому.</p>
<p>Пане голово комітету, будь ласка, розкажіть нам, як нам вийти з даної&nbsp; ситуації, будь ласка.</p>
<p>&nbsp;</p>
<p>17:08:37</p>
<p>КУЛІЧЕНКО І.І.</p>
<p>Я... Питання було на комітеті тільки в тому, що районна рада не є учасником розподілу фінансів, згідно з Законом про екологічний... податок на забруднення. І в ньому записано: є базовий рівень – місто, село, селище, є обласний бюджет і&nbsp; є державний бюджет. Оскільки вводиться нове поняття – в екологічному законодавстві немає...</p>
<p>&nbsp;</p>
<p>ПАРУБІЙ А.В. Отже, колеги, таким чином мені доведеться&nbsp; просто поставити спочатку пропозицію на голосування від депутатів&nbsp; і якщо ця пропозиція набере більшість голосів, тоді будемо голосувати в цілому.</p>
<p>Отже, це була поправка Довбенка, так, чи як її сформулювати? Хто її озвучив? Матвієнко. Пане Анатолій, пане Анатолій! Матвієнко! Матвієнко! Я вашу поправку зараз ставлю на голосування.</p>
<p>Отже, я ставлю на голосування поправку до законопроекту Анатолія Матвієнка, яку він озвучив, четверту правку, під мікрофон, під стенограму і мікрофон. Може, ви ще раз її озвучите, пане Анатолій? Пане Анатолій! Пане Анатолій, як автор поправки, ви, будь ласка, озвучте її, щоб депутати знали, за що голосують. <i>(Шум у залі)</i></p>
<p>&nbsp;</p>
<p>17:10:11</p>
<p>МАТВІЄНКО А.С.</p>
<p>Шановні колеги, я ще раз прошу проголосувати цю правку. Йде мова, що ми нічого не змінюємо, крім того, що є населені, на території яких проживає одна-дві тисячі населення, отримують 50-60 мільйонів в рік, отримують такого екологічного збору. Їх просить район: "Дайте нам хоч… профінансуйте, дайте нам позику". Вони й позики не дають, і не знають, в них профіцит – і не знають, що робити. Ну, це правда, Іван Іванович! Тому розщеплення є логічним.</p>
<p>&nbsp;</p>
<p>ПАРУБІЙ А.В. Отже, зараз я поставлю на голосування правку Матвієнка. Прошу приготуватись до голосування. Це четверта правка – Довбенка і Матвієнка, - яка була відхилена комітетом.</p>
<p>Шановні колеги, готові до голосування? Голова комітету хоче щось сказати. Пане голово, ми можемо голосувати?</p>
<p>Отже, хто підтримує поправку номер 4, Довбенка і Матвієнка, прошу проголосувати. Будь ласка, голосуємо.</p>
<p>&nbsp;</p>
<p>17:11:59</p>
<p>За-155</p>
<p>Отже, 4 поправка не набрала необхідної кількості голосів. Таким чином ми обговорення по даному законопроект завершили. Так? Більше немає застережень ні до яких правок?</p>
<p>Будь ласка,&nbsp; голова комітету.</p>
<p>&nbsp;</p>
<p>17:12:26</p>
<p>КУЛІЧЕНКО І.І.</p>
<p>Шановні колеги! Я прошу проголосувати в редакції комітету з тим… з пропозицією Міністерства фінансів України, що 20 відсотків ідуть в загальний фонд Державного бюджету і вводиться в дію з 1 січня 2016 року. <i>(Шум у залі) </i></p>
<p>&nbsp;</p>
<p>ПАРУБІЙ А.В. Отже обговорення завершено. Я прошу зайняти свої місця і&nbsp; підготуватися до голосування. Готові до голосування, так?&nbsp; Я ставлю на голосування проект Закону про внесення змін до Бюджетного кодексу України щодо цільового спрямування екологічного податку&nbsp; (№2830) в цілому. Друге читання. В цілому. Будь ласка,&nbsp; прошу голосувати.&nbsp; Голосуєм.</p>
<p>&nbsp;</p>
<p>17:13:42</p>
<p>За-277</p>
<p>277 – "за", рішення прийнято. Вітаю комітет і авторів законопроекту. Дякую.</p>
<p>&nbsp;</p>
<p>17:13:53</p>
<p>ГОЛОВУЮЧИЙ. Шановні колеги народні депутати! Пропозиція перейти…&nbsp; 3631, 3630 готуються до розгляду. 3703 – це питання&nbsp; для включення до порядку денного сесії. я прошу всіх підтримати включення в порядок денний сесії&nbsp; проект Закону 3703. Проект Закону про внесення змін до Закону України "Про Національну гвардію України" (37803).</p>
<p>Далі. 3651. 3651-1, це про Національне бюро… Національне антикорупційне бюро, Сергій Лещенко підготував цей закон.</p>
<p>Далі: про фінансову реструктуризацію, це закон урядовий 3555.</p>
<p>Далі: 3325, це проект Закону про ринок газу. Забезпечення умов функціонування ринку природного газу.</p>
<p>І 3559, це проект Закону про публічні закупівлі.</p>
<p>Я прошу їх всі зараз включити в порядок денний сесії, щоб ми могли продовжувати нашу роботу. Будь ласка, шановні колеги, пропозиція включити в порядок денний.</p>
<p>Прошу голосувати, колеги. Закони, який я оголосив щойно, вони в порядку денному стояли. Голосуємо?</p>
<p>Прошу голосувати про включення. Прошу підтримати. Голосуємо. Прошу всіх підтримати. Включення в порядок денний.</p>
<p>&nbsp;</p>
<p>17:15:28</p>
<p>За-256</p>
<p>Рішення прийнято.</p>
<p>Це, колеги, було пропозиція включення в порядок денний та прийняття рішення.</p>
<p>Зараз ми перейдемо до розгляду питання 3651 і 3651-1. Це проект Закону "Про внесення змін до Кримінального процесуального кодексу України" (щодо встановлення порядку передачі кримінальних проваджень, які розслідуються слідчими органів прокуратури, до Національного антикорупційного бюро), а 3703 ми будемо готувати до розгляду. Домовились?</p>
<p>І доручення: 3559, закон, включений для розгляду і прийняття рішення сьогодні, давайте ще раз проголосуємо пропозицію та прийняття рішення. Да? Та прийняття рішення. Ну ми ж будемо його розглядати сьогодні? Будь ласка, щодо прийняття рішення.</p>
<p>Колеги, залишіться, будемо голосувати зараз. Хвилину, хвилину!</p>
<p>Попередню пропозицію&nbsp; доповнити та&nbsp; прийняття рішення, щоб ми НАБУ зараз могли розглядати,&nbsp; Антикорупційне бюро. Да. Голосуємо, прошу голосувати.</p>
<p>Ми зараз включили в порядок денний ці закони, тепер нам треба дати можливість їх зразу розглядати, ті, які готові. Наприклад, 3651.</p>
<p>По всім, що я голосував зараз. Будь ласка. Готові? Готові?</p>
<p>Ми зараз включили питання в порядок денний. Хоча не треба голосувати, бо тут не так була записана ця пропозиція, для включення в порядок денний та прийняття рішень. Те, що документ у нас є, це я її поставлю на голосування.</p>
<p>3651, вибачте, 36… да, 3651, 3651-1. Є пропозиція розглядати їх за скороченою процедурою. Прошу голосувати.</p>
<p>&nbsp;</p>
<p>17:17:26</p>
<p>За-199</p>
<p>Дякую, колеги, починаємо розгляд.</p>
<p><a href="http://w1.c1.rada.gov.ua/pls/zweb2/webproc4_2?pf3516=3651&skl=9" target=_blank>3651</a> доповідає Сергій Лещенко.</p>
<p>&nbsp;</p>
<p>17:17:44</p>
<p>ЛЕЩЕНКО С.А.</p>
<p>Добрий день, колеги! Це закон, від якого залежить взагалі життєздатність новоствореного органу – Національного антикорупційного бюро. Те бюро, яке ми створювали для того, щоб боротися з високопосадовою корупцією. Це бюро, яке підтримують наші західні партнери.</p>
<p>Національне антикорупційне бюро має забрати в своє провадження понад 10 тисяч томів, дві з половиною тисячі кримінальних справ, які були відкриті органами прокуратури, міліції і так далі. Звичайно, це бюро не може розслідувати такий величезний масив справ, які були початі не ними, які вже, провадження по яким тривають не один рік.</p>
<p>Тому є пропозиція, щоб Національне антикорупційне бюро за рішенням спеціалізованого антикорупційного прокурора або його заступників самі вирішували, які провадження розслідуються неналежно, погано і які вони можуть забрати у своє відання. Ті ж провадження, які вже відкриті, ці провадження мають лишитися в тих органах, які їх розпочинали.</p>
<p>Таким чином, ми дамо можливість антикорупційному бюро починати з чистого аркушу, а не вести ті "справи-висяки", які багато років вже розслідуються. В тому числі це необхідно для того, щоб ми могли продовжувати слідство по справам так званого санкційного списку, тобто оточення Януковича.</p>
<p>На сьогоднішній день вже понад місяць реальне слідство у справах по оточенню Януковича, по корупційним правопорушенням не ведеться. Оскільки почали діяти норми, що ці справи мають бути передані в Національне антикорупційне бюро. Але воно нездатне проводити розслідувати ефективно тих справ, які вони не починали. Це десятки&nbsp; тисяч томів, які треба досліджувати слідчим НАБУ. Тому є пропозиція: нехай справи, які починалися&nbsp; в Головному слідчому&nbsp; управлінні&nbsp; прокуратури, в міліції, щоб вони залишалися в&nbsp; їхньому віданні.&nbsp; Якщо&nbsp; антикорупційний прокурор хоче, він має право ці справи&nbsp;&nbsp; забрати. І це&nbsp; право має бути зафіксоване цим&nbsp; законопроектом, який зараз внесено на розгляд. Це&nbsp; є пропозиція у тому&nbsp; числі Управління спеціальних&nbsp; розслідувань Головного слідчого управління Генеральної прокуратури, яке відповідає за справи Майдану та&nbsp; санаційний&nbsp;&nbsp; список. Дякую.</p>
<p>&nbsp;</p>
<p>17:19:59</p>
<p>ПАРУБІЙ А.В. Дякую&nbsp; вам.</p>
<p>Шановні колеги,&nbsp; є потреба обговорювати? Будь ласка, запишіться два – "за", два – "проти". Будь ласка. Ми&nbsp; обговорюємо&nbsp;&nbsp; законопроект&nbsp; 3651 і 3651-1. Доповідали: Лещенко і… Кожем'якін, вже доповідав чи ні? Кожем'якін, доповідав? <i>(Шум у залі)</i></p>
<p>&nbsp;Будь ласка,&nbsp; Андрій Кожем'якін. Андрій Кожем'якін, ви доповідаєте?&nbsp; Будь ласка,&nbsp; доповідайте.</p>
<p>&nbsp;</p>
<p>17:21:16</p>
<p>КОЖЕМ’ЯКІН А.А.</p>
<p>Шановні колеги,&nbsp; я хочу доповісти вам про альтернативний законопроект&nbsp; 3651-1:&nbsp; про внесення зміни до Кримінального процесуального кодексу України щодо кримінальних проваджень, які розслідуються слідчими органів прокуратури.&nbsp; Колеги, питання дуже просте і необхідно його вирішити.</p>
<p>Перше. До&nbsp; комітету звернулись&nbsp; керівник&nbsp; Спеціалізованої антикорупційної прокуратури пан&nbsp; Холодницький і керівник Національного антикорупційного бюро Артем Ситник з проханням вирішить це питання якомога скоріше, тому що дійсно дуже багато справ, які сьогодні перейдуть або зобов'язані згідно статті 216 Кримінально-процесуального кодексу перейти до Національної агенції по боротьбі з корупцією. Вони, дійсно, затормозять, заблокують роботу цієї агенції.</p>
<p>Тому наша з Миколою Петровичем Паламарчуком пропозиція була наступна і дуже коротка, що після введення в дію частини п'ятої статті 216 цього кодексу розпочаті слідчими органами прокуратури кримінальні провадження продовжують здійснювати слідчими органів прокуратури, які користуються повноваженнями слідчих, визначеними цим кодексом, до закінчення досудового розслідування. Але вчора на комітеті ми прийняли рішення і пропонуємо внести пропозицію щодо доповнення, але не більше ніж 2 роки. І крапка. Дякую.</p>
<p>&nbsp;</p>
<p>ПАРУБІЙ А.В. Дякую вам.</p>
<p>Прошу записатись: два – "за",&nbsp; два – "проти". Шановні колеги, було багато бажаючих виступати, прошу записатись два –"за"', два – "проти".</p>
<p>Будь ласка, Єгор Соболєв.</p>
<p>&nbsp;</p>
<p>17:23:22</p>
<p>СОБОЛЄВ Є.В.</p>
<p>Прошу прийняти цей закон. Він дозволить не поховати нові антикорупційні органи під 22 тисячами томів справ переважно, які є туфтою, висловлюючись мовою кримінальників. І, справді, зайнятися важливими антикорупційними розслідування і, справді, почати арешти високопосадових корупціонерів, в тому числі і в Генеральній прокуратурі. Закон є добрим. Давайте його швидко ухвалимо.</p>
<p>&nbsp;</p>
<p>ПАРУБІЙ А.В. Дякую.</p>
<p>Перепрошую, на виступ з трибуни Ігор Луценко,&nbsp; фракція&nbsp; "Батьківщина". Будь ласка.</p>
<p>&nbsp;</p>
<p>17:24:20</p>
<p>ЛУЦЕНКО І.В. Ігор Луценко&nbsp; фракція "Батьківщина".</p>
<p>Шановні друзі, ці закони необхідно&nbsp; приймати якомога скоріше, тому що на сьогоднішню дату, мабуть, уже&nbsp; цілий місяць зупинено практично справи&nbsp; щодо злочинів проти Майдану. Фактично, слідчі не розуміють, що їм робити і це досить погано впливає не тільки на процесуальну перспективу цих справ, а&nbsp; на моральний клімат&nbsp; у тому колективі слідчих, які насправді багато в чому на своєму ентузіазмі&nbsp; ведуть це слідство. Їм активно допомагає&nbsp; громадськість. І від імені&nbsp; громадськості я&nbsp; також звертаюся до депутатського корпусу: будь ласка, проголосуйте, прийміть&nbsp; це законодавство, яке необхідне для&nbsp;&nbsp; того, щоб&nbsp; продовжити тяглість слідства. На жаль, через зусилля так званих псевдореформаторів&nbsp; на сьогодні утворюється&nbsp; такий колосальний розрив&nbsp; у легітимності слідства. Тому я ще раз&nbsp; закликаю: будь ласка, голосуймо. Дякую.</p>
<p>&nbsp;</p>
<p>ПАРУБІЙ А.В.&nbsp; Шановні колеги, коротка тільки в мене репліка. Всі підтримують даний законопроект?</p>
<p>Зараз Ленський не виступає. Я надаю слово Чумаку. І потім – Новак,&nbsp; "Блок Петра Порошенка", передає Луценкові. І на тому завершуємо. Два виступи: Чумак і Луценко.&nbsp;&nbsp;</p>
<p>Будь ласка, Чумак, 1 хвилина.</p>
<p>&nbsp;</p>
<p>17:25:47</p>
<p>ЧУМАК В.В.</p>
<p>Шановні колеги, ми зараз з вами розглядаємо два закони - 3651 і&nbsp;&nbsp;&nbsp;&nbsp; 3651-1. Обидва направлені на одне й те ж саме –&nbsp; щоби дати можливість розслідувати всі справи, які зараз знаходяться&nbsp; у провадженні Генеральної прокуратури,&nbsp; а в подальшому, в Спеціальному головному&nbsp; управлінні&nbsp; спеціальних розслідувань прокуратур.</p>
<p>Але, в чому є різниця? Наша пропозиція, яку ми подаємо з Сергієм Лещенком, полягає в тому, щоб таке розслідування проводилося не пізніше 1 року, тільки на рік. Наші колеги подають на 2 роки, і я думаю, що це&nbsp; дуже довгий термін.</p>
<p>Друга наша пропозиція. Ми даємо можливість… 5 – це після прийняття кодексу. Андрій,&nbsp; 5 після прийняття кодексу, читайте уважно. Читайте уважно.</p>
<p>Друга пропозиція, про яку ми говоримо і яка достатньо важлива, ми даємо можливість брати процесуальне керівництво над важливими справами &nbsp;антикорупційному прокурору. Чому це важливо? Тому що зараз слідство залишається в руках Генерального прокурора і Генеральний прокурор може сам в ручну…</p>
<p>&nbsp;</p>
<p>ПАРУБІЙ А.В. Будь ласка, 10 секунд завершуйте.</p>
<p>&nbsp;</p>
<p>ЧУМАК В.В. І чому це важливо? Тому що слідство залишається в руках Генерального прокурора. Ми пропонуємо передати саме слідство в новостворену антикорупційну прокуратуру, щоб вони могли самі відбирати ті провадження, які можна довести до кінця.</p>
<p>&nbsp;</p>
<p>ПАРУБІЙ А.В. Три секунди.</p>
<p>&nbsp;</p>
<p>ЧУМАК В.В. Я прошу підтримати законопроект 3651. Дякую.</p>
<p>&nbsp;</p>
<p>ПАРУБІЙ А.В. Дякую вам.</p>
<p>І завершальний виступ, будь ласка, Юрій Віталійович Луценко з трибуни і голосуємо. У нас наступне питання дуже важливе і я прошу ефективно працювати. Будь ласка, Юрій Віталійович.</p>
<p>&nbsp;</p>
<p>17:27:40</p>
<p>ЛУЦЕНКО Ю.В.</p>
<p>Шановні колеги, я просив би хвилинку уваги, бо насправді зараз вирішується зовсім не технічне питання. Одним із великих позитивів нашої з вами діяльності стало те, що ми забрали у Генпрокуратури функції слідства. На жаль, обидва законопроекти цю функцію так чи інакше їй повертають. Я ніколи не погоджуся з цим, бо пам'ятаю, як мене на двохметровому цепу, як мавпу, водили по Генпрокуратурі і це санкціонував слідчий прокуратури, а визнавав законним його колега з прокуратури, надзорний прокурор. І це радянське безумство ми похоронили в цьому році через те, що дехто з посадовців, нами створеного національного та корупційного бюро, лише в жовтні згадав про необхідність набору детективів, ми зараз мусимо реагувати на цю ситуацію.</p>
<p>Я особисто утримаюся. Але прошу вас в першому законопроекті, крім продовження терміну, ще ламається структура. Заступник Генпрокурора тепер буде сам…</p>
<p>&nbsp;</p>
<p>ПАРУБІЙ А.В. Будь ласка, дайте можливість завершити 30 секунд.</p>
<p>&nbsp;</p>
<p>ЛУЦЕНКО Ю.В. Яку справу він візьме, а яку не візьме, мені здається це не прийнятним.</p>
<p>Другий законопроект зберігає структуру взаємовідносин внутрі прокуратури і спецпрокуратури, і дає двохрічне право на розслідування справ, погоджених між двома керівниками. Це командна правильна робота.</p>
<p>Ще раз кажу, я категорично проти повернення до сталінської моделі слідства внутрі ГПУ, але через неефективну роботу новостворених органів закликаю вас прийняти зважене рішення, підтримавши законопроект 51-1. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Шановні колеги,&nbsp; обговорення завершене. Ми маємо два законопроекти: 3651 і 3651-1. Пропозиція від комітету профільного, яке доповідав Кожем'якін Андрій Анатолійович, 3651&nbsp; відхилити, 3651-1&nbsp; прийняти за основу і в цілому. Але я буду ставити в порядку наступлення.</p>
<p>Отже, перший я ставлю на голосування законопроект 3651 за основу. Хто підтримує дану пропозицію, прошу проголосувати. 3651 за основу, будь ласка,&nbsp; голосуємо.</p>
<p>&nbsp;</p>
<p>17:30:17</p>
<p>За-96</p>
<p>96 – "за". Рішення не прийнято.</p>
<p>Тепер я ставлю пропозицію комітету і пропозицію, яку щойно озвучив Юрій Віталійович Луценко. 3651-1, проект Закону про внесення змін до Кримінального процесуального кодексу України (щодо встановлення порядку передачі кримінальних проваджень, які розслідуються слідчими органів прокуратури, до Національного антикорупційного бюро України). Ще раз 3651-1 за основу і в цілому за пропозицією комітету. Прошу голосувати, прошу підтримати. Будь ласка,&nbsp; голосуємо 3651-1. Голосуємо.</p>
<p>&nbsp;</p>
<p>17:31:09</p>
<p>За-241</p>
<p>Рішення прийнято.</p>
<p>Вітаю авторів, вітаю комітет з прийнятим важливим рішенням.</p>
<p>Шановні колеги, ми відкладаємо вже кілька днів питання, яке ми розглядали вчора, але яке ми не розглянули із-за відсутності Бориса Філатова. Це проект постанови про дострокове припинення повноважень народного депутата України Бориса Філатова. І я прошу зараз це питання доповісти голові комітету, заступнику голови &nbsp;Комітету з питань Регламенту та організаційної роботи Верховної Ради України Пинзенику і підтримати. Дуже коротко...</p>
<p>Нема необхідності? Пане Борис. Просить виступити, надамо слово Борису Філатову нашому колезі. Будь ласка, прошу до трибуни і включить мікрофон. Скільки? Дві хвилини. Будь ласка.</p>
<p>&nbsp;</p>
<p>17:32:07</p>
<p>ФІЛАТОВ Б.А.</p>
<p>Уважаемые коллеги, с этой трибуны звучало много всяких разных слов, иногда пафосных, очень часто лживых. Я вам хочу сказать простым человеческим языком, для меня это был очень хороший жизненный опыт, я вас всех уважаю, буду по вам скучать. Отпустите меня с Богом, а то я уже превратился, как бродячий мэр.&nbsp;</p>
<p>&nbsp;И я хочу принести свои извинения перед коллегами. Может, кого обидел словом, делом или помышлением. Андрей Тетерук, лично тебе приношу свои извинения. Сережа Березенко. Отпустите меня, я хочу домой, у меня казначейство закрывается.</p>
<p>&nbsp;</p>
<p>ПАРУБІЙ А.В. Дякуємо. Пана Бориса, чекає бюджетна робота в Дніпропетровську. Давайте спільно, разом проголосуємо, підтримаємо нашого колегу.</p>
<p>Отже, я ставлю на голосування проект Постанови про дострокове припинення повноважень народного депутата України Філатова Бориса (номер 3522) за основу і в цілому. Голосуємо, колеги, підтримаємо нашого колегу, голосуємо. Голосуємо, включить систему.</p>
<p>&nbsp;</p>
<p>17:33:20</p>
<p>За-314</p>
<p>Рішення прийнято.</p>
<p>Вітаю, пане Борис, вам плідної, активної роботи для України, для громади в Дніпропетровську і бажаю вам успіхів. Дякуємо.</p>
<p>Шановні колеги, в нас по порядку денному наступний законопроект. Зараз я розберуся, який наступний.</p>
<p>У нас по Регламенту… <i>(Шум у залі)</i></p>
<p>3555, прошу підтримати скорочену процедуру. Будь ласка, скорочену процедуру.</p>
<p>&nbsp;</p>
<p>17:34:46</p>
<p>За-177</p>
<p>Дякую вам. 177 - "за", рішення прийняте.</p>
<p>І я запрошую до доповіді заступника міністра фінансів Шевальова Артема Валентиновича. Будь ласка.</p>
<p>&nbsp;</p>
<p>17:35:07</p>
<p>ШЕВАЛЬОВ А.В.</p>
<p>Дякую, Андрію Володимировичу. Дякую, шановні депутати. Вашій увазі пропонується проект Закону про фінансову реструктуризацію.</p>
<p>Законопроект розроблено з метою подолання негативних наслідків у фінансовому секторі, спричинених фінансовими кризовими процесами в економіці України та виконанням зобов'язань української сторони перед міжнародними фінансовими організаціями.</p>
<p>Положення законопроекту направлені на створення ефективного та дієвого механізму добровільної фінансової реструктуризації боргів підприємств України та їх досудової санації. Законопроект розроблено за участю експертів Світового банку та Європейського банку реконструкції та розвитку з урахуванням міжнародних стандартів та світового досвіду проведення фінансової реструктуризації.</p>
<p>Законопроектом, зокрема, визначається, що умови участі боржника та кредиторів у процедурі фінансової реструктуризації, а також участь Фонду гарантування вкладів та державних банків у такій процедурі. Визначені основні засади співробітництва між кредиторами під час проведення процедури фінансової реструктуризації, зобов'язання боржника щодо надання інформації та проведення огляду його господарської діяльності, визначено також умови отримання боржником фінансування під час проходження процедури фінансової реструктуризації.</p>
<p>Реалізація законопроекту надасть змогу поліпшити фінансово-господарську діяльність боржників, що опинилися в скрутному фінансовому становищі, шляхом реструктуризації їх заборгованості, забезпечить доступ боржників до фінансування для відновлення їх господарської діяльності та буде сприяти забезпеченню стабільності фінансової системи України. Дякую.</p>
<p>&nbsp;</p>
<p>ПАРУБІЙ А.В. Дякую вам.</p>
<p>До співдоповіді запрошується голова Комітету з питань фінансової політики і банківської діяльності Рибалка Сергій Вікторович.</p>
<p>Рибалка Сергій Вікторович. Голова комітету, я прошу до доповіді. Будь ласка,&nbsp; доповідайте.</p>
<p>&nbsp;</p>
<p>17:37:06</p>
<p>РИБАЛКА С.В.</p>
<p>Шановний пане Голово! Шановні присутні! Це, дійсно, дуже важливий законопроект, але він не розглядався у нас на комітеті, і там ще немає всіх висновків з цього законопроекту. Як я розмовляв сьогодні з міністром фінансів, ми домовились, що на наступному комітеті, в наступному році ми першим розглянемо цей законопроект. Тобто я прошу його&nbsp; відкласти і в наступному році перший, який ми розглянемо, це цей законопроект. Дякую за увагу.&nbsp;</p>
<p>&nbsp;</p>
<p>ПАРУБІЙ А.В. Шановні колеги, комітет просить відкласти даний законопроект. Уряд не заперечує. Так? Я правильно розумію? Не заперечує уряд.&nbsp;</p>
<p>Тоді, шановні колеги, щоб ми не&nbsp; витрачали часу, ми не проводимо обговорення, ми відкладаємо даний законопроект і переходимо до наступного. Я вас прошу підготувати його вже тоді, коли буде розгляд в комітеті, коли будуть всі необхідні документи.</p>
<p>І ми переходимо по порядку денному до&nbsp; законопроект 3325. По ньому всі готові? 3325. Лопушанський, голова комітету, Демчишин&nbsp; Володимир Васильович, всі готові? Є Демчишин? Так. Тоді я прошу підтримати пропозицію розглянути 3325 за скороченою процедурою. Будь ласка,&nbsp; голосуємо, підтримуєм.&nbsp; 3325 – скорочена процедура.</p>
<p>&nbsp;</p>
<p>17:38:49</p>
<p>За-147</p>
<p>Не встигли, не зорієнтувалися. Я ще раз вас прошу, 3325 за скорочену процедуру прошу проголосувати. Прошу підтримати. Голосуємо. Будь ласка.</p>
<p>&nbsp;</p>
<p>17:39:12</p>
<p>За-150</p>
<p>Рішення прийнято.</p>
<p>І запрошую до доповіді міністра енергетики та вугільної промисловості Демчишина Володимира Васильовича. Будь ласка.</p>
<p>&nbsp;</p>
<p>17:39:28</p>
<p>ДЕМЧИШИН В.В.</p>
<p>Шановні народні депутати! Сьогодні пропонуємо вашій увазі проект Закону 3325, який передбачає внесення змін до ряду законодавчих актів… законів України в зв'язку із введенням повноцінного ринку газу.</p>
<p>Пропонується внести зміни до 17 законів, різних законів України, які повинні бути приведені у відповідність до Закону "Про ринок газу", який було проголосовано в квітні, у відповідності з великим об'ємом роботи, яку було проведено міністерством, Кабінетом Міністрів, зовнішніми радниками, зовнішніми учасниками і всіма учасниками локального ринку.</p>
<p>Закон, насправді, вже почав діяти з 1 жовтня 2015 року, тому в принципі вже потрібно вносити зміни. Перелік досить великий, я озвучу певні найбільш важливі з них, які вимагають негайного відображення в законодавстві.</p>
<p>Це, наприклад, Закон про ринок… про трубопровідний транспорт було узгоджено з положенням Закону про ринок газу в частині експлуатації газотранспортних та газорозподільчих систем. Дуже важлива частина цього закону, яка дає можливість передавати в оренду, в концесію або в управління оплатне газотранспортні мережі. До цього такої можливості не було.</p>
<p>У відповідності з новим Законом про ринок газу Міністерство енергетики та вугільної промисловості отримає можливість протягом одного місяця розторгнути ті договори, які існують на даний момент із газорозподільчими компаніями і укласти нові орендні договори, оплатні.</p>
<p>Слідуючим важливим пунктом є також, в закон вноситься…</p>
<p>&nbsp;</p>
<p>ПАРУБІЙ А.В. Будь ласка, ще хвилину для доповідача.</p>
<p>&nbsp;</p>
<p>ДЕМЧИШИН В.В. Ще один важливий момент –&nbsp; це внесення змін до Закону про забезпечення комерційного обліку природного газу. Цим законом, цими змінами передбачається прискорити процес встановлення лічильників з тим, щоб до 1 квітня 2017 року встановити облік у всіх споживачів, а також передбачити створення єдиної бази абонентів.</p>
<p>Дуже важливий крок. Тому що на даний момент не існує єдиної бази споживачів газу. Це дає можливість деяким поставщикам маніпулювати даними, відповідно поставляти газ на промислові, промисловим споживачам, а обліковувати, як ніби він був спожитий побутовими, тобто населенням. Різниця в ціні відповідно в три рази, ну, тобто суттєва. І на цьому відбувається досить …</p>
<p>&nbsp;</p>
<p>ПАРУБІЙ А.В. Будь ласка, 30 секунд. Завершуйте, будь ласка.</p>
<p>&nbsp;</p>
<p>ДЕМЧИШИН В.В. Просто 17 законів, тому досить багато різних змін. Але ще є один досить важливий пункт. Хочу всіх, всім звернути увагу, що цими змінами однозначно не відбудеться відміни будь-яких пільг та субсидій споживачам газу. Тобто всі, хто отримав субсидію, всі однозначно будуть отримувати і в майбутньому, на це хочу звернути увагу.</p>
<p>Прошу підтримати цей законопроект і проголосувати за нього в першому читанні.</p>
<p>&nbsp;</p>
<p>ПАРУБІЙ А.В. Дякую вам.</p>
<p>До співдоповіді запрошується голова підкомітету Комітету з питань паливно-енергетичного комплексу Лопушанський Андрій Ярославович, будь ласка.</p>
<p>&nbsp;</p>
<p>17:43:47</p>
<p>ЛОПУШАНСЬКИЙ А.Я.</p>
<p>Шановний головуючий, шановні народні депутати! До вашої уваги пропонується проект Закону України про внесення змін до деяких законодавчих актів України щодо забезпечення умов функціонування ринку&nbsp; природного газу (реєстраційний номер 3325), поданий Кабінетом Міністрів&nbsp; України.</p>
<p>Законопроект&nbsp;&nbsp; розроблений з метою приведення&nbsp; деяких законодавчих актів у відповідність до спеціальних норм&nbsp; чинного законодавства, Закону "Про ринок&nbsp; природного газу". В основному це є зміни&nbsp; до&nbsp; 17 законів, зміни носять технічний&nbsp; характер.</p>
<p>Головне науково-експертне управління Верховної Ради&nbsp; вважає, що&nbsp; за результатами розгляду у першому читанні законопроект&nbsp;&nbsp; може бути прийнятий за основу&nbsp; з врахуваннями та зауваженнями.</p>
<p>Комітет на своєму засіданні&nbsp; 4 листопада&nbsp; 2015 року прийняв рішення рекомендувати&nbsp; Верховній Раді України&nbsp; за результатами розгляду в першому читанні прийняти законопроект&nbsp;&nbsp; номер 3325 за основу.&nbsp; Всі ваші пропозиції до цього законопроекту можна буде врахувати під час підготовки до&nbsp; другого&nbsp; читання. Прошу підтримати&nbsp; рішення комітету. Дякую.</p>
<p>&nbsp;</p>
<p>ПАРУБІЙ А.В.&nbsp; Дякую вам.</p>
<p>Шановні колеги,&nbsp; я так розумію, закон&nbsp; потребує обговорення. Тому я прошу записатись два – "за", два – "проти". По фракціям прошу провести запис. Будь ласка.</p>
<p>Григорій Немиря, фракція&nbsp; "Батьківщина". Передає кому?&nbsp;</p>
<p>&nbsp;</p>
<p>17:45:40</p>
<p>НЕМИРЯ Г.М.</p>
<p>Тимошенко.</p>
<p>&nbsp;</p>
<p>ГОЛОВУЮЧИЙ.&nbsp; Тимошенко.&nbsp; Юлія Володимирівна Тимошенко, будь ласка.</p>
<p>&nbsp;</p>
<p>17:45:48</p>
<p>ТИМОШЕНКО Ю.В.</p>
<p>Шановні друзі, цей законопроект&nbsp; вже не один раз піднімається для&nbsp; голосування в парламенті. І знаєте, тут непоганими речами припорошуються такі факти, за які просто неможливо голосувати. В першу чергу тут повністю нівелюються права споживачів природного газу, обнуляються. У них немає&nbsp; жодного&nbsp; опору щодо неякісного постачання газу, збільшуються права монополістів. Но саме ще тут є&nbsp; суттєво і головне, що передаються в концесію, в оренду, в користування газотранспортні мережі без будь-яких прозорих процедур. Це корупція в чистому вигляді. І я приблизно знаю, хто це готував для прийняття. За це голосувати не можливо, тому що, якщо боремося з корупцією, то боремося, якщо імітуємо, то голосуємо за такий законопроект.</p>
<p>&nbsp;</p>
<p>ПАРУБІЙ А.В. Від "Народного фронту" Михайло Хміль.</p>
<p>&nbsp;</p>
<p>17:46:50</p>
<p>ХМІЛЬ М.М.</p>
<p>Михайло Хміль, "Народний фронт". Прошу передати слово Наталії Кацер-Бучковській.</p>
<p>&nbsp;</p>
<p>ПАРУБІЙ А.В. Будь ласка.</p>
<p>&nbsp;</p>
<p>17:46:57</p>
<p>КАЦЕР-БУЧКОВСЬКА Н.В.</p>
<p>Шановні колеги, прошу вашої уваги. Фактично цей законопроект має на меті впровадити Закон про ринок природнього газу, який був прийнятий ще влітку і до сьогоднішнього дня ми не можемо імплементувати реформу, оскільки низка підзаконно-нормативно-правових актів все ще не прийнята.</p>
<p>Цей закон є важливий з точки зору багатьох технічних питань, а також з питання повернення газотранспортної системи в платне користування Кабінетом Міністрів України, оскільки до сьогоднішнього моменту газотранспортні системи використовувалися безкоштовно. Тому це є дуже важливо.</p>
<p>І також я хочу всім нагадати, що для також завершення реформи ринку природнього газу ми повинні прийняти Закон про незалежного регулятора НКРЕ КП, оскільки без незалежного регулятора ми також не можемо завершити реформу і демонополізацію ринку природнього газу, а також інших ринків енергетики. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Будь ласка, Юринець, "Блок Петра Порошенка".</p>
<p>&nbsp;</p>
<p>17:48:17</p>
<p>ЮРИНЕЦЬ О.В.</p>
<p>Прошу передати слово Олі Бєльковій.</p>
<p>&nbsp;</p>
<p>17:48:22</p>
<p>БЄЛЬКОВА О.В.</p>
<p>Дуже дякую. Шановні колеги, ну, моя колега Наталя Кацер-Бучковська дійсно дала дуже зважену оцінку цьому законопроекту. Лишень мушу зазначити, що саме в цьому законопроекті настільки багато дуже різноманітних змін, які однозначно потребують деякого врегулювання між першим і другим читанням, особливо та частина, яка стосується платного використання газорозподільних мереж.</p>
<p>&nbsp;Я би просила колег підтримати в першому читанні. І, я думаю, що наш комітет дуже професійно&nbsp; підійде до того, щоб вирішити всі неузгоджені питання, які стосуються використання платного… державних&nbsp; газорозподільних мереж. Дуже дякую.</p>
<p>&nbsp;</p>
<p>ПАРУБІЙ А.В.&nbsp; Дякую вам.</p>
<p>Кіраль від&nbsp; "Самопомочі",&nbsp;&nbsp; будь ласка.</p>
<p>&nbsp;</p>
<p>17:49:10</p>
<p>КІРАЛЬ С.І.</p>
<p>Прошу передати Бабак.</p>
<p>&nbsp;</p>
<p>17:49:15</p>
<p>БАБАК А.В.</p>
<p>Шановні народні депутати, справа в тому,&nbsp; що цей законопроект також розглядався в Комітеті будівництва, містобудування і житлово-комунального&nbsp;&nbsp;&nbsp;&nbsp; господарства. І майже на п'яти сторінках є зауваження до цього законопроекту,&nbsp; які обов'язково повинні бути враховані&nbsp; до другого читання. На жаль, нам не роздані ці зауваження нашого комітету, але вони надзвичайно принципові.&nbsp; І якщо ми зараз&nbsp; не будемо голосувати так, щоби врахувати до другого читання зауваження комітету будівництва, містобудування і&nbsp; ЖКГ, то за цей законопроект голосувати не можна, тому що ми до другого читання не зможемо структурно поміняти цей законопроект і ключові позиції.</p>
<p>Я хочу звернути увагу про те, що тут вносяться зміни до&nbsp; Закону про ЖКГ, про ОСББ, які повинні бути вилучені. Це що стосується Комітету ЖКГ.</p>
<p>Фракція&nbsp; "Об'єднання "Самопоміч"&nbsp; ніколи не проголосує за зміни, як тут, в 7 статті, змін до Закону про трубопровідний транспорт.</p>
<p>Шановні, приватизація дозволяється, я вам кажу, що не&nbsp; поширюється заборона на приватизацію. Читаю на що: "Дія частини 6 цієї статті не поширюється на&nbsp; відчуження акцій часток/паїв,&nbsp; що належать Національній акціонерній компанії "Нафтогаз України". Тобто фактично дозволяється приватизація цих акцій/часток&nbsp;&nbsp; стратегічних об'єктів.</p>
<p>Далі. Не написано, в якому вигляді&nbsp; будуть передаватися від&nbsp; держави державні компанії в користування газотранспортній… газорозподільній мережі.&nbsp; Що значить "в користування"?&nbsp; Запроваджується абсолютно&nbsp; новий механізм користування&nbsp; державним майном підприємства, яке потім&nbsp; повинно розпоряджатись державним майном. І тут не написано на яких умовах.</p>
<p>Отже, я ще раз прошу, якщо би зал голосував сьогодні в першому читанні цей законопроект, то лише&nbsp;&nbsp; за умови…</p>
<p>&nbsp;</p>
<p>ПАРУБІЙ А.В. Будь ласка, закінчіть 10 секунд останню свою фразу, не почули в залі.</p>
<p>&nbsp;</p>
<p>17:51:26</p>
<p>БАБАК А.В.</p>
<p>Фракція "Об"єднання "Самопоміч" лише тоді буде голосувати в першому читанні за цей законопроект, якщо буде поставлено на голосування, що з урахуванням до другого читання пропозиції Комітету будівництва, містобудування і житлово-комунального господарства, інакше не можна.</p>
<p>&nbsp;</p>
<p>ПАРУБІЙ А.В. Дякую вам.</p>
<p>Отже, ще від фракції Чижмарь, Радикальна партія. Включіть, будь ласка, мікрофон Чижмарь.</p>
<p>&nbsp;</p>
<p>17:51:50</p>
<p>ЧИЖМАРЬ Ю.В.</p>
<p>Шановні колеги, приймаючи цей закон, ми маємо усвідомлювати, що та плата за користування розподільчими мережами, буде перекладена потім у тарифи простих громадян, де тарифи і так завищені. Але, не питання, ми повинні приймати платність користування. Але, куди ж ці гроші будуть діватися? Для цього Кабінет Міністрів наш чесний передбачив створити прокладку, яка візьме на баланс всі ці мережі, а далі ці мережі на непрозорій основі буде розприділяти між іншими суб'єктами і гроші буде залишати собі і тільки 30 відсотків будуть переходити в державний бюджет, 70 будуть залишатися на цій прокладці, яку ми не знаємо, визначить саме Міністерство палива і енергетики разом з Кабінетом Міністрів. Тому ми вважаємо це виключно корупційна складова, це повинно бути більш прозоро і Фонд держмайна повинен передавати розпродільчі мережі в оренду і всі кошти, 100 відсотків, повинні попадати до державного бюджету. Дякую.</p>
<p>&nbsp;</p>
<p>ПАРУБІЙ А.В. "Опозиційний блок", Наталія Королевська і потім Левченко.</p>
<p>&nbsp;</p>
<p>17:52:53</p>
<p>КОРОЛЕВСЬКА Н.Ю.</p>
<p>Уважаемые коллеги, "Оппозиционны блок" не будет поддерживать данный законопроект. Потому что мы считаем, что уровень тарифов, которые сегодня платят наши люди, уже не допустимый. И первая задача, которую нужно решать в парламенте, это уменьшать сегодня тарифную нагрузку на людей. И те славные субсидии, о которых часто рапортует наше правительство, мы тоже знаем, получили далеко не все люди и далеко не все ими могут воспользоваться. Поэтому мы не голосуем за данный законопроект, и мы не голосуем за те антиконституционные решения, которые сегодня принимаются в этом зале.</p>
<p>И мы хотим сказать, что все решения, которые приняты и нарушают Конституцию Украины, будут рассматриваться в Конституционном Суде и мы соберем для этого необходимое количество подписей народных депутатов. Спасибо.</p>
<p>&nbsp;</p>
<p>ПАРУБІЙ А.В. Дякую.</p>
<p>Будь ласка,&nbsp; Юрій Левченко, включіть мікрофон.</p>
<p>&nbsp;</p>
<p>17:53:55</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Я так бачу, що більш після ґвалтування Податкового кодексу, ґвалтування Бюджетного кодексу, ґвалтування Конституції України під вечір більшість вирішила ще і приватизувати газотранспортну систему, причому абсолютно незаконно. Тому що цей законопроект насправді вже розглядався і був відхилений 6 жовтня цього року, тому що тоді вій&nbsp; йшов під номером 3072. Абсолютно такий самий законопроект. Сам факт, що він сьогодні у нас в порядку денному, є пряме порушення Регламенту Верховної Ради України. Я звертаюсь зараз до Апарату, до головуючого, що ви порушуєте закон, і за це вас треба судити, що ви такі речі виставляєте на голосування.</p>
<p>А по суті цей законопроект де-факто дозволяє через концесію, через оренду приватизувати газотранспортну систему. І навіть де-юре дозволяє прийняти такі моменти, про що доповідала Альона Бабак. Більше того, після передачі в концесію приватній юридичній особі, яка буде операційними моментами займатися, за…</p>
<p>&nbsp;</p>
<p>ПАРУБІЙ А.В. Будь ласка,&nbsp; 10 секунд, завершуйте.</p>
<p>&nbsp;</p>
<p>17:55:07</p>
<p>ЛЕВЧЕНКО Ю.В.</p>
<p>За недопуск будь-якої особи до газотранспортної системи на такого приватника буде накладатися штраф у розмірі 15 тисяч гривень. Що таке 15 тисяч гривень для мультимільярдних прибутків в газовій системі?</p>
<p>&nbsp;</p>
<p>ПАРУБІЙ А.В. Ще 10 секунд, сконцентруйтесь, пане Юрію.</p>
<p>&nbsp;</p>
<p>17:55:26</p>
<p>ЛЕВЧЕНКО Ю.В.</p>
<p>Комусь 30, комусь 10 секунд. Але тому я закликаю, будь ласка,&nbsp; не порушувати закон і не голосувати за цей закон, який буде приватизовувати газотранспортну систему України. Дякую.</p>
<p>&nbsp;</p>
<p>ПАРУБІЙ А.В. І, будь ласка, заключне слово, Демчишин, включіть мікрофон, будь ласка.&nbsp;</p>
<p>&nbsp;</p>
<p>17:55:48</p>
<p>ДЕМЧИШИН В.В.</p>
<p>Шановні колеги, дуже дякую за ваші запитання. Насправді питання дуже просте. Поки ви не голосуєте, мережі використовуються безоплатно. Тому ви можете говорили, що ми придумали метод приватизації, оренди, вони зараз безоплатно використовуються розподільчими компаніями. Тому ми пропонуємо їх передати в оплатну оренду, концесію, інший вид платного користування.</p>
<p>А стосовно тарифів. Кошти, які будуть збиратись державним підприємством, яке буде на базі типового договору здавати в оренду. Типовий договір розроблений разом спільно із Фондом держмайна і буде погоджений Кабінетом Міністрів, тому це буде виважений документ. Він поки що не погоджений, тому що цей закон не проголосований, колеги. Тому&nbsp; голосувати треба.</p>
<p>А стосовно коментарів пані Бабак, ми з вами зустрічалися неодноразово і погодили, що ваші 8 пунктів, 8, не 5 листів зауважень, а 8 пунктів будуть враховані між першим і другим читанням, повністю вас підтримую. Але це питання технічні, які можуть бути погоджені між двома читаннями. Тому сьогодні я просив голосувати в першому читанні, а не в цілому. Надіюся на вашу підтримку, колеги, ми з вами домовилися.</p>
<p>&nbsp;</p>
<p>ПАРУБІЙ А.В.&nbsp; Дякую.</p>
<p>Отже, обговорення завершено.</p>
<p>Ви ж виступали вже? А згадували прізвище Бабак? Будь ласка, репліка Бабак.</p>
<p>&nbsp;</p>
<p>17:57:13</p>
<p>БАБАК А.В.</p>
<p>Справа в тому, що ті 8 пунктів на 5 сторінках від комітету, вони, дійсно... вони вимагають структурних змін до цього першого закону. Тому просимо на голосування поставити в першому читанні з врахуванням, з обов'язковим врахуванням до другого читання пропозицій викладених Комітетом будівництва, містобудування і ЖКГ. Тільки в такому випадку ми будемо голосувати і будемо мати можливість внести зміни до другого читання, які вимагають структурних змін і по суті деяких пунктів.</p>
<p>&nbsp;</p>
<p>ПАРУБІЙ А.В. Дякую.</p>
<p>Шановні колеги, каже міністр, що немає документу просто, на який можна опертися.</p>
<p>&nbsp;</p>
<p>БАБАК А.В. ...офіційно поданий...</p>
<p>&nbsp;</p>
<p>ПАРУБІЙ А.В. Офіційно поданий. Так? Тоді, якщо таке формулювання має шанс пройти, пане міністр, я поставлю в формулюванні, яке назвала&nbsp; Бабак, бо інакше він просто не буде мати шансів пройти. Добре.</p>
<p>Отже, шановні колеги, обговорення завершилося. Переходимо до голосування. Готові, так ? Я ставлю на голосування. Я ставлю на голосування проект Закону про внесення змін до деяких законодавчих актів України щодо забезпечення умов функціонування ринку природного газ (номер 3325) за основу, з обов'язковим&nbsp; врахуванням до другого читання пропозицій, які подав профільний комітет: Комітет будівництва, містобудування і ЖКГ.</p>
<p>Отже, в такому формулюванні я прошу проголосувати за основу. Будь ласка, голосуємо. Сигнальне, давайте сигнальне спочатку. Це сигнальне, давайте. Сигнальне голосування, подивимося, який в нас потенціал. Будь ласка, сигнальне голосування. Голосуємо. Прошу взяти участь в сигнальному голосуванні.</p>
<p>&nbsp;</p>
<p>17:59:29</p>
<p>За-179</p>
<p>Голосів не достатньо для даного законопроекту. У нас може бути ще потенціал чи ні? Тоді ми відкладаємо його, і будемо розглядати, як раніше обговорених питань. Отже, колеги, немає голосів під даний законопроект.</p>
<p>Наступний по порядку денному у нас стоїть: проект Закону про внесення змін до деяких законодавчих актів України" (щодо невідворотності покарання осіб, які вчинили тяжкі та особливо тяжкі злочини), № 3465.</p>
<p>І я прошу підтримати пропозицію розгляду за скороченою процедурою. Прошу підтримати. Прошу проголосувати. Будь ласка.</p>
<p>&nbsp;</p>
<p>18:00:26</p>
<p>За-143</p>
<p>Я бачу, є багато бажаючих за повною процедурою розглянути? Але не всі встигли.</p>
<p>І тому я ще раз поставлю пропозицію на голосування: розгляду даного законопроекту за скороченою процедурою. Будь ласка, голосуємо. Прошу проголосувати.</p>
<p>&nbsp;</p>
<p>18:00:55</p>
<p>За-156</p>
<p>Рішення прийняте.</p>
<p>І я запрошую до доповіді народного депутата України Геращенка Антона Юрійовича. Будь ласка.</p>
<p>&nbsp;</p>
<p>18:01:15</p>
<p>ГЕРАЩЕНКО А.Ю.</p>
<p>Уважаемые депутаты, уважаемые представители средств массовой информации, уважаемый народ Украины!</p>
<p>В прошлом году Верховная Рада внесла изменения в Уголовно-процессуальный кодекс и разрешила заочное преследование тех лиц, которые скрываются от следствия и которые поданы в международный розыск.</p>
<p>В нашем законопроекте подписанном&nbsp; депутатами&nbsp; из разных фракций мы предлагаем внести в число статей, по которым разрешается&nbsp; применять заочное преследование, статью 255 Уголовного кодекса, это "Создание злочинной организации".</p>
<p>Также мы предлагаем для тех лиц, которые находятся в розыске, разрешить их привлечение к уголовной ответственности, если они находятся во всеукраинском розыске. На сегодняшний момент в действующем Криминально-процессуальном&nbsp; кодексе разрешается привлекать только тех, кто находится в розыске международном.</p>
<p>Этот закон нужен для того, чтобы народ Украины знал, что&nbsp; государство защищает права граждан, в том числе позволяет преследовать тех лиц, которые совершили преступление против Майдана. Мы понимаем, что пока в Российской Федерации&nbsp; президентом является Путин Владимир Владимирович, многие люди, которые совершали или&nbsp; готовились совершить преступление, не будут нам выдаваться. Поэтому нужно принять этот закон для того, чтобы мы могли сделать заочное осуждение для таких лиц и для других лиц, которые будут совершать преступления против народа Украины и скрываться за пределами нашей страны.</p>
<p>Прошу поддержать данный законопроект. Он, действительно, нужен&nbsp; для того, чтобы у нас восторжествовала справедливость.</p>
<p>&nbsp;</p>
<p>ПАРУБІЙ А.В. Дякую вам. І запрошую до співдоповіді голову Комітету з питань законодавчого&nbsp; забезпечення правоохоронної діяльності Кожем'якіна Андрія Анатолійовича. Будь ласка.</p>
<p>&nbsp;</p>
<p>18:02:44</p>
<p>КОЖЕМ’ЯКІН А.А.</p>
<p>Шановні колеги, Комітетом з питань законодавчого&nbsp; забезпечення правоохоронної діяльності розглянуто проект № 3465 про внесення змін до деяких законодавчих актів України" (щодо невідворотності покарання осіб, які вчинили тяжкі та особливо тяжкі злочини).</p>
<p>Метою законопроекту декларовано удосконалення положень діючого законодавства (декларовано, ще раз попереджаю!), які унеможливлюють&nbsp; швидке&nbsp; розкриття злочинів, створюють умови для уникнення особами кримінальної відповідальності, затягують досудове розслідування та судовий розгляд.</p>
<p>Проаналізувавши положення законопроекту,&nbsp; на думку членів комітету, запропоновані нововведення не вирішать існуючої проблеми застосування процедури заочного провадження, а лише створять підґрунтя для корупції і&nbsp; зловживань органів досудового розслідування. Встановлена можливість здійснювати спеціальне досудове розслідування чи судове провадження з моменту оголошення особи в розшук в поєднанні із положеннями про здійснення таких проваджень щодо інших злочинів, а не лише щодо злочинів проти держави, корупційних і військових злочинів, створять підстави для ігнорування слідчим і судом необхідності проведення такого розшуку взагалі і для "прискореного" (в лапках) судження будь-яких&nbsp; осіб.</p>
<p>Законопроект в цій частині суперечить завданням кримінального провадження щодо швидкого і повного розслідування, а також притягнення до відповідальності винуватих осіб та робить непрацюючою статтю 281 Кримінально-процесуального кодексу про розшук підозрюваної особи.</p>
<p>З огляду на це комітетом ухвалено рішення про повернення законопроекту суб'єктам права законодавчої ініціативи на доопрацювання. Дякую за увагу.</p>
<p>&nbsp;</p>
<p>ПАРУБІЙ А.В. Очевидно є потреба обговорювати, так же ж? І тому я прошу записатись два - "за", два - "проти". Прошу взяти участь в обговоренні. Будь ласка.</p>
<p>Власенко Сергій від фракції "Батьківщина", будь ласка.</p>
<p>&nbsp;</p>
<p>18:05:02</p>
<p>ВЛАСЕНКО С.В.</p>
<p>Шановні колеги, тим, хто погано пам'ятає, я хочу зазначити, що цей закон приймався вперше 16 січня 2014 року. 16 січня 2014 року! І ми його тоді називали диктаторським, ми його тоді називали недемократичним. Після цього міністр юстиції, який представляв цей закон нам, він сказав, що його суттєва відмінність від закону 16 січня полягає саме в тому, що в ньому… він застосовується лише для людей, які знаходяться в міжнародному розшуку. А зараз нам пропонують цей запобіжним зняти і повністю по суті змавпувати, повторити закон 16 січня.</p>
<p>Ми ж абсолютно чітко розуміємо, як і до чого може застосовуватися цей закон. Людина може навіть не знати, що вона знаходиться у внутрішньому розшуку, по ній буде проведено заочне судочинство, винесено відповідний вирок з усіма наслідками.</p>
<p>Це є абсолютно неприпустимим і недемократичним. Замість того, щоб нормально розслідувати кримінальні справи, нам роблять спробу запровадити і пропхати різні квазіпроцедури, які до демократії не мають нічого спільного! Всі, хто хочуть підтримати закон, який забезпечить можливість проведення політично вмотивованого переслідування, всі, хто хочуть відтворити закон 16 січня, ласкаво просимо підтримати цей законопроект.</p>
<p>Я особисто підтримую рішення комітету. І буду пропонувати повернути цей законопроект авторам на доопрацювання. Це так, дуже м'яко сказано. Дякую.</p>
<p>&nbsp;</p>
<p>ПАРУБІЙ А.В. Леонід Ємець, "Народний фронт", будь ласка.</p>
<p>&nbsp;</p>
<p>18:07:04</p>
<p>ЄМЕЦЬ Л.О.</p>
<p>Леонід Ємець, фракція "Народний фронт". Наша фракція буде підтримувати цей закон. Тому що інших варіантів вирішити питання щодо злочинів Януковича неможливо. А говорити я хочу і про інше. Я хочу закликати до совісті кожного депутата. Подумайте, взагалі в якій ситуації, я вже другий раз за сьогодні кажу про тих нещасних 72 судді, які поїхали з Луганської і Донецької області, про наших українських патріотів.</p>
<p>Нам треба витратити 10 хвилин роботи парламенту для того, щоб дати їм можливість існувати! Який приклад ми взагалі показуємо кожній людині, яка хоче бути патріотом в нашій країні? Що держава про них забуде, що держава залишить їх напризволяще, без можливості існувати?! Зробить їх злочинцями або жебраками?</p>
<p>Колеги, пане головуючий, це питання 10 хвилин роботи Верховної Ради. Я переговорив з кожною фракцією парламенту, всі підтримують цей закон. Давайте ми його просто внесемо, проголосуємо, подякуємо цим людям. І будемо вдячні в тому числі і собі, що ми зробили подарунок по совісті людям – патріотам України! Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Долженков Олександр Валерійович, "Опозиційний блок".</p>
<p>&nbsp;</p>
<p>18:08:18</p>
<p>ДОЛЖЕНКОВ О.В.</p>
<p>Шановні колеги! От, представник фракції, яка входить до коаліції, чітко сказала, що закон, який, законопроект, який зараз голосується в цій пленарній залі, він гірше диктаторського закону. Адже дійсно, 16 січня, коли голосував, я також особисто голосував цей закон, я це не заперечую, підтверджую.</p>
<p>І він спрямований був на спеціальне кримінальне провадження у випадку оголошення особи у міждержавний розшук або міжнародний розшук. І от дійсно, справді, цей законопроект&nbsp; показує, хто буде дійсно&nbsp; зараз голосувати за цей диктаторський закон. Тому що&nbsp; фактично цей закон буде важелем, дуже серйозним важелем по відношенню до будь-якої&nbsp; особи,&nbsp; а не до тих осіб, які зараз оголошують. Вона&nbsp; може&nbsp; дійсно не мати нічого, ніякої інформації щодо&nbsp; розслідуваної кримінальної справи,&nbsp; а без неї вже її&nbsp; будуть судити. Так що у&nbsp; мене дуже велике прохання дуже добре подумати&nbsp; перш ніж натискати на зелену кнопку. Краще голосувати червоною.</p>
<p>Що&nbsp; стосується результатів голосування у&nbsp; сьогоднішньому&nbsp; залі пленарного засідання. Представники&nbsp; коаліції деякі, колишньої представники коаліції, говорили про те, що&nbsp; фракція&nbsp; "Опозиційний блок"&nbsp; нібито приймала участь в голосуванні і голосувала за Закон України&nbsp; про Держбюджет. Ми не голосуємо за жодний закон, який стосується внесення змін&nbsp; до Закону&nbsp; України про Державний бюджет, про Бюджетний кодекс. Так, ми&nbsp; голосували законопроект, що стосується змін до Податкового&nbsp; законодавства, але ці зміни&nbsp; стосуються побудови&nbsp; міцної економіки та детінізації заробітної плати. Але&nbsp;&nbsp;&nbsp; жодним чином не будемо голосувати за антисоціальні закони, за закони, які знімають останні пільги соціальні з населення, які зараз&nbsp;&nbsp; були проголосовані в зговорі&nbsp; фракціями та деякими депутатськими групами. І ми вважаємо,&nbsp; це голосування&nbsp; є недостойним. Потрібно робити певні висновки громадянам щодо тих&nbsp; депутатів, які підтримують&nbsp;&nbsp; вказані законодавчі ініціативи та&nbsp; відбирають у них останнє.</p>
<p>&nbsp;</p>
<p>ПАРУБІЙ А.В. Скуратовський передає слово Олегу Ляшку. Радикальна партія, будь ласка.</p>
<p>&nbsp;</p>
<p>18:10:36</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги,&nbsp; ви щоразу&nbsp; приймаєте ті чи інші закони, мотивуючи,&nbsp; що це&nbsp; необхідно для того, щоб досягнути результату. Ми приймали колись тут у парламенті Закон про заочне судочинство. Покажіть хоча б&nbsp; одне рішення заочне суду про засудження тих з банди Януковича. Закон є – прокуратура не працює, суди не працюють. Скільки ще&nbsp; треба приймати законів? Для чого займатися&nbsp;&nbsp; беспределом?&nbsp;</p>
<p>Я думаю, що в Україні абсолютно достатньо нормальних законів, інше питання, що вони не виконуються. Ми маємо Генерального прокурора разом із Генеральною прокуратурою, які саботують розслідування, ми маємо зараз депутатів у Верховній Раді…</p>
<p>Я звертаюсь до колег колишніх із коаліції провладної. Ви можете уявити, щоб 2 роки тому депутат Верховної Ради сидів і хвалився, що я голосував за закони 16 січня, і за це не поніс ніякої відповідальності? От до чого довела ваша влада. Ще раз 2 роки він уже хвалиться, а через рік з вашою політикою йому за це ще й ордена дадуть за те, що він голосував за закони 16 січня. От до чого ви довели країну. Ми можемо уявити, що після Майдану у залі парламенту сиділи люди, які з радістю повідомляли, що ми голосували за ці закони, які привели до жертв на Майдані, які привели до сотень вбитих людей. І всі, і вся парламентська зала на це спокійно реагує, наче нічого не сталося, наче все нормально, велике геройство. Хлопці, шановна влада, не шановна влада, до чого ви країну довели? Ви звільнили від відповідальності банду Януковича. Ви перетворюєте на героїв тих, хто голосував за закони 16 січня. Ви самі пропонуєте ці закони. Ви розкрадаєте країну. Ви її грабуєте. Ви робите все те саме, що робила банда Януковича. До чого ви довели країну? Вам не може бути соромно, бо у вас совісті просто немає і відповідальності.</p>
<p>&nbsp;</p>
<p>ПАРУБІЙ А.В. Від "Блоку Петра Порошенка", Паламарчук. Включіть мікрофон. Паламарчук, включіть мікрофон.</p>
<p>&nbsp;</p>
<p>18:12:53</p>
<p>ПАЛАМАРЧУК М.П.</p>
<p>Шановні колеги, хотів би сказати, що ми уже приймали Закон про заочне досудове слідство і заочне досудове засудження. Цей закон приймався тоді, коли потрібно було притягнути Януковича і його приспішників до кримінальної відповідальності. І в законі приблизно записано було так, що досудове заочне розслідування та досудове заочне слідство приймається до громадян України, які скоїли злочини на території України, місце знаходження яких&nbsp; відомо, але по лібо-яких причинах їх&nbsp; не можна доставити в слідство або в суд.&nbsp; Тому ми й надали&nbsp; можливість, і сьогодні є всі можливості&nbsp; притягнути&nbsp; тих людей до відповідальності, які втекли з&nbsp; України і знаходяться&nbsp;&nbsp; в Криму&nbsp; або ж в Москві, або ж в інших містах. Тому, я рахую, що&nbsp; достатньо є на сьогодні&nbsp;&nbsp; підстав і достатньо ричагів впливу&nbsp; для того, щоб якісно і…</p>
<p>&nbsp;</p>
<p>ПАРУБІЙ А.В. Прошу дати завершити 10 секунд.</p>
<p>&nbsp;</p>
<p>18:14:09</p>
<p>ПАЛАМАРЧУК М.П.</p>
<p>Цей законопроект звужує права людини, не дає права на захист. І я рахую, за цей&nbsp;&nbsp; закон голосувати не можна.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Юрій Левченко. Включіть мікрофон,&nbsp; будь ласка.</p>
<p>&nbsp;&nbsp;&nbsp;&nbsp;</p>
<p>18:14:23</p>
<p>ЛЕВЧЕНКО Ю.В.</p>
<p>Левченко,&nbsp; ВО "Свобода",&nbsp; 223-й округ, місто Київ.</p>
<p>От дивіться, що відбувається. Замість того, щоб реально розслідувати злочини Януковича і його всіх товаришів, які, до речі,&nbsp; зараз багато&nbsp;&nbsp;&nbsp;&nbsp;&nbsp; учасників&nbsp; сидять в цій залі і з якими деякі депутати від коаліції&nbsp; щоранку ручкаються і обіймаються,&nbsp; і цілуються. Так? Так от&nbsp; замість того, щоб&nbsp; це робити, пропонується що – щоб&nbsp; будь-якого громадянина України по фіктивному&nbsp; по суті виклику,&nbsp; тому що кудись повістку пошлють невідомо куди, і він цю повістку не побачить, і його можна буде судити заочно, без його присутності.</p>
<p>Що це буде значити?&nbsp; От, наприклад, хлопці воюють на Сході, а захотіли когось посадити, на когось щось повісити, послали йому якусь&nbsp;&nbsp; повістку, де він не був 5 років, він на фронті, а його будуть в цей момент заочно судити. І посадять, бо в нас такі суди. От що пропонується.</p>
<p>Ви замість того, щоб такі речі пропонувати аморальні, ви краще судіть&nbsp; злочинців Януковича, а не дружіть з ними, як ви зараз і робите. Дякую.</p>
<p>&nbsp;</p>
<p>ПАРУБІЙ А.В.&nbsp; Будь ласка, Геращенко, 30 секунд. 30 секунд.</p>
<p>&nbsp;</p>
<p>18:15:47</p>
<p>ГЕРАЩЕНКО А.Ю.</p>
<p>Уважаемые депутаты! Когда вас избиратели спросят, почему те или иные&nbsp; преступники годами&nbsp; скрываются за границей&nbsp; и почему они не привлечены в суды и не выданы, вы можете смело&nbsp; сказать: я проголосовал&nbsp;&nbsp; против закона, который предлагался Антоном Геращенко и группой коллег.&nbsp; И тогда вы&nbsp; не сможете никогда людям объяснить, почему мы не можем их привлечь к ответственности.&nbsp; Потому что&nbsp; вы сегодня не проголосуете за это. А я вас прошу поддержать этот закон, и&nbsp; тогда мы привлечем к ответственности всю банду тех, которые скрываются за границей и могут там быть&nbsp; у Путина в гостях еще 10 лет.</p>
<p>&nbsp;</p>
<p>ПАРУБІЙ А.В. Отже, шановні колеги, ми проведемо спочатку сигнальне голосування. Я прошу приготуватися до голосування. І я ставлю сигнальне голосування проект Закону про внесення змін до деяких законодавчих актів України (щодо невідворотності покарання осіб, які вчинили тяжкі та особливо тяжкі злочини) номер 3465 за основу.</p>
<p>Сигнальне голосування. Будь ласка, прошу взяти участь в голосуванні, голосуємо. Сигнальне голосування. Ну як за що?</p>
<p>&nbsp;</p>
<p>18:16:49</p>
<p>За-80</p>
<p>Шановні колеги, я так само поставлю сигнальну пропозицію комітету. Пропозиція комітету повернути суб'єкту права законодавчої ініціативи на доопрацювання. Сигнальне голосування.</p>
<p>Хто підтримує дану пропозицію комітету, прошу проголосувати. Будь ласка, сигнальне голосування.</p>
<p>&nbsp;</p>
<p>18:17:27</p>
<p>За-134</p>
<p>Шановні колеги, жодне з рішень не має підтримки в залі.</p>
<p>Шановні колеги, у нас наступні в порядку денному законопроекти, які формулюються для повторного розгляду законів з пропозиціями Президента України. Ці законопроекти потребують спеціальної сигналу системи розгляду. Отже, колеги, система повернення повторного розгляду з пропозиціями Президента України, вона потребує спеціальної процедури і ми не можемо цю процедуру змінити.</p>
<p>Перший з тих законопроектів – це 1123. Цей законопроект надзвичайно є важливий про роздержавлення державних ЗМІ, в який Президент України вніс правки, але ці правки цілковито впадають в логіку і філософію цього законопроекту. І тому у мене є прохання, щоб ми швидко і ефективно за процедурою змогли цей&nbsp; законопроект розглянути.</p>
<p>Спочатку для доповіді… Отже, ставиться на розгляд законопроект 1123. І до доповіді запрошується Представник Президента України у Верховній Раді Кубів Степан Іванович. Будь ласка.</p>
<p>&nbsp;</p>
<p>18:19:20</p>
<p>КУБІВ С.І.</p>
<p>Шановний пане Голово! Шановні колеги! Прийнятий Верховною Радою України 24 листопада 2015 року Закон України "Про реформування державних і комунальних друкованих засобів масової інформації" за номером 1123 не може бути підписаний Президентом України з оглядом на наступне.</p>
<p>Законом, що надійшов на підпис, пропонується реформувати друковані засоби масової інформації та редакції, які засновані органами державної влади, іншими державними органами та органами місцевого самоврядування. Законом встановлено способи відповідного реформування державних і комунальних друкованих засобів масової інформації та редакцій.</p>
<p>Так, під час реформування, коли відповідні державні органи виходять зі складу засновників, співзасновників друкованих засобів масової інформації та редакцій, необхідними умовами залишається: збереження назви, цільового призначення, тематичної спрямованості друкованого засобу масової інформації. При цьому слід зазначити, що законом не передбачено зобов'язання щодо збереження мов видання, реформованих державних і комунальних друкованих засобів масової інформації.</p>
<p>Такий підхід спричиняє ризики зменшення кількості видань державною мовою, що у свою чергу не повинно залишатися поза увагою в умовах інформаційної агресії щодо питань захисту мовно-інформаційного простору України. Глава держави наголошує на тому, що державна мовна політика має базуватися на&nbsp; загальних засадах закріплених Конституцією України, якими на державу покладено обов'язок забезпечувати всебічний розвиток і функціонування української мови в усіх сферах суспільного життя. З огляду на зазначене, Президентом України пропонується законодавчо закріпити обов'язок друкованих засобів масової інформації при здійсненні реформування зберігати мови видання.</p>
<p>Друге. Крім того, частиною другою стаття 1 закону передбачено, що&nbsp; друковані засоби масової інформації, які здійснюють офіційне опублікування нормативно-правових актів Верховної Ради України, Президента України, Кабінету Міністрів України, міністерств, інших органів виконавчої влади та інших органів, акти яких, відповідно до законодавства, підлягають державній реєстрації, а також механізм реалізації положень про офіційне опублікування та набрання чинності такими нормативно-правовими актами визначається відповідними законами. Це положення набирає чинності з 1 січня 2016 року.</p>
<p>З огляду на зазначене, з метою запобігання виникнення з 1 січня 2016 року законодавчої невизначеності у питаннях офіційного опублікування та набрання чинності указами Президента пропонується частину другу статті 1 Закону, що надійшов на підпис, присвятити виключно питанням визначення сфери дії закону.</p>
<p>Враховуючи вище викладене, Президент України повернув до Верховної Ради України зазначений вище закон зі своїми вмотивованими і сформульованими пропозиціями, викладеними до&nbsp; загаданого&nbsp; закону. Прошу&nbsp; підтримати пропозиції Президента України до вказаного закону. Дякую за увагу.</p>
<p>&nbsp;</p>
<p>ПАРУБІЙ А.В. Дякую.</p>
<p>До доповіді запрошується голова комітету слова та інформаційної політики Сюмар Вікторія Петрівна, будь ласка.</p>
<p>&nbsp;</p>
<p>18:23:26</p>
<p>СЮМАР В.П.</p>
<p>Шановні колеги, мова йде про надзвичайно важливу реформу. І я вже нещодавно говорила про те, що це, власне, зобов'язання України перед цілою низкою міжнародних організацій. І український парламент дав добру волю і зелене світло цій реформі, що було надзвичайно для нас важливо.</p>
<p>Президент України наклав вето на цей закон. Наш комітет одностайно вчора прийняв рішення: ми вважаємо це непорозумінням. Тому що зауваження Президента носять технічний характер, але головне, щоб вони не завадили тут реалізації цієї реформи.</p>
<p>Комітет з питань свободи слова одностайно знову-таки просить залу підтримати зауваження Президента, які носять технічний характер, для того щоб ці технічні моменти зняти і щоб реформа була реалізована, і ми змогли… щоб цей закон зміг запрацювати вже з наступного року.</p>
<p>І в цьому ключі ще є острах, що нібито не буде, де друкувати друковані видання органам влади. Це абсолютно не так. В законі чітко записано, що кожен орган влади має право залишити одне друковане видання, в якому не використовується творча праця журналістів, а публікуються тексти. Відповідно або тексти указів, або, якщо йдеться про парламентську газету, статті народних депутатів, від фракцій, аналіз законодавства. Але там не використовується творча праця журналістів. От про це йшлося в законі. Ніщо це не заштопорить у даному випадку, але реформу тут ми мусимо доробити. І такі рудименти радянського часу, як державна преса, вона має бути нарешті в Україні за 24 роки незалежності ліквідована.</p>
<p>Величезне прохання підтримати пропозиції Президента. Ще автор просить, і в мене до вас, Андрію Володимировичу, пропозиція: поставити все-таки сигнальне голосування. Дуже важливе це голосування для нас, для всіх медіа, і, думаю, для Президента України також. Тому, якщо немає голосів, то перенести, очевидно, остаточне голосування. Дякую.</p>
<p>&nbsp;</p>
<p>ПАРУБІЙ А.В. Звичайно, я поставлю сигнальне, але в нас по процедурі – ми маємо її пройти повністю, - зараз запитання до доповідача. Тому, пані Вікторія, лишайтесь, будь ласка, на трибуні.</p>
<p>А я прошу записатись на запитання до доповідача.</p>
<p>Прошу провести запис&nbsp; на запитання. Будь ласка.</p>
<p>"Блок Петра Порошенка". Голуб Владислав&nbsp; Володимирович. Будь ласка.</p>
<p>&nbsp;</p>
<p>18:26:20</p>
<p>ГОЛУБ В.В.</p>
<p>Дякую. Владислав Голуб, "Блок Петра Порошенка", 197 виборчий округ, Черкащина. Прошу передати слово моєму колезі Томенку Миколі Володимировичу.&nbsp;</p>
<p>&nbsp;</p>
<p>18:26:32</p>
<p>ТОМЕНКО М.В.</p>
<p>Шановні колеги, я від імені нашого&nbsp; авторського колективу – від мене і від Олександра Рафкатовича Абдулліна хотів би підтвердити позицію комітету, що ми хочемо, щоби цей закон чітко почав працювати з 1 січня 2016 року. Що будь-які дво чи трьотлумачені ситуації з тим, що є&nbsp; дві технічні правки, які апарат Президента&nbsp;&nbsp; вирішив нам внести, я не хочу це оцінювати, але я вважаю, що комітет поступив абсолютно адекватно. І я просив би пані Вікторію&nbsp; чітко зафіксувати для всіх органів місцевої державної влади, що проголосувавши дві поправки і направивши Президенту на підпис нову редакцію закону закон буде підписаний Президентом і почне діяти з 1 січня 2016 року. Дякую.</p>
<p>&nbsp;</p>
<p>18:27:32</p>
<p>СЮМАР В.П. Комітет підтримує цю пропозицію.</p>
<p>&nbsp;</p>
<p>ПАРУБІЙ А.В. Ємець Леонід Олександрович.</p>
<p>&nbsp;</p>
<p>18:27:38</p>
<p>ЄМЕЦЬ Л.О.</p>
<p>Дякую. Леонід Ємець, фракція "Народний фронт".</p>
<p>Шановна Вікторія Петрівна, абсолютно покладаюсь на вашу кваліфіковану&nbsp; позицію, будемо однозначно вас підтримувати. А я, в свою чергу, як і обіцяв на кожному&nbsp; питанні, яке буде сьогодні в порядку денному, буду піднімати питання щодо тих нещасних суддів-патріотів, яких сьогодні український парламент робить або жебраками, або корупціонерами. Колеги, ну ми не маємо права&nbsp; і&nbsp; можливості піти в новий рік, не вирішивши це питання. Це буде просто не по-людськи.</p>
<p>Я закликаю головуючого&nbsp; включити в порядок&nbsp; денний законопроект 3328. Дякую.</p>
<p>&nbsp;</p>
<p>ПАРУБІЙ А.В. …тільки відреагує, що головуючий не має таких повноважень включати законопроект у порядок денний. Це просто для інформації.</p>
<p>Довбенко, "Блок Петра Порошенка". Будь ласка.</p>
<p>&nbsp;</p>
<p>18:28:31</p>
<p>ДОВБЕНКО М.В.</p>
<p>Прошу передати моїй колезі Ірині Геращенко.</p>
<p>&nbsp;</p>
<p>18:28:36</p>
<p>ГЕРАЩЕНКО І.В.</p>
<p>Шановні колеги, я прошу підтримати пропозицію голови профільного комітету Вікторії Сюмар і голови Комітету з питань екології, який раніше очолював цей комітет, Миколи Томенко. Тому що, дійсно, ми боремося за роздержавлення медіа вже багато років, і нам, дійсно, потрібно покінчити з цим рудиментом, коли у нас існують не районні газети, а рупори і трибуни районної влади, де дійсно журналісти стоять просто, знаєте, обслуговуючим персоналом влади місцевої під їх тиском, і це є наше дуже серйозне зобов'язання перед Радою Європи, чи не єдине, що яке залишилося не виконаним.</p>
<p>Очевидно, що сесійна зала має підтримати пропозиції, які вніс Президент України, накладаючи вето на свій закон. Але так само ми маємо підтримати оцей законопроект із пропозиціями Президента, це буде дуже відповідальне і правильне рішення.</p>
<p>І питання моє до пані Вікторії. Пані Вікторія, місцеві, регіональні журналісти дуже переживають, що згідно з цим законом буде…</p>
<p>&nbsp;</p>
<p>ПАРУБІЙ А.В. Будь ласка, дайте, завершити, можливість. 10 секунд.</p>
<p>&nbsp;</p>
<p>18:29:45</p>
<p>ГЕРАЩЕНКО І.В.</p>
<p>Що згідно з цим законом буде з колективами редакції і з майном редакції. Дякую.</p>
<p>&nbsp;</p>
<p>18:29:55</p>
<p>СЮМАР В.П.</p>
<p>Закон дуже чітко, він дійсно був узгоджений з усіма редакціями, він передбачає можливість реформування, хто хоче впродовж наступного року, а якщо колективи не бажають, то ще три роки в них є перехідного періоду.</p>
<p>Майно так само, якщо хочуть колективи, то, власне кажучи, якщо це майно знаходиться у власності органів влади, наприклад, оренда приміщень, лишається за тою ж самою ціною на 10 років наперед, як це було. Майно в них лишається.</p>
<p>Колективи можуть ставати самі, власне, засновниками газет, просто органи влади виходять із їх засновників і не мають можливість на них впливати. Це не означає, повторюю, закриття видань. Це означає, що ці видання тепер не контролюватиме влада і органи влади зобов'язані вийти, а журналістські колективи можуть пропонувати свої бізнес моделі і видання так само можуть жити.&nbsp;</p>
<p>&nbsp;</p>
<p>ПАРУБІЙ А.В. Павло Кишкар, будь ласка. Включіть мікрофон.</p>
<p>&nbsp;</p>
<p>18:30:56</p>
<p>КИШКАР П.М.</p>
<p>Прошу підтримати даний законопроект.</p>
<p>&nbsp;</p>
<p>ПАРУБІЙ А.В. Будь ласка, Шверк від "Блоку Петра Порошенка".</p>
<p>&nbsp;</p>
<p>18:31:10</p>
<p>ШВЕРК Г.А.</p>
<p>Шановні колеги, хочу звернути вашу увагу, що цей закон для друкованих засобів масової інформації є таким же важливим і визначним, як Закон про суспільне мовлення для телебачення. Тому я прошу дуже підтримати цей законопроект разом з правками Президента.</p>
<p>На жаль, наразі ми не маємо підпису Президента, але ми маємо мати цей підпис до 1 січня наступного року. Тому дуже прошу підтримати цей закон.</p>
<p>&nbsp;</p>
<p>18:31:48</p>
<p>СЮМАР В.П.</p>
<p>Я дуже дякую фракції "Блоку Петра Порошенка" за таку позицію.</p>
<p>&nbsp;</p>
<p>ПАРУБІЙ А.В. Оля Червакова. Їй депутат Томенко передав слово. Останній виступ. Оля Червакова. І ми переходимо до голосування.</p>
<p>&nbsp;</p>
<p>18:31:57</p>
<p>ЧЕРВАКОВА О.В.</p>
<p>Шановні колеги, дійсно, вето Президента –&nbsp; це непорозуміння, але ті поправки і зауваження, які Президент дав до цього закону, вони частково містилися у зауваженнях Ради Європи. Тому так само непорозумінням було голосувати в першому і в другому читанні, і в цілому за цей законопроект, тому що в принципі там було, що доробляти. Але&nbsp; я хочу вас запевнити, в нас є робоча група, в нас пройшли комітетські слухання, ми доведемо цей закон до розуму.</p>
<p>Національна спілка журналістів готує до нього поправки, і ми… для нас це справа честі зробити його якісним і довести до кінця цю реформу.</p>
<p>Прошу підтримати закон. Дякую.</p>
<p>&nbsp;</p>
<p>ПАРУБІЙ А.В. Дякую вам.</p>
<p>Шановні колеги, надзвичайно важливий законопроект, і цілковито є правки, які підтримуються усіма фракціями, які вніс Президент України.</p>
<p>Питання тільки в одному чи є в нас достатньо голосів в залі?</p>
<p>І тому, шановні колеги, я дуже прошу усіх депутатів зараз зайти в зал для голосування. Шановні колеги, я прошу зайти з кулуарів в зал, взяти участь в голосуванні і прошу Секретаріат Верховної Ради повідомити депутатів, що зараз відбудеться голосування.</p>
<p>Звичайно, я поставлю перше – це сигнальне голосування. Але дуже би хотілося, щоб ми змогли прийняти рішення і щоб ми змогли це питання вирішити сьогодні, а не відтягуючи і не чекаючи. Шановні колеги! Прошу заходити в зал. Секретаріат Верховної Ради прошу повідомити депутатів, що зараз відбудеться голосування.</p>
<p>Шановні колеги! Сигнальне голосування. Прошу зайняти робочі місця. І я ставлю на голосування, сигнальне голосування пропозицію – Закон України "Про реформування державних і комунальних друкованих засобів масової інформації" номер 1123, прийнятий в цілому з урахуванням всіх пропозицій Президента України.</p>
<p>Сигнальне голосування. Будь ласка, голосуємо, візьміть участь у голосуванні. Голосуємо, будь ласка.</p>
<p>&nbsp;</p>
<p>18:34:55</p>
<p>За-179</p>
<p>Давайте ще раз, ще раз сигнальне, товариство. Якщо немає голосів, ідемо далі. Я прошу зайти в зал, зайняти робочі місця.</p>
<p>Шановні колеги, ще раз сигнальне голосування, 1123. Сигнальне голосування, прошу зайняти участь у голосуванні. Будь ласка, сигнальне голосування 1123 з пропозиціями Президента. Будь ласка. Голосуємо, підтримуємо.</p>
<p>&nbsp;</p>
<p>18:35:52</p>
<p>За-200</p>
<p>Зберемо чи ні? Колеги, заходимо&nbsp; в зал. Нам бракує буквально кілька&nbsp; голосів. Я прошу голів фракцій повідомити депутатів, що надзвичайно важливе питання, яке потребує вирішення сьогодні. Я прошу колег&nbsp; депутатів покликати своїх колег. Не до мене звертатися, а до&nbsp; своїх голів фракцій і колег по фракції. Секретаріат&nbsp; Верховної Ради&nbsp; я прошу повідомити депутатів, щоб на&nbsp; 5 хвилин&nbsp; зайшли у зал&nbsp; і взяли участь в голосування.&nbsp; Прошу заходити. <i>(Шум у залі)</i></p>
<p>&nbsp;Каже Ольга&nbsp; Червакова, цього очікують журналісти, регіональна ЗМІ і вся прогресивна частина української журналістики і суспільства.&nbsp; Будьте відповідальними! Будьте сконцентрованими! Прошу заходити в зал, приготуватися до голосування.</p>
<p>Поки&nbsp; депутати заходять,&nbsp; Іра Геращенка&nbsp;&nbsp; розповість&nbsp; про&nbsp; особливу важливість цього законопроекту і переконає всіх проголосувати.&nbsp; Будь ласка,&nbsp; Іра Геращенко, одна&nbsp; хвилина. Прошу усіх заходити в зал.</p>
<p>&nbsp;</p>
<p>18:37:01</p>
<p>ГЕРАЩЕНКО І.В.</p>
<p>Шановні колеги,&nbsp; от зараз насправді&nbsp; відбувається така дуже цікава історія. Дуже видно, хто не буває в регіонах і&nbsp; не спілкується з регіональними ЗМІ. Тому що&nbsp; ті&nbsp; депутати, які&nbsp;&nbsp; бувають у регіонах, які спілкуються&nbsp; з регіональними&nbsp; ЗМІ, знають, що жоден ефір,&nbsp; жодна перс-конференція не відбувається без запитання: коли буде роздержавлення медіа, коли нас позбавлять ось цього рабства і&nbsp; ми… просто засновникам…&nbsp; наших вийдуть місцеві органи влади?</p>
<p>І тому, насправді, ми зараз звертаємося до всіх депутатів, які&nbsp; вийшли із сесійної&nbsp; зали, просимо від імені&nbsp; журналістського лобі, яке&nbsp; працює&nbsp; в парламенті в&nbsp; різних фракціях, просимо наших колег&nbsp; повернутися до парламенту і відповідально поставитися до питання виконання&nbsp; нашого зобов'язання&nbsp; перед Радою Європи і насправді перед&nbsp; нашими регіональними журналістами. Ми створили суспільне телебачення. І друге зобов'язання – це&nbsp; роздержавлення медіа. Потрібно підтримати цей законопроект. Дуже просимо: зорієнтуємося&nbsp;&nbsp;&nbsp; і&nbsp; проголосуємо закон з поправками&nbsp; Президента. Дякую.</p>
<p>&nbsp;</p>
<p>ПАРУБІЙ А.В.&nbsp; Шановні колеги,&nbsp;&nbsp; закон неконфліктний, об'єднуючий. Я прошу депутатів зайняти робочі місця. Колеги депутати, хто ще не зайшов в зал, зайдіть в зал, займіть робочі місця, підготуйтесь до голосування.</p>
<p>Готові? Я ще раз ставлю сигнальне голосування 1123 з пропозиціями Президента. Сигнальне голосування. Я прошу усіх підтримати депутатів. Прошу проголосувати. Будь ласка, 1123. Голосуємо. Сигнальне голосування.</p>
<p>&nbsp;</p>
<p>18:38:56</p>
<p>За-221</p>
<p>Колеги, я прошу не виходити з залу, колеги. Я прошу не виходити з залу. Я прошу навпаки заходити в зал. Я прошу скликати своїх колег по фракції, зараз Володя Ар'єв, одна хвилина, я прошу запросити депутатів в зал.</p>
<p>Одна хвилина, поки Володимир Ар'єв виступає, я сподіваюся, в зал зайде 5 прогресивних депутатів, які проголосують.</p>
<p>Будь ласка, Володимир Ар'єв.</p>
<p>&nbsp;</p>
<p>18:39:31</p>
<p>АР’ЄВ В.І.</p>
<p>Шановні колеги, про що зараз йде мова абсолютно чітко було сказано Степаном Кубівим. Мова йде про захист української мови видання під час роздержавлення. У нас сьогодні ситуація, коли українською мовою виходить 18 відсотків друкованих видань. І де гарантія є, що новий власник не вирішить самовільно змінити мову видання. У нас сьогодні українська мова як жебрачка виходить. І тому сьогодні Президент України стає на захист української мови як гарант Конституції. Я перепрошую, але хто зараз не проголосує, хто зараз не зайде в зал, той виступає проти української мови. Але, я вважаю, що весь парламент об'єднається навколо того, щоб підтримати державну мову. Дякую.</p>
<p>&nbsp;</p>
<p>ПАРУБІЙ А.В. Дякуємо, шановні колеги.</p>
<p>Зайшли 5 прогресивних депутатів. Всіх бачили? Всі бачили. Тому готуємося до сигнального голосування. Займіть робочі місця. І, шановні колеги, сигнальне голосування 1123 з пропозиціями Президента. Сигнальне голосування. Прошу голосувати. Будь ласка. голосуємо.</p>
<p>&nbsp;</p>
<p>18:40:50</p>
<p>За-230</p>
<p>Залишатись на робочих місцях, шановні колеги. Приготуватись до голосування.&nbsp;</p>
<p>І я ставлю на голосування Закон України "Про реформування державних і комунальних друкованих засобів масової інформації" з&nbsp; пропозиціями Президента,&nbsp; з урахуванням всіх&nbsp; пропозицій Президента&nbsp; України номер 1123. Колеги, прошу проголосувати,&nbsp; прошу підтримати. Будь ласка, голосуємо, 1123.</p>
<p>&nbsp;</p>
<p>18:41:34</p>
<p>За-235</p>
<p>Рішення прийнято.&nbsp;</p>
<p>Вітаю голову комітету, вітаю&nbsp; представництво Президента у Верховній Раді. Це було сильне відповідальне і рішуче рішення Верховної Ради&nbsp; України. Дякую вам.</p>
<p>Далеко не розходьтесь. Наступний законопроект ще один буде&nbsp; Президента з правками.</p>
<p>Наступний: Закон України "Про внесення змін до деяких законів України щодо посилення гарантії дотримання прав і свобод внутрішньо переміщених осіб" з пропозиціями Президента України, теж за окремою процедурою.&nbsp; І запрошую до доповіді Представника Президента&nbsp; України у Верховній Раді Кубіва Івана Степановича.&nbsp; Будь ласка.&nbsp;</p>
<p>&nbsp;</p>
<p>18:42:29</p>
<p>КУБІВ С.І.</p>
<p>3 листопада&nbsp; 2015 року Верховна Рада&nbsp; України прийняла Закон про внесення змін&nbsp; до деяких законів&nbsp; України&nbsp; щодо посилення гарантій дотримання прав і свобод внутрішньо переміщених осіб за номером 2166.</p>
<p>Зазначеним законом, серед іншого передбачено, що в разі неповідомлення внутрішньо переміщеною особою, при&nbsp; її повернені до покинутого місця&nbsp; постійного проживання, рішення про скасування&nbsp; дії довідки&nbsp; про взяття зазначеної особи на облік приймається на&nbsp; підставі:</p>
<p>Перше: даних про тривалу відсутність більше 60 днів особи за місцем проживання.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Друге: та інформації про її переміщення в межах&nbsp;&nbsp; України, яка дає обґрунтовані підстави вважати, що вона&nbsp; повернулася до покинутого місця постійного проживання.</p>
<p>Однак, законом, що надійшов на підпис Президента України, не визначено уповноваженого органу, який буде виявляти факт відсутності внутрішньо переміщеної особи за місцем проживання та підтверджувати інформацію про її переміщення у межах України. Крім того, законом не врегульовано механізму перевірки факту тривалої відсутності внутрішнього переміщення осіб за місцем проживання та інформації про їх переміщення в межах України. У зв'язку з цим, керівник&nbsp; структурного підрозділу з питань соціального захисту населення буде позбавлений можливості приймати правомірне рішення про скасування дії вище вказаної довідки про взяття на облік внутрішньо переміщеної особи. Оскільки відповідно до частини другої, статті 19 Конституції України, посадові особи органів державної влади та органів місцевого самоврядування зобов'язані діяти лише на підставі в межах повноважень та у спосіб, що передбачено Конституцією та законами України.</p>
<p>З огляду на зазначене, Кабінетом Міністрів України було запропоновано Президенту України застосувати право вето до вказаного закону. Враховуючи вище викладене, Президентом України пропонується.</p>
<p>Перше. Врегулювати вище зазначені питання у Законі України про внесення змін до деяких законів України (щодо посилення гарантії дотримання прав і свобод внутрішнього переміщення осіб та доопрацювати його).</p>
<p>Друге. Визначити орган посадових осіб, на який покладається виявлення фактів відсутності внутрішнього переміщення осіб за місцем проживання та підтвердження інформації про їх переміщення в межах України, а також механізм перевірки такої інформації та факту тривалої відсутності внутрішньо переміщених осіб за місцем проживання. Прошу підтримати пропозиції Президента України. Дякую.</p>
<p>&nbsp;</p>
<p>ПАРУБІЙ А.В. Будь ласка, голова Комітету з питань прав людини Немиря Григорій Михайлович. Будь ласка.</p>
<p>&nbsp;</p>
<p>18:45:38</p>
<p>НЕМИРЯ Г.М.</p>
<p>Шановні колеги, ситуація подібна до попереднього закону, про який ми говорили під час обговорення цього законопроекту, а нагадаю, він стосується більше 1 мільйона 500 тисяч наших з вами співгромадян, вимушених переселенців або внутрішньо переміщених осіб, як їх називають.</p>
<p>Цей Закон 2166, який ми підтримали в листопаді цього року, фактично дозволяє цим людям почувати себе більш впевнено на тій території, яка не є для них рідною, вони були вимушено, змушені були покинути свої домівки.</p>
<p>Наприклад, цей закон позбавляє їх необхідності кожного півроку&nbsp; поновлювати довідки, а сама процедура поновлення довідок – це джерело корупції. Зараз, коли ці пропозиції були надані, ми з'ясували, що фактично це перестраховка, якщо б уважно читали закон, який був, то побачили, що там цей механізм фактично передбачений. Під час обговорення на комітеті в присутності представників Адміністрації Президента, Кабінету Міністрів, підтримавши пропозицію Президента щодо доопрацювання закону у відповідній частині комітет запропонував механізм надходження інформації, зокрема щодо встановлення факту відсутності внутрішньо переміщеної особи більше 60 днів за місцем проживання. Відповідні зміни були внесені в статтю 12 цього закону.</p>
<p>Це було підтримано одноголосно комітетом, хочу також звернутися зараз до всіх фракцій незалежно від того чи це фракції коаліції, чи ті, які представляють опозицію, йдеться про наші з вами співгромадян. Не про акцизи, не про ПДВ, йдеться про долю полутора мільйонів громадян України. Тому я звертаюсь, Андрію, будь ласка,&nbsp; закличте депутатів до цієї зали, ми мусимо зараз не залишити їх і не зробити ситуацію такою, коли в новому році вони знову будуть почувати себе жебраками на своїй рідній землі. Всі зауваження Президента враховані, стопроцентне голосування підтримано комітетом. Я&nbsp; закликаю всіх підтримати цей закон в цілому. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Шановні колеги, давайте я вам ще поясню логіку сьогоднішньої роботи, до мене багато депутатів підходять, щоб ми змогли сконцентруватись. Подивіться, колеги,&nbsp; я дуже прошу, зараз у нас по порядку&nbsp; денному цей президентський&nbsp; законопроект дуже важливий, потім ще два&nbsp; є оборонних законопроекти. Давайте&nbsp; хоча б на них сконцентруємося, ми однозначно потім оголосимо перерву. Перерву ми оголосимо до 22.30, коли буде поданий бюджет. Але давайте хоча би на цей час сконцентруємося по тих законопроектах. Пане Григорій, зараз є відповіді до доповідача.&nbsp;&nbsp;</p>
<p>Шановні колеги, в кого є дуже важливі нагальні питання, прошу записатись на виступи і на запитання. І систему я прошу включити, запис на виступи.</p>
<p>Кишкар Павло, будь ласка, включіть мікрофон.</p>
<p>&nbsp;</p>
<p>18:49:28</p>
<p>КИШКАР П.М.</p>
<p>Прошу передати слово Альоні Шкрум.</p>
<p>&nbsp;</p>
<p>18:49:33</p>
<p>ШКРУМ А.І.</p>
<p>Шкрум Альона, фракція "Батьківщина", колеги, ну це так сталося, що&nbsp; цей той закон, який ми почали&nbsp; готувати з громадськими діячами і іншими депутатами з різних фракцій ще до того, як цей парламент&nbsp; прийняв присягу. Цей закон, йому знадобилося рік, щоб він пройшов&nbsp; перше і друге читання. І потім&nbsp; Президент накладає на&nbsp; нього вето. Колеги, ну це абсолютно ганьба, на жаль.&nbsp; Так сталося, що у нас у фракції є от Григорій Немиря, який з Донбасу, і є мій&nbsp; колега, Олексій Рябчин, який сам є переселенцем. І ми розуміємо, що&nbsp; не можна просто кидати на призволяще і з бюрократичними&nbsp; процедурами знущатися над 1 мільйоном 600 тисяч переселених осіб.</p>
<p>Ви знаєте, я вважаю, що ми цією Верховною Радою&nbsp; маємо зараз просто вибачитися між… перед тими людьми, які не можуть&nbsp; через бюрократію нормально існувати у своїй державі, будучи нашими громадянами, і через війну втративши фактично все. Давайте зараз підтримаємо, будь ласка,&nbsp; цей законопроект. Зайдемо всі до залу і нарешті покажемо&nbsp; їм, що ми цінуємо їх як громадян, що ми пишаємося тим, що вони роблять для&nbsp; України, що ми&nbsp; вважаємо…</p>
<p>&nbsp;</p>
<p>ПАРУБІЙ А.В. Прошу дати можливість завершити. 10 секунд, будь ласка.</p>
<p>&nbsp;</p>
<p>18:50:47</p>
<p>ШКРУМ А.І.</p>
<p>Колеги, будь ласка, давайте всі підтримаємо цей законопроект, і в новий рік вже увійдемо із зовсім іншим ставленням до наших українських громадян – 1 мільйон 600 тисяч переселених осіб. Дякую.</p>
<p>&nbsp;</p>
<p>ПАРУБІЙ А.В. Будь ласка, Григорій.</p>
<p>&nbsp;</p>
<p>18:51:04</p>
<p>НЕМИРЯ Г.М.</p>
<p>Я дякую Альоні Шкрум за чітку позицію. Хотів би уточнити один аспект. Тобто Президент повернув не тому, що він концептуально проти, він підтримує цей законопроект. Справа у тому, що, дійсно, з бюрократичних міркувань, коли&nbsp; один із структурних підрозділів Кабінету Міністрів вирішив перестрахуватися, і коли ми на засіданні комітету підняли це питання, дійсно, визнали, що ми перестрахувалися, ми вибачаємося. Але за те, що&nbsp; вибачалися, вже місяць ці люди продовжують існувати і бути "попрошайками" за старими процедурами. Ніколи не пізно виправити&nbsp; ці&nbsp; помилки, і я закликаю сьогодні це зробити.</p>
<p>&nbsp;</p>
<p>ПАРУБІЙ А.В. Дякую вам.</p>
<p>Абдуллін Олександр, будь ласка. Абдуллін…</p>
<p>&nbsp;</p>
<p>18:51:52</p>
<p>АБДУЛЛІН О.Р.</p>
<p>Прошу передати слово&nbsp; Олексію Рябчину.</p>
<p>&nbsp;</p>
<p>18:52:01</p>
<p>РЯБЧИН О.М.</p>
<p>Олексій Рябчин, "Батьківщина". Ну, дійсно, просто прохання до колег підтримати законопроект та підтримувати переселенців. На жаль, з цього законопроекту зникла дуже важлива норма, коли ми довіряємо людям, які є українцями, які повернулися на ту територію, яку ми контролюємо, і не вимагаємо від них підтвердження статусу, на жаль, ця норма повернута&nbsp; із змінами Президентом, що люди повинні підтверджувати свій статус кожні півроку, і це, ну, не дуже гарно. Навіть є норма, що органи соцзахисту можуть отримувати інформацію від волонтерів, від ще якісь… Це неповага до цих людей, але навіть з цими зауваженнями є прохання підтримати і є прохання до уряду створити координаційний центр єдиний, можливо, на рівні віце-прем'єр-міністра, який буде займатися питаннями переселенців. Їхніми питаннями, на жаль, у виконавчій владі, на жаль, ніхто не займається, як&nbsp; людьми з Криму та Донбасу.&nbsp; Дякую.</p>
<p>&nbsp;</p>
<p>ПАРУБІЙ А.В. Шановні колеги, я тільки репліку скажу перед тим, як дам слово голові комітету. В мене ще є 11 виступаючих, ще, звичайно, і дам пану Чубарову обов'язково дам слово.&nbsp; Тільки я просто вам скажу одну важливу річ. Я бачу кожен з виступаючих підтримує даний законопроект. Чим більша кількість виступаючих, тим менше шанс, що цей законопроект буде проголосований.&nbsp; Це дуже проста математична істина, банальна, але я ні в якій мірі нікого не буду обмежувати в слові. Я&nbsp; буду чесно давати, а ви вже з цим словом поводьтесь, як ви вважаєте за необхідне.</p>
<p>Зараз я, за окремим проханням, прошу включити мікрофон Чубарову, включить мікрофон, а потім – Ємець. Будь ласка.</p>
<p>&nbsp;</p>
<p>18:53:32</p>
<p>ЧУБАРОВ Р.А.</p>
<p>Шановні колеги, шановний головуючий, ну, дійсно буду дуже коротко. Але цього закону ждуть, чекають і маємо ще виходити з того, що життя нам буде щоденно підкидувати нові і нові питання, які потрібно буде розв'язувати. І ми&nbsp; будемо ще не раз звертатися&nbsp; до цього закону, можливо, будемо працювати над новими законами. Я дуже просив би зараз керівників фракцій закликати всіх членів депутатів колег і щоб ми проголосували і підтримали і щоб за це нам були вдячні наші люди. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Довбенко, будь ласка, "Блок Петра Порошенка".</p>
<p>&nbsp;</p>
<p>18:54:21</p>
<p>ДОВБЕНКО М.В.</p>
<p>Прошу передати&nbsp; слово Валерію Пацкану.</p>
<p>&nbsp;</p>
<p>ПАРУБІЙ А.В. Пацкан, будь ласка.</p>
<p>&nbsp;</p>
<p>18:54:28</p>
<p>ПАЦКАН В.В.</p>
<p>Шановні друзі, фракція "Блок Петра Порошенка" буде підтримувати цей законопроект. Я дуже вас прошу, закликаю всіх, тому що це є єдиний законопроект, який напрацьований разом з тими громадянами, які були вимушені покинути свої домівки. В нас в комітеті він найшов одностайне схвалення і ті бюрократичні норми, які були допущені, помилки, Кабінетом Міністрів і іншими органами, були прибрані.</p>
<p>Зараз ми повинні пройти через ці бюрократичні процедури і повинні його проголосувати. Давайте, якщо ми не можемо допомогти цим людям фінансово, давайте допоможемо їм хоча би спрощеною процедурою перебування на нашій території. Це наші громадяни, це&nbsp; громадяни України.</p>
<p>Прошу всіх підтримати. І пане головуючий, прошу ставити на голосування. Дякую.</p>
<p>&nbsp;</p>
<p>ПАРУБІЙ А.В. Кожен виступаючий після виступу закликає мене ставити на голосування.</p>
<p>Ємець, будь ласка, включить мікрофон, Леонід Ємець.</p>
<p>&nbsp;</p>
<p>18:55:27</p>
<p>ЄМЕЦЬ Л.О.</p>
<p>Дякую. Леонід Ємець, "Народний фронт", місто Київ.</p>
<p>Пане Голово, ви сказали, що у нас буквально 3-4 питання, а потім у нас буде перерва до 10-ї або 11-ї години вечора. Я вас дуже прошу, знову ж, повертаючись до того закону, який є вкрай необхідний для 72 патріотів-суддів, поставити цей законопроект в порядок денний, для того щоб ми встигли - у нас повно часу, - для того щоб ми могли його проголосувати. Повно часу, який… І я обіцяю, що я піду по кулуарах, піду в буфет ловити там депутатів і приводити їх, особисто впрошувати їх прийти до парламенту і голосувати тут, як цього вимагає наш обов'язок. Дякую.</p>
<p>&nbsp;</p>
<p>ПАРУБІЙ А.В. Пане депутат, я все-таки дам вам відповідь. Щоб ви почитали Регламент: немає повноважень в головуючого ставити в Регламент. Це не приватна лавка, де можна поставити або забрати з Регламенту. Якщо є така позиція, зараз я поставлю його на голосуванні Верховній Раді, щоб його включити в порядок денний. Буде така воля депутатів – будемо включати. Це не є повноваження ні Голови, ні головуючого – це тільки повноваження залу. І тому, коли ви звертаєтесь, не до мене, до голови фракції, до Погоджувальної ради, не до мене. Порядок денний я не маю права змінювати. Домовились, так? Дякую.</p>
<p>Отже, Ірина Геращенко, будь ласка.</p>
<p>&nbsp;</p>
<p>18:56:56</p>
<p>ГЕРАЩЕНКО І.В.</p>
<p>Шановні колеги, я хочу нагадати, що минулий парламент прийняв вперше Закон про статус внутрішньо переміщених осіб. І цей закон був надзвичайно схильно і позитивно підтриманий і Радою Європи, і іншими міжнародними інституціями. Але, дійсно, цей законопроект має низку недоліків, тому що Україна вперше зіштовхнулася з цією проблемою. І тому дуже важливо, щоб ми зараз підтримали законопроект з правками Президента, які дійсно мають технічний характер, для того щоб облегшити долю сотень тисяч людей з цими довідками, з приниженням, з корупцією, дійсно, і проголосували за цей законопроект. Він також є надзвичайно важливим напередодні січневої сесії Парламентської асамблеї Ради Європи, де до української делегації буде дуже багато запитань відносно того, як українська влада сьогодні захищає внутрішньо переміщених осіб, що ми робимо для цих громадян України, які через російську агресію опинилися в складних умовах. І я прошу вас вашим голосуванням підтримати нашу українську делегацію, бо ця сесія буде для нас надзвичайно важливою і важкою. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Будь ласка,&nbsp; Євтушок Сергій, фракція "Батьківщина". Будь ласка.</p>
<p>&nbsp;</p>
<p>18:58:11</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина". Прошу передати слово Наталії Веселовій, фракція "Самопоміч".</p>
<p>&nbsp;</p>
<p>ПАРУБІЙ А.В. Веселова. Будь ласка,&nbsp; включіть мікрофон.</p>
<p>&nbsp;</p>
<p>18:58:27</p>
<p>ВЕСЕЛОВА Н.В.</p>
<p>Дійсно, мільйон 600 тисяч переселенців чекають на прийняття цього закону.&nbsp; Цей законопроект був поданий ще 18 лютого цього року і досі він не прийнятий. Тому я закликаю всіх&nbsp; колег проголосувати за цей законопроект.</p>
<p>&nbsp;</p>
<p>ПАРУБІЙ А.В. Дякую.</p>
<p>Сташук Віталій Филимонович, "Народний фронт". Будь ласка.</p>
<p>&nbsp;</p>
<p>18:58:57</p>
<p>СТАШУК В.Ф.</p>
<p>Я пропоную припинити обговорення і голосувати. Дякую.</p>
<p>&nbsp;</p>
<p>ПАРУБІЙ А.В. Іван Крулько.</p>
<p>&nbsp;</p>
<p>18:59:09</p>
<p>КРУЛЬКО І.І.</p>
<p>ПАРУБІЙ А.В. Підтримує.</p>
<p>Кужель Олександра.&nbsp; Підтримує. Кодола. Підтримує. Барна. Підтримує. І у мене єдине є застереження,&nbsp; що попросили, що має дати технічні правки&nbsp; Дехтярчук. Включіть мікрофон Дехтярчук. 30 секунд. І ми переходимо до голосування. Будь ласка,&nbsp; включіть мікрофон.</p>
<p>&nbsp;</p>
<p>18:59:34</p>
<p>ДЕХТЯРЧУК О.В.</p>
<p>Олександр Дехтярчук…</p>
<p>&nbsp;</p>
<p>ПАРУБІЙ А.В. Я перепрошую. Поки ви не почали говорити.</p>
<p>Шановні колеги,&nbsp; через одну хвилину&nbsp; розпочнеться голосування. Я прошу зайти всіх в зал, сконцентруватись, взяти участь в голосуванні. Будь ласка,&nbsp; хто є в кулуарах, хто веде переговори, зайдіть в зал, зараз буде голосування.</p>
<p>Я перепрошую, прошу&nbsp; дати з самого початку одну&nbsp; хвилину Дехтярчуку. Будь ласка.</p>
<p>&nbsp;</p>
<p>18:59:58</p>
<p>ДЕХТЯРЧУК О.В.</p>
<p>Олександр Дехтярчук, Дубинський 154&nbsp; виборчий округ. Шановне товариство! Нещодавно ми голосували законопроект&nbsp; про розширення повноважень органів місцевого самоврядування по наданню адміністративних послуг. І норми закону, які ми розглядаємо сьогодні, це йшлося про роботу центрів адміністративних послуг, також частково стосується власне законопроекту, про який я згадував. Тому прохання врахувати у "Перехідних положеннях" цього закону. Також внести зміни у відповідний закон про надання послуг, центрів адміністративних послуг, що стосується довідок для внутрішньо переміщених осіб. Дякую.</p>
<p>&nbsp;</p>
<p>ПАРУБІЙ А.В&nbsp; Пане Григорію, будь ласка, прокоментуйте і відразу скажіть заключне слово і свої пропозиції. Будь ласка.</p>
<p>&nbsp;</p>
<p>19:00:46</p>
<p>НЕМИРЯ Г.М.&nbsp;</p>
<p>Дякую, за цю пропозицію. Я впевнений, що, якщо буде на то воля, пізніше можна внести такі правки до цього закону. Але зараз краще, на вашу думку, не має бути ворогом доброго. Тому за процедурою це, на жаль, зараз врахувати вашу пропозицію неможливо.</p>
<p>Я хочу звернути увагу на два аспекти, які всі мали б колеги врахувати.&nbsp;</p>
<p>Перше. Коли ми говоримо і приймаємо багато законів, коли ми говоримо: це закон задля посилення обороноздатності України, задля посилення міцності нашої армії, задля того, щоб Національна гвардія була б такою, за якою не було б соромно, що це оборонне замовлення або щось таке. Іноді такі навіть істеричні нотки бувають. Зараз ми говоримо про долю, вслухайтесь, колеги, в дальній частині залу, 1 мільйона 650 тисяч наших з вами співгромадян. На кону честь України як держави, яка не хилиться перед агресором, яка робить все, щоб не просто зберегти лояльність наших з вами співгромадян, а для того, щоб ці громадяни не відчували себе покинутими. Йдеться не про національну якусь одну меншину, йдеться не про дискримінацію когось, йдеться про врахування долі і полегшення стану 1 мільйона 650 тисяч українців, які стали жертвами агресії в Україні.</p>
<p>Я здивований відсутністю зараз в цьому секторі депутатів від "Опозиційного блоку". Мало вас. Закличте, будь ласка, всіх ваших колег, тому що це переважна більшість з Донецької і Луганської областей. Чому лише ви один тут сидите? Закличте, будь ласка, ваших колег, щоб вони прийшли і проголосували.</p>
<p>Теж саме стосується двох депутатських груп. Я закликаю, щоб…&nbsp;</p>
<p>&nbsp;</p>
<p>ПАРУБІЙ А.В. Будь ласка, одну хвилину. Завершуйте, пане Григорію.</p>
<p>&nbsp;</p>
<p>НЕМИРЯ Г. Керівники фракцій "Блок Петра Порошенка", "Народного фронту" закликали тих, хто зараз відсутній, для того щоб ми сьогодні не відкладали ще раз і ще раз цей закон, щоб ми набрали мінімум 226 голосів. Дякую.</p>
<p>&nbsp;</p>
<p>ПАРУБІЙ А.В. Дякую вам.</p>
<p>Отже, колеги, я ще раз запрошую депутатів зайти в зал. Я поставлю, звичайно, спочатку сигнальне голосування.</p>
<p>Ми провели обговорення, якщо не набереться голосів, будемо голосувати пізніше, але хотілося, щоб ми сконцентрувались, щоб ми змогли проголосувати.</p>
<p>Колеги, будь ласка, заходимо в зал, займаємо робочі місця. І я ставлю сигнальне голосування по Закону України 2166 з урахуванням пропозицій Президента України. Сигнальне голосування.</p>
<p>Будь ласка, голосуємо.</p>
<p>&nbsp;</p>
<p>19:04:09</p>
<p>За-183</p>
<p>Давайте ще раз, товариство. Я прошу зайти в зал. Ще раз спробуємо? Більше не будемо. Нема сенсу. Так?</p>
<p>Шановні колеги, давайте ще раз. Кажуть, що не встигли. Шановні колеги, я ще раз прошу і повідомити секретаріат, що відбувається голосування, і найголовніше, це питання внутрішньо-фракційної дисципліни. Будь ласка, по своїм фракціям передайте, щоб зайшли в зал.</p>
<p>І я ще раз ставлю сигнальне голосування по Закону України 2166 з урахуванням пропозицій Президента України. Будь ласка, голосуємо, 2166 з пропозиціями Президента. Будь ласка, голосуємо.</p>
<p>&nbsp;</p>
<p>19:05:23</p>
<p>За-197</p>
<p>Шановні колеги, даний законопроект є обговорений. Тільки в той момент, коли у нас буде достатня кількість голосів, ми проголосуємо.</p>
<p>Шановні колеги, у мене є ще прохання до вас. Щоб ми ще два законопроекти, два обговорили. Це друге читання, це про оборонку, товариство. Я знаю, всі, звичайно, втомлені. Всі хочуть піти відпочити. Але це питання про державне оборонне замовлення.</p>
<p>Шановні колеги, ми проконсультувались. У нас стоять оборонні питання, друге читання. Друге читання ми не можемо просто обговорити. Треба голосувати буде за кожну правку. І на жаль, те, що у нас немає достатньої кількості голосів в залі, це є погано. Але ми зберемося сьогодні для того, щоб ми змогли продовжити нашу нелегку, але таку потрібну для країни роботу.</p>
<p>Шановні колеги, о 23 годині 00, ми збираємося в цьому залі для прийняття бюджету України. 23.00.&nbsp; 23.00. Так, 23.00 ми збираємося в цьому залі. О 10-й буде бюджетний комітет.</p>
<p>Ми збираємося об 11 годині, щоб до півночі&nbsp; ми змогли прийняти бюджет України. Ми прийняли сьогодні рішення зранку, що ми працюємо&nbsp;&nbsp; до моменту прийняття бюджету. Це буде відповідальний вечір, відповідальна ніч. Я прошу всіх за ці години максимально вичитати всю&nbsp; документацію, яку ми прийняли на сьогодні, зміни до&nbsp; Податкового кодексу, підготуватись до бюджету, і&nbsp; о 23 годині 00 ми зберемося тут&nbsp; для прийняття доленосного, без перебільшення, для нашої країни рішення.</p>
<p>Дякую, друзі. До зустрічі, 11 вечора тут у залі. Дякую вам.&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>23:12:40</p>
<p>ГОЛОВУЮЧИЙ. Добрий вечір, шановні колеги! Радий вас всіх бачити. І хочу від вашого імені, від себе особисто привітати всіх вірян, хто сьогодні за Григоріанським&nbsp; календарем святкує Різдво Христове. Я думаю, що це є надзвичайно символічно. Хочу всіх привітати, всім побажати добра, здоров'я, успіхів, тепла, миру, і хай от ця зірка нас всіх зігріває. І я переконаний в тому, що сьогодні ми продовжимо нашу роботу успішно, я думаю, що це наш обов'язок, тим більше сьогодні.</p>
<p>Ну, зараз ми… зараз ми&nbsp; будемо чекати… почекаємо колег і продовжимо нашу роботу. Робота зараз триває і в комітеті, і на горі засідання уряду, всі працюють. Працювати, ніяких перерв бути не може.</p>
<p>Шановні колеги народні депутати, поки триває робота комітетів і уряду, є пропозиція розпочати обговорення проектів законів, які визначені до порядку денного. Якщо немає заперечень? Немає заперечень почати обговорення&nbsp; законів?</p>
<p>3703: проект Закону про внесення змін до Закону України "Про Національну гвардію України" щодо удосконалення правових засад діяльності Національної гвардії України.</p>
<p>302 народні депутати у залі, ми ж не закривали засідання.</p>
<p>Ірина Геращенко, "Блок Петра Порошенка", хвилина,&nbsp; будь ласка.</p>
<p>&nbsp;</p>
<p>23:22:35</p>
<p>ГЕРАЩЕНКО І.В.</p>
<p>Шановний&nbsp; пане Голово! Перед тим як було оголошено перерву, Перший заступник Голови Верховної Ради ставив на сигнальне голосування&nbsp;&nbsp; Закон 2166 з ветом Президента і з його поправками, і, на жаль,&nbsp; в залі було небагато вже тоді залишалося людей, і ми домовилися після перерви повернутися до голосування за законопроект 2166, де є поправки Президента, які мають тільки технічний характер, але якого чекають&nbsp; і переселенці, і&nbsp; так само це є наше&nbsp; зобов'язання. Ми пропонуємо повернутися до&nbsp; голосування за цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Я абсолютно підтримую, він&nbsp; був обговорений. І як тільки&nbsp; у нас буде необхідна кількість депутатів у залі Верховної Ради&nbsp; України, яка може&nbsp; забезпечити результативне голосування, ми обов'язково перейдемо до голосування. А зараз&nbsp;&nbsp; я пропоную розпочати обговорення тих законів, які стоять в порядку денному. Немає заперечень? Працюємо далі,&nbsp; шановні колеги.</p>
<p>Будь ласка, 3703, проект закону.&nbsp;</p>
<p>У нас є два варіанти: або 150 голосів,&nbsp; і ми за скороченою процедурою розглядаємо? А це тільки якщо всі проголосують. Або підемо по загальній процедурі. Спробуємо&nbsp; по скороченій чи ні? Спробуємо?</p>
<p>Олег Купрієнко каже, сигнальне.</p>
<p>Колеги, будь ласка, 150 голосів нам треба щодо… Я прошу всіх підтримати пропозицію, ми почнемо обговорення&nbsp; (3703) Закон України "Про Нацгвардію". Будь ласка, голосуємо.</p>
<p>&nbsp;</p>
<p>23:24:39</p>
<p>За-116</p>
<p>Цей магічний звук голосування, я думаю, що зараз додасть сили і можливості. Давайте ще раз проголосуємо за скороченою процедурою розгляд 3703. Готові? Будь ласка, прошу всіх підтримати, щоб ми розпочали процес. Голосуємо, голосуємо за скороченою процедурою.</p>
<p>&nbsp;</p>
<p>23:25:51</p>
<p>За-134</p>
<p>Вже краще. Да, да, заходять народні депутати в зал. Давайте ще раз ту ж саму пропозицію. Колеги, сконцентруйтеся.</p>
<p>Будь ласка, голосуємо за скорочену процедуру розгляду і розпочинаємо обговорення: 3703. Голосуємо, колеги.</p>
<p>Прошу підтримати.</p>
<p>&nbsp;</p>
<p>23:27:01</p>
<p>За-151</p>
<p>151, дякую.</p>
<p>Будь ласка,&nbsp; Степан Кубів.</p>
<p>&nbsp;</p>
<p>ПАРУБІЙ А.В. Шановні колеги, прошу заходити в зал, займати робочі місця. Ще раз, ми скорочену процедуру поставимо з надією і вірою, що&nbsp; депутати зайшли в зал, переосмислили свою позицію і готові голосувати. Зайшли в зал, хто в кулуарах всі? Отже, я ще раз ставлю пропозицію…</p>
<p>&nbsp;До доповіді запрошується Представник Президента України в парламенті Степан Кубів, будь ласка.&nbsp;</p>
<p>&nbsp;</p>
<p>23:28:24</p>
<p>КУБІВ С.І.</p>
<p>Шановний&nbsp; пане Голово, шановні колеги! До вашої уваги пропонується проект Закону України&nbsp; про внесення змін до Закону України "Про Національну гвардію&nbsp; України" щодо удосконалення&nbsp; правових засад діяльності&nbsp; Національної гвардії України (реєстраційний номер 3703), внесений Президентом&nbsp; України та&nbsp; визначений ним як невідкладний.</p>
<p>Запропоновані&nbsp; законопроектом зміни обумовлені&nbsp; необхідністю уточнення та&nbsp; удосконалення&nbsp; положень&nbsp; Закону України "Про Національну гвардію України", їх&nbsp; приведення у відповідність&nbsp; з Конституцією України.</p>
<p>Разом з тим проведення зустрічей і обговорення на&nbsp; вчорашньому засіданні комітету проговорено чіткі зміни, які&nbsp; удосконалюють і обумовлюють якісне покращення організації діяльності&nbsp; Національної гвардії України. Притому уточнюється ряд позицій у діючому законі про максимальну чисельність Національної гвардії України, стосується всього&nbsp; особового складу, а не лише військовослужбовців. У той же час передбачено, що&nbsp; в особливий період зазначена чисельність збільшується на відповідну кількість особового&nbsp; складу, призначеного на військову&nbsp; службу на виконання&nbsp; указів Президента про мобілізацію, затверджених законами України.&nbsp;&nbsp;</p>
<p>Необхідно зауважити, що законопроектом врегульовується&nbsp; питання повноважень Міністерства оборони України щодо Національної гвардії України під час дії воєнного стану. Це зумовлено тим, що Міністерство внутрішніх справ України, до системи якого&nbsp; входить Національна гвардія&nbsp; України, не є органом військового управління, а лише&nbsp; залучається до здійснення заходів воєнного стану.</p>
<p>Крім того, слід зазначити, що урегульовано…</p>
<p>&nbsp;</p>
<p>ГОЛОВУЮЧИЙ.&nbsp; Продовжуйте, будь ласка, Степан Іванович.</p>
<p>&nbsp;</p>
<p>КУБІВ С.І. Окрім того, урегульовується порядок конвоювання засуджених, які на сьогодні законодавство не визначило. Передбачена можливість проходження військової служби за контрактом Національної гвардії України іноземцями та особами без громадянства.</p>
<p>Крім того, зазначити, що відповідно до чинного законодавства командувач Національної гвардії України призначається на посаду та звільняється з посади Верховною Радою України за поданням Президента України.</p>
<p>Однак даний момент, погодження, які були обговорені вчора на засіданні комітету і, відповідно, мали дискусію людей, які є військовими і мають добрий досвід у проведенні військових формувань, надзвичайний стан, військовий стан, законопроектом пропонується ряд змін, які були вчора уточнені&nbsp; на засіданні комітету.</p>
<p>Разом з тим, для повного прийняття і озвучення змін, які були проведені у законопроекті як… під час підготовки дискусії… зустрічі&nbsp; Президентом, Міністерством оборони, Міністерством внутрішніх справ України, будуть озвучені головою комітету. І разом з тим, ми хочемо, щоб сьогодні підтримати законодавчу ініціативу Президента України прийняти цей закон за основу та в цілому. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Андрій Анатолійович Кожем'якін, голова комітету.</p>
<p>&nbsp;</p>
<p>23:32:22</p>
<p>КОЖЕМ’ЯКІН А.А.</p>
<p>Шановний головуючий, шановні колеги, шановні присутні, шановні журналісти, доброї ночі вам всім! Нічого не зміняються, як і в попередні роки все повторюється, ну, напевно, так воно і має бути.</p>
<p>Комітет Верховної Ради України з&nbsp; питань законодавчого забезпечення правоохоронної діяльності на своєму засіданні 23 грудня&nbsp; розглянув проект Закону України про внесення змін до Закону України "Про Національну гвардію України" щодо удосконалення правових засад діяльності Національної гвардії України внесений Президентом України і визначений ним як невідкладний. Тому він і розглядається в такій тяжкий для країни нічний час.</p>
<p>Метою законопроекту є приведення норм Закону України "Про Національну гвардію України" у відповідність із Конституцією України в частині призначення командувача Національної гвардії України, якого, на жаль, сьогодні вже рік як нема, уточнення завдань Національної гвардії України щодо захисту конституційного ладу України, цілісності її території, охорони громадського порядку, забезпечення охорони державних органів та спеціальних об'єктів. Проект також вирішує питання щодо участі Національної гвардії у припиненні групових протиправних дій осіб, узятих під варту, засуджених, а також ліквідації наслідків таких дій в установах попереднього ув'язнення.</p>
<p>Друге. Удосконалення структури Національної гвардії України, зокрема, передбачається така організаційна одиниця у структурі, як з'єднання, до якого можуть входити бригади, полки, батальйони, загони, роти тощо.</p>
<p>Третє. Врегулювання питання призначення керівників структурних підрозділів головного органу військового управління Національної гвардії України, органів військового управління оперативно-територіальних об'єднань та вищих навчальних закладів Національної гвардії України.</p>
<p>Четверте. Встановлення максимальної чисельності всього особового складу, а не лише військовослужбовців.</p>
<p>П'яте. Повноваження Міністерства оборони України щодо Національної гвардії України під час дії воєнного стану.</p>
<p>Проаналізувавши даний законопроект, народні депутати України – члени комітету вважають його слушним, актуальним і таким, що заслуговує на підтримку.</p>
<p>З огляду на зазначене комітет прийняв рішення: рекомендувати Верховній Раді України прийняти за основу та в цілому як закон проект Закону номер 3703 разом з пропозицією народних депутатів України: Луценка, Короля і Кубіва – щодо доповнення до статті 5 Закону України "Про Національну гвардію України".</p>
<p>Дозвольте зачитати під стенограму нову, узгоджену редакцію частини восьмої статті 5 Закону України "Про Національну гвардію": "Створення, реорганізація і ліквідація оперативно-територіальних об'єднань Національної гвардії України, їх органів військового управління, з'єднань, військових частин, навчальних військових частин, баз, закладів охорони здоров'я та установ Національної гвардії України в межах загальної чисельності та виділених коштів Державного бюджету України здійснюється міністром внутрішніх справ України за погодженням з Президентом України, а вищих військових навчальних закладів Національної гвардії України – Кабінетом Міністрів України. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Степан Кубів.</p>
<p>&nbsp;</p>
<p>23:36:31</p>
<p>КУБІВ С.І.</p>
<p>Шановні колеги депутати! Шановний пане Голово!&nbsp; Враховуючи, що до мене підходили багато людей депутатів, які… колег, які, дійсно, несли службу в Національній гвардії України і відбулося засідання відповідно&nbsp; буквально, щоб озвучити під запис і відповідно у залі конкретні зміни, які&nbsp;&nbsp; пропонується&nbsp; зачитати і внести протокольно у сесійній залі.</p>
<p>Пропозиції до проекту Закону України "Про Національну гвардію України" щодо удосконалення правових засад діяльності Національної гвардії України за реєстраційним номером 3703.</p>
<p>Перше. Абзац четвертий та п'ятий підпункту 2 пункту 1 розділу І замінити абзацами такого змісту: "Національна гвардія України є основним суб'єктом з припинення масових заворушень. При здійсненні заходів щодо припинення масових заворушень Національна гвардія України&nbsp; координує діяльність сил та засобів правоохоронних органів, залучених&nbsp;&nbsp; до припинення зазначених протиправних дій. Організація діяльності Національної гвардії України з припинення масових заворушень, а також порядок їх взаємодії під час виконання зазначеної функції з&nbsp; правоохоронними органами,&nbsp; іншими органами державної влади, а також органами місцевого самоврядування визначається Кабінетом Міністрів&nbsp; України".</p>
<p>Друге.&nbsp; Підпункт 1 пункту 4 розділу І викласти у такій редакції.</p>
<p>Перше. Безпосереднє військове керівництво Національної гвардії України здійснює командувач Національної гвардії України, який одночасно є начальником головного органу військового управління Національної гвардії України. Безпосереднє військове керівництво…</p>
<p>&nbsp;</p>
<p>ГОЛОВУЮЧИЙ. Продовжуйте, будь ласка.</p>
<p>&nbsp;</p>
<p>КУБІВ І.С. Безпосереднє військове керівництво Національної гвардії України – це діяльність, спрямована на здійснення заходів щодо розвитку Національної гвардії України, її технічного оснащення, підготовки та всебічного забезпечення, визначення основ її застосування, а також управління нею під час виконання службово-бойових завдань.</p>
<p>Друге. Командувач Національної гвардії України призначається на посаду Президентом України за поданням Міністра внутрішніх справ України та звільняється з посади Президентом України.</p>
<p>Третє. Пункт 4 розділу І доповнити новим пунктом 2 наступного змісту. Абзац другий частини третьої викласти у такій редакції: "Перший заступник та заступники командувача Національної гвардії України призначаються на посади за поданням командувача Національної гвардії України та звільняються з посад Президентом України". У зв'язку з цим підпункти 2 та 3 вважати підпунктами 3 та 4 відповідно. Пункт 4.</p>
<p>Пункт 8 розділу І доповнити абзацом другим такого змісту. У пункті 2 слова "під час офіційних візитів та інших заходів за участю посадових осіб України та іноземних держав, щодо яких здійснюється державна охорона на території України" виключити.</p>
<p>П'яте. Підпункт 2 пункт 10 розділу 1 викласти у такій редакції.&nbsp; Друге. У частині третій абзац перший після слів "спеціальних засобів" доповнити словами "крім засобів індивідуального захисту (шоломів, бронежилетів та іншого спеціального епікерування)". У пункті 2 слово "необхідної" замінити слово "до медичної".</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, запишіться, колеги. Будь ласка, запишіться, будь ласка. Два – "за", два – проти. Запишіться, будь ласка.</p>
<p>Будь ласка, Микола Петрович Паламарчук.</p>
<p>&nbsp;</p>
<p>23:41:25</p>
<p>ПАЛАМАРЧУК М.П.</p>
<p>Шановні колеги, враховуючи те, що у нас майже два роки немає командуючого Національною гвардією, нам суто необхідно прийняти цей законопроект. Він є виважений, він є своєчасним і він, цей законопроект забезпечить якраз в воєнний час необхідність підпорядкування Головнокомандуючому Національної гвардії. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Бондар Михайло.</p>
<p>Юрій Тимошенко. І потім – Андрій Денисенко.</p>
<p>&nbsp;</p>
<p>23:42:16</p>
<p>ТИМОШЕНКО Ю.В.</p>
<p>Друзі, цю редакцію "Народний фронт"&nbsp; підтримає одноголосно, просимо всіх проголосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Андрій Денисенко, будь ласка.</p>
<p>&nbsp;</p>
<p>23:42:49</p>
<p>ДЕНИСЕНКО А.С.</p>
<p>Шановні друзі, пані та панове! Я вимушений зробити надзвичайне оголошення в цій залі. Буквально трохи більше години тому в своєму будинку в місті Дніпропетровську був вдруге незаконно затриманий і викрадений лідер "Українського об'єднання патріотів – УКРОП" Геннадій Корбан. 6 автобусів автоматників спецназу СБУ "Альфа" на чолі з групою Генеральної прокуратури, на чолі групи слідчий Макеєв, люстрований в прокуратурі Житомирської області.</p>
<p>Мені дуже важко зараз говорити без емоцій, тому що я не можу оцінити ці дії інакше, як дії банди, оголтєлої банди садистів і дегенератів, які й досі працюють у Генеральній прокуратурі України,&nbsp; Службі безпеки України і займаються кримінальним переслідуванням лідера партії.</p>
<p>Події сьогодні розвивалися наступним чином. О 9 годині ранку Геннадій Корбан за постановою слідчого прибув до спеціальної дніпропетровської інституції, обласного діагностичного центру, де йому мусили провести медичну експертизу стану його здоров'я. На цій експертизі протягом тривалого часу для з'ясування стану здоров'я необхідного лікування наполягає захист.</p>
<p>Йому ці дії сьогодні проводити відмовились…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд. Закінчуйте.</p>
<p>&nbsp;</p>
<p>ДЕНИСЕНКО А.С. Буквально 30 секунд.</p>
<p>Шановні друзі, ми бачимо системний правовий ніґелізм і сваволю з боку правоохоронних органів. Я закликаю всіх народних депутатів України зараз, зараз підписатися за постановою, підписатися за відставку Шокіна. Шановні друзі, ця людина не має ні морального, ні правового, ні будь-якого іншого права очолювати Генеральну прокуратуру України. Сьогодні по відношенню до Геннадія Корбана і нашої партії…</p>
<p>&nbsp;</p>
<p>ГОЛОВУЮЧИЙ. Дякую вам, дякую за виступ. Колеги, ідемо далі. Будь ласка, буквально по хвилині, Павло Кишкар. І давайте, переходимо до голосування. Будь ласка, займайте свої місця, будемо голосувати цей важливий проект закону.</p>
<p>&nbsp;</p>
<p>23:44:53</p>
<p>КИШКАР П.М.</p>
<p>Шановні колеги! Перше. Ми підтримуємо цей закон. Єдине, що я наполягаю на тому, що ряд стратегічних документів у сфері безпеки і оборони до сих пір не розроблено і не подано. Я кажу, я відізву той свій законопроект про внесення змін до Закону України про основи нацбезпеки. Внесіть той проект закону, який ви вважаєте за потрібне.</p>
<p>І ще раз. Ми підтримуємо, але з одним маленьким зауваженням. Написано, воєнний стан. У нас зараз АТО проводиться у рамках особливого періоду. Чи будуть використовуватись підрозділи нашої Національної гвардії, так і незрозуміло, чи можемо ми їх використовувати, чи ні, так ми і не прописали в законі. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, займайте свої місця, важливий надзвичайно закон – Закон про Національну, внесення змін до Закону про Національну гвардію України. І ми чули у виступах, що він є надзвичайно актуальним. Я прошу.</p>
<p>Будь ласка,&nbsp; шановні колеги, займаємо свої місця, сигнальне голосування. З врахуванням… За основу і в цілому з врахуванням&nbsp; пропозицій комітету і пропозицій, які озвучив Степан Іванович&nbsp; Кубів. Шановні колеги,&nbsp; прошу всіх підтримати цей закон. Сигнальне голосування за основу і в цілому з пропозиціями&nbsp;&nbsp; комітету і озвученими пропозиціями&nbsp; Андрія Кожем'якіна, також Степана Кубіва, з&nbsp; техніко-юридичними правками. Я прошу всіх, незалежно від фракцій і груп, підтримати цей, і&nbsp; позафракційних депутатів, цей закон. Голосуємо?&nbsp; Будь ласка,&nbsp; прошу голосувати в цілому. Сигнальне голосування. Прошу підтримати відповідно до&nbsp; моєї пропозиції. Голосуємо.&nbsp; Голосуємо.&nbsp;</p>
<p>&nbsp;</p>
<p>23:47:14</p>
<p>За-214</p>
<p>Колеги, будь ласка,&nbsp; займайте свої місця. Голосуємо відповідно до&nbsp; моєї пропозиції&nbsp; у другому читанні і в цілому сигнальне голосуваннями з пропозиціями Степана Кубіва, Андрія Кожем'якіна, техніко-юридичні правки і з врахуванням пропозицій комітету. Прошу&nbsp; голосувати. Сигнальне&nbsp; голосування. Голосуємо. Колеги,&nbsp; голосуємо. Прошу підтримати всіх.&nbsp; Прошу підтримати.</p>
<p>&nbsp;</p>
<p>23:48:01</p>
<p>За-232</p>
<p>Є голоси.&nbsp; Будь ласка,&nbsp; голосуємо, колеги. Тепер голосуємо, це було сигнальне, голосуємо. Голосуємо. А, не сигнальне, да? Не сигнальне? А, це було не сигнальне. Все. Закон ухвалено. Не сигнальне. Все нормально.</p>
<p>Закон ухвалено. Дякую. Давайте.</p>
<p>Так, далі.</p>
<p>&nbsp;</p>
<p>ПАРУБІЙ А.В. Шановні народні депутати, під час прийняття рішення щодо прийняття в другому читанні та в цілому законопроекту за номером 2830 про внесення змін до Бюджетного кодексу України щодо цільового спрямування екологічного податку мною не було озвучено, що законопроект приймається у редакції, запропонованій Комітетом з питань бюджету,&nbsp; із врахуванням пропозицій, озвучених головою підкомітету з питань місцевих бюджетів Комітету з питань бюджету Куліченком Іваном Івановичем, щодо терміну набрання чинності закону з 1 січня 2016 року та пропозиції першого заступника міністра фінансів Уманського Ігоря Івановича щодо зарахування 20 відсотків екологічного податку до загального фонду державного бюджету, які надійшли… найшли підтримку в залі під час обговорення законопроекту.</p>
<p>Прошу технічно підтвердити рішення щодо прийняття законопроекту 2830 щодо екологічного податку у другому читанні та в цілому як закону в редакції Комітету з питань бюджету, з урахуванням терміну набрання чинності закону з 1 січня 2016 року та зарахування 20 відсотків екологічного податку до загального фонду державного бюджету з уточненням відповідних положень законопроекту. Я це зачитав для стенограми, щоб ми чітко зазначили, в якій редакції ми прийняли даний законопроект. Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги. насправді… Увага! 3703, як повідомив секретаріат, насправді ми голосували як сигнальне голосування – 3703.</p>
<p>Тому я прошу, колеги, будь ласка, 3703 про Нацгвардію. У нас було 232 голоси, за основу і в цілому з тими поправками, які я оголошував, голосуємо? Готові? 3703.&nbsp;</p>
<p>Будь ласка, прошу всіх колег підтримати цей закон. Голосуємо&nbsp; за основу і в цілому. Голосуємо&nbsp; з поправками і техніко-юридичними правками, які вніс Андрій&nbsp; Кожем'якін, Степан Кубів, і в варіанті пропозицій комітету. Голосуємо. 3703 голосуємо. Прошу підтримати.</p>
<p>&nbsp;</p>
<p>23:50:41</p>
<p>За-248</p>
<p>Закон ухвалено. Дякую,&nbsp; шановні колеги.</p>
<p>Шановні колеги, у нас був Закон&nbsp; 2166, який ми обговорили, але по ньому ми не прийняли рішення, це&nbsp; Ірина Геращенко зараз про нього нас інформувала.&nbsp;</p>
<p>Будь ласка, хвилину Ірина Геращенко, і будемо голосувати.</p>
<p>&nbsp;</p>
<p>23:51:03</p>
<p>ГЕРАЩЕНКО І.В.</p>
<p>Шановні колеги,&nbsp; в нашому сесійному залі під час обговорення цього закону, ветованого Президентом і поданого до зали сесійної з його пропозиціями і технічними правками, був повний консенсус відносно необхідності проголосувати цей закон. Він стосується долі переселених осіб, яких на сьогодні офіційно в Україні&nbsp; зареєстровано більше мільйона 600 тисяч.</p>
<p>І цей закон&nbsp; допомагає переселенцям не отримувати&nbsp; нові довідки, він дозволяє&nbsp;&nbsp;&nbsp;&nbsp; не принижувати заново людей, він виключає елементи корупції.&nbsp; Це є дуже важливий закон в&nbsp; контексті підтримки наших проукраїнських громадян, які через агресію Російської&nbsp; Федерації були змушені&nbsp; виїхати з Криму, чи з території Донбасу і зараз проживають в інших регіонах&nbsp; України. І так само він є важливим в контексті і наших зобов'язань перед цими людьми.&nbsp;&nbsp;&nbsp;&nbsp;</p>
<p>І для нас він є важливим і в контексті сесії Парламентської асамблеї Ради Європи, яка відбудеться в січні і де ми будемо звітувати про підтримку переселенців по різним програмам.</p>
<p>&nbsp;</p>
<p>ГОЛОВУЮЧИЙ. Колеги, будь ласка, 2166 прийняти в цілому з урахуванням пропозицій Президента України, колеги, це щодо переміщених осіб. Давайте підтримаємо 2166. Готові голосувати? Це підтримка переміщених осіб. Не треба робити сигнальне голосування? Тоді прошу з пропозицією Президента. Займіть місця.</p>
<p>Колеги, голосуємо 2166 з пропозиціями Президента. Прошу підтримати це щодо переміщених осіб. Ірина Геращенко щойно проінформувала. Прийняти в цілому з урахуванням пропозицій Президента України. Ви його обговорили цей закон, 2166. Голосуємо підтримка переміщених осіб. Голосуємо. Прошу підтримати, це підтримка переміщених осіб. Голосуємо, колеги, 2166 прийняти в цілому з урахуванням пропозицій Президента України.</p>
<p>&nbsp;</p>
<p>23:53:34</p>
<p>За-266</p>
<p>266, закон ухвалено. Дякую.</p>
<p>Ідемо далі по порядку денному, шановні колеги. 3559: проект Закону про публічні закупівлі. Айварас Абромавичус.</p>
<p>Є пропозиція за скороченою процедурою його голосувати. Немає заперечень? Голосуємо щодо розгляду за скороченою процедурою.</p>
<p>&nbsp;</p>
<p>23:54:10</p>
<p>За-162</p>
<p>162 голоси, рішення процедурне прийнято.</p>
<p>Будь ласка,&nbsp; Міністерство економіки, хто доповідає? Нефьодов, будь ласка.&nbsp;</p>
<p>&nbsp;</p>
<p>23:54:31</p>
<p>НЕФЬОДОВ М.Є.</p>
<p>Шановні колеги, ми представляємо вашій увазі законопроект 3559, який розповсюджує електронні закупівлі, наш успішний пілотний проект, який вже зекономив державі 500 мільйонів гривень на всі закупівлі в Україні.</p>
<p>Цей законопроект дозволить вже наступного року в бюджеті зекономити в зведеному бюджеті до 4,5 мільярдів, а в 2017, перший рік, коли він буде працювати з 1 січня до кінця року, він зекономить від 35 до 40 мільярдів гривень.</p>
<p>Цей законопроект вже опробований пілотом, який йде 10 місяців, до якого підключено 2 тисячі 300 державних замовників і де вже проведено тендерів на 6,5 мільярдів гривень. Наш середній розмір економії в цьому пілоті складає близько 12 відсотків від забюджетованої ціни. Це 12 відсотків, які ви можете зекономити і ви можете витратити на соціальні потреби, на потреби оборони країни тощо. Дуже просимо вас підтримати цей законопроект за основу і в цілому, дуже просимо також врахувати правки Вікторії Пташник стосовно Антимонопольного комітету. Так, до їх розробки був залучений комітет Міністерство економіки підтримує дані правки. Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; голова профільного комітету Андрій Іванчук.</p>
<p>Андрій Володимирович Іванчук.</p>
<p>&nbsp;</p>
<p>23:56:09</p>
<p>ІВАНЧУК А.В.</p>
<p>Шановний пане Голово, шановні народні депутати! Комітет&nbsp; сьогодні на своєму засіданні прийняв рішення рекомендувати Верховній Раді прийняти &nbsp;законопроект 3559, запропонований&nbsp; Кабінет Міністрів України за основу та&nbsp; в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запишіть, будь ласка: два –"за", два –"проти".</p>
<p>Народний депутат Зубач.</p>
<p>&nbsp;</p>
<p>23:57:00</p>
<p>ЗУБАЧ Л.Л.</p>
<p>Прошу передати слово Андрію Журжію.</p>
<p>&nbsp;</p>
<p>23:57:06</p>
<p>ЖУРЖІЙ А.В.</p>
<p>Колеги, цей законопроект є надважливим з точки зору прозорості&nbsp; державних&nbsp; закупівель. Я думаю, що&nbsp; кожний з нас, зустрічаючись з громадянами, обіцяв їм, що, прийшовши до&nbsp; парламенту, ми нарешті наведемо&nbsp; лад у державних&nbsp; закупівлях і&nbsp; припинимо розкрадання десятки мільярдів гривень щороку, а за деякими оцінками і сотень. Тому дуже важливо підтримати цей законопроект. Він врахований у&nbsp; дохідній частині&nbsp; бюджету і впливає на&nbsp; прийняття бюджету як такого. І, нарешті, розірвати ту череду корупції, яка є в Україні в державних закупівлях. Дійсно, проект уже близько 10 місяців функціонує як пілотний&nbsp; проект, є значна економія ресурсів.</p>
<p>Тому прохання підтримати за основу&nbsp; та в цілому. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Від "Блоку Петра Порошенка" Арешонков, будь ласка.</p>
<p>&nbsp;</p>
<p>23:57:57</p>
<p>АРЕШОНКОВ В.Ю.</p>
<p>Прошу передати слово Вікторії Пташник.</p>
<p>&nbsp;</p>
<p>23:58:04</p>
<p>ПТАШНИК В.Ю.</p>
<p>Дякую. Шановні колеги, я хочу звернути вашу увагу на те, що цей законопроект є важливим, і законопроект допоможе нам позбавитися корупції на електронних закупівлях.</p>
<p>В той же час Комітет з економічної політики дуже швидко розглядав даний законопроект, так швидко, що не встиг врахувати пропозиції Міністерства економіки і Антимонопольного комітету, які є надзвичайно важливими. Тому я прошу дати мені можливість озвучити три поправки під стенограму, з якими ми можемо проголосувати цей законопроект за основу та в цілому.</p>
<p>Перше, в статтю 18 частину десяту необхідно внести зміни, виключивши після слів "розглядає скаргу" слова "виключно у межах обставин, що зазначені у скарзі". Дана норма на&nbsp; сьогоднішній день суперечить Угоді про асоціацію і директиві ЄС 89-665 і позбавляє Антимонопольний комітет належним чином реагувати у справах про оскарження.</p>
<p>По-друге, частину першу статті 28 викласти в редакції частини четвертої статті 18 діючого Закону "Про здійснення державних закупівель" з відповідними техніко-юридичними правками, які будуть необхідними для того, щоби врахувати термінологію нового закону.</p>
<p>І по-третє, частину першу статті 28 змінити, виклавши абзац третій в такій редакції: "Критеріями оцінки є у разі здійснення закупівлі товарів, робіт і послуг, що виробляються, виконуються чи надаються не за окремо розробленою специфікацією, для яких існує постійно діючий ринок, ціна. У разі здійснення закупівлі, яка має складний або спеціалізований характер, ціна разом з&nbsp; іншими критеріями оцінки, зокрема, такими як умови уплати, строк виконання, гарантійне обслуговування, експлуатаційні витрати, передача технологій та підготовка&nbsp; управлінських, наукових та виробничих кадрів. Це ті поправки, з якими ми можемо, з урахуванням яких, голосувати даний законопроект за основу та в цілому і які нам допоможуть і працювати і Антимонопольному комітету ефективно, і недобросовісним скаржникам не&nbsp; зловживати тими правами, які можуть бути надані наразі з діючою редакцією. Дякую. <i>&nbsp;</i></p>
<p>&nbsp;</p>
<p>ПАРУБІЙ А.В. Дякую вам.</p>
<p>Від Радикальної партії – Оксана Корчинська. Включить мікрофон, будь ласка.</p>
<p>&nbsp;</p>
<p>00:00:40</p>
<p>КОРЧИНСЬКА О.А.</p>
<p>Рішення Радикальної партії і фракції представляє Віктор Галасюк.</p>
<p>&nbsp;</p>
<p>ПАРУБІЙ А.В. Будь ласка.</p>
<p>&nbsp;</p>
<p>00:00:58</p>
<p>ГАЛАСЮК В.В.</p>
<p>Шановний Володимир Борисович, шановні колеги народні депутати! Фракція Радикальної партії буде підтримувати цей законопроект, для того щоб принести в Державний бюджет України десятки мільярдів гривень економії, для того щоб ви в бюджеті не обкладали пенсіонерів податками, для того щоб ви не обкладали навіть працюючих пенсіонерів і інвалідів податками, для того щоб ці кошти спрямувати на стимулювання розвитку економіки, для того щоб наповнити бюджет експортно-кредитної агенції, яку ми створимо з вами для того, щоб стимулювати український експорт, для того щоб українські виробники, український малий бізнес могли виходити на ринки Азії, Африки, Європи і продавати там свої товари. Бо коли там кредити по 2 відсотки, а в Україні по 40 відсотків, то про яку євроінтеграцію ми можемо говорити? Тому масштабне здешевлення кредитів через експортно-кредитну агенцію.</p>
<p>Реалізація програм державно-приватного партнерства, для того щоб залучати сюди, в Україну, масштабні інвестиції, створювати нові робочі місця, для того щоб в Україні будувалися заводи, для того держава має забезпечувати базову інфраструктуру – точки підключення для виробництв, забезпечувати газ, електрику, забезпечувати підведення доріг для тих заводів, які іноземні інвестори мають будувати в Україні. Це є єдиний реальний шлях залучити в Україну інвестиції. Тому не проїдання ці кошти скеровувати, щоб ми їх потім не шукали по офшорах, а спрямовувати їх на економічний розвиток, бо коли сьогодні валове нагромадження в Україні 12 відсотків, а в Зімбабве – 13 відсотків, а в Китаї – 46, так от туди треба скеровувати ці мільярди, на підвищення соціальних стандартів, на підвищення купівельної&nbsp; спроможності громадян і на стимулювання економічного розвитку, а не продовжувати ту ганебну економічну політику, яку проводить уряд до сих пір. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Будь ласка,&nbsp; Віталій Барвіненко,&nbsp; партія "Відродження". Будь ласка.</p>
<p>Бондарю передає.</p>
<p>&nbsp;</p>
<p>00:03:12</p>
<p>БОНДАР В.В.</p>
<p>Шановний Володимире Борисовичу! Шановні колеги! Безумовно, партія&nbsp; "Відродження" підтримає електронні&nbsp; державні закупівлі, це дуже важливо, це економить кошти держави. Але, як завжди, я звертаюся до керівників фракції коаліції. Дорогі мої! Коли в Україні закінчиться ця корупційна складова?</p>
<p>Ви почитайте закон, що знов прописано. Що не Міністерство економіки буде створювати електронний сайт електронних державних закупівель, а він передає це право&nbsp; приватним структурам, яких він буде акредитовувати, і вони будуть проводити електронні торги. А технічні параметри під ці структури вже прописані. Це найбільша корупційна схема знову. Знов будуть приватні електронні сайти, приватні структури замість того, щоб держава&nbsp; безкоштовно&nbsp; проводила&nbsp; електронні державні закупівлі.</p>
<p>Друга ситуація. Ви почитайте, що пропонується законом. Що недержавні відомства, міністерства, підприємства будуть самі проводити&nbsp; тендери і приймати участь в електронних державних закупівлях, а вони&nbsp; мають право і будуть передавати право проведення електронних закупівель&nbsp; уповноваженим особам, які можуть бути приватні підприємства і так&nbsp; далі.</p>
<p>Ну нас що, настільки вже нема фахівців, які спроможні в електронній системі тендер провести, що треба&nbsp;&nbsp;&nbsp; приватним структурам знов гроші заробляти на цьому? Та скільки можна робити корупційні схеми, люди добрі? Ми за такий законопроект, але давайте почистимо знову оці кормушки, які вже наперед штучно створюються, і прописані в законі технічні параметри які фірми, по суті, будуть це робити. Закінчуйте ці корупційні ігри! Ми звертаємося до вас, коаліціє, до уряду, до провладних фракцій, закінчуйте ці корупційні схеми, ми вас просимо, благаємо, зупиніться!</p>
<p>&nbsp;</p>
<p>ПАРУБІЙ А.В. Від "Батьківщини", Олександра Кужель. Будь ласка.</p>
<p>&nbsp;</p>
<p>00:05:02</p>
<p>КУЖЕЛЬ О.В.</p>
<p>Шановні колеги, наша фракція дуже уважно розглядала цей законопроект на власній експертній раді. Ми запрошували заступника міністра. І хочу сказати пану Бондару. Пан Бондар, там немає приватних компаній, там дуже серйозна прозора система власників програми. Це є не просто державна, це неможливо нікому втручатися в програмне забезпечення.</p>
<p>І хочу сказати, що майже, пане Айварас, це перша перемога в законодавстві, яку я сьогодні відчула, яке подало Міністерство економіки.</p>
<p>Я пропоную і фракція "Батьківщина" проголосувати сьогодні цей законопроект в цілому. Насторожено відношуся до правок Антимонопольного комітету, тому що, на жаль, це є сьогодні серйозна проблема в частині зупинки проведення тендерів. Але, підтримуючи їх, прийняти законопроект в цілому. Дякую.</p>
<p>&nbsp;</p>
<p>ПАРУБІЙ А.В. Дякую вам, шановні колеги.</p>
<p>Депутатом Пташник оголошено поправки, щоб їх прокоментувати і дати на них пояснення, до слова запрошую голову комітету Іванчука Андрія Володимировича. Будь ласка.</p>
<p>&nbsp;</p>
<p>00:06:24</p>
<p>ІВАНЧУК А.В.</p>
<p>Шановний пане Голово, шановні народні депутати! Ще раз повторюю для головуючого.</p>
<p>Рішення комітету і домовленість всіма фракціями, що ми приймаємо в редакції, запропонованій урядом, даний законопроект в першому читанні та в цілому. Все.</p>
<p>Друге рішення, яке прийняте з керівниками фракцій, що в зв'язку з тим, що цей законопроект починає працювати з 1 квітня, до 1 квітня ми враховуємо поправки депутатів, Міністерства економіки, Антимонопольного комітету. І для того, щоби він запрацював ефективно, щоб не було ніяких зауважень, які висловлювали тут депутати, буде внесений законопроект про внесення змін, він буде комітетський, в якому будуть ці питання всі враховані.</p>
<p>Друге питання. Чому його треба прийняти зараз в цілому. Шановні друзі, якраз з 1 січня, коли цей законопроект буде підписаний Головою Верховної Ради та Президентом, всі будуть мати можливість підготуватися і запровадити цей пілотний проект, який вже працює, наприклад, в Міністерстві оборони, у всіх міністерствах і центральних органах виконавчої влади і розпорядниках бюджетних коштів.</p>
<p>І я прошу всіх підтримати в редакції, запропонованій урядом, законопроект в цілому і дати нам можливість до 1 квітня внести відповідний закон про внесення змін, щоб врахувати всі ті неузгодження, всі ті поправки, які потрібно, щоб ми могли це запустити в процес підготовки і врегулювати даний законопроект.</p>
<p>Дякую за увагу. І, будь ласка, ставьте на голосування.</p>
<p>&nbsp;</p>
<p>ГОЛОВУЮЧИЙ.&nbsp; Я думаю, що це дуже логічна пропозиція, як в закон можна вносити правки, коли він буде вже, зміни, коли він буде вже прийнятий, підписаний, оприлюднений.</p>
<p>Будь ласка, заключне слово Айварас Абромавичус, міністр економіки. Будь ласка.</p>
<p>&nbsp;</p>
<p>00:08:30</p>
<p>АБРОМАВИЧУС А.</p>
<p>Коллеги, извиняюсь, что я опоздал чуть-чуть на начало обсуждения. Большое спасибо всем, кто высказывался, это реальная одна из самых динамичных и позитивных реформ, которая есть в нашей стране.</p>
<p>Этот закон реформаторский? Да. Этот закон антикоррупционный? Да. И самая красота, что вся эта вот реформа, чтобы побороть коррупцию в госзакупках требует всего лишь двух законов. Вы один уже приняли, и еще остался вот последний шаг.</p>
<p>Поэтому большое спасибо отдельным депутатам, особенно из "Самопомочи" Журжию и Виктории Пташник, и также Комитету по экономике, который в очень короткий срок рассмотрел законопроект, вынес в зал на голосование.</p>
<p>Просьба, шановный Голово, вынести на голосование все-таки учитывая поправки Антимонопольного комитета. И все остальные поправки уже доработаем до квитня месяца, и пусть закон заработает.</p>
<p>И в такой красивый праздник, весь мир начинает праздник, весь мир начинает праздновать Рождество, я думаю, мы тоже покажем красиво, что боремся с коррупцией и двигаемся вперед. Дуже дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ну давайте, щоб ми зараз не завалили закон. От є голова комітету, є рішення комітету. Далі підготовку до випуску готує сам комітет. Якщо це буде порушення, ми будемо мати потім питання з оприлюдненням… підписанням і оприлюдненням.</p>
<p>Логіка –&nbsp; до 1 квітня внесення поправок, напевно, більш розумно в цьому питанні.</p>
<p><i>(Шум в залі)</i></p>
<p>Добре. Добре. Добре. Хвилину.</p>
<p>Підготувались. Слухайте, ви ж зараз будете самі визначатися з голосуванням. Я тільки так, щоб, я зараз поставлю два варіанти.</p>
<p>Михайло Головко, хвилину. Будь ласка, займайте свої місця. Хвилину, Михайло Головко.</p>
<p>&nbsp;</p>
<p>00:10:44</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні депутати, колеги! Я вам декілька слів хочу сказати, що дійсно, проблема з тендерними закупівлями в Україні є досить велика. Більше трьохсот мільярдів ми витрачаємо щороку на тендерні закупівлі в Україні. Кількість відкатів сягає, за оцінками експертів, 20-30, більше відсотків, це порядка більше 50 мільярдів гривень щороку ми зазнаємо збитків на непрозорих тендерних закупівлях.</p>
<p>Це законопроект, який покращує суттєво для цього законодавчу базу, дасть можливість зекономити країні більше п'ятдесяти мільярдів гривень. Ці кошти можуть піти на ремонт доріг, на підвищення заробітних плат, на підвищення пенсій, на соціальну основу, на медицину, на культуру, на освіту, яких потребує у країні.</p>
<p>Це ми вже не один законопроект приймали в цьому напрямку. Тому я все ж таки закликаю підтримати цей законопроект. Адже Міністерство економіки, до речі, хоч, ви знаєте, не дуже часто робило позитивні рішення, але цей законопроект, його варто розглянути. Тому закликаю підтримати, а ми будемо голосувати за цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Ітак, у нас є дві пропозиції. Пропозиція перша. Це прийняти його за основу та в цілому з поправкою Вікторії Пташник. І це буде зараз сигнальне голосування. Ви ж визначайтесь, колеги. І це буде зараз сигнальне голосування. Якщо це сигнальне голосування не набере, я поставлю у варіанті комітету. Будь ласка, готові? Займайте свої місця.</p>
<p>А чого ви не кричите "з поправкою"? Кричіть.</p>
<p>Поправка. Готові?&nbsp; Готові, всі?&nbsp;</p>
<p>Будь ласка, за основу&nbsp; та в цілому з поправкою… <i>(Шум у залі) </i>З поправкою&nbsp;&nbsp; Вікторії Пташник.&nbsp; За основу та в цілому сигнальне голосування. Прошу голосувати. Голосуємо.</p>
<p>&nbsp;</p>
<p>00:13:11</p>
<p>За-201</p>
<p>По фракціям покажіть мені. Понятно.</p>
<p>За основу та в цілому у&nbsp; варіанті комітету. <i>(Шум у залі)</i> Сигнальне, сигнальне. В редакції уряду, в урядовій редакції відповідно до висновку&nbsp; комітету з&nbsp; техніко-юридичними правками. Будь ласка,&nbsp; друге читання… З&nbsp; другого читання і в цілому у варіанті уряду з&nbsp; техніко-юридичними правками рейтингове голосування, сигнальне. Будь ласка.</p>
<p>Повторюю. Увага!&nbsp; За основу та в цілому&nbsp; у варіанті уряду з техніко-юридичними правками комітету.&nbsp; Голосуємо. Сигнальне голосування. Будь ласка.&nbsp; Теж немає.</p>
<p>&nbsp;</p>
<p>00:14:12</p>
<p>За-148</p>
<p>Так.&nbsp; За основу… <i>(Шум у залі)</i></p>
<p>Добре. Ще є одна пропозиція:&nbsp; за основу. За основу. А ну давайте спробуємо за основу. Колеги… Колеги, дивіться, я можу ще раз поставити на голосування за основу і в цілому з правкою Вікторії Пташник. Може ми наберемо? Давайте спробуємо. Сигнальне ще раз. Да, да, повертайтесь, повертайтесь. Повертайтесь, будь ласка. Займаємо свої позиції. Я зараз ще раз поставлю за основу і в цілому з поправкою Вікторії Пташник. Аплодисменты. Голосніше. Я бачу десь 226 по аплодисментам.</p>
<p>Колеги, давайте ще раз сигнальне голосування за основу і в цілому з правками вікторії Пташник. Готові? Це сигнальне. Готові? Готові. Ну, голосуємо. Прошу підтримати дану пропозицію. Сигнальне.</p>
<p>&nbsp;</p>
<p>00:15:57</p>
<p>За-231</p>
<p>За основу… Це було сигнальне.</p>
<p>Стоп! Стоп! Стоп! За основу і в цілому з правками Вікторії Пташник. Голосуємо. Голосуємо! Ніхто не відходить від своїх… За основу і в цілому. Голосуємо? Голосуємо. Підтримуємо… Конституційна більшість.</p>
<p>&nbsp;</p>
<p>00:16:21</p>
<p>За-244</p>
<p>Закон ухвалено. Дякую.</p>
<p>Ідемо далі. Слава Богу, все добре, це гарний антикорупційний закон,&nbsp; це дуже добре.</p>
<p>Далі, колеги, 3351.</p>
<p>Колеги, до мене&nbsp; звернувся щойно, послухайте, наш колега народний депутат&nbsp; України Мустафа Найєм, я думаю, ви його знаєте всі.</p>
<p>Є за підписом фракцій&nbsp; "Блок Петра Порошенка",&nbsp; фракція&nbsp; "Народний фронт", група "Воля народу",&nbsp; фракція Партії "Відродження", Олег Ляшко,&nbsp; Єгор Соболєв і Андрій Кожем'якін включити зараз в порядок денний для прийняття рішення проект Закону 3461. Увага, послухайте уважно. Це проект Закону про&nbsp; внесення змін до статті 39 Закону України "Про здійснення державних закупівель" (щодо здійснення державних закупівель Національною поліцією України).</p>
<p>І якщо у вас не буде заперечень, я зараз поставлю його на включення в порядок денний для прийняття рішення. І потім Мустафа Найєм скаже слово. Не проти?&nbsp; Давайте проголосуємо і підтримаємо Нацгвардію.</p>
<p>Голосуємо в порядок денний для прийняття рішення, так. Це пропозиція Мустафи Найєма. Голосуємо.&nbsp; Прошу підтримати включення.</p>
<p>&nbsp;</p>
<p>00:18:17</p>
<p>За-236</p>
<p>Рішення ухвалено. 236 прийнято для прийняття рішення. За скороченою процедурою прошу його розглянути. Мустафа Найєм.</p>
<p>Коротше, скорочена процедура, голосуємо. Прошу підтримати.</p>
<p>&nbsp;</p>
<p>00:18:38</p>
<p>За-182</p>
<p>Дякую, 182. Рішення ухвалено.</p>
<p>Мустафа Найєм, будь ласка, 2 хвилини.</p>
<p>&nbsp;</p>
<p>00:18:46</p>
<p>НАЙЄМ М.</p>
<p>Дякую, колеги, за те, що підтримали законопроект. Законопроект стосується внесення змін до Закону про державні закупівлі, це 39 стаття. Після вступу в силу Закону "Про Національну поліцію", ми не вказали, що може Національна поліція закуповувати по переговорній процедурі. Справа в тому, що зараз в нас багато хлопців, які стоять на фронті, в них немає форми, ми не можемо її закупити, зимову форму. Якщо ми зараз залишимо загальну процедуру, ми отримаємо форму лише в липні.</p>
<p>Я дуже вас прошу підтримати цей законопроект, він пройшов всі комітети, в тому числі дякую Антикорупційному комітету, який підтримав. Поставте це на голосування, підтримайте, будь ласка, бо хлопці дійсно мерзнуть без форми, реально, це фізично. Дякую дуже.</p>
<p>&nbsp;</p>
<p>ПАРУБІЙ А.В. Шановні колеги, давайте може ми без обговорення приймемо? Підтримаємо Національну поліцію. Є політична воля? Тоді прошу приготуватися до голосування. Це короткий, простий законопроект, але надзвичайно важливий для…</p>
<p>Так, поки депутати збираються, ми дамо слово ще голові комітету Іванчуку Андрію Володимировичу, щоб він засвідчив свою рішучу&nbsp;&nbsp; безкомпромісну позицію. Будь ласка, Іванчук.</p>
<p>&nbsp;</p>
<p>00:20:03</p>
<p>ІВАНЧУК А.В.</p>
<p>Шановний пане Голово, шановні народні депутати, комітет прийняв рішення рекомендувати парламенту прийняти даний законопроект за основу та в цілому. Дякую.</p>
<p>&nbsp;</p>
<p>ПАРУБІЙ А.В. Дякую.</p>
<p>Шановні колеги, приготувалися, зайняли місця. І я навіть без сигнального відразу ставлю на голосування за основу і в цілому законопроект 3461. Будь ласка,&nbsp; голосуємо, будь ласка,&nbsp; підтримуємо. Голосуємо.</p>
<p>&nbsp;</p>
<p>ГОЛОВУЮЧИЙ.&nbsp; Голосуємо, колеги.</p>
<p>&nbsp;</p>
<p>00:20:42</p>
<p>За-245</p>
<p>&nbsp;</p>
<p>ПАРУБІЙ А.В. 245 – рішення прийнято.</p>
<p>Мустафа попросив нас порушити Регламент, і ми заради поліції порушили… не порушили Регламент, а зробили все по закону. Дякую авторам, дякую комітету за підтримку за підтримку даного законопроекту.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>3351: проект Закону про внесення змін до пункту 33 розділу VI "Прикінцеві та перехідні положення" Бюджетного кодексу України. Будь ласка,&nbsp; доповідає Максим Бурбак.</p>
<p>3351, є пропозиція розглянути за скороченою процедурою, прошу голосувати.</p>
<p>&nbsp;</p>
<p>00:21:25</p>
<p>За-152</p>
<p>Дякую, рішення ухвалено.</p>
<p>Будь ласка,&nbsp; Максим Бурбак.</p>
<p>&nbsp;</p>
<p>00:21:32</p>
<p>БУРБАК М.Ю.</p>
<p>Шановний головуючий, шановні народні депутати!&nbsp; Вашій увазі пропонується проект Закону України про внесення змін&nbsp; до пункту 33 розділу VI "Прикінцеві та перехідні положення" Бюджетного кодексу України (щодо будівництва, реконструкції, ремонту, експлуатаційного утримання автомобільних доріг загального користування та розбудови пунктів пропуску через Державний кордон України для автомобільного сполучення).</p>
<p>Суть проблеми, яку пропонується врегулювати даним законопроектом полягає в наступному: Законом України про внесення зміни до розділу VI "Прикінцеві та перехідні положення" Бюджетного кодексу України щодо експерименту в Одеській, Волинській, Львівській та Чернівецькій областях з фінансового забезпечення реконструкцій, поточного ремонту автомобільних доріг загального користування державного значення, передбачено спрямування 50 відсотків суми перевиконання загального обсягу щомісячних індикативних показників надходжень митних платежів, що справляються&nbsp; під час&nbsp; митного оформлення товарів на&nbsp; території Чернівецької області, виключно на реалізацію поточного ремонту&nbsp; автомобільної дороги загального користування державного значення Стрий-Івано-Франківськ-Чернівці-Мамалига (на Кишинів).</p>
<p>Однак, за інформацією служби автомобільних доріг у Чернівецькій області&nbsp; на всій протяжності&nbsp; автодороги Н-10 Стрий-Івано-Франківськ-Чернівці-Мамалига (на Кишинів) у межах області ямковість ліквідована та забезпечені задовільні&nbsp; умови проїзду. Окрім цього, в рамках&nbsp; реалізації бюджетної програми розвиток дорожнього господарства областей української частини Карпатського єврорегіону виконані роботи з поточного&nbsp; середнього ремонту – дорожнє покриття.</p>
<p>В умовах вкрай обмеженого фінансування дорожньої галузі&nbsp; області, відсутності видатків на будівництво, капітальний ремонт,&nbsp; реконструкцію доріг та,&nbsp; враховуючи недотримання&nbsp; міжремонтних термінів проведення, можна констатувати, що&nbsp; переважна&nbsp; кількість доріг в області&nbsp; знаходиться в неналежному стані і потребує невідкладного&nbsp; покращення.&nbsp;</p>
<p>Можу сказати так, що за&nbsp; чотири місяці даного експерименту по цьому закону до бюджету Чернівецької області було зараховано понад 120 мільйонів гривень. Усі вони йдуть&nbsp; на дорогу, яка&nbsp; вже відремонтована. Цей експеримент буде тривати до 1 січня 2017 року. Тобто плануються понадпланові надходження, і цим законопроектом передбачається&nbsp; забезпечити&nbsp; ремонт всіх доріг&nbsp;&nbsp; Чернівецької області…</p>
<p>&nbsp;</p>
<p>ГОЛОВУЮЧИЙ. Продовжуйте, будь ласка.</p>
<p>&nbsp;</p>
<p>БУРБАК М.Ю.&nbsp; І, по-друге, направити дані гроші на розбудову пунктів пропуску. І в рамках транскордонного співробітництва&nbsp; ми зараз здаємо в експлуатацію два&nbsp; пункти пропуску "Дяківці" &nbsp;та&nbsp; "Красноїльськ", з яких з румунської сторони дорога вже є, з української сторони - лише ґрунтова дорога. Прошу вас підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, бюджетний комітет, хто виступає від&nbsp; бюджетного?&nbsp;</p>
<p><i>(Шум у залі)</i></p>
<p>Будь ласка…&nbsp; Добре! Два - "за", два - "проти", колеги.</p>
<p>Народний депутат Мартиняк, "Воля народу".</p>
<p>&nbsp;</p>
<p>00:25:10</p>
<p>МАРТИНЯК С.В.</p>
<p>Прошу… Шановний Голово, прошу передати слово Литвину Володимиру Михайловичу.</p>
<p>&nbsp;</p>
<p>00:25:18</p>
<p>ЛИТВИН В.М.</p>
<p>Шановний Голово, шановний доповідачу, шановні колеги! Ідея гарна, її треба підтримати. Але пропозиція: давайте розширимо цей експеримент, оскільки проблеми є у кожній області. І я думаю, що у Житомирській області, там немає доріг у багатьох випадках, є напрямки.</p>
<p>Давайте ми у цьому законі запишемо, що 50 відсотків від перевиконання плану кожна область дає митниці, мають право використовувати на автомобільні дороги. І це буде справедливий підхід, інакше, я думаю, тут буде вибірковість, і депутатам, які представляють інші області, буде важко підтримати цю справді справедливу ініціативу.</p>
<p>Я просив би з голосу прийняти цю поправку і проголосувати за основу і в цілому. Ще раз повторюю, щоб кожна область мала право 50 відсотків від перевиконання плану зборів витрачати на будівельні роботи, на дороги. Дякую.</p>
<p>&nbsp;</p>
<p>ГОЛОВУЮЧИЙ. Дякую, Володимир Михайлович.</p>
<p>Будь ласка, Валерій Пацкан.</p>
<p>&nbsp;</p>
<p>00:26:28</p>
<p>ПАЦКАН В.В.</p>
<p>Шановний пане Голово, шановний пане Максиме, я&nbsp; дуже вас прошу пояснити мені, ви говорите про Карпатський євро-регіон. А куди відноситься Закарпаття в такий спосіб? Чотири кордони, Закарпатська область межує з чотирма країнами і так само відноситься до Карпатського євро-регіону. Я прошу так само внести правку з голосу і включити Закарпатську область. Тому що це буде несправедливо. <i>(Шум у залі)</i></p>
<p><i>&nbsp;</i></p>
<p>ГОЛОС ІЗ ЗАЛУ. І Полтавську область, і окремо ще Полтавську і місто Полтава...</p>
<p>&nbsp;</p>
<p>ГОЛОВУЮЧИЙ. Дивіться колеги, в мене є пропозиція, послухайте.</p>
<p>Ми, я думаю, що трохи пішли.... ми пішли хибним шляхом, ми пішли хибним шляхом. Давайте у нас є ці області, які є транзитними, да, транзитери. Давайте приймемо системне рішення, яке би стосувалося всіх. І тому я пропоную наступним чином, або ухвалити цей закон зараз за основу, створити групу, підготувати правильні системні зміни для того, щоби кожна область мала механізми створення нормальної інфраструктури доріг, узгодити це з Кабінетом Міністрів, з Міністерством фінансів і створити нормальну систему стимулів. А то виходить так, то одну область, то іншу область, хтось зараз скаже: а давайте мою, той – інше і це буде абсолютно неправильно.</p>
<p>Я все ж таки підтримую позицію наступну. Ми можемо об'єднати два чинники: і цей чинник, і ми сьогодні говорили з Анатолієм Матвієнком, те, що говорив пропозицію Анатолій Матвієнко. У нас є акциз, ми можемо його теж об'єднати в одну формулу – і таким чином у нас повстануть відповідно дороги. Тому я просив би над цим зараз замислитися.</p>
<p>Отже, колеги, тепер, хто не брав участь в обговоренні, по хвилині. Оксана Продан.</p>
<p>&nbsp;</p>
<p>00:28:39</p>
<p>ПРОДАН О.П.</p>
<p>Шановні колеги, шановний Володимире Борисовичу, ви абсолютно праві в своїй пропозиції щодо прийняття комплексного проекту. І це, правильно, треба буде зробити. Але це абсолютно неможливо зробити на базі того проекту, який ми зараз обговорюємо. Тому що цей проект вносить зміни уже до діючого закону, який стосується дороги від Івано-Франківська до Чернівців, яка насправді до сих пір не зремонтована, тому що шматок від Франківська у Франківській області ще не зроблений.</p>
<p>Тому я дуже прошу цей проект закону відхилити, а підтримати той, який буде внесений, комплексний, розроблений різними депутатами з різних фракцій. Дякую дуже.</p>
<p>&nbsp;</p>
<p>ГОЛОВУЮЧИЙ. Я думаю, що це теж є позитивна позиція.</p>
<p>Андрій Іллєнко.</p>
<p>&nbsp;</p>
<p>00:29:26</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Ви знаєте, тут прозвучало, що у нас окремі області є транзитними. Так я хочу сказати, що у нас вся країна транзитна. Чи у нас заїжджає машина якась вантажна з боку кордону одного, їде транзитом, але тільки по цій області їде, прикордонній? Ні, вона їде далі по країні, і навантаження йде на всі дороги, а не тільки на дороги прикордонної області. Чи у нас буде так, що у нас будуть дороги тільки в прикордонних областях, а в решті областей у нас не буде доріг? Давайте припиняти цей феодалізм, і давайте припиняти оцю земельщину якусь розводити! У нас парламент Української держави! І у нас митниця Української держави, а не окремої області.</p>
<p>Тому давайте це робити пропорційно і нормально, щоб не було вибірковості і намагання робити якийсь піар чи собі там феодальну вотчину якусь будувати. Давайте все робить пропорційно,&nbsp; нормально. І тоді, щоби нікого не зневажати, а щоби це було для всієї держави. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Андрію, за підтримку фактично тих слів, що я сказав.&nbsp; Просто мова в чому? Ті області, які мають&nbsp; кордон, у них більше надходжень, я це мав на увазі. І тоді інші області будуть трошки не в рівних умовах.</p>
<p>Будь ласка,&nbsp;&nbsp; Олег Ляшко. Потім Віктор Бондар.</p>
<p>&nbsp;</p>
<p>00:30:40</p>
<p>ЛЯШКО О.В.</p>
<p>Олег Ляшко, Радикальна партія. Моя рідна Чернігівщина теж межує з Росією, прикордонна область, є митниця. Доріг на Чернігівщині немає так само, як на Львівщині. Те саме стосується Рівненщини. Там є митниця, доріг немає. Є проблеми в тих областях, де немає ні митниць, ні доріг. Чи Сумська, наприклад, область. Теж прикордонна. Теж є митниця, але немає доріг і немає коштів на ремонт цих доріг.</p>
<p>Тому я пропоную однаковий рівний підхід для всіх областей України, бо федералізація якраз&nbsp; і&nbsp; починається з того, що&nbsp; одним дали,&nbsp; іншим не дали. Має бути&nbsp; однаковий підхід, ми єдина країна.&nbsp; Митниця поповнює бюджет, кошти від надходжень до бюджету мають іти на&nbsp; ремонт доріг по всій нашій рідній великій, красивій&nbsp;&nbsp; і єдиній країні. Дякую.</p>
<p>&nbsp;</p>
<p>ГОЛОВУЮЧИЙ. Колеги, дивіться. Віктор Бондар. А можна… ми вже все проговорили, ми не будемо далі заглиблюватися в цю позицію. Я взагалі запропоную зараз його зняти цей закон, навіть не розглядати. І внести один комплексний базовий, системний закон і все буде абсолютно нормально у всій України. Будь ласка,&nbsp; Віктор Бондар. Віктор Васильович.</p>
<p>&nbsp;</p>
<p>00:32:03</p>
<p>БОНДАР В.В.</p>
<p>Дякую, шановний Володимире Борисовичу. Ви абсоютно праві. Знаєте, коли звучить термін, що ця дорога, на яку вже були заплановані кошти, зараз в ідеальному стані, тому давайте перерозподіл зробимо на інші дороги, ну так не буває, я не знаю в Україні доріг в ідеальному стані. Тому я підтримую вашу пропозицію, і наша фракція підтримує, давайте комплексний документ, щоб дійсно однаково для кожної області, не залежно, чи прикордонна вона, чи внутрішня вона, всередині країни, щоб пішло реальне фінансування на дороги, дорожне господарство. За рахунок це буде митниці, чи за рахунок понадпланових надходжень митниці, але це мають бути однакові підходи. Не так, що в двох областях ми проводимо експерименти і потім ще в залі цілим парламентом перерозподіляємо ці дрібні кошти.</p>
<p>Дякую за вашу позицію. Я думаю, що це правильна позиція.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Тоді, з вашого дозволу, якщо ви не заперечуєте. Ми зараз його, можливо, навіть провалимо. А, ні, ми його знімаємо з розгляду. Знімаємо. Ми його знімаємо зараз з розгляду за пропозицією автора.</p>
<p>І є пропозиція наступна. Ми від парламенту визначимося. Базовий комітет, Міністерство інфраструктури, Міністерство фінансів плюс депутати,&nbsp; і наступне сформулюємо доручення: робочій групі запропонувати, запропонувати системне вирішення цього питання - щодо стимулювання і підтримки реконструкції утримуваних доріг, в тому числі використовуючи механізм акцизного збору, який у нас є. От нам формульний підхід: акцизний збір, перевиконання митниця&nbsp; - може бути гарний результат. Тому таке доручення протокольне я сьогодні сформулюю, добре?</p>
<p>Все, дякую. Тоді ми за пропозицією Максима Бурбака знімаємо його з розгляду. Дякую.</p>
<p>Ідемо далі, 3465. Шановні колеги, для прийняття рішення з обговорених питань. Це питання про невідворотності покарань. Теж є надзвичайно важливе питання. Є пропозиція. Він був обговорений, але я дам можливість…</p>
<p>3 хвилини, Вікторія Сюмар. І потім Андрій Кожем'якін.</p>
<p>&nbsp;</p>
<p>ПАРУБІЙ А.В.&nbsp; Пані Вікторія, будь ласка.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є дуже добра пропозиція…</p>
<p>Шановні колеги! Є пропозиція. Давайте зараз всі підведемо і привітаємо всіх тих, хто сьогодні відзначає Різдво Христове. З Різдвом Христовим! Побажаємо добра, здоров'я. Давайте піднімемося і всіх привітаємо. Всіх, хто святкує сьогодні, добра, здоров'я, успіхів, всього самого найкращого. Вітаємо всіх!</p>
<p>Миру, добра, здоров'я, успіхів. Всього самого найкращого!</p>
<p>Надзвичайно світле свято. Дякую.</p>
<p>Працюємо далі, шановні колеги.</p>
<p>Вікторія Сюмар, будь ласка.</p>
<p>Увага! Послухайте! Дуже важливий закон, маємо зараз його ухвалити.</p>
<p>&nbsp;</p>
<p>00:36:22</p>
<p>СЮМАР В.П.</p>
<p>Це звісно воля залу.</p>
<p>Колеги! Я розкажу тільки дуже коротко про історію цього закону.</p>
<p>В нас дуже скоро з вами, за два місяці буквально, ми наступний місяць з вами не будемо працювати, а в лютому суспільство в нас запитає, а де справи по Майдану? А де покарані у справах Майдану.</p>
<p>І коли, власне кажучи, ми почали говорити і питати всі в Генеральної прокуратури, у слідчих, які ведуть ці справи, вже тоді, коли була річниця Майдану у листопаді, то вони сказали, що сьогодні подано дуже багато справ Інтерполу, але Інтерпол не оголошує колишнього Президента Януковича і членів його сім'ї у розшук, і що це гальмує початок процедури, по суті, досудового розслідування з тим, аби можна було провести процедуру заочного правосуддя.</p>
<p>І власне, тоді люди, які були на Майдані, ми погодилися підписати проект Закону. Дуже дякую комітету.</p>
<p>Пане Андрію! Пане Андрію! Пане Андрію! Я вам дуже дякую за роботу, яка вами була зроблена, тому що вона була надзвичайно важливою для нас. Ви абсолютно правильно проаналізували і попрацювали над цим законопроектом, і побачили, що там були певні нюанси, які могли призвести до порушення прав людини.</p>
<p>З тим аби обмежити дію законопроекту, ми пропонуємо ухвалити його із погодженою правкою зокрема зі слідчим, із авторами, а також з іншими правниками в залі в першому читанні. Доповнивши власне можливості оголошення спеціального досудового розслідування обов'язковим пунктом про те, що відомості про запит уповноваженого центрального органу України до іноземної держави щодо видачі особи екстрадиції та відмову компетентного органу іноземної держави у такій видачі екстрадиції, що підтверджується фотокопіями цих документів, або ненадання відповіді на такий запит компетентним органом іноземної держави у розумні строки.</p>
<p>Фактично мова буде йти, що цей закон буде стосуватися тільки тих людей, по яким порушені дані справи, якщо їх не оголошує Інтерпол у міжнародний розшук, а іноземна держава відмовляє у екстрадиції. Тільки в такій редакції, аби обмежити, власне кажучи, коло і щоб це неможна було застосовувати за чиїмось побажанням, ми пропонуємо ухвалити його в першому читанні і звісно, серйозно доопрацювати до другого читання. З тим, аби в лютому ми вже вийшли до суспільства з якимись результатами.</p>
<p>Тому що запит на покарання колишньої влади і він надзвичайно важливий. І це наша з вами теж відповідальність, допомогти слідчим органам мати з цим справу. Бо це ексклюзивна ситуація. Україна, очевидно, не мала системи права, яка була би налаштована на таку ситуацію…</p>
<p>&nbsp;</p>
<p>ГОЛОВУЮЧИЙ. Завершуйте. Все? Дякую. Андрій Анатолійович, Андрій Кожем'якін.</p>
<p>&nbsp;</p>
<p>00:39:44</p>
<p>КОЖЕМ’ЯКІН А.А.</p>
<p>Шановні колеги! Ну, я розумію, що можна порушувати регламент, можна порушувати процедуру, можна будь-що в цьому залі. І в ніч, як це робили в свій час злочинна влада Партії регіонів. Я свідок,&nbsp; за&nbsp; 10 років&nbsp; я набачився у цьому залі дуже&nbsp; багато&nbsp; всього.&nbsp; Але, колеги, ну давайте&nbsp; все ж таки&nbsp; ми трошки якось будемо себе поважати. Я себе поважаю. Тому&nbsp; зі слів от так вийти просто, пані Вікторія,&nbsp; зі всією повагою до вас, людина, яка дійсно опікується питаннями&nbsp; фракції партії "Народного фронту",&nbsp; але ви не маєте ніякого відношення до цієї процедури, до&nbsp; цього процесу, який сьогодні пропонується, і де автори… Де автори?&nbsp;&nbsp; Вони&nbsp; сховались&nbsp; за вас,&nbsp; за жінку. Тому, я ще раз кажу, я розумію, що ви теж автор, але дуже складний&nbsp; закон, і немає голосів в цьому залі&nbsp; за цей закон. Комітет не проводились. Я вам ще раз кажу як голова комітету, за цей закон голосувати неможна.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, дивіться. У мене в руках просто подання комітету… <i>(Шум у залі) </i>&nbsp;Будь ласка,&nbsp; виключіть мікрофон. <i>(Шум у залі) </i>&nbsp;Антон, хвилину.</p>
<p>Колеги,&nbsp; є подання&nbsp; комітету, і воно у мене&nbsp; в руках, від&nbsp; 24.12.15 року, де визначено, що це питання розглядалось на комітеті. От подання у мене підписане, про що мова іде. І пропозиція&nbsp; комітету була повернути його&nbsp; на доопрацювання. Правильно,&nbsp; ну це ж вирішує Верховна Рада України, а не комітет.</p>
<p>Будь ласка. Доповідь-співдоповідь була. Два – "за", два – "проти". Запишіться, будь ласка. Два – "за", два – "проти", будь ласка.</p>
<p>Сергій Лещенко.</p>
<p>&nbsp;</p>
<p>00:41:56</p>
<p>ЛЕЩЕНКО С.А.</p>
<p>Дорогі депутати, що сталося, насправді. В нас існує ситуація, коли оточення Януковича не оголошено в розшук по лінії Інтерполу. І це заважає почати заочне засудження. Наприклад, той самий Пшонка – відмова Інтерполу в оголошенні в міжнародний розшук. Садовник, керівник, командувач снайперів на Майдані – не оголошений в розшук по лінії Інтерполу. Янукович – розшук призупинено.</p>
<p>Всі ці випадки мають надзвичайно серйозні наслідки. Якщо Янукович, Пшонка, Садовник не оголошені в розшук по лінії Інтерполу, це означає, що за нашим КПК не можна починати процес досудового засудження, вибачте, заочного засудження цих людей. Тобто заочний суд неможливий. Відповідно в цих умовах треба приймати поправку, яка дозволяє починати заочне засудження за наслідком подачі запиту на екстрадицію цих фігурантів. В умовах, якщо сторона, де приховується Янукович, Пшонка, інші, найближче оточення Януковича або люди, які брали участь в розстрілах на Майдані, якщо ці люди перебувають в країнах і нам відомо, що вони там перебувають, ми надсилаємо запит на екстрадицію, або ми отримуємо відмову в їх екстрадиції, або ми взагалі не отримуємо жодної відповіді, за цією поправкою можна починати процедуру заочного засудження. Це те, про що нас&nbsp; просить Управління спеціальних розслідувань Генеральної прокуратури, яке веде як санкційний список, так і злочини пов'язані з розстрілами на Майдані, тому що всі фігуранти втекли, ми постійно чуємо, що немає покараних, але, щоб їх покарати треба заочний суд, а заочний суд можливий за КПК лише після міжнародного розшуку.</p>
<p>Якщо&nbsp; міжнародний розшук заблокований на рівні Інтерполу найближчим оточенням Януковича, які подавали санкції, які подавали запити туди, то відповідно ми не можемо&nbsp; і почати заочний суд.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Олег Ляшко.</p>
<p>&nbsp;</p>
<p>00:44:13</p>
<p>ЛЯШКО О.В.</p>
<p>Олег Ляшко&nbsp; Радикальна партія. Шановні колеги депутати, шановні&nbsp;&nbsp; громадяни! Інтерпол&nbsp; винен&nbsp; у тому,&nbsp; що Янукович не оголошений&nbsp; в&nbsp; розшук? Не думаю. Чому не оголосили Януковича в розшук? Чому патріотів за два дні&nbsp; оголошували&nbsp;&nbsp; в міжнародний розшук коли&nbsp; була банда Януковича? Тому що в Інтерпол такі документи&nbsp; спеціально подали,&nbsp; щоб ні Януковича, ні його банду неможливо було оголосити в розшук.</p>
<p>Я питаю, чому ті, хто сьогодні сидить у залі і ховається за депутатськими мандатами, замість того, щоб&nbsp; відповідати. Ви питаєте, де справи про ти тих,&nbsp; хто розстрілював Майдан?&nbsp; Я вам&nbsp; скажу, де справи:&nbsp; або продані, або домовились із владою. І ті, хто причетний до&nbsp; розстрілів Майдану, сьогодні ховаються у цьому парламенті за депутатською недоторканністю. Тому, панове, не кивайте&nbsp; на Інтерпол, коли самі продаєте справи і самі зраджуєте справу революції, і самі зраджуєте пам'ять тих людей і&nbsp; справу тих людей, які&nbsp; стояли на майданах.</p>
<p>Ви скажете, як вирішити це питання?&nbsp; Не знаєте як, я вам&nbsp; підкажу:&nbsp; давайте&nbsp; починати із себе.</p>
<p>Перше – це відставка Генерального прокурора. Який саботує розслідування, який&nbsp;&nbsp; не проводить&nbsp;&nbsp; необхідні дії. Два роки після Майдану не здатні&nbsp; притягнути до відповідальності. Я питаю: для чого нам така прокуратура, для чого нам такі правоохоронні органи.</p>
<p>Тому я знову звертаюсь&nbsp; до народних депутатів. Зібрали вже 100 підписів за відставку Генерального прокурора Шокіна. Не вистачає 50 підписів, щоб внести це питання до зали парламенту. Сьогоднішній безпредєл із Корбаном у Дніпропетровську знову показує, чиї політичні замовлення виконує нинішній маразматик Генеральний прокурор Шокін.</p>
<p>Тому я звертаюся до народних депутатів, візьміть на себе політичну відповідальність, підпишіться, не кришуйте корупцію в Генеральній прокуратурі і корупцію у владі. Не бійтеся, підпишіться.</p>
<p>&nbsp;</p>
<p>ГОЛОВУЮЧИЙ. Сергій Мельничук, "Воля народу".</p>
<p>&nbsp;</p>
<p>00:46:27</p>
<p>МЕЛЬНИЧУК С.П.</p>
<p>Сергій Мельничук. Я особисто зіткнувся із правоохоронною системою і я на собі знаю, що таке тиск, тиск правоохоронних органів. І не дай бог би я був би так, як вони розраховували, був би за кордоном, я по цьому закону просто попав би під їхні санкції. Тому я особисто проти цього, це фактично ті самі, як попередньо ми говорили, закони 16 січня.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, є пропозиція розглянути його за основу цей проект закону. Сигнальне голосування. Вікторія Сюмар пропозиція. Будь ласка, займайте свої місця.</p>
<p>&nbsp;</p>
<p>00:47:24</p>
<p>СЮМАР В.П.</p>
<p>Шановний колега, який щойно виступав, про екстрадицію там не йшлося, тому порівнювати не коректно із законами 16 січня. В даному випадку, пропозиція проголосувати винятково з тим, що було зачитано про екстрадицію з цією правкою в першому читанні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, сигнальне голосування за основу даний проект Закону 3465. Визначайтесь, за основу. Будь ласка,&nbsp; визначайтесь, за основу.</p>
<p>&nbsp;</p>
<p>00:48:06</p>
<p>За-113</p>
<p>Рішення не прийнято.</p>
<p>Дякую, шановні колеги. Йдемо далі. Шановні колеги, друге читання. Проект Закону 2090а. 2090а: проект Закону щодо державного оборонного замовлення (друге читання). Будь ласка,&nbsp; Андрій Володимирович Парубій. Це друге читання.</p>
<p>&nbsp;</p>
<p>00:48:40</p>
<p>ПАРУБІЙ А.В.</p>
<p>Шановні колеги, ми до бюджету перейдемо, як тільки бюджетний комітет буде готовий…</p>
<p>Шановні колеги, зараз ми переходимо по нашому порядку денному до проекту Закону про внесення змін до Закону України "Про державне оборонне замовлення" щодо формування та виконання державного оборонного замовлення. Це друге читання, правок небагато, тому прошу всіх народних депутатів бути на місцях. І прошу до доповіді голову Комітету з питань національної безпеки і оборони Пашинського Сергія Володимировича. Будь ласка.</p>
<p>&nbsp;</p>
<p>00:49:26</p>
<p>ПАШИНСЬКИЙ С.В.</p>
<p>Доброї ночі, шановні колеги! Наш комітет на протязі півроку разом з профільними міністерствами і Міністерством оборони, з "Укроборонпромом" ретельно опрацьовував Закон про державне оборонне замовлення (реєстраційний номер 2090). У вас були роздані таблиці ми його вже розглядали, врахували максимально правок. Я хочу зупинитися на деяких моментах, які визначає цей закон. Справа в тому, що у нас по суті все оборонне законодавство було&nbsp; морально застарілим і враховуючи, конфлікт, у який ми&nbsp; потрапили, ми були змушені разом з вами модернізувати фактично&nbsp; весь масив законодавства. Це стосується і оборонного&nbsp; замовлення.</p>
<p>Справа в тому, що у нас&nbsp; була абсолютна нелогічна застаріла форма, державне оборонне замовлення планувалося на рік, у нас було за останніх&nbsp; 10 років колосальна купа зловживань. Коли&nbsp;&nbsp; програма починалась&nbsp; фінансуватись у наступному році&nbsp; її закривали, і гроші, вибачте мене,&nbsp; до сих пір&nbsp; військова&nbsp; прокуратура&nbsp; шукає. Тут багато передбачених моментів, які дають, наприклад, програми планувати на&nbsp; три роки, на п'ять. Тому що розробка нової зброї або нових видів озброєння займає дуже багато&nbsp; часу і на протязі одного&nbsp; року це неможливо зробити.</p>
<p>Також були імплементовані інші правки, враховуючи, ті&nbsp; закони, що ми з вами уже&nbsp; прийняли закони про Міністерство&nbsp; оборони, ми&nbsp; міняли законодавство про Нацгвардію і таке інше.</p>
<p>Якщо немає необхідності, більшість правок була&nbsp;&nbsp; врахована і ті поправки я би просив би зал підтримати&nbsp; цей&nbsp; закон. Це&nbsp; нам дасть уже можливість. Наступний&nbsp; рік, наступне оборонне&nbsp; замовлення, формувати по&nbsp; новому законі, згідно наших перспективних планів. Дякую за увагу.</p>
<p>&nbsp;</p>
<p>ПАРУБІЙ А.В.&nbsp; Дякую вам, шановні колеги,&nbsp; із тих поправок, які були&nbsp; подані, майже всі були враховані або враховані частково. Відхилена тільки 7 поправка&nbsp; народного&nbsp;&nbsp; депутата Кошелєвой чи наполягає вона&nbsp; на сьомій поправці. Ні, не на полягає.</p>
<p>Таким чином, шановні колеги, усі інші поправки є враховані і ми можемо переходити до голосування.</p>
<p>Я прошу народних депутатів зайти в зал і зайняти свої місця, підготуватися до голосування.</p>
<p>Я спочатку поставлю, звичайно, сигнальне, але прошу запросити колег в зал і зайняти робочі місця.</p>
<p>Я ставлю сигнальне голосування по проекту Закону про внесення змін до Закону України "Про державне оборонне замовлення" (щодо формування та виконання державного оборонного замовлення) ( 2090а) у другому читанні та в цілому. Сигнальне голосування, колеги, будь ласка, голосуємо.</p>
<p>&nbsp;</p>
<p>00:52:38</p>
<p>За-149</p>
<p>Ще раз, колеги! Нема політичної волі чи нема дисципліни? Будь ласка, по фракціям включіть. По фракціям.</p>
<p>Колеги, я ще раз поставлю на сигнальне голосування. Якщо не набереться голосів, ми його відкладемо, цей законопроект.</p>
<p>Ще раз сигнальне голосування,&nbsp; проект Закону про внесення змін до Закону України "Про державне оборонне замовлення" (2090а). Сигнальне голосування, будь ласка, голосуємо.</p>
<p>&nbsp;</p>
<p>00:53:35</p>
<p>За-174</p>
<p>Рішення не прийнято.</p>
<p>Голова комітету Сергій Пашинський, ми відкладаємо законопроект. Відкладаємо так? Відкладаємо законопроект. По сигнальному голосуванню ми побачили, що під нього немає голосів.</p>
<p>Наступний по порядку денному теж в другому читанні законопроект 3106 проект Закону про внесення змін до деяких законів України щодо особливостей державної реєстрації органів місцевого самоврядування як юридичних осіб. І до доповіді запрошується голова Комітету з питань промислової політики&nbsp; та підприємництва Галасюк Віктор Валерійович. Теж короткий закон, правок небагато. Прошу всіх залишатися на місцях. Будь ласка, Віктор Валерійович, доповідайте.</p>
<p>&nbsp;</p>
<p>00:54:32</p>
<p>ГАЛАСЮК В.В.</p>
<p>Дякую. Шановний пане головуючий, шановні колеги народні депутати! Пропоную вашій увазі законопроект (3106) про внесення змін до деяких законів України щодо особливостей державної реєстрації органів місцевого самоврядування як юридичних осіб.</p>
<p>Метою цього законопроекту є врегулювання відносин, які виникають у зв'язку із державною реєстрацією новоутвореного та утвореного в результаті злиття, приєднання, поділу або перетворення органу місцевого&nbsp; самоврядування як юридичної особи. Для усунення недоліків правового регулювання правонаступництва об'єднаних територіальних громад, їх сільських, селищних, міських рад та виконавчих комітетів, узгодження із законодавством процедури реорганізації органів місцевого самоврядування в процесі добровільного об'єднання територіальних громад.</p>
<p>Шановні колеги, в процесі підготовки до другого читання надійшло 54 поправки, з яких 40 враховано частково, повністю або редакційно, 14 – відхилено.</p>
<p>Шановні колеги, цей законопроект необхідний для того, щоб нові об'єднані територіальні громади змогли мати нормальний режим функціонування, розпоряджатися своїм майном, бути правонаступником старих відповідних структур, і для того, щоб вони зрозуміли, що децентралізація насправді відбувається, і те, що вони в неї повірили, то це дозволяє їм нормально працювати.</p>
<p>Тому, шановні колеги, прошу вас підтримати цей законопроект у другому читанні та в цілому з врахуванням необхідних техніко-юридичних правок.</p>
<p>Також хотів би наголосити одразу на декількох поправках, які були обговорені додатково після комітету, також з профільним комітетом пана Власенка, з паном Дерев'янком. І пропоную додатково до рішення, прийнятого комітетом, поправку 8, народного депутата Дерев'янка та Федорука, поставити на підтвердження і її не підтримувати, для того уникнути колізії з потенційним порушенням Конституції, адже я вважаю, що ми не можемо такий важливий законопроект ставити під загрозу, якщо є у колег такі застереження.</p>
<p>Окрім того, хочу за узгодженням з ініціатором поправок поправки: 15-у, 17-у, 52-у та 53-ю – запропонувати поставити на підтвердження та підтримати.</p>
<p>Шановні колеги, пропоную в такій редакції підтримати законопроект до другого читання для прийняття в цілому як закон. Дякую.</p>
<p>&nbsp;</p>
<p>ПАРУБІЙ А.В. Шановні колеги! Давайте ми пройдемся по тих поправках, по кожній, і вже в ході розгляду поправок , пане Віктор, будете називати ті, які вважаєте необхідно проголосувати.</p>
<p>Я буду&nbsp; називати тільки ті поправки, які відхилені.</p>
<p>5-а, Дерев'янко, відхилена. Не наполягає.</p>
<p>6-а, Дерев'янко, відхилена. Не наполягає.</p>
<p>7-а, Галасюк. Не наполягає.</p>
<p>8-а поправка, Федорук. Вона врахована.</p>
<p>Прошу, пане Віктор.</p>
<p>&nbsp;</p>
<p>00:58:20</p>
<p>ГАЛАСЮК В.В. Шановні колеги! Оскільки, як я вже кажу, після засідання нашого комітету ми мали додаткові консультації з паном Власенком і з експертами, оскільки там є певні ризики в питаннях відповідності Конституції, я вважаю, що не варто&nbsp; на них наражатися. Без цієї поправки закон буде працювати, тому пропоную поставити її на підтвердження. Не підтримувати.</p>
<p>&nbsp;</p>
<p>ПАРУБІЙ А.В. Ви почули&nbsp; позицію голови&nbsp; комітету. І за його пропозицією я ставлю&nbsp; на підтвердження 8-у поправку народного депутата Федорук і хто підтримує дану поправку, це підтвердження, хто її підтримує, прошу проголосувати. Будь ласка,&nbsp; 8-а поправку Федорук голосуємо.&nbsp;</p>
<p>&nbsp;</p>
<p>00:59:09</p>
<p>За-89</p>
<p>Поправка не підтверджена. Рішення не набрало необхідної кількості голосів.</p>
<p>Рухаємося далі.</p>
<p>12-а, Дерев'янко. Будь ласка,&nbsp; включіть мікрофон Дерев'янко.</p>
<p>&nbsp;</p>
<p>00:59:25</p>
<p>ДЕРЕВ’ЯНКО Ю.Б.</p>
<p>Юрій Дерев'янко, партія "Воля". Шановний головуючий і шановні народні депутати! Моя поправка передбачає передачу земель поза межами населених пунктів у комунальну власність об'єднаних територіальних громад в межах цих громад, крім земель оборони, земель, на яких розташовані об'єкти нерухомого майна державної власності, об'єкти, які перебувають у постійному користуванні органів державної влади, державних підприємств, установ, Національної академії наук, державних галузевих академій наук.</p>
<p>Передача земель поза межами населених пунктів об'єднаним територіальним громадам була одним із зобов'язань уряду і відповідно до урядової концепції децентралізації, а також одним з найбільших стимулів громад для того, щоб вони об'єдналися, так як землі є бюджетоутворюючим для об'єднаних територіальних громад, адже саме об'єднані територіальні громади у межах територій, в яких зараз знаходяться ці землі, можуть і мають ними розпоряджатися згідно плану формування території, а не просто чиновники з Держкомзему, як це сьогодні відбувається.</p>
<p>Я вас дуже прошу підтримати цю поправку, тому що це є дійсно важливим сьогодні для кожної об'єднаної територіальної громади. Дякую за увагу.</p>
<p>&nbsp;</p>
<p>ПАРУБІЙ А.В. Пане Вікторе, прошу прокоментувати.</p>
<p>&nbsp;</p>
<p>01:00:37</p>
<p>ГАЛАСЮК В.В.</p>
<p>Дякую. Шановний колего Дерев'янко, я хочу наголосити, що на комітеті ця правка обговорювалася. Комітет по суті підтримує її спрямованість і ідеологію. Але разом з тим, експерти вважають, що у разі підтримки цієї поправки 12-ї, а також пов'язаної з нею 54-ї насправді це не забезпечить повноцінної імплементації ідеї, яка закладена в поправку. Тому для того, щоб комплексно врегулювати це питання, зараз напрацьовані і зареєстровані два законопроекти – 3510 та 3510-1, які спрямовані на комплексне врегулювання того питання, яке ви підняли. Тому комітет вирішив цю поправку не підтримувати. Але я вважаю, що якщо зал підтримає цю поправку, то жодної шкоди не буде, просто вона буде по суті носити декларативний характер. Для того, щоб вона запрацювала, необхідно прийняти 3510 або 3510-1, про що ми також будемо просити Голову Верховної Ради максимально прискорити розгляд цих поправок. Тому прошу зал визначатися.</p>
<p>&nbsp;</p>
<p>ПАРУБІЙ А.В.&nbsp; Дякую.</p>
<p>Ви почули думку голови комітету. І я ставлю на голосування поправку 12 народного депутата Дерев'янка. Хто підтримує дану поправку, прошу проголосувати. Будь ласка, голосуємо. Голосуємо, хто підтримує.</p>
<p>&nbsp;</p>
<p>01:02:08</p>
<p>За-146</p>
<p>Рішення не прийняте.</p>
<p>Ми рухаємося далі.</p>
<p>13-а, Продан. Відхилена. Не наполягає.</p>
<p>21-а, Семенуха. Відхилена. Не наполягає.</p>
<p>15 поправка, Дерев'янко.</p>
<p>Прошу, пане Віктор, прокоментуйте.</p>
<p>&nbsp;</p>
<p>01:02:50</p>
<p>ГАЛАСЮК В.В.</p>
<p>Шановний пане головуючий! Як я вже і казав, після додаткових консультацій, проведених з комітетом, який очолює пан Власенко, є пропозиція поправки 15-у, 17-у, 52-у та 53-ю поставити на підтвердження та підтримати для того, щоб вони увійшли при прийнятті законопроекту в цілому. Тому пропоную їх комплексно проголосувати і прискорити розгляд цього законопроекту.</p>
<p>&nbsp;</p>
<p>ПАРУБІЙ А.В.&nbsp; Шановний автор! Шановний голова комітету! Давайте ми пройдемо всі поправки, а потім ті консолідовані поправки перед самим голосуванням проголосуємо, коли всі будуть в залі. Є згода на тому? Ці, так. Перед самим голосуванням, коли депутати зберуться. І треба якісніше на комітеті працювати, щоб ми не проводили через зал.</p>
<p>Отже, я зараз пройду до кінця, а потім ми їх поставимо.</p>
<p>В мене ще зазначено, що з відхилених є… Враховано. Враховано. Відхилена 50-а, Дерев'янко, вона буде в тому переліку.</p>
<p>54-а, відхилена. Не наполягає.</p>
<p>Таким чином, ми пройшли всі поправки. І шановних депутатів я прошу зайти в зал, і приготуватись до голосування. Шановні колеги, я прошу зайти в зал з кулуарів і приготуватись до голосування.</p>
<p>І хочу вам наголосити зараз ще раз, голова комітету озвучить 4 поправки, які є об'єднуючими. Комітет їх підтримав, але вже після засідання комітету. Комітет рекомендує, щоб ці поправки були проголосовані залом, і стоїть лише питання в тому, щоб в нас було достатньо кількості голосів для голосування.</p>
<p>Я прошу депутатів заходити в зал. Не виходити, а заходити в зал. А зараз одну хвилину, Віктор Галасюк. Назвіть чітко, які поправки щоб ми могли їх проголосувати в пакеті.</p>
<p>Будь ласка.</p>
<p>&nbsp;</p>
<p>01:04:55</p>
<p>ГАЛАСЮК В.В.</p>
<p>Шановні колеги, прошу вас заходьте в зал. Надзвичайно важливий законопроект для місцевого самоврядування.</p>
<p>&nbsp;Прошу підтримати його у другому читанні та в цілому з урахуванням наступних змін в порівнянні з редакцією комітету. З відхиленням поправки&nbsp; 8-ї та з підтримкою поправки 15-ї, 17-ї, 52-ї та 53-ї. Підтримати цей законопроект в цілому з техніко-юридичними правками в разі необхідності.</p>
<p>Шановні колеги, прошу проголосуйте "за".</p>
<p>&nbsp;</p>
<p>ПАРУБІЙ А.В. Шановні колеги, я поставлю поправки окремо, а потім сам законопроект окремо. Це буде правильно. Але я прошу депутатів зайти в зал. Спочатку я поставлю сигнальне голосування.</p>
<p>Отже, я сталю сигнальне голосування підтримки поправок, які озвучив голова комітету з трибуни, їхнього врахування і внесення в тіло законопроекту. І я прошу сигнальним голосуванням підтримати пропозицію голови комітету. Будь ласка, голосуємо, колеги. Голосуємо.</p>
<p>&nbsp;</p>
<p>ГАЛАСЮК В.В. Шановні колеги, "за".</p>
<p>&nbsp;</p>
<p>01:06:17</p>
<p>За-199</p>
<p>Я бачу, це об'єднує зал, бо замало депутатів в залі. Дехто не стиг, але я дуже прошу ще раз, колеги, хто в кулуарах, прошу заходити в зал. Пан Віктор, сирену для своєї фракції включіть. Будь ласка, колеги, заходимо в зал для голосування. Зараз буде ще один дуже важливий законопроект. Ми зараз будемо швидко голосувати, товариство. Обговорення вже буде мінімум. Тому заходьте в зал, займайте місця і готуйтесь до голосування. Не із залу, а в зал, колеги.</p>
<p>Отже, я ще раз зараз поставлю на сигнальне голосування. Я дуже прошу підтримати. Цей дружній гурт в куті закликати підтримати законопроект. Отже, приготувались, сигнальне голосування.</p>
<p>Чотири поправки включити в тіло законопроекту, які&nbsp; щойно озвучив з трибуни під стенограму голова комітету. Прошу підтримати. Прошу проголосувати. Сигнальне голосування. Голосуємо, колеги. Будь ласка, голосуємо.</p>
<p>&nbsp;</p>
<p>01:07:55</p>
<p>За-216</p>
<p>Голова комітету не проголосував. Я прошу, колеги, закличте депутатів. Голова комітету, ви можете вже сідати на місце і взяти участь&nbsp; в голосуванні. Це&nbsp; буде правильним, це буде мудро.&nbsp; Підішли єврооптимісти це дає оптимізм, які роками нас виховували, що&nbsp; ми не ходимо на сесію у робочий час.&nbsp; <i>(Шум у залі) </i>&nbsp;Ні, Лещенко, Лещенко підійшов, єврооптиміст. Ще б Заліщук&nbsp;&nbsp;&nbsp; і Мустафу. Сергій Лещенко, подзвоніть Мустафі.&nbsp; Скажіть: Мустафа, в&nbsp; зал.&nbsp; Ми&nbsp; проскандуємо всім залом: Мустафу в зал, в зал!</p>
<p>Шановні колеги,&nbsp;&nbsp; ще раз ставлю&nbsp; сигнальне голосування. Прошу приготуватись, зосередитись, напружитись і&nbsp; прошу підтримати&nbsp; озвучені для стенограми&nbsp;&nbsp; чотири поправки, озвучені головою комітету. Сигнальне голосування. Будь ласка,&nbsp;&nbsp; голосуємо.&nbsp; Дерев'янко, голосуйте, будь ласка. Голосуємо. Мустафа біжить!</p>
<p>&nbsp;</p>
<p>01:09:19</p>
<p>За-239</p>
<p>Це переламало&nbsp; хід нашого&nbsp; голосування. Сконцентруємося, колеги.&nbsp; Зараз голосуємо, перше голосування 4 поправки вже не сигнальні, які озвучував голова комітету, а потім закон в цілому.</p>
<p>Отже, перше. Підтвердження і підтримка чотирьох поправок, які озвучив для стенограми голова комітету Віктор Галасюк. Прошу проголосувати і прошу підтримати. Будь ласка, голосуємо. Голосуємо, колеги. Голосуємо і підтримуємо.</p>
<p>&nbsp;</p>
<p>01:09:57</p>
<p>За-242</p>
<p>Рішення прийняте. Поправки підтримані.</p>
<p>Тепер я ставлю без сигнального, прошу лишатися на місцях і зосередитись, проект Закону про внесення змін до деяких законів України щодо особливостей державної реєстрації органів місцевого самоврядування як юридичних осіб (номер 3106) в другому читанні та в цілому з техніко-юридичними правками. Прошу дану пропозицію підтримати. Прошу проголосувати. Колеги, голосуємо! Будь ласка.</p>
<p>&nbsp;</p>
<p>01:10:47</p>
<p>За-247</p>
<p>Рішення прийняте.</p>
<p>Це перемога. Вітаю і голову комітету, і авторів поправок, і авторів законопроекту. І зараз, шановні колеги, дуже короткий, простий, але важливий законопроект наступний по порядку денному… залишайтесь на місцях, товариство, це питання національної безпеки. Наступний проект Закону про схвалення рішення Президента України про допуск підрозділів збройних сил інших держав на територію України у 2016 році для участі у &nbsp;багатонаціональних навчаннях (3720).</p>
<p>Колеги, швидко його обговоримо, швидко підтримаємо, щоб&nbsp; наші хлопці змогли проходити підтримку і навчання. Є загальна позиція проголосувати і підтримати. Тому, приготувались, я поставлю спочатку сигнальне голосування. Це надто важливий законопроект. Голосуємо, так?&nbsp; Добре. Приготувались. Я ставлю на голосування&nbsp; проект Закону про схвалення рішення Президента&nbsp; України про допуск підрозділів Збройних&nbsp;&nbsp; Сил інших держав&nbsp; на територію&nbsp; України у 2016 році для участі у багатонаціональних навчаннях&nbsp; (номер 3720)&nbsp; за основу і в цілому.&nbsp; Прошу голосувати. Прошу підтримати.&nbsp; Будь ласка, голосуємо.</p>
<p>&nbsp;</p>
<p>01:12:28</p>
<p>За-239</p>
<p>Рішення прийнято.&nbsp;</p>
<p>Вітаю. Важливий законопроект, який дає змогу навчатись нашим хлопцям найкращої техніки, щоб&nbsp; перемагати путінських окупантів. І це рішення дуже допоможе для нашої&nbsp; перемоги, дасть нам підґрунтя.</p>
<p>Шановні колеги, зараз&nbsp; в нас законопроект надзвичайно важливий, який нам Леонід Ємець цілий день нагадував про його важливість, це є Закон України про внесення змін до Закону України "Про забезпечення права на справедливий суд (щодо забезпечення прав суддів, які обіймають посади у судах, що припинили роботу у зв'язку із стихійним лихом, військовими діями, проведенням АТО). Номер 1419, 3328. І я запрошую до доповіді…</p>
<p>Зараз прошу сконцентруватися, бути на місцях. Перше рішення, включити до порядку денного сесії і прийняття рішення. І я прошу сконцентруватися, і підтримати включення до порядку денного і прийняття рішення. Прошу проголосувати, прошу підтримати, колеги. Будь ласка, Леонід Ємець, голосуйте свій законопроект. Будь ласка, голосуємо. Прошу проголосувати.</p>
<p>&nbsp;</p>
<p>01:14:43</p>
<p>За-140</p>
<p>Недостатня кількість голосів для включення в порядок денний сесії, пан Леонід.</p>
<p>Можливо дехто не зрозумів суть цього законопроекту. Нехай Леонід Ємець доповість і скаже глибинну суть цього законопроекту. Будь ласка, Леонід Ємець, включіть мікрофон з трибуни.</p>
<p>&nbsp;</p>
<p>01:15:18</p>
<p>ЄМЕЦЬ Л.О.</p>
<p>Дякую. Шановні колеги! Я в котре нагадаю за що йде мова? законом про справедливий суд було зазначено, що ті судді, які покинули територію захопленого російськими терористами в Луганську і Донецьку були прикріплені до українських судів і там отримували заробітну плату. Там був визначений строк 6 місяців, ці 6 місяців закінчились у вересні і після цього ці люди – це 72 людини залишились в ситуації, коли вони не отримують заробітну плату і не мають, оскільки мають статус судді можливості отримувати будь-який інший дохід.</p>
<p>Тобто сьогодні у них є один варіант або бути злочинцем і отримувати незаконно дохід, або бути жебраками. І відповідальність за це лежить саме на українському парламенті. Тому правка дуже проста, прибрати цей шестимісячний термін, дати їм можливість бути прикріпленими до українських судів і виконати цю технічну, насправді, промах, який був передбачений в Законі про справедливий суд.</p>
<p>Шановні колеги! Мова йде,&nbsp; насправді, про патріотів, яких ми маємо забезпечити можливістю на існування. Я вас дуже прошу, я розумію, всі втомилися, давайте сконцентруємося, це дві секунди, проголосуємо цей закон і зробимо хорошу і правильну справу. Дякую.</p>
<p>&nbsp;</p>
<p>ПАРУБІЙ А.В. Я ще раз поставлю пан Леонід на голосування, сигнальне голосування, хто підтримує включення даного питання в порядок денний для прийняття рішення. Хто підтримує дану пропозицію, прошу проголосувати, хто підтримує включення в порядок денний, будь ласка,&nbsp; голосуємо.&nbsp; Прошу проголосувати, хто підтримує.</p>
<p>&nbsp;</p>
<p>01:17:21</p>
<p>За-157</p>
<p>Рішення не прийнято.</p>
<p>Вибачте, пане Леоніде і не звинувачуйте більше головуючого, працюйте з фракціями.</p>
<p>Отже, шановні колеги, наступний це прохання від&nbsp; усіх фракцій, підтримка сліпих, це дуже&nbsp; важливий законопроект і я просив би&nbsp; вас усіх сконцентруватися.&nbsp; Отже наступний, 2368-а проект Закону&nbsp; про внесення змін до&nbsp; деяких законодавчих актів України щодо розширення доступу сліпих осіб з порушеннями зору і хворих&nbsp; на дислексію до видатних творів у спеціальному форматі.</p>
<p>І є прохання, доповідати буде пан Юрій&nbsp; Шухевич, і є прохання підтримати&nbsp; розгляд за скороченою процедурою. Будь ласка, скорочену процедуру, прошу проголосувати. Прошу підтримати. Будь ласка, голосуємо.</p>
<p>&nbsp;</p>
<p>01:18:37</p>
<p>За-188</p>
<p>Рішення прийнято.</p>
<p>І я запрошу до доповіді&nbsp; пана&nbsp; Юрія Шухевича. Будь ласка, включіть мікрофон Юрію Шухевичу.</p>
<p>&nbsp;</p>
<p>01:18:48</p>
<p>ШУХЕВИЧ Ю.Р.</p>
<p>Шановний&nbsp; пане Головуючий! Шановні депутати! Справа йдеться в тому, що&nbsp; шрифтом Брайля дуже важко друкувати, і&nbsp; це займає дуже багато паперу, і це дорого, є спеціальні пристрої, які дають змогу сліпим доступу до підручників, зручно їм шукати, знаходити&nbsp; відповідний параграф, сторінку і так далі, і це&nbsp; дає можливість їм дійсно вчитися.</p>
<p>Наше суспільство, на жаль, інвалідів упосліджує. Це є крок вперед, це є прогрес, який дає цим людям упослідженим можливість і вчитися, і взагалі розширити свій кругозір.</p>
<p>Я прошу даний законопроект підтримати,&nbsp; тим більше, що він не вимагає ніяких фінансових витрат. А йдеться тільки&nbsp; те, що там дається доступ інвалідам і до підручників, і вони не сплачують авторського права. Є такий спеціальний закон, який у зв'язку з&nbsp; тим для таких людей використовуються підручники, і авторське право не сплачується.</p>
<p>То я прошу даний законопроект підтримати, і ви з цим зробите дійсно велику справу для людей з&nbsp; обмеженими можливостями.</p>
<p>Техніко-юридичні правки пані Лілія Гриневич там подасть, а я прошу в цілому прийняти.</p>
<p>&nbsp;</p>
<p>ПАРУБІЙ А.В. Пропозиція комітету за основу чи за основу і в цілому, скажіть, будь ласка. <i>(Шум у залі)</i></p>
<p>&nbsp;</p>
<p>01:20:45</p>
<p>ШУХЕВИЧ Ю.Р.</p>
<p>Наш комітет інвалідів також підтримує цей законопроект так само, як і комітет освіти.</p>
<p>&nbsp;</p>
<p>ПАРУБІЙ А.В. Дякую.</p>
<p>Шановні колеги, чи є потреба обговорювати? Нема потреби.</p>
<p>Прошу зайняти робочі місця, прошу підготувати, сконцентруватися, і я ставлю на голосування проект Закону про внесення змін до деяких законодавчих актів України щодо розширення доступу сліпих...</p>
<p>Так я щойно питав: чи є потреба обговорювати? Ви сказали, що нема потреби. Будь ласка, Третьякову, включить мікрофон, Третьякову. Третьяков, мікрофон, будь ласка.</p>
<p>&nbsp;</p>
<p>01:21:34</p>
<p>ТРЕТЬЯКОВ О.Ю.</p>
<p>Прошу для стенограммы записать: с техническими правками Гриневич, которая внесет.</p>
<p>&nbsp;</p>
<p>ПАРУБІЙ А.В. Дякую.</p>
<p>Отже, ставлю на голосування проект Закону про внесення змін до деяких законодавчих актів України щодо розширення доступу сліпих, осіб з порушеннями зору і хворих на дислексію до виданих творів у спеціальному форматі з поправками голови Комітету з питань науки і освіти Гриневич Лілії Михайлівни за основу та в цілому (номер 2368а). Будь ласка, голосуємо, підтримуємо, 2368а за основу і в цілому голосуємо.</p>
<p>&nbsp;</p>
<p>01:22:28</p>
<p>За-240</p>
<p>Рішення прийнято.</p>
<p>Шановні колеги, скажемо вам відверто, що ми просто йдемо вже по тому денному законопроекту і порядку денному, який стояв. І зараз в нас ще важливий законопроект 2487, це проект Закону про внесення змін до статті 15 Закону України "Про судоустрій і статус суддів" щодо удосконалення механізму визначення рівня навантаження на суддів відповідного суду.</p>
<p>Чи Яніцький Василь Петрович на місці, готовий доповідати?</p>
<p>Князевич буде доповідати, так? Шановні колеги, є прохання даний законопроект розглянути за скороченою процедурою. <i>(Шум у залі)</i></p>
<p>&nbsp;Будь ласка, Руслан Князевич, нагадайте хвилину про перебіг того законопроекту.</p>
<p>&nbsp;</p>
<p>01:23:40</p>
<p>КНЯЗЕВИЧ Р.П.</p>
<p>Дякую, шановний пане головуючий.</p>
<p>Шановні колеги, я вам нагадую. Справа в тім, що ми детально за скороченою процедурою розглянули це питання, і, відповідно, всі без винятку фракції висловилися на користь підтримки цього законопроекту, який містить виключно технічну функцію, яка передбачена цим законом. Дослівно мова йде про те, щоб збори суддів кожного суду самі визначали обсяг навантаження для голови суду. І, зважаючи на те, як вони вважатимуть за доцільне такий обсяг запропонувати, хай голова працює не тільки як адміністративна особа в суді, а як судді. Тому що, якщо встановити обсяг, який зараз існує, в нас переважна більшість голів судів мусить серйозно працювати в судах, а ви знаєте, що в нас в переважній більшості судів критична ситуація: суддів бракує, і вони не здатні апріорі виконувати свої повноваження як голови судів. Тому було б дуже важливо зараз підтримати цей законопроект і дати можливість зборам суддів, колективам суддівським, кожному окремому судді самим вирішувати те навантаження, яке вони вважають за потрібне надати своєму голові.</p>
<p>Дякую. Прошу підтримати, тут немає нічого екстраординарного, все дуже…</p>
<p>&nbsp;</p>
<p>ПАРУБІЙ А.В. Шановні колеги, прошу зайти і зайняти місця, будь ласка.</p>
<p>Отже, шановні колеги, ми даний законопроект вже проговорювали. Зараз йдеться тільки&nbsp; про голосування. І я ставлю на голосування проект Закону про внесення змін до статті 15 Закону України "Про судоустрій і статус суддів" щодо удосконалення механізму визначення рівня навантаження на суддів відповідного суду (номер 2487) за основу і в цілому.</p>
<p>Сигнальне голосування. Прошу проголосувати. Прошу взяти участь у голосуванні. 2487.</p>
<p>&nbsp;</p>
<p>01:26:17</p>
<p>За-169</p>
<p>Рішення не прийняте.</p>
<p>Сигнальне… це було щойно сигнальне&nbsp; голосування. Не набрало, і тому ми його&nbsp; відкладаємо, даний законопроект.</p>
<p>Шановні колеги, я попрошу уваги. Подивіться, у нас є цілий ряд боргів, які є не вирішені. І підходять до мене голови фракцій і просять ці питання вирішити. Поміж них є і кадрові питання, які стосуються, власне, переходів в комітети. Мене просить фракція БПП, щоб поставити їх зараз на голосування. Є загальне розуміння? Є підтримка загальна? Є.</p>
<p>Тоді давайте. Кадрові не потребують включення в порядок денний, ми їх можемо в будь-який момент ставити. Тому я зараз поставлю на розгляд і на голосування. І я прошу сконцентруватися, зайти в зал.</p>
<p>Проекти постанови…&nbsp; Чи є Пинзеник? Готові доповідати по кадрових?</p>
<p>3255, 3256, 3115, 3117, вони стосуються Шверк, Сиврюков, Луценко, Найєм.</p>
<p>Шановні колеги! Вже були ці питання обговорені, вже по них відбулись всі дискусії і доповіді, ми можемо їх просто голосувати.</p>
<p>Отже, я прошу всіх зайняти свої місця. І я по одному буду ставити на голосування. Будь ласка, займіть робочі місця.</p>
<p>Перший. Сигнальне голосування проект Постанови про внесення змін до Постанови Верховної Ради України "Про обрання голів, перших заступників, заступників голів, секретарів. Воно стосується переходу Мустафи Найєма з комітету в комітет. Шановні колеги, сигнальне голосування, проект Постанови, 3117.&nbsp; Будь ласка, голосуємо, 3117. Підтримаємо Мустафу. Це постанова про перехід…</p>
<p>&nbsp;</p>
<p>01:30:45</p>
<p>За-119</p>
<p>Рішення не прийняте.</p>
<p>Сигнальне голосування по 3115, це Луценко, перехід з комітету в комітет. Хто підтримує 3115, прошу проголосувати.</p>
<p>&nbsp;</p>
<p>01:31:12</p>
<p>За-129</p>
<p>129 – за.</p>
<p>Немає… Я прошу не кричати так голосно, не піднімати руку. Не кричіть, будь ласка! Я ще раз вас попрошу.</p>
<p>Олі Черваковій включіть мікрофон біля трибуни.</p>
<p>Оля Червакова від трибуни, будь ласка.</p>
<p>&nbsp;</p>
<p>01:31:32</p>
<p>ЧЕРВАКОВА О.В.</p>
<p>Шановні колеги! Це ганьба те, що відбувається. В нас є два колеги Григорій Шверк і Владислав Севрюков, які стали народними депутатами 17 вересня і відтоді вони не є членами жодного комітету, бо вони стали заручниками ганебних політичних торгів за посади різних фракцій.</p>
<p>Я вас дуже прошу сконцентруйтеся, тому що вони повинні десь працювати. Це не правильно, що ми зараз позбавляємо депутата права роботи в комітеті.</p>
<p>Проголосуйте, будь ласка. Григорій Шверк і Владислав Севрюков мають стати членами Комітету з питань свободи слова.</p>
<p>Я дуже прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги! Ставлю на голосування проект Постанови номер 3255, де йдеться про народного депутата Севрюкова.</p>
<p>3255, хто підтримує, прошу проголосувати. Будь ласка, голосуємо.</p>
<p>Прошу голосувати. 3255.</p>
<p>&nbsp;</p>
<p>01:32:50</p>
<p>За-173</p>
<p>173. Рішення не прийняте.</p>
<p>І остання кадрова постанова, це є 3256, народний депутат Шверк.</p>
<p>Будь ласка, проект Постанови номер 3256. Прошу проголосувати, прошу підтримати. Будь ласка, голосуємо.</p>
<p>&nbsp;</p>
<p>01:33:21</p>
<p>За-183</p>
<p>Рішення не прийняте, на жаль. Кадрові питання знову не набрали необхідної кількості голосів. І очевидно, необхідно далі працювати з депутатами в тому напрямку.</p>
<p>Шановні колеги! Ніна Южаніна, будь ласка. Ніна Южаніна. Поки підходить Ніна Южаніна, одну хвилину Томенко.</p>
<p>&nbsp;</p>
<p>01:33:49</p>
<p>ТОМЕНКО М.В.</p>
<p>Шановні колеги, хочу вам сказати, можливо, якась маловідома інформація, що вже наступило 25 грудня. І це означає, що, наприклад, от, я хотів подивитися в систему "Рада", хто ганебно не голосує за наших колег, які бідують, фактично позбавлені права на професію. А у нас програм завантажена на 24 грудня. Ми не можемо подивитись навіть поіменного голосування.</p>
<p>Тому треба прийняти рішення. Ми вже у 25 грудні, порядок денний у нас на 24 грудня, система у нас працює на 24 грудня. Тому давайте, якщо ми працюємо 25 грудня, визначимо формати технічного і правового характеру роботи 25 грудня.</p>
<p>&nbsp;</p>
<p>ПАРУБІЙ А.В. Отже, я прошу зараз по порядку денному, 24 грудня чи 25 грудня, у нас стоїть проект Закону про внесення змін до Податкового кодексу України щодо особливостей застосування податкового компромісу до щомісячних авансових внесків з податку на прибуток підприємств (2795).</p>
<p>Прошу підтримати розгляд його за скороченою процедурою. Будь ласка, прошу проголосувати розгляд за скороченою процедурою. Будь ласка,&nbsp; голосуємо.</p>
<p>&nbsp;</p>
<p>01:35:31</p>
<p>За-120</p>
<p>Шановні колеги, я ще раз прошу&nbsp; підтримати&nbsp; за скороченою процедурою&nbsp;&nbsp; 2795. Прошу проголосувати… <i>(Шум у залі) </i>&nbsp;Яким чином система дає збій? Може таке бути? <i>(Шум у залі)</i></p>
<p>&nbsp;</p>
<p>ГОЛОСИ ІЗ ЗАЛУ.&nbsp; Перерва. Перерва. Перерва.</p>
<p>&nbsp;</p>
<p>ПАРУБІЙ А.В.&nbsp; Ні, говорять, що&nbsp; є технічні складнощі,&nbsp; я мушу вияснити. Секундочку.</p>
<p>Отже, всупереч збою у системі, прошу&nbsp; підтримати розгляд&nbsp; 2795 за скороченою процедурою. Будь ласка,&nbsp; голосуємо за скорочену процедуру.</p>
<p>&nbsp;</p>
<p>01:36:42</p>
<p>За-124</p>
<p>Кажуть, система не працює. Зараз я уточню технічні дані нашої системи.&nbsp; Я уточню про технічні дані нашої системи і повідомлю. Секундочку, будь ласка, почекайте.</p>
<p>&nbsp;</p>
<p>ПАРУБІЙ А.В. Шановні колеги, ми порадились з Головою Верховної Ради, є пропозиція оголосити перерву поки бюджетний комітет буде… Підтримується ця пропозиція? Підтримується, колеги. Оголошується перерва і ми збираємося в залі о другій 30. Бюджетний комітет наголошує, це є той час, який їм необхідний. Шановні колеги і голови фракцій, ми збираємося і буде бюджетний комітет… В 2:30 продовжуємо нашу роботу. Перерва на 50 хвилин. В 2:30 продовження нашої роботи.</p>
<p>Секундочку, є нова інформація. Можливо, ще менша буде перерва.</p>
<p>Так,&nbsp; шановні колеги, півгодини. Півгодини, вже бюджетний комітет&nbsp;&nbsp; виїжджають і їдуть сюди з бюджетом. Тобто ми збираємося в 2.10. Товариство, без запізнень. Я знаю, що важко, всім важко, друзі. І бюджетному комітету важко. Півгодини. В 2.10 ми починаємо нашу роботу по прийняттю бюджету.</p>
<p>Товариство, я прошу, стримати емоції, прошу сконцентруватись, ще раз ознайомитись&nbsp; зі всіма положеннями бюджету, який вже є розданий. У вас є чудова нагода півгодини попрацювати над&nbsp; документами. І в 2.10 ми переходимо до розгляду бюджету.&nbsp;&nbsp;</p>
<p>Шановні колеги, в 2.10 прошу всіх бути в сесійному залі готовими до роботи. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ПАРУБІЙ А.В. Шановні колеги, усі вичитали бюджет? Прочитали всі норми? Ознайомились? <i>(Шум у залі)</i></p>
<p>&nbsp;Тоді запрошуємо колег депутатів в зал для продовження нашої непростої, але такої потрібної для України роботи. Будь ласка, колеги, заходимо в зал, запрошуємо в зал колег депутатів. Секретаріат&nbsp; Верховної Ради України, прошу, запросіть депутатів в зал, хай відірвуться від документів, і до роботи в зал, будь ласка.</p>
<p>Вже є представник Президента, це вже півсправи. Будь ласка, голови фракцій, мобілізовуємо особовий склад. Готуємося до професійної дискусії. Будь ласка, заходимо в зал, колеги, займаємо робочі місця. Будь ласка.</p>
<p>Шановні колеги, ще не всі зайшли в зал. Я прошу заходити, займати робочі місця. Секретаріат Верховної Ради прошу повідомити депутатів, щоб з комітетів переходили вже в сесійний зал для роботи. Будь ласка.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, прошу, займайте свої місця. Ми розпочинаємо розгляд проекту Закону України про Державний бюджет України. За відповідною процедурою відповідно до Регламенту Верховної Ради України пропоную наступний порядок розгляду цього питання. Доповідь міністра фінансів – до 10 хвилин, співдоповідь, відповідь міністра фінансів на запитання народних депутатів – до 5-ти. Доповідь першого заступника голови комітету Амельченка Василя Васильовича – до 5 хвилин. Відповідно до 5 хвилин – відповіді представника комітету, виступи представників депутатських фракцій і груп – до 3 хвилин на виступ і&nbsp; три виступи депутатів – по 3 хвилини. Потім заключне слово міністра фінансів і заключне слово представника комітету. На все ми виділяємо&nbsp; 1 годину 10 хвилин.</p>
<p>Будь ласка,&nbsp; прошу займайте свої місця. Для доповіді запрошую міністра фінансів України Наталію Яресько.&nbsp;</p>
<p>&nbsp;</p>
<p>&nbsp;02:56:50</p>
<p>ЯРЕСЬКО Н.</p>
<p>Шановний пане Голово! Шановні народні депутати! Проект&nbsp; Державного бюджету України&nbsp; на 2016 рік допрацьований з урахуванням прийнятих змін до&nbsp; Податкового кодексу та інших законів, що входили в бюджетний пакет, і ви прийняли сьогодні.</p>
<p>Дохідна частина проекту Держбюджету розрахована з урахуванням&nbsp; реформування&nbsp; податкового законодавства, у тому числі ЄСВ, зміни умов спеціального режиму оподаткування сільського господарства&nbsp; і запровадження рентної&nbsp; плати за видобування бурштину та інше.</p>
<p>Прогнозні показники доходів Державного бюджету на 2016 рік порівняно із затвердженими показниками 2015 року зі змінами&nbsp; збільшуються&nbsp; на …… мільярд гривень, на 15,1 відсотків – до 595,1 мільярд гривень.</p>
<p>Загальний обсяг видатків та надання кредитів Державного бюджету на 2016 рік порівняно із затвердженими показниками 2015 року зі змінами збільшується на 86,7 мільярдів гривень, 14,5 відсотків – до 684,5 мільярдів гривень.</p>
<p>Проектом бюджету передбачено підвищення мінімальної заробітної плати та прожиткового мінімуму на 12,5 відсотків, грудень до грудня попереднього року, в два етапи: з 1 травня та з 1 грудня. Видатки на оборону та безпеку з урахуванням рішення РНБО від 11 листопада 2015 року на рівні 113,6 мільярдів гривень або 5 відсотків від ВВП.</p>
<p>Слід відмітити, що ми тут врахували десь приблизно двадцятку змін, які були внесені депутатами Верховної Ради протягом останнього тижня. Тобто змін до бюджету, який був внесений вам від 11-го цього місяця, є десь двадцятка, які виходять із тих законопроектів, які ми з вами прийняли.</p>
<p>Останнє, я хочу відмітити, що в проекті Державного бюджету країни на 2016 рік дефіцит передбачено на рівні 3,7 відсотка ВВП в межах маяка МВФ проти 4,1 відсоток&nbsp; ВВП у 2015 році.</p>
<p>Дякую за увагу. І прошу підтримати за основу і в цілому згідно з пропозицією бюджетного комітету.</p>
<p>&nbsp;</p>
<p>ГОЛОВУЮЧИЙ. Шановні колеги, 5 хвилин на запитання. Будь ласка.</p>
<p>Запишіться.</p>
<p><i>(Шум у залі)</i></p>
<p>&nbsp;Шановні колеги народні депутати, я ж сказав 5 хвилин на запитання, і ви записались. Ну чого ви так говорите? Ще раз хочете? Колеги, ще раз буде запис. 5 хвилин – на запитання. Записуйтесь. Будь ласка, записуйтесь на запитання.</p>
<p>Вікторія Пташник. Будь ласка, запитання.</p>
<p>&nbsp;</p>
<p>03:01:00</p>
<p>ПТАШНИК В.Ю.</p>
<p>Рибаку, будь ласка, передайте.</p>
<p>&nbsp;</p>
<p>ГОЛОВУЮЧИЙ. Іван Рибак.</p>
<p>&nbsp;</p>
<p>03:01:06</p>
<p>РИБАК І.П. Шановні колеги! В статті 11 є такий цікавий підпункт "Установити, що джерелами формування спеціального державного фонду Державного бюджету України на 16-й рік в частині доходів є…" і далі розписано "кошти від сплати інвалідами часткової вартості автомобілів та кошти від реалізації автомобілів повернутих&nbsp; інвалідами. Якщо не зраджує пам'ять, ми прийняли рішення про те, що ніякі автомобілі не повертаються інвалідами і навіть після їхньої смерті їхніми родичами.</p>
<p>І друге питання, що таке 50 відсотків коштів від реалізації надлишкового озброєння у країні, яка перебуває у стадії війни? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Відповідайте, будь ласка.</p>
<p>Будь ласка, відповідайте, Міністерство фінансів.</p>
<p>&nbsp;</p>
<p>03:02:00</p>
<p>КАЧУР Р.П.</p>
<p>Шановні народні депутати!</p>
<p>Це кошти, які надходять від продажу техніки до спецфонду Міністерства оборони.</p>
<p>Технічна правка, ми внесемо зміни ці, вилучимо. Да.</p>
<p>&nbsp;</p>
<p>03:02:26</p>
<p>ЯЦЕНЮК А.П. Вилучені. Інваліди буду вилучені, тому що ми прийняли окрему норму закону про те, що техніка від інвалідів не вилучається. Тому з норми Закону бюджету ми це вилучаємо.</p>
<p>&nbsp;</p>
<p>ГОЛОВУЮЧИЙ. Будь ласка, Мартовицький, народний депутат, "Опоблок".</p>
<p>Наталя Королевська.</p>
<p>&nbsp;</p>
<p>03:03:03</p>
<p>МАРТОВИЦЬКИЙ А.В.</p>
<p>Прошу передать слово Наталье Королевской.</p>
<p>Спасибо.</p>
<p>&nbsp;</p>
<p>03:03:10</p>
<p>КОРОЛЕВСЬКА Н.Ю.</p>
<p>Я хочу спросить Министерство финансов, которое в 3 часа ночи раздали бюджет. Бюджет, который не видел ни один депутат в данном зале, и сейчас ночью, вы хотите за него голосовать.</p>
<p>За бюджет в котором на 5 долларов, я хочу обратить ваше внимание: на 5 долларов повышается минимальная заработная плата и на 6 долларов поднимается минимальная пенсия. И вы считаете, что с такими социальными стандартами в вашу Рождественскую ночь мы имеем право предлагать бюджетную конституцию страны на следующий год.</p>
<p>Но также в этом бюджете вы предлагаете 391 миллион гривен потратить на финансирование политических партий. "Оппозиционный блок" считает, что это недопустимо. И хотелось бы услышать ваше мнение, как людям жить в 2016 году с такими предложениями бюджета? Мы категорически это не поддерживаем.</p>
<p>&nbsp;</p>
<p>03:04:20</p>
<p>ЯРЕСЬКО Н..</p>
<p>Дякую за запитання. Перш за все, бюджет був поданий 15 вересня і відкликаний. Він висів і був оприлюднений на веб-сайті Міністерства фінансів.</p>
<p>Друге. Бюджет був внесений одинадцятого цього місяця. І тут, як я вам сказала, зміни є тільки десь двадцятка. Ми його внесли раніше і ви мали доступ до нього.</p>
<p>Щодо соціальних норм, то ми дуже горді, що в цьому році ми змогли раніше ніж було пропоновано піднести соцнорми понад 13 відсотків і в наступному році на рівні інфляції, і швидше. Тобто з першого травня, не прикінці року, починаючи з першого травня.</p>
<p>Щодо фінансування політичних партій, це відповідає закону, який ви прийняли тут всі у Верховній Раді і є Закон України.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Мустафа Найєм.</p>
<p>&nbsp;</p>
<p>03:05:12</p>
<p>НАЙЄМ М.</p>
<p>Прошу передати слово пану Рефату Чубарову.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>03:05:18</p>
<p>ЧУБАРОВ Р.А.</p>
<p>Дякую колезі Найєму Мустафі. Шановний Голово, шановний Прем'єр-міністре, шановні колеги! Не буду забирати у вас часу аби пояснювати вам про катастрофічні наслідки для кримськотатарського народу&nbsp; в наслідок російської окупації. Ми намагаємося максимально здійснювати ті&nbsp; чи інші просвітницькі освітні&nbsp; програми&nbsp; або утримувати культуру кримськотатарського народу. Ми говорили про&nbsp; необхідність фінансування програм Меджлісу&nbsp; кримськотатарського народу.</p>
<p>Пане Прем'єре-міністре або пане&nbsp;&nbsp; міністре&nbsp; фінансів, я хочу, щоб ви прокоментували те, що фінансування програм Меджлісу кримськотатарського народу,&nbsp; включаючи витрати&nbsp; на&nbsp; діяльність&nbsp; єдиного&nbsp; у світові&nbsp; кримськотатарського&nbsp; телевізійного&nbsp; каналу АТR. Ми говорили про&nbsp; 40 мільйонів гривень. Я їх не бачу в бюджеті. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; відповідайте.</p>
<p>&nbsp;</p>
<p>03:06:22</p>
<p>ЯЦЕНЮК А.П.</p>
<p>Вельмишановний пане Рефат, в першу чергу&nbsp; я дуже ціную вашу&nbsp; позицію і те, яким чином ви боретесь за&nbsp; права&nbsp; кримськотатарського народу. Ваша позиція була&nbsp; у тому, що&nbsp; уряд і держава&nbsp; зобов'язана так само боротися&nbsp; і вам допомагати. Саме тому безпосередньо&nbsp; на підставі вашої пропозиції до бюджету було включено&nbsp; 40 мільйонів гривень на фінансування і допомогу діяльності Меджлісу кримськотатарського народу.</p>
<p>Що стосується діяльності компанії&nbsp; АТR, то&nbsp; в бюджеті&nbsp; Держкомтелерадіо передбачені&nbsp; відповідні кошти. І&nbsp; ми будемо закуповувати відповідні телевізійні програм&nbsp; в каналу&nbsp; АТR.</p>
<p>40 мільйонів&nbsp; безпосередньо на діяльність Меджлісу передбачено&nbsp; в бюджеті. В бюджеті,&nbsp; я це кажу зараз під стенограму, в бюджеті 40&nbsp; мільйонів&nbsp; через відповідне профільне&nbsp; міністерство.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат&nbsp; Веселова.</p>
<p>&nbsp;</p>
<p>03:07:27</p>
<p>ВЕСЕЛОВА Н.В.</p>
<p>Прошу передати слово Альоні Бабак.</p>
<p>&nbsp;</p>
<p>03:07:33</p>
<p>БАБАК А.В.</p>
<p>Хочу запитати віце-прем'єра Зубка стосовно запиту, і об'єднання "Самопоміч", і профільного комітету, по фінансуванню різниці в тарифах в цьому бюджеті.</p>
<p>Скажіть, будь ласка, чому… як так, що ви не змогли відстояти і обґрунтувати наявність збитків у підприємств, що надають людям воду, тепло через те, що держава не відшкодовує в повному обсязі тарифи і встановлює, які Національною комісією.</p>
<p>Як так, що профільне міністерство не змогло відстояти абсолютний факт, який сьогодні існує? Це перше запитання.</p>
<p>І друге запитання до міністра оборони. Як так виявилося, що держава забула свої обов'язки по компенсації роботодавцям заробітної плати тих людей, яких роботодавці повинні утримувати, а вони сьогодні мобілізовані? Скажіть, будь ласка…</p>
<p>&nbsp;</p>
<p>03:08:42</p>
<p>ЗУБКО Г.Г.</p>
<p>Шановна Альона Валеріївна, шановні колеги, я б хотів би нагадати, що це спільне наше завдання взагалі використовувати ті кошти, які є в державі і, які направляються на субвенцію в різниці тарифів.</p>
<p>З цього року було направлено урядом 5,6 мільярдів. На сьогоднішній день взаєморозрахунки до кінця не проведені. Є 8,3 мільярди - загальна заборгованість. Питання сьогодні стоїть не в тому, щоб тільки погасити ті… ту різницю в тарифах і використати ті кошти, які вже направлені урядом і повинні використані бути&nbsp; комунальними підприємствами, а привести тарифи до економічно обґрунтованих згідно тих законів, які ми разом тут приймали. І нам в попередньому… в наступному році потрібно працювати разом, спільно над&nbsp; цими завданнями, а не закидувати один одному ті питання, які ви сьогодні ставите. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Будь ласка, міністр оборони.</p>
<p>&nbsp;</p>
<p>03:09:35</p>
<p>ПОЛТОРАК С.Т.</p>
<p>Шановні народні депутати, справа в тому, що питаннями опікування військовослужбовцями, які демобілізовані, займається Міністерство соціальної політики. Але це питання враховане, і ті люди, які&nbsp; будуть звільнятися&nbsp; і не буде вистачати грошей, вони передбачені бюджетом, будуть передбачені бюджетом.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, співдоповідь, час на запитання і відповіді завершено, співдоповідь від комітету.</p>
<p>Будь ласка, останнє питання, Олексій Мушак, прошу.</p>
<p>&nbsp;</p>
<p>03:10:28</p>
<p>МУШАК О.П.</p>
<p>Шановний пане&nbsp; Прем'єр-міністр,&nbsp; шановні міністри! Олексій Мушак,&nbsp; "Блок Петра Порошенка", міжфракційне&nbsp; об'єднання "Єврооптимісти".&nbsp;</p>
<p>Перш за все хочу привітати вас&nbsp; зі значним прогресом: ми, звичайно, голосуємо також&nbsp; вночі, ви, звичайно, вносите в останній парламентський день бюджет, але принаймні ми хоча б маємо паперову версію.&nbsp; Сподіваємось, що через деякий час, можливо, років через 2, через 3, ми дійдемо до того моменту,&nbsp; коли бюджет буде вноситися згідно&nbsp; Регламенту 15 вересня.</p>
<p>Разом з тим, якщо ви дали вже паперову версію бюджету, то викликає питання проведення Всеукраїнського фестивалю патріотичної пісні "Будь вільним" –&nbsp; 24 мільйони гривень або мільйон доларів. Ми, народні депутати, готові прийняти участь&nbsp; в кастингу на цей фестиваль і співати самі, чесно кажучи. <i>(Шум у залі)</i></p>
<p>&nbsp;Друге. Якщо все ж таки ви вирішите, що народні депутати не достойні цього, ми…</p>
<p>&nbsp;</p>
<p>ГОЛОВУЮЧИЙ. 10 секунд завершуйте.</p>
<p>&nbsp;</p>
<p>03:11:41</p>
<p>МУШАК О.П.</p>
<p>За ці гроші ми готові привезти групу "U2" або "Red Hot Chili Peppers" – на ваш вибір. Дякую.</p>
<p>&nbsp;</p>
<p>03:11:58</p>
<p>ЯЦЕНЮК А.П.</p>
<p>Вельмишановний пане народний депутат з "Блоку Петра Порошенка", я категорично підтримую вашу позицію, що співати можна і без грошей. Тому те, що було внесено Державним управлінням справами, не Кабінету Міністрів України, а іншою організацією, вилучається з Державного бюджету України і передається на фінансування Міністерству закордонних справ України. Ви ж єврооптиміст.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, від комітету, будь ласка. Будь ласка, колеги. Прошу, Сергій Мельник, доповідайте, 5 хвилин на доповідь.</p>
<p>&nbsp;</p>
<p>03:12:57</p>
<p>МЕЛЬНИК С.І.</p>
<p>Шановний Голово, шановні народні депутати, щойно закінчилося засідання Комітету з питань бюджету, на якому розглянуто доопрацьований урядом законопроект про Державний бюджет на 2016 рік. З урахуванням його обговорення під час представлення Верховній Раді зауважень Комітету з питань бюджету та прийнятих змін до податкового, бюджетного та іншого законодавства.</p>
<p>На засіданні комітету підтримано пропозиції змін та доповнень до текстових статей, зокрема, щодо посилення парламентського контролю за використанням бюджетних коштів та уточнення назв окремих бюджетних програм. Також запропоновано внести зміни до деяких показників, зокрема збільшення на 100 мільйонів гривень видатків Міністерству закордонних справ, шляхом зменшення на таку суму видатків Міністерству оборони та озброєння. Збільшення на 42 мільйони гривень видатків Міністерству культури на розвиток та здійснення загальнодержавних культурологічних заходів, застосування української мови за рахунок збільшення надходжень. Передбачення видатків у сумі 200 мільйонів гривень на придбання мамографів та УЗД-обладнання, програми, яка діяла в цьому році, але не профінансована.</p>
<p>При цьому передбачено доручення Кабінету Міністрів опрацювати всі надані Комітету з питань бюджету пропозиції та внести до 1 березня на розгляд Верховної Ради відповідні пропозиції змін до Державного бюджету на 2016 рік.</p>
<p>Загалом подано більше 600 ресурсних пропозицій. Загалом Комітет з питань бюджету ухвалив рішення: рекомендувати Верховної Ради доопрацьований урядом законопроект за реєстраційним номером 3000 прийняти за основу та в цілому як закон з урахуванням пропозицій комітету, які зараз оформлюються, вже оформлені і подані. У разі прийняття такого законопроекту при оформленні відповідного закону на підпис доручити Комітету з питань бюджету разом&nbsp; з Міністерством&nbsp; фінансів та&nbsp; Головним юридичним управлінням Апарату&nbsp; внести до нього&nbsp; необхідні зміни, пов'язані з прийняттям рішення, а також&nbsp; редакційні та&nbsp; техніко-юридичні правки. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>Будь ласка, Максим Курячий. Потім&nbsp; продовжить Сергій Іванович, будь ласка.</p>
<p>&nbsp;</p>
<p>03:16:09</p>
<p>КУРЯЧИЙ М.П.</p>
<p>Шановний Володимире Борисовичу! Шановні пані урядовці! Вельмишановний пане&nbsp; Арсеній Петровичу! Шановні народні депутати! Всі знають, які&nbsp;&nbsp; трагічні події переживала&nbsp; країна, в цьому році велика кількість пожеж, велика кількість нещасних випадків. Це все здалося завдяки&nbsp; тому,&nbsp; що у нас у вкрай тяжкому стані знаходиться Служба з питань надзвичайних ситуацій. Вони не забезпечені нормальною технікою щодо пожежогасіння. Саме тому, шановний Арсеній Петровичу, шановні колеги, я прошу вас підтримати нашу&nbsp; пропозицію і додати 265 мільйонів гривень по програмі придбання пожежної техніки саме вітчизняного виробництва по коду&nbsp; бюджетної класифікації&nbsp; 1006090. А задля забезпечення&nbsp; даної&nbsp; програми коштами пропоную зменшити на відповідну суму видатки із програми по&nbsp; коду 1211000, це із Міністерства економіки загальнодержавні видатки.</p>
<p>Я вважаю, що&nbsp; із…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.</p>
<p>&nbsp;</p>
<p>03:17:26</p>
<p>КУРЯЧИЙ М.П.</p>
<p>Я вважаю, що із загальнодержавних видатків саме ці персональні видатки на придбання пожежної техніки вітчизняного виробництва будуть більш сприйняті нашим суспільством. Це більш потребує сьогодні наша держава.</p>
<p>Дякую і пропоную і прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 5 хвилин, запишіться на запитання до співдоповідача, заступника голови комітету. Будь ласка, записуйтесь на запитання.</p>
<p>Будь ласка, народний депутат Левус.</p>
<p>&nbsp;</p>
<p>03:18:18</p>
<p>ЛЕВУС А.М.</p>
<p>Передайте, будь ласка, Медуниці слово.&nbsp; Дякую.</p>
<p>&nbsp;</p>
<p>03:18:23</p>
<p>МЕДУНИЦЯ О.В.</p>
<p>Шановні друзі, якщо ми зараз у цій залі будемо від кожної фракції,чи від кожної депутатської групи чи від кожного депутата висловлювати пропозиції, то ми&nbsp; з вами розгляд бюджету закінчимо через два місяці.</p>
<p>Тому я вас прошу проголосувати пропозицію бюджетного комітету і проголосувати за прийняття цього бюджету в тій&nbsp; редакції, в якій бюджетний комітет разом з урядом вніс у Верховну Раду в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Це не запитання.</p>
<p>Роман Семенуха, будь ласка.</p>
<p>&nbsp;</p>
<p>03:19:09</p>
<p>СЕМЕНУХА Р.С.</p>
<p>Прошу передати слово Альоні Бабак.</p>
<p>&nbsp;</p>
<p>03:19:13</p>
<p>БАБАК А.В.</p>
<p>Шановний доповідачу, скажіть, будь ласка, як комітетом було оцінено надання державних гарантій по боргах державного... публічного акціонерного товариства "Нафтогаз України" за плату імпортованого від європейських постачальників&nbsp; природного газу. Скажіть, будь ласка, з яких це пір держава гарантує&nbsp; по... дає гарантії по боргах підприємств, які мають бути на самозабезпеченні? Ми іншим постачальникам газу таких привілей не даємо. То мені хотілось би почути, яке&nbsp; було обговорення цього питання на комітеті.</p>
<p>І друге, інше приватне підприємство "Криворізький&nbsp; гірничозбагачувальний&nbsp; комбінат окислення руд", чому ми йому також з бюджету даємо підтримку в розмірі 23,8 мільйона гривень? Прохання пояснити, як це питання обговорювалося в комітеті: надання державних гарантій і підтримки приватному підприємству. Дякую.</p>
<p>&nbsp;</p>
<p>03:20:14</p>
<p>МЕЛЬНИК С.І.</p>
<p>Ну, щодо питання надання гарантій, було підготовлено 2 законопроекти, які, на жаль, не розглядалися, але були винесені на розгляд, щоб створити додатковий уряду інструмент надання гарантій на гарантію, це кошти європейські, які виділяються на створення енергетичного фонду для закупівлі реверсного газу. Тому на комітеті це питання ми не розглядали.</p>
<p>&nbsp;</p>
<p>ГОЛОВУЮЧИЙ. Будь ласка, Прем'єр-міністр.</p>
<p>&nbsp;</p>
<p>03:20:50</p>
<p>ЯЦЕНЮК А.П.</p>
<p>Я б хотів би шановному народному депутату, шановній народній депутатці дати конкретну відповідь. Ви щойно зазначили про те, що це начебто приватне підприємство ГОКОР в Кривому Розі, хочу вас проінформувати про те, що це ніяке не приватне підприємство, а що це підприємство, яке ще будувалося в радянські часи Румунією, Угорщиною і Україною, це спільна власність, яка є державною власністю України і ми зараз знаходимося в міжнародних судах з приводу того, що судах з приводу того, щоб закріпити це підприємство остаточно за державою власністю. Саме тому ці кошти відправляються виключно на державне підприємство. Це для уточнення для вас.</p>
<p>Щодо будь-яких інших державних гарантій, то хотів би вам чітко зазначити, що саме завдяки нашим спільним зусиллям, і вашим в тому числі, уряд України отримав можливість отримати надзвичайно дешевий кредит від Європейського банку розвитку і реконструкції та від інших європейських партнерів для закупівлі газу, тільки не в Російської Федерації, а на західному кордоні України в європейських компаній. І саме під це ми видаємо державні гарантії.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олександр Кодола, "Народний фронт".</p>
<p>&nbsp;</p>
<p>03:21:57</p>
<p>КОДОЛА О.М.</p>
<p>Олександр Кодола, Чернігівщина, 209 виборчий округ. Фракція "Народний фронт" підтримує рішення комітету, підтримує рішення коаліційного уряду, і як основа коаліції наша фракції пропонує перейти до голосування і підтримати проект бюджету на 2016 рік. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Сергій Лещенко.</p>
<p>&nbsp;</p>
<p>03:22:24</p>
<p>ЛЕЩЕНКО С.А.</p>
<p>У мене запитання не до нашого колеги-депутата, який заручник обставин, а до Прем'єр-міністра.</p>
<p>Рік тому ви нам казали, що це виключення, треба голосувати о 5 ранку, бо в нас усіх цейтнот. А що сталося цього року: чому ми знову голосуємо о 4 ранку? Що нам заважає провести нормальне обговорення? Що відбувається?</p>
<p>І у мене запитання: а де дивіденди від компанії "Укрнафта" в бюджеті на наступний рік? Скільки було отримано цього року? Чи виконав Прем'єр-міністр Яценюк статтю бюджету в частині отримання 1,8 мільярда гривень дивідендів від компанії Коломойського, який є бізнес-партнером його найближчого оточення?</p>
<p>Його найближчого оточення.</p>
<p>Нехай Прем’єр-міністр прозвітує&nbsp; про те, скільки ми&nbsp; отримали, українські платники податків, за цим… за цією змовою. Можливо, в нього є якісь аргументи для нас. Дякую.</p>
<p>&nbsp;</p>
<p>03:23:30</p>
<p>ЯЦЕНЮК А.П.</p>
<p>Вельми народний депутат України пане Лещенко! Я проінформую вас по кожному питанню, яке ви щойно задали.</p>
<p>Перше. Ви сказали про те, що в минулому році ми обіцяли не приймати бюджет о 5-й ранку. Ми виконали свою обіцянку. Ми приймем бюджет в півчетвертої.&nbsp;&nbsp; <i>(Шум у залі) </i></p>
<p>Друге. Ви прийняли закон, а точніше ви прийняли Постанову Верховної Ради&nbsp; України, яка чітко визначає… <i>(Шум у залі) </i>&nbsp;Товариші! Якщо дозволите завершити. Яка чітко визначає порядок і процедуру&nbsp; розгляду Закону України про Державний бюджет. Відповідно до Постанови&nbsp; Верховної Ради України уряд України&nbsp; вніс всі закони до українського парламенту з&nbsp; тією метою, щоб збалансувати Державний бюджет України. І я дуже ціную і шаную позицію народних депутатів України, які прийняли сьогодні, тільки сьогодні рішення щодо&nbsp; прийняття змін до податкового законодавства&nbsp; та до інших законів, які формують дохідну&nbsp; і видаткову&nbsp; частину Державного бюджету.</p>
<p>І не дивлячись на те, що уряд України 15 вересня, як це передбачено&nbsp; Бюджетним кодексом,&nbsp; подав проект Закону&nbsp;&nbsp;&nbsp;&nbsp; України про Державний бюджет.</p>
<p>Друге. Уряд України 11 числа поточного року так само подав до&nbsp; Верховної Ради&nbsp; проект Закону України про Державний бюджет.</p>
<p>Третє. Уряд України&nbsp; відповідно до вашої постанови, яку&nbsp; ви прийняли, доопрацював Закон України&nbsp;&nbsp; про Державний бюджет, який зараз прийнятий на збалансованій основі, &nbsp;на підставі тих законів, які були проголосовані о 16-й годині, ми сьогодні, сподіваюся, приймемо Закон "Про Державний бюджет", і Україна з 1 січня буде мати Закон "Про Державний бюджет".</p>
<p>Щодо вашого питання про 1,8 мільярда гривень, які повинна компанія "Укрнафта" заплатити до державного бюджету в якості дивідендів. Нагадаю, що завдяки нашій спільній праці була підтримана саме пропозиція Кабінету Міністрів України щодо внесення змін до Закону України "Про акціонерні товариства" і держава Україна повернула контроль над компанією "Укрнафта". Саме уряд України провів спостережну раду та загальні збори акціонерів. І британський громадянин Марк Роллінз був призначений загальними зборами акціонерів керівником компанії "Укрнафта". Відповідно до контракту, який підписаний з керівником компанії "Укрнафта", він зобов'язаний до кінця поточного року виплатити дивіденди у розмірі 1,8 мільярда гривень. До кінця поточного року залишилося декілька днів. Вчора я мав зустріч з керівником компанії "Укрнафта" Марком Роллінзом і попередив його про те, що невиконання зобов'язання, яке він особисто підписав при призначенні на цю посаду, тягне за собою звільнення з посади і невиплату, штрафні санкції.</p>
<p>Я очікую, що компанія "Укрнафта" і керівник компанії "Укрнафта", як це було визначено контрактом, до кінця поточного року сплатить 1,8 мільярда гривень дивідендів.</p>
<p><i>&nbsp;</i></p>
<p>ГОЛОВУЮЧИЙ. Дякую.</p>
<p>Час на запитання завершено. Зараз будуть виступи від фракцій. Одне запитання. Ярослав Москаленко. Будь ласка. І виступи від фракцій.</p>
<p>&nbsp;</p>
<p>03:27:13</p>
<p>МОСКАЛЕНКО Я.М.</p>
<p>Шановні міністри! Шановний Прем'єр-міністр!</p>
<p>Арсеній Петрович, я точно впевнений, що нашим людям не легше від того Кабінет Міністрів подав якусь норму на фінансування чи ДУС. І ми зверталися до вас, ви від поточного року зменшили видатки по програмі соціального захисту постраждавших від наслідків аварії на Чорнобильській АЕС. І ми просимо вас все-таки урахувати те, що в наступному році 30 років від ліквідації і залишити рівень видатків на рівні поточного року.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Арсеній Петрович, коментуйте.&nbsp;</p>
<p>&nbsp;</p>
<p>03:28:00</p>
<p>КАЧУР&nbsp; Р.П.</p>
<p>Дякую за запитання. В зв'язку з тим, що змінилося законодавство, змінилися категорії яким надаються пільги, було скореговано відповідно до фактичної потреби.</p>
<p>Я хотів би зазначити, що у 2015 році всі соціальні програми і заробітні плати були повністю профінансовані. І на сьогоднішній день відсутня заборгованість по бюджетній сфері в цілому по країні.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Запитання завершено.</p>
<p>Будь ласка, виступи від фракцій. Запишіться. Від фракцій по 3 хвилини. Від фракцій і груп.</p>
<p>Будь ласка, шановні колеги, виступи.</p>
<p>Партія "Відродження", народний депутат Клімов.</p>
<p>Віктор Бондар.</p>
<p>&nbsp;</p>
<p>03:29:22</p>
<p>БОНДАР В.В.</p>
<p>Шановний Володимире Борисовичу! Шановні колеги! Безумовно, партія "Відродження" з самого початку існування цієї коаліції, цього уряду з лютого місяця постійно говорила і нагадувала, що буде новий рік. І в лютому місяці ми почали говорити про те, що потрібно формувати бюджет на новій основі, потрібен новий Податковий кодекс і не відкладати його до кінця року, останні три тижні робити, а робити з лютого місяця.</p>
<p>Ми в вересні говорили про те, що буде наступати новий рік, і буде новий бюджетний рік, треба в вересні вносити кодекс, бюджет і починати з ним працювати. На жаль, ви зробили, коаліція, все, для того, щоби затягнути, як завжди, бюджет, Податковий кодекс до кінця року, а тепер галопом зробили заручниками повністю парламент і хочете зробити так, щоб ми вимушені були голосувати під ялинкою все те, що нам подали тут і як хочете, так і розбирайтеся.</p>
<p>Але ми розуміли ситуацію, ми бачили вашу роботу, побачили за два роки скільки наробили біди в країні, як розігнали інфляцію, скільки зробили соціальних проблем для людей, що з тарифами наробили і так і не вирішили питання. І ми розуміємо, що треба виходити з цієї ситуації, бо ви заручниками вже взяли не тільки парламент і уряд, ви взяли заручниками вже всю країну. Соціальними заручниками, експерименти економічні проводите. Але треба зупинятися.</p>
<p>Тому ми внесли сотні поправок, які дали можливість захистити соціальні речі, які зупинили ваші податкові експерименти, які зберегли спрощену систему податкову, які дозволили піти на зниження єдиного соціального внеску, які для аграріїв розв'язали питання, щоб не зарізали останню нашу корову дядьки в своїх селах.&nbsp;</p>
<p>Ми вирішили питання, щоб залишити дітям харчування безкоштовне, щоб місцеві бюджети не були пограбовані, як було заплановано цим урядом і цією коаліцією. І ми розуміємо, що ще десятки питань, які треба вирішувати.</p>
<p>Але ми розуміємо відповідальність за те, що бюджет має працювати. Що пенсії мають бути воврємя виплачені, що вчасно має бути зарплата бюджетникам, вчителям, лікарям і так далі. Тому ми, безумовно, розуміємо, що ваша безвідповідальність приведе до того, що бюджет може просто бути провалений, неприйнятий і країна залишиться знову у прірві. І будемо чекати, поки ви зберетеся в лютому чи в березні місяці приймати якісь нові правки.</p>
<p>Тому ми бачили, що враховані більшість наших зауважень, які дали можливість хоча б частково розв'язати ситуацію, забезпечити місцеві бюджети коштами. І ми прийняли рішення все ж таки дати вам можливість вийти з цієї ситуації, підтримати. Але ми розуміємо, що в І кварталі вам треба вносити зміни в бюджет, вирішувати тарифні питання, соціальні питання, збільшувати заробітні плати, доходи населення. І розв'язати ті проблеми, які ви створили людям за ці два роки вашої, вибачте, коаліції. Хоча коаліцією це вже назвати неможливо. Це анархія, яку ви розвели не тільки в парламенті. В міністерствах, в областях. І на жаль, ця анархія зараз приходить до людей і люди пожинають плоди вашої діяльності. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Луценко, "Блок Петра Порошенка".</p>
<p>&nbsp;</p>
<p>03:32:39</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Шановний Прем'єр-міністре і члени Кабінету Міністрів України! Ви знаєте, один із депутатів нашої фракції у партійному чаті вчора написав фразу, з якої я хочу почати цей виступ. В країні забагато істерії, в країні забагато бажаючих присвоїти собі повноваження суддів і прокурорів і&nbsp; в країні так мало людей, котрі&nbsp; говорять про будівництво і розвиток. <i>&nbsp;</i></p>
<p>&nbsp;Ми зрештою повинні тут, у парламенті, навчитися не виголошувати&nbsp; лише критичні спічі, хоча&nbsp; підстави для них є. Ми повинні не тільки&nbsp; засуджувати і&nbsp; знаходити помилки в діяльності і Президента, і уряду, і нас &nbsp;з вами грішних. Але ми повинні все ж таки закладати нову і нову цеглину в українську державу. І сьогоднішній&nbsp; бюджет&nbsp; стане такою цеглиною. Я йому аплодувати не буду, це дуже важкий бюджет, це дуже важкий Податковий&nbsp; кодекс, це дуже важкий соціальний пакет. Але&nbsp; без&nbsp; цього&nbsp; не буде пенсій, зарплат і розвитку підприємництва, а отже&nbsp; і перспективи країни.&nbsp;</p>
<p>Ми представляємо, БПП представляє&nbsp; партію, котра взяла на себе відповідальність. Ми вдячні всім колегам, які зараз будуть голосувати разом.&nbsp;&nbsp; Бюджет – це не партійний документ, бюджет – це документ для всієї країни. Колеги із "Самопомочі",&nbsp; так само&nbsp; як Кривому Рогу потрібні чесні вибори, так само всій країні потрібен&nbsp; бюджет. <i>&nbsp;</i></p>
<p>&nbsp;Я дуже розраховую, що ми пройдемо ці важкі часи. І&nbsp; їх залишилося не так багато. Але, як&nbsp; і багато&nbsp; моїх колег, я пам'ятаю Польщу 90-х, куди я&nbsp; їздив&nbsp; заробляти&nbsp; копійку поза зарплату, яку не платили, і рік за роком вони дебатували, але будували&nbsp; Польщу і&nbsp; збудували її. Так само,&nbsp; як&nbsp; збудували&nbsp; Прибалтику, Чехію, Словаччину, Болгарію –&nbsp; усі країни на&nbsp; захід від нас. Нарешті Президент привіз нам цивілізаційне рішення – безвізовий режим. Ми в Європі!</p>
<p>І тому зараз, можливо, не по-європейські, але голосуємо за рух вперед. Бюджет&nbsp; це є запорука того, що країна буде розриватися, а не в стагнації і в гіперінфляції попаде під… пропаде. Колеги, всі, хто зараз проголосує "за", візьме на себе важку ношу, але той, хто цього не зробить, зробить ніби легко, але ризикує скинути країну просто в пропасть гіперінфляції, анархії і безвідповідальності. Ми за тих, хто бере відповідальність на себе в найважчі моменти, ми за все відповідаємо! Але віримо: Україна буде. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Юрій Бойко, "Опозиційний блок".</p>
<p>&nbsp;</p>
<p>03:35:54</p>
<p>БОЙКО Ю.А.</p>
<p>Шановний пане Голово, шановні народні депутати, на протязі 2015 року ми чули оптимістичні заяви представників уряду стосовно поліпшення ситуації в економіці стосовно перевиконання державного бюджету і, відверто кажучи, сподівались, що частина цих перемог ввійде в новий проект бюджету, який будемо розглядати на 2016 рік.</p>
<p>На жаль, ми отримали проект бюджету, який по нашому досвіду є суттєвим… приведе до суттєвого погіршення життя людей. І головна проблема цього бюджету – це проблема пенсіонерів, тому що немає достатньо коштів в бюджеті для індексації пенсій, а, враховуючи те, що за 2 попередні роки при інфляції 80 відсотків була тільки 12 відсотків індексація, а на цей рік закладається 12 відсотків також. Ми вважаємо, що 10 мільйонів пенсіонерів суттєво,&nbsp; у них буде суттєво погіршено умови життя.</p>
<p>Є також проблеми, пов'язані з фінансуванням освіти і з фінансуванням охорони здоров'я. Просто зменшилось фінансування охорони&nbsp; здоров'я, і немає відповідної індексації&nbsp; по фінансуванню&nbsp; освіти.</p>
<p>Тому, враховуючи ті фактори, наша фракція вважає, що цей бюджет не відповідає інтересам суспільства, голосувати за нього ми не будемо. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Анатолій&nbsp;&nbsp; Гіршфельд, "Воля нарду".</p>
<p>&nbsp;</p>
<p>03:37:56</p>
<p>ГІРШФЕЛЬД А.М.</p>
<p>Уважаемый Владимир Борисович, уважаемые&nbsp; коллеги! Скажите, что можно&nbsp; было ожидать&nbsp; от бюджета, когда за последний год страна&nbsp; потеряла&nbsp; самый большой объем ВВП за свою историю?&nbsp; Мы скатились за последних два года со 174 миллиардов долларов практически на 80 миллиардов долларов. Какие социальные стандарты мы можем обеспечить, имея такой низкий ВВП?</p>
<p>Что должно было сделать правительство в этой ситуации? По крайней мере, составить серьезную&nbsp; дорожную карту реформ, которой бы помогли&nbsp; понять валовый&nbsp; продукт, создать&nbsp; новые рабочие места, действительно, наметить экономический рост.&nbsp; К сожалению, мы этого не увидели.</p>
<p>Мы приняли&nbsp; сами сегодня непростые решения, которые позволили как-то сверстать бюджет в этой ситуации.&nbsp; Хочу сказать, что&nbsp; в таких сложных решениях, которые были приняты по сельскому хозяйству&nbsp; сегодня, необходимо было, безусловно, добавлять деньги и на поддержку тваринництва, и на финансовый лизинг сельхозтехники для того, чтобы как-то облегчить условия ведения бизнеса аграриям, потому что им предстоит не простой год.</p>
<p>Я хотел и о нашей обороне, я смотрю статью, по которой должны финансироваться новые разработки, а они финансируются из статьи, которая предусматривает доходы от коррупционных схем, которые будут по своему усмотрению выделены Кабинетом Министров. То есть, если у нас в стране не будет коррупции, новые разработки в Министерстве обороны финансироваться не будут. Хотя мы с вами приняли 10 миллиардов дополнительных денег на Министерство обороны.</p>
<p>Нам нужно всерьез говорить о тех реформах, которые мы проведем в стране для того, чтобы выйти из рискованной зоны, потому что мы с вами сегодня находимся в крайне рискованной зоне по уровню дохода населения, выработки ВВП на душу населения. Нам нужно определить отрасли, которые будут локомотивами, специальные экономические режимы, которые создавались в восточной Европе, и, в конце концов, выиграть битву за инвестиции. Если мы ее не выиграем и не создадим такую законодательную базу, нам не помогут изменения, которые мы сегодня приняли в Податковый кодекс. Мы будем находится на обочине мирового разделения труда и никогда не сможем вырваться из той ямы, где сегодня находится страна. Имея социальную ответственность и учитывая, что многие предложения нашей группы были учтены, я думаю, те вещи, которые я сказал с трибуны, будут тоже учтены, мы будем поддерживать бюджет, но нам необходимо в ближайшем квартале наконец-то сделать ту дорожную карту, которая поможет выйти стране из той ситуации, в которой мы находимся. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;Будь ласка, Олег Ляшко, Радикальна партія.</p>
<p>&nbsp;</p>
<p>03:40:58</p>
<p>ЛЯШКО О.В.</p>
<p>Олег Ляшко, Радикальна партія. Я хочу звернутися до Прем'єр-міністра Арсенія Петровича Яценюка. Арсеній Петрович, майже 4 ранку, 25 грудня 2015 року, Різдво Хрестове у наших братів католиків з чим ми їх і вітаємо.</p>
<p>Коли ви кажете, що ви обіцяли народним депутатам, що вони будуть разом з вами ночувати в парламенті і Санта Клаусом, безумовно, можливо це вам і цікаво, але я думаю, що ви як лідер партії, керівник уряду повинні об'єднувати цей зал і подякувати всім&nbsp; народним депутатам, що вони сьогодні працюють вночі, вранці в цьому залі для того, щоб розглядали ті документи, які ви мали бути внести в парламент до 15 вересня. Ви не виконали ці вимоги закону, ви їх не внесли, ви їх і минулого року так і цього року ви вносите бюджет під ялинку і змушуєте весь парламент, і всю країну спостерігати за цими перипетіями. Якби ви виконували вимоги Конституції і закону, то в передбачений термін все би розглянули, проголосували і люди були б із своїми сім'ями, рідними і близькими, а не сиділи тут ночували в парламенті.</p>
<p>Тепер, що стосується суті і я чекаю пане Прем'єр-міністр, коли ви подякуєте народним депутатам. А тепер, що стосується суті розглядуваного документу. Два головні інструменти в країні: Податковий кодекс і бюджет мають бути інструментами розвитку. Чи є зміни, які сьогодні проголосували в парламенті, чи є бюджет, який пропонує уряд інструментами розвитку? Ні, вони такими не є, вони не стимулюють розвиток економіки, вони не підтримують малий і середній бізнес, вони не підтримують сільське господарство сільське господарство вони не дають можливість розвиватися&nbsp; країні. Але яку функцію виконує цей&nbsp; бюджет? Єдина ймовірна&nbsp; функція цього бюджету – це бюджет виживання.</p>
<p>Радикальна партія перебуває в опозиції до того курсу, який веде Президент, уряд і парламентська&nbsp; більшість. Ми вважаємо, що цей курс шкідливий&nbsp; для країни, ми вважаємо, що для того, щоб&nbsp; країні не просто виживати,&nbsp; а жити і бути&nbsp; успішною, ми повинні подолати корупцію і в першу чергу&nbsp; робити ставку на власну економіку, на розвиток власної економіки, оцим цілям має служити бюджет. На жаль, він не&nbsp; виконує ці цілі, ні бюджет 2015 року, ні запропонований вами бюджет 2016 року.</p>
<p>Але Радикальна партія в опозиції до влади, но Радикальна&nbsp; партія не в опозиції до України і ми розуміємо, що&nbsp; Україна&nbsp; повинна бути з бюджетом. Саме тому&nbsp; наша фракція голосуватиме за&nbsp; ваш бюджет, за ваш ганебний бюджет.</p>
<p>&nbsp;</p>
<p>ГОЛОВУЮЧИЙ. Будь ласка, Олег… Альона Бабак.</p>
<p>&nbsp;</p>
<p>03:44:13</p>
<p>БАБАК А.В.</p>
<p>Об'єднання "Самопоміч" сьогодні&nbsp; віддала значну&nbsp; частину своїх голосів за підтримку Податкового&nbsp; кодексу – кодексу, який мав би, як ми всі зрозуміли, кодексом не розвитку, а хоча би не погіршення. І ми очікували, що саме&nbsp; в такому контексті буде й підготовлений бюджет. Коли ми ознайомились&nbsp; з цим бюджетом, так само як і всі ввечері, сьогодні, і побачили, що&nbsp; в ньому знаходяться дискримінаційні норми&nbsp;&nbsp;&nbsp; по відношенню до&nbsp; суб'єктів ринку, який ми&nbsp; щойно почали лібералізувати, коли ми даємо привілейовані позиції "Нафтогазу України" до всіх решти, коли ми перекладаємо на роботодавців фінансування заробітної плати мобілізованих в армію військових, коли ми ігноруємо або закриваємо очі на те, що ми перекладаємо на споживача оплату штрафів по боргах держави і кажемо, що в нас все нормально і ми абсолютно на біле кажемо чорне, коли ми фінансуємо Маріїнський палац, його ремонт в умовах зменшення фінансування закупівлі медикаментів для хворих онкозахворюваннями, гепатитом, коли ми цілий рік вважали, що в нас з'явиться нова програма монетизації пільг, а натомість ми&nbsp; намагаємося з'ясувати, на який рівень бюджету просто їх перекласти, ми розуміємо, що сьогодні зараз об'єднання "Самопоміч" не може проголосувати за цей бюджет.</p>
<p>Ми готові розглянути його&nbsp; після того, коли ми побачимо, яким чином ті правки, які подавалися депутатами, які сьогодні обговорювалися на комітеті, як вони будуть враховані і що буде допрацьовано, ми готові розглянути цей документ в понеділок або у вівторок. Сьогодні, в таких умовах ми не готові підтримувати цей документ держави. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Юлія Володимирівна Тимошенко.</p>
<p>&nbsp;</p>
<p>03:46:37</p>
<p>ТИМОШЕНКО Ю.В.</p>
<p>Дорогі друзі, сьогодні ми голосуємо не за бюджет країни, якщо він буде проголосований, а за стратегію розвитку держави на 2016 рік. Всі ми розуміємо, що при радикальному падінні економіки в державі треба було би всі головні ресурси бюджету спрямовувати на економічну діяльність, на підтримку економіки.</p>
<p>Я в руках тримаю висновок Рахункової палати по структурі видатків бюджету. Так вот на економічну діяльність на 30,9 відсотка видатків спрямовується менше. Нам потрібно було би зараз підтримати в країні культуру, духовність, освіту, натомість... для того, щоби бути сильнішими, натомість ми маємо на&nbsp; духовний і культурний розвиток – мінус 40 відсотків, за даними Рахункової палати, а на освіту – мінус 16 відсотків із скороченням на 10 відсотків вчителів в школах, викладачів і взагалі скорочення всіх освітніх закладів.</p>
<p>Ви знаєте, я думаю, що цей бюджет повний родзинками і перед тим, як сказати про декілька стратегічних речей, я все ж таки скажу, наприклад, я&nbsp; повторю те, що... про що сказала "Самопоміч", 95 мільйонів на ремонт просто декоративних приміщень для української влади, 95 мільйонів – це в три рази більше, ніж на утримання всієї системи омбудсмена, це по захисту прав і свобод людини. А якщо скласти спеціальні програми по ДУСУ і "Мистецькому арсеналу" ми отримаємо з вами 150 мільйонів в нікуди і це приблизно те ж саме, що спрямовується на облаштування державного кордону під час війни.</p>
<p>Особлива родзинка, унікальна, наприклад, на утримання адміністрації Вінницької області спрямовується більше, ніж на утримання столичної адміністрації міста Києва. Скажіть, ми що, нове мусимо переживати з вами?! При цьому залишається тарифна політика, проти якої виступали всі депутати в цьому залі. Залишається відсутність індексації пенсій і заробітних плат при інфляції в 46 відсотків. Залишається тут недофінансування Міністерства оборони під час війни: мінус 8,2 відсотка. І 5,5 мільярда на Міністерство оборони з конфіскату, якого не буде.</p>
<p>На регіональні бюджети, села, селища і міста районного підпорядкування – нуль податку на доходи фізичних осіб, закріплених за бюджетом, а їм скидаються всі повноваження.</p>
<p>Що ми робимо?! І тут корупції стільки… Наприклад, на "Укроборонпром" в статутний капітал 10 мільярдів гривень, невідомо на що. Розумієте? І хочу сказати, що все це…</p>
<p>&nbsp;</p>
<p>ГОЛОВУЮЧИЙ. 20 секунд, завершуйте.</p>
<p>&nbsp;</p>
<p>ТИМОШЕНКО Ю.В. …все це наш бюджет.</p>
<p>Я хочу просто попросити депутатів: несіть відповідальність за те, що ми робимо. І якщо дітям четвертого, першого класу скасовується харчування, а в два рази більше спрямовується на утримання державного апарату, збільшення, що ми робимо? Зупиніться! І будуйте країну, а не свої власні інтереси!</p>
<p>&nbsp;</p>
<p>ГОЛОВУЮЧИЙ. Це Вінницька спеціально була названа, я так зрозумів? <i>(Шум у залі)</i></p>
<p>&nbsp;Ні. ну це правда. У Вінницькій області найбільша кількість сільських рад в Україні. І я думаю, що коли були різні кабінети міністрів, в тому числі і різних прем'єр-міністрів, то пропорція цих цифр була однакова, бо це заробітна плата людей. І, більше того, це ж не капвидатки.</p>
<p>Будь ласка, Максим Бурбак.</p>
<p>&nbsp;</p>
<p>03:50:43</p>
<p>БУРБАК М.Ю.</p>
<p>Шановний головуючий! Шановний Прем’єр-міністр! Шановні депутати!&nbsp; Сьогодні ми приймаємо дуже&nbsp; важливе рішення. Сьогодні ми повинні визначитися, хто в цьому залі&nbsp; відповідальний за майбутнє нашої країни, хто розуміє, що наша держава повинна ввійти в наступний рік з бюджетом – бюджетом, яким підтримується наша обороноздатність, бюджетом, яким підтримується&nbsp; підвищення соціальних стандартів, бюджетом, який&nbsp; підтримується майбутнє нашої європейської України. Тому "Народний фронт" буде підтримувати&nbsp; Закон України "Про Державний бюджет на 2016 рік" і закликає всіх депутатів проголосувати "за", за те, щоб України&nbsp; все ж таки&nbsp; стала європейською державою. Дякую.&nbsp;&nbsp;</p>
<p>&nbsp;</p>
<p>&nbsp;ГОЛОВУЮЧИЙ. Дякую, шановні колеги.</p>
<p>У нас три записи від народних депутатів України.&nbsp; Будь ласка, підготуйтесь до виступу. Процедура. три виступи від народних депутатів. Будь ласка,&nbsp; записуємося.</p>
<p>Ірина Геращенко. Будь ласка. Ірина Геращенко, будь ласка. Ірина Геращенко.&nbsp;</p>
<p>&nbsp;</p>
<p>03:52:20</p>
<p>ГЕРАЩЕНКО І.В.</p>
<p>Шановні колеги,&nbsp; ми хочемо подякувати&nbsp; бюджетному комітетові, який передбачив збільшення видатків на невелику суму, але збільшення видатків для Міністерства закордонних справ&nbsp; в умовах&nbsp; війни дипломатичної, яка ведеться проти України. І у мене запитання зараз до Прем’єр-міністра&nbsp; Арсенія Яценюка.</p>
<p>Ми бачимо, що нам роздані ці зміни до бюджету,&nbsp; де зазначено, що збільшуються на 100 мільйонів гривень видатки на Міністерство закордонних справ за рахунок Міністерства оборони. Ви ж сказали, що так само піде 25 мільйонів від ДУС так само на Міністерство закордонних справ додаткові замість патріотичної пісні. Тому що, я думаю, що наше Міністерство закордонних справ набагато більше патріотичного зробить для України. Правильно ми розуміємо, що збільшуються видатки Міністерства закордонних справ на 125 мільйонів? Правильно?</p>
<p>&nbsp;</p>
<p>ГОЛОВУЮЧИЙ. Правильно. Правильно.</p>
<p>Будь ласка, народний депутат Підберезняк Вадим Іванович.</p>
<p>&nbsp;</p>
<p>03:53:23</p>
<p>ПІДБЕРЕЗНЯК В.І.</p>
<p>Прошу передати слово Андрію Тетеруку, будь ласка.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>Скаже Прем'єр. Але це правда, це враховано.</p>
<p>Будь ласка.</p>
<p>&nbsp;</p>
<p>03:53:29</p>
<p>ТЕТЕРУК А.А.</p>
<p>Шановний Голово Верховної Ради, шановний Прем'єр-міністре, шановний уряд, шановні народні депутати України! Я дуже прошу вас всіх зрозуміти важливість моменту, який ми зараз переживаємо. Я чудово розумію, що кожний з нас хвилюється за те, щоб ми зробили свою роботу якісно і від неї була користь в нашій країні. Давайте згадаємо, що ми знаходимося в стані війни і нам надзвичайно важливо не робити помилок. Давайте розуміти про те, що зараз наші хлопці знаходяться в окопах і вони очікують на те, що ми не будемо робити помилок, які можуть погіршити ситуацію в країні. Давайте розуміти також те, що в нашому бюджеті буде профінансовано сектор оборони країни в той час, коли ми потерпаємо від агресії Російської Федерації. Давайте розуміти, що ми виправдовуємо довіру наших партнерів західних, які продовжують підтримувати економіку своїми грошима. Давайте розуміти, що вся країна зараз слідкує за нами і очікує від нас виважених і розумних рішень. Тому я дуже прошу кожного зрозуміти відповідальність, яка стоїть перед нами, і проголосувати за цей бюджет. Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, останній виступ, Дмитро Добродомов.</p>
<p>&nbsp;</p>
<p>03:55:06</p>
<p>ДОБРОДОМОВ Д.Є.</p>
<p>Я прошу передати слово Олегу Мусію.</p>
<p>&nbsp;</p>
<p>ГОЛОВУЮЧИЙ. Олег Мусій.</p>
<p>&nbsp;</p>
<p>03:55:12</p>
<p>МУСІЙ О.С.</p>
<p>Шановні народні депутати, я хочу до вас звернутися, щоб ви звернули увагу на ті свинства, м'яко кажучи, які закладені в цьому бюджеті, особливо, що стосується вугільної галузі. Це по суті вбивство вугільної галузі&nbsp; України.</p>
<p>На те, що твориться з охороною здоров'я. Ми бачимо, що з голосу вноситься 200 мільйонів на мамографи, які не використовуються уже давно в світі на діагностику раку молочної залози, а використовується ультразвук. Такі самі лобіські статті, сотні мільйонів, наскрізь пронизані в цьому державному бюджеті.</p>
<p>Я хочу вас закликати особливо мажоритарників подивитися на те, що ви скажете і як ви будете дивитися в очі своїм виборцям, які живуть в селах, де ви вбиваєте українське село. Тим виборцям, які живуть в містах, де ви вбиваєте українське підприємництво. Тим виборцям, які об'єднані в територіальні громади, де медичну субвенцію ви розділяєте не за реформою охорони здоров'я.</p>
<p>Я думаю, що Україна ще один місяць зможе пережити насправді оце знущання над українським народом, яке закладене в цьому бюджеті.</p>
<p>Я хочу висловити позицію нашої партії "Народний контроль", яка не сприймає не тільки метод подачі цього бюджету, який знову виглядає, як знущання Прем'єр-міністра над народними депутатами, і він собі дозволяє такі нотки, знаєте, що ви тут всі зобов'язані. <i>&nbsp;&nbsp;</i></p>
<p>І насправді, я думаю, що оця змова чергова, яку ми бачимо в залі Верховної Ради між, здається, провладними партіями "Блоком Петра Порошенка" і "Народним фронтом" знову з тими людьми, які голосували за закони 16 січня, з "Відродження", з "Волі народу", ви не забувайте,&nbsp; що ви будете нести персональну відповідальність перед українським народом. І український народ довго терпіти отаке знущання не буде. І якщо ви хочете бунт, який назріває в українському суспільстві, то ви його отримаєте обов'язково, тільки набагато кривавішим, ніж була революція гідності.</p>
<p>Я закликаю схаменутися народних депутатів і не голосувати за антисоціальний, антинародний, антиукраїнський і антидержавний бюджет, який пропонує цей ганебний уряд.</p>
<p>&nbsp;</p>
<p>ГОЛОВУЮЧИЙ. Шановні колеги! Ви знаєте, я думаю, що цей бюджет, він дає відповідь, в тому числі на збереження системи децентралізації навіть її підсилює. І кожен присутній тут, хто приїде в село, ви побачите, що вас будуть підтримувати.</p>
<p>Те ж саме стосується об'єднаних територіальних громад, які окремо програма підтримки, і це буде історія успіху для України. Є багато позитивних речей і звісно є багато сирих речей, які можливо сьогодні дискутувати. І кожну цифру можна до чогось прирівняти, але чи це буде коректно, це є питання.</p>
<p>Добре. Шановні колеги, ми завершили процедуру обговорення.</p>
<p>Я запрошую до слова Прем'єр-міністра України Арсенія Петровича Яценюка.</p>
<p>І прошу всіх зайняти свої місця у залі, будь ласка, колеги.</p>
<p>&nbsp;</p>
<p>03:58:44</p>
<p>ЯЦЕНЮК А.П.</p>
<p>Вельмишановний Володимир Борисович, вельмишановні депутати України! Я хотів би щиро почати зі слів подяки, зі слів подяки кожному народному депутату. "Народному фронту", "Блоку Петра Порошенка", "Самопомочі", Радикальній партії, депутатським групам і фракціям за те, що ви під час напрацювання цього бюджету і всіх цих податкових змін допомогли зробити його кращим. І це не залежить від того, чи ви підтримуєте цей бюджет, чи не підтримуєте, чи ви підтримуєте ці зміни до законодавства, чи ні.</p>
<p>Але нам з вами разом вдалось зробити ті акти законодавства, які вносились урядом, просто кращими, сильнішими і ефективнішими. І Я вам за це щиро дякую.</p>
<p>&nbsp;Тепер щодо того, що ми приймаємо. Я прошу, щоб всі не забули, що ми робимо конкретно для країни. Хто міг сподіватися, що декілька років тому, що податок на заробітну платню, єдиний соціальний внесок, який є і був тягарем на бізнес, на працівника і на роботодавця, буде зменшений в 2 рази? З 41 відсотка до 22. І це ваша заслуга, шановні народні депутати! Ми це зробили.</p>
<p>Хто міг сподіватись про те, що наша бюджетна&nbsp; децентралізація, яка широко критикувалася, у тому числі&nbsp; і&nbsp; в стінах&nbsp;&nbsp; шановного&nbsp; українського парламенту, дасть можливість збільшити доходи місцевих бюджетів на&nbsp; 40 відсотків. І це гроші, які йдуть на лікарні, на школи, на інфраструктуру. <i>&nbsp;</i></p>
<p>&nbsp;Хто міг сподіватися&nbsp; про&nbsp; те, що накінець-то ми&nbsp; з вами&nbsp; прийдемо до ладу у питанні&nbsp; як збору, так і відшкодування податку&nbsp; на додану вартість. Ми&nbsp; разом з вами провели нову систему адміністрування ПДВ. І ми разом з вами&nbsp; сьогодні провели нову публічну систему відшкодування податку на додану вартість.&nbsp; І це також ваша і наша заслуга.</p>
<p>Лунало дуже&nbsp; багато додаткових пропозицій. Відповідаючи на питання шановної Ірини Геращенко,&nbsp; ми&nbsp; з огляду на те, що ви правильно поставили питання про підвищення фінансування Міністерства закордонних справ, додали 200 мільйонів&nbsp; самостійно, 100 мільйонів сьогодні під час засідання комітету&nbsp; і ще&nbsp; 24 мільйона ….. на МЗС.&nbsp;</p>
<p>Я шаную&nbsp; позицію, яка була висловлена&nbsp; Радикальною партією сьогодні з приводу того, що нам необхідно створити Експортно-кредитне агентство&nbsp; в Україні. Тому уряд приймає рішення про створення такого&nbsp; агентства. І "Укрексімбанк"&nbsp; повинен стати засновником&nbsp; такого агентства.</p>
<p>Ми відновлюємо програми як по мамографам, так і даємо&nbsp; фінансування&nbsp; щодо&nbsp; 400 мільйонів гривень для служби з надзвичайних ситуацій. Ми підтримуємо всі пропозиції&nbsp;&nbsp; депутатських фракцій, які спрямовані тільки на одне – на економічну стабілізацію країни. Я усвідомлюю про те, що це ненайкращий бюджет, бюджет завжди вимагає більше ресурсу, більше грошей і більше витрат. Але ми з вами, шановні колеги, можемо тратити тільки те, що ми заробляємо. 12 відсотків додаткового зростання соціальних стандартів в наступному році. В цьому році завдяки нашого спільному рішенню ми добавили 13 відсотків для пенсіонерів і 19 відсотків зростання соціальних стандартів для державного сектору, для вчителів, лікарів, для нашого публічного сектору.</p>
<p>Я усвідомлюю про те, що нам треба буде далі працювати не тільки над цим бюджетом, але і над всіма реформами як податкової, так і медицини, так і освіти. Ми з вами крок за кроком робимо роботу, ми її реально робимо. 22 місяці ніхто не сподівався, що країна зробить такий прогрес. І я залишаюсь оптимістом не просто єврооптимістом, а українським оптимістом. Ми здатні проводити реформи, ми здатні досягати результату, якщо ми одні і єдині. Єдність&nbsp; це є наша запорука українського успіху і сильної європейської української держави. Я прошу підтримати наше спільне майбутнє і проголосувати за закон.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, вношу на голосування для прийняття в цілому проект Закону України "Про Державний бюджет України на 2016 рік" (реєстраційний номер 3000) відповідно до рішення комітету з поправкою народного депутата Курячого, з техніко-юридичними правками в цілому, прошу голосувати. Голосуємо. Прошу &nbsp;голосувати.&nbsp; В цілому прошу голосувати. Голосуємо, колеги. Прошу всіх підтримати.</p>
<p>&nbsp;</p>
<p>04:04:40</p>
<p>За-263</p>
<p>Бюджет ухвалено, колеги!</p>
<p>Колеги, шановні колеги,&nbsp; я думаю, що ми розчарувались&nbsp; сьогодні у всіх тих, хто хотів&nbsp;&nbsp; сценарій дестабілізації для&nbsp;&nbsp; України. Робота йшла дуже і дуже складно, і цей бюджет не був&nbsp; бюджетом стратегічним, він скоріше тактичний. І у нас є&nbsp; багато роботи,&nbsp; яку ми маємо з вами провести. І я у цьому&nbsp; переконаний, що ми зробимо все для того,&nbsp; щоби забезпечити&nbsp;&nbsp; стратегічний&nbsp; розвиток нашої держави.</p>
<p>І ще одна річ,&nbsp;&nbsp; яка дуже важлива. Прошу всіх залишаться на своїх місцях. Колеги, ми зберегли децентралізацію, ми зберегли спрощену систему, ми зберегли багато&nbsp; речей, які країна очікувала.</p>
<p>Шановні колеги,&nbsp;&nbsp; є пропозиція щодо&nbsp; завтрашнього засідання… сьогоднішнього&nbsp;&nbsp; засідання. Є пропозиція його&nbsp; розпочати о 12 годині, одразу з зачитування запитів.&nbsp; Ми достатньо серйозно. Але&nbsp; треба&nbsp; ваше рішення. Я оцю пропозицію поставлю на голосування, це питання з 12 години – запити і&nbsp; "Різне".&nbsp; Прошу на голосування цю пропозицію.</p>
<p>Готові голосувати? Прошу,&nbsp; будь ласка,&nbsp; запити і "Різне" завтра в… <i>(Шум у залі)</i></p>
<p>Будь ласка, прошу голосувати цю пропозицію, щоб замінити "годину Уряду" на зачитування запитів і виступи в "Різному". Приймається? О 12-й годині – початок сесії, це має бути ваше рішення. Колеги, прошу це підтримати. Голосуємо "за", прошу підтримати. Голосуємо, колеги. Прошу всіх підтримати.</p>
<p>&nbsp;</p>
<p>04:06:57</p>
<p>За-223</p>
<p>Колеги, ще раз, увага. Прошу, я бачу, я прошу всіх, поверніться. Колеги, пропозиція розпочати завтра сесію, от сьогодні, вибачте, сьогодні о 12 годині запити депутатські і виступи в "різному". Тихіше, голосуємо. Прошу підтримати. Прошу підтримати, колеги.</p>
<p>&nbsp;</p>
<p>04:07:29</p>
<p>За-242</p>
<p>Рішення ухвалено.</p>
<p>Дякую. Оксана Іванівна Сироїд. В 12 годин.</p>
<p>Колеги, я прошу всіх, залишіться, будь ласка, залишіться. Давайте проголосуємо арешт Клюєва. Поверніться.</p>
<p>Колеги, оскільки нема представника Генеральної прокуратури, я це розумію. Є пропозиція у Ганни Гопко, це наша колега, народний депутат, послухайте дуже уважно. Ганна Гопко, послухайте уважно, Ганна Гопко, увага!</p>
<p>&nbsp;</p>
<p>04:08:44</p>
<p>ГОПКО Г.М.</p>
<p>Шановні колеги, ми не встигли вчора під час ратифікації проголосувати дуже важливу Угоду між Україною і Малайзією про продовження для малайзійської сторони проведення розслідування по авіалітаку. Я дуже прошу сьогодні це зараз проголосувати, будь ласка,&nbsp; реєстраційний номер 0070. Давайте це проголосуємо, щоб міжнародні малайзійські розслідування могли далі тут працювати, голосуємо 0070.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, народний депутат, голова комітету Ганна Гопко внесла пропозицію проголосувати за основу та в цілому проект Постанови 0070 щодо розслідувань, ви знаєте, збитого "Боїнгу".</p>
<p>Готові? В цілому, 0070. Голосуємо, прошу підтримати, за основу і в цілому постанову. Голосуємо, колеги, 0070, прошу підтримати. Це щодо розслідування Малайзійського "Боїнгу".</p>
<p>&nbsp;</p>
<p>04:09:50</p>
<p>За-247</p>
<p>Шановні колеги! Шановні колеги! Я… Колеги, ми ж розуміємо, не треба порушувати процедур. Шановні колеги!</p>
<p>Матвієнко слово, будь ласка.</p>
<p>&nbsp;</p>
<p>04:10:34</p>
<p>МАТВІЄНКО А.С.</p>
<p>Шановні колеги, я просив би одну&nbsp; хвилинку уваги, це стосується&nbsp; всіх обласних бюджетів. Ви зараз поїдете до себе і будете&nbsp; мати проблеми, якщо ми її зараз не&nbsp; вирішимо. Справа в тому, що ми сьогодні комітет підготував зміни щодо екологічного збору, ми мали його ввести з 2017 року. На превеликий жаль, поправка, яка&nbsp; прозвучала з голосу, була проголосована, щоб ввести його з&nbsp; 2016-го. А&nbsp; це означає, що обласні бюджети поприймали свої бюджети,&nbsp; і зараз вони розблансовані. Ми перевели 20 відсотків з фонду спеціального&nbsp; до загального державний бюджет, а обласні бюджети зараз не збалансують бюджети.</p>
<p>Тому є пропозиція підтримати екологічний збір на спеціальний&nbsp; фонд, але з 2017 року бюджетний комітет за це проголосував, прохання це підтримати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що за січень місяць це питання не буде катастрофічним, тим більше я бачу різні думки народних депутатів.</p>
<p>Тому шановні колеги, шановні колеги, оголошую засідання Верховної Ради України&nbsp; закритим. Дякую вам.</p>
<p>&nbsp;</p>

