Стенограма пленарного засідання
15 квітня 2014
&nbsp;
<p align=center>ЗАСІДАННЯ ДВАДЦЯТЬ СЬОМЕ</p>
<p align=center>Сесійний зал Верховної Ради України</p>
<p align=center>15 квітня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Я прошу сісти на свої робочі місця і підготуватися до реєстрації.</p>
<p>Поки колеги готуються до реєстрації, я хочу, за традицією, привітати Пинзеника Віктора Михайловича, який сьогодні святкує свій день народження. <i>(Оплески) </i></p>
<p>&nbsp;Прошу включити систему "Рада" та провести реєстрацію народних депутатів.</p>
<p>10:08:33</p>
<p>В залі зареєструвалось 314 народних депутатів. Верховна Рада України розпочинає свою роботу.</p>
<p>Шановні колеги, у нас за традицією виступи керівників депутатських груп і фракцій. Але прямо зараз я отримав заяву від Партії регіонів, яку підписала також Комуністична партія, для оголошення заяви, вони просять перерву. Я розумію, що зараз у нас і так будуть виступати фракції.</p>
<p>Ви наполягаєте на перерві? Будь ласка, зробіть заяву тоді без перерви, щоб ми не втрачали час.</p>
<p>&nbsp;</p>
<p>10:09:23</p>
<p>ШУФРИЧ Н.І.</p>
<p>Дякую. Шановний Олександре Валентиновичу, шановні колеги, шановні слухачі і телеглядачі! Шановні громадяни України і всі, хто зараз нас чує і бачить! Багато звинувачень було відносно Партії регіонів щодо того, що ми не проводимо з'їзд, що ми не хочемо проводити президентські виборі і таке інше. Ми провели наш з'їзд одночасно, в один день, разом із з'їздом партії "УДАР", хочу нагадати. В той же час був проведений з'їзд по висуванню кандидатів у Президенти і Партія&nbsp; "Свобода" і "Батьківщина". Всі звинувачення були марними. Партія &nbsp;&nbsp;регіонів, розуміючи відповідальність за те, що відбувається в країні,&nbsp; підтримала кандидатуру Михайла Марковича Добкіна. Що вчора відбулося? Ми чули багато заяв про демократичність нової влади, прозорість і таке інше. Вчора кандидат&nbsp; у Президенти&nbsp; від Партії регіонів&nbsp; не був допущений до ефіру, куди його&nbsp; запросив Андрій Куліков&nbsp; на&nbsp; ICTV, на "Свободу слова". Його брутально, брутально принизили. І&nbsp; сьогодні ми вимагаємо від влади забезпечення&nbsp; прозорого реального виборчого процесу. Ми були свідками того, &nbsp;як вчора&nbsp; купа людей не допустили кандидата в Президенти на&nbsp; виступ&nbsp; на телебачення. Я не буду говорити, що зараз з ним сталося, але сам факт недопущення&nbsp; його&nbsp; на програму є свідченням того, що демократія в Україні не існує і&nbsp; є під загрозою.</p>
<p>Інший випадок стався з іншим кандидатом в Президенти Олегом Царьовим. Незалежно від того, що він не&nbsp;&nbsp; є членом Партії регіонів, за рішенням президії Партії регіонів&nbsp; ми вимагаємо відповідальності відносно тих, хто вчора після його виходу із відповідної програми на&nbsp; ICTV напали на нього, завдали йому фізичних ушкоджень.</p>
<p>І&nbsp; сьогодні&nbsp; я хочу нагадати, що&nbsp; це не просто народні депутати України, що це&nbsp; громадяни України, які зареєстровані як кандидати&nbsp; в Президенти. В цих умовах ми дуже сумніваємось, що влада здатна забезпечити&nbsp; прозорий&nbsp; демократичний&nbsp; виборчий процес. Ми вимагаємо провести розслідування, покарати винних і забезпечити процес, якщо ви на це здатні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги,&nbsp; прошу записатися на виступ. І декілька слів&nbsp; я мушу сказати.</p>
<p>Перше, що стосується заяви, яку оголосила Партія регіонів, то, безумовно, я звертаюся&nbsp; до всіх громадян. Блокування виступів будь-якого кандидата в Президенти це є порушення виборчого законодавства. І не залежно від симпатій, антипатій, ми повинні провести чесні, прозорі вибори. Вибори, які визнає не тільки український народ, але, які визнають в усьому світі.</p>
<p>І тому я закликаю всіх громадян України, не перешкоджати виступам будь-яких кандидатів в Президенти. В той же час, я звертаюся до кандидатів в Президенти і прошу, не порушувати закон України, не розповсюджувати провокативні і сепаратистські виступи, не збурювати суспільство і працювати виключно в межах закону і Конституції України.</p>
<p>Шановні колеги, я мушу ще сказати, що вчора, ви знаєте, були заклики іти на парламент і були спроби блокувати Верховну Раду, які відбувалися увечері і вночі, спроби атакувати Верховну Раду.&nbsp; Не превеликий жаль, ви знаєте, до цього підбурюють і деякі народні депутати Верховної Ради України, для яких власні комплекси і амбіції – гра на величезних проблемах і великої небезпеки, яка є навколо України – це частина виборчої кампанії.</p>
<p>Я хочу сказати, шановні колеги, безумовно, є дуже серйозні не тільки проблеми, а і серйозна небезпека. Але те, що у нас і в деяких засобах масової інформації, і в деяких, скажімо, політичних організаціях, да і в суспіл<a name=Temp></a>ьстві, давайте чесно говорити, сьогодні панують істеричні настрої, це не&nbsp; сприяє зміцненню нашої країни, це не сприяє подоланню тих страшних проблем і тих страшних загроз, які сьогодні стоять перед нашою державою.</p>
<p>Я хочу, колеги, прокоментувати ті заклики щодо рішучих дій, які сьогодні дуже голосно лунають в суспільстві. Так, дії влади повинні бути рішучими, але дії влади повинні бути виваженими і відповідальними. Плани Російської Федерації були і залишаються брутальними, вони хочуть, щоб палав не тільки&nbsp; Донбас, вони працюють над тим, щоб палав весь Південь і Схід України – від&nbsp; Харківської до Одеської області. І те, що сьогодні більшість з цих регіонів залишають стабільність демонструють&nbsp; приклад позиції на підтримку нашої держави і державності це є в тому числі і заслуга влади, і багатьох тут присутніх народний депутатів, які над цим працюють.</p>
<p>Я хочу сказати, шановні колеги, що у нас безумовно&nbsp; колосальна небезпека сьогодні загрожує Донбасу. Але крім російського спецназу, крім терористів на Донбасі є&nbsp; сотні тисяч обдурених російською пропагандою громадян України, а поруч з ними сотні&nbsp; тисяч не в чому невинних українців. І саме тому проводити будь-які антитерористичні заходи, я підкреслюю, треба виважено і відповідально. І мета цих заходів захист, я підкреслюю, захист людей.&nbsp;</p>
<p>Хочу вас проінформувати, що сьогодні вранці на півночі Донецької області розпочалась антитерористична операція. Але вона буде проводитися поетапно, відповідально і виважено. Мета цих дій, я ще раз підкреслюю, захистити громадян України, зупинити терор, зупинити злочинність, зупинити спроби розірвати на шматки нашу країну.</p>
<p>Я звертаюсь до тих, хто хоче проявити героїзм. Будь ласка, ми зараз оновлюємо підрозділи міліції, у тому числі, у Східній Україні, будь ласка,&nbsp; ідіть працювати в міліцію, ідіть добровольцями до Національної гвардії. Хочете захищати Україну, йдіть добровольцями до Збройних сил України. А бити вікна у Верховній Раді – це не героїзм, це – злочин проти власної держави. <i>(Оплески)</i></p>
<p>Я також хочу сказати, шановні колеги, можна замінити всіх: і керівництво Верховної Ради, і Кабінет Міністрів, але від цього в&nbsp; країні не збільшиться ні ресурсу, від цього в країні, яка має повністю зруйновану економіку, не збільшиться грошей. Сьогодні потрібна консолідація всієї країни, сьогодні потрібно припинити істерику, сьогодні потрібна єдність, впевненість і координація дій. Я переконаний, шановні колеги, спокійно, впевнено ми наведемо лад разом в нашій країні, ми переможемо. Слава Україні!</p>
<p>Я прошу виступити представників депутатських груп і фракцій.</p>
<p>Я надаю слово народному депутату Журавському.</p>
<p>&nbsp;</p>
<p>10:19:59</p>
<p>ЖУРАВСЬКИЙ В.С.</p>
<p>Шановний Олександре Валентиновичу! Шановні колеги! Група уповноважена заявити.</p>
<p>Перше. Захист територіальної цілісності держави – це обов'язок кожного українського громадянина незалежно від партійної приналежності, матеріальних статків і місця проживання.</p>
<p>Друге. Терміни проведення будь-яких виборів – це виключна компетенція нашого парламенту. Він є легітимний. І саме йому це право надав український народ.</p>
<p>Третє. Якою бути державі за своїм територіальним устроєм визначатиме тільки український народ. І в разі проведення референдуму з цього питання немає сумніву, що більшість українських громадян проголосує за збільшення фінансової самостійності регіонів, розширення повноважень місцевого самоврядування в межах цілісної єдиної держави.</p>
<p>Четверте. Верховна Рада прийняла цілий пакет непопулярних законів, виходячи з вкрай тяжкої економічної ситуації. Одначе ми не відчуваємо від уряду розробки системних і невідкладних заходів щодо відновлення ділової активності.</p>
<p>Ми просимо в стислі терміни ввести в дію Закон 2436-а, яким скасовано близько ста різноманітних дозволів, сертифікатів, регуляторних процедур. Вони були і є джерелом шаленої корупції. В бюджеті закладено 25 мільярдів гривень під державні урядові гарантії на пріоритетні програми. Годі зволікати з завантаженням наших базових підприємств у зв'язку з тим, що ми втрачаємо ринки на Сході.</p>
<p>Йде девальвація гривні, роздрібні ціни ростуть невпинно. Це прямо впливає на платоспроможність і впевненість людей у завтрашньому дні. Уряд повинен дати чітке роз'яснення, що держава буде робити в умовах падіння гривні.</p>
<p>Перед парламентом стоїть дуже важливе завдання: прийняти декілька законопроектів, які б забезпечили реальне верховенство права. Серед першочергових – ухвалити новий Закон про прокуратуру.</p>
<p>При вступі нашої держави до Ради Європи Україна взяла на себе зобов'язання привести прокуратуру до європейських стандартів. Нове законодавство про прокуратуру мусить перетворити цю державну інституцію тільки на орган підтримання державного обвинувачення в суді. Треба раз і назавжди відмовитися від згубної практики прокуратури, коли вона самостійно виявляє порушення законів, проводиться такими фактами досудове слідство, наглядає за цим слідством і одночасно підтримує по ньому державне обвинувачення в суді. Слідчі підрозділи доцільно було б виділити із складу прокуратури і перенести їх до МВС і СБУ, таким чином забезпечити зовнішній контроль за якістю досудового слідства. А щодо надання правової допомоги незахищеним верствам населення, то цю функцію цілком могли б виконувати місцеві органи, місцеві управління юстиції, а не слідчий орган, яким сьогодні є прокуратура.</p>
<p>У прокуратурі працює за офіційною статистикою близько 25 тисяч осіб, а для такої країни, як Україна, достатньо і 12 тисяч співробітників. Прокуратура потребує оновлення і організаційного, і кадрового, але в стилі пошуку відьом, а виключно на законних підставах.</p>
<p>І останнє. У члена нашої групи Кузьмука Олександра Івановича є дуже важлива інформація. Олександр Валентинович, будь ласка, дайте йому одну хвилину для репліки. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину для репліки. Час виступи від фракцій.</p>
<p>&nbsp;</p>
<p>10:24:17</p>
<p>КУЗЬМУК О.І.</p>
<p>Шановний Олександре Валентиновичу, шановні колеги. ми з вами в цьому залі&nbsp; прийняли рішення і проголосували за створення Національної гвардії України, яка сьогодні продовжує формуватися. Але хочу довести до вас, в Національній гвардії України створилась ситуація, яка є неприпустимою. До&nbsp; сих пір не призначен командувач Національної гвардії України, який виконує обов’язки, у якого немає заступників. Розумієте, в якій сьогодні ситуації знаходиться наша держава?!</p>
<p>Комітет з питання оборони і безпеки, депутатська група "Економічний розвиток" підтримала прізвище і кандидатуру генерала Полторака. Ну не може командувати виконуючий обов’язки, якого не затверджувала Верховна Рада! Як будуть виконуватися його накази його підлеглими?</p>
<p>Пане голово, я вас прошу і вимагаю, сьогодні узгодити з фракціями і сьогодні винести кандидатуру Полторака на призначення командувача Національної гвардії.</p>
<p>&nbsp;</p>
<p>ГОЛОВУЮЧИЙ. Дякую. Від фракції "Батьківщина" Сергій Соболєв.</p>
<p>&nbsp;</p>
<p>10:25:39</p>
<p>СОБОЛЄВ С.В.</p>
<p>Шановні колеги, враховуючи надзвичайну ситуацію, яка склалась в ряді областей, а саме: в Донецькій, Луганській, Харківській, я пропоную почати нашу роботу з трьох речей.</p>
<p>Перше. Це 2 проекти постанови, які підготувала група народних депутатів стосовно доручення нашій групі, яка буде вести переговори 17-го числа в рамках чотирьохсторонньої зустрічі, де ми повинні чітко встановити межі, якими ми доручаємо офіційним посадовим особам вести ці переговори в рамках ситуації, яка склалась в Україні.</p>
<p>Друге. Це проект постанови 4519д нашого колеги, який стосується забезпечення безпосередньо фінансування армії у зв'язку з загрозою з боку Російської Федерації.</p>
<p>Третє. Це проект закону, який щойно був підготовлений, 4698 про проведення виборів в умовах надзвичайного стану. Чому це така необхідна річ? Тому що ми не виключаємо, що на сьогоднішній день, враховуючи ситуацію, де спецпідрозділи Російської Федерації, диверсанти&nbsp; з боку Російської Федерації прямо орудувати на території України, нам, можливо, треба буде йти на введення або надзвичайного або військового стану в окремих місцевостях.</p>
<p>Оскільки сьогодні Закон "Про вибори Президента" не дозволяє проводити вибори Президента в таких умовах, а ситуація з достроковими виборами Президента є надзвичайна, оскільки на сьогоднішній день є лише виключно виконуючий обов'язки голови держави, у якого є не всі функції, визначені Конституцією. Пропозиція, яка іде від Андрія Кожем'якіна в проекті Закону 4698, в таких умовах вибори повинні проводитись. Це є можливість для того, щоб швидко реагувати, в залежності від того, як будуть розвиватися події в тій же Донецькій або Луганській області.</p>
<p>По-друге, нам треба чітко встановити межу, за якою наступає відповідальність агресора. Я думаю, що ця межа вже перейдена. І коли рік назад відомий телепровокатор Кисельов на російських каналах звітував про те, що виконано завдання Путіна про створення спеціальних диверсійних груп для ведення бойових дій, для захоплення адміністративних приміщень, для знищення лідерів недружніх Росії держав, для атаки на цивільні об'єкти, захоплення зброї, я думаю, що цей момент фактично почав здійснюватись на території України саме безпосередньо за дорученням Путіна.</p>
<p>І те, що сьогодні відбувається в цілому ряді міст України на сході, де іде пряме захоплення військових об'єктів, озброєння, і це відбувається за допомогою депутатів Партії регіонів! Які заводять в ці приміщення провокаторів і військових з боку Російської Федерації, які разом з автоматчиками заходять в приміщення райвідділів міліції, СБУ і відділів органів влади, у мене виникає питання: чи не мери Партії регіонів сидять в цих приміщеннях? Чи не депутати від Партії регіонів сидять в цих приміщеннях? То що ви тоді захоплюєте?</p>
<p>Тому нам необхідно зараз ухвалити ці три необхідні речі, які дозволять дуже швидко реагувати на події в країні. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Балицький, Партія регіонів.</p>
<p>&nbsp;</p>
<p>10:29:41</p>
<p>БАЛИЦЬКИЙ Є.В.</p>
<p>Депутат Балицкий, Мелитополь, Мелитопольский район. Прошу передать слово Кальцеву Сергею Федоровичу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Кальцев</p>
<p>&nbsp;</p>
<p>10:29:54</p>
<p>КАЛЬЦЕВ С.Ф.</p>
<p>Дякую. Сергей Кальцев, 75 избирательный округ, город Запорожье, Ленинский и Заводский районы.</p>
<p>Уважаемые коллеги, ситуация на Юго-Востоке Украины сегодня формирует повестку дня всей страны. В связи с этим предвыборные баталии на пост Президента Украины отходят на второй план. Именно от того, как буде выстроен диалог с жителями Юго-Востока, зависит не только исход президентских выборов, но и целостность нашего государства. Я сейчас не говорю про сепаратистов и платных провокаторов. С ними все понятно. Диалога ждут рядовые запорожцы, мелитопольцы, днепропетровцы, харьковчане, дончане, луганчане. Для многих из них обострение ситуации на Юго-Востоке это не действие, а противодействие. Потому что если долгое время людей называть рабами, среди них обязательно найдется свой Спартак.</p>
<p>Тысячи обычных граждан Украины выходят на акции протеста, а сочувствуют им миллионы. Проведите качественное социологическое исследование в Юго-Восточных областях, и вы с удивление обнаружите, что в Запорожской области Майдан и новую власть не поддерживают в той или иной степени 65 процентов населения. А чтобы не оставалось сомнений в этих данных, я бы настоятельно рекомендовал правящей верхушки пообщаться с жителями Юго-Восточной глубинки лицом к лицу, а не на митингах своих сторонников или встречах с партхозактивом. И тогда вы поймете, что ваше представление о Юго-Востоке с реальностью не пересекаются.</p>
<p>Я представляю депутатскую группу "Запорожский край". У нас в регионе после Майдана не было захватов зданий пророссийскими активистами. Антимайдановцы не устраивали уличных боев. При всем при этом в здании областного совета постоянно базируются бойцы Самообороны Майдана и "Правого сектора".</p>
<p>В минувшее воскресение в Запорожье проходил традиционный митинг под памятником Ленина. На нем каждую неделю собираются противники действующей власти. Среди них много женщин, молодежи, пожилых людей разных политический взглядов. Да, есть люди и триколорами. Но таковых подавляющее меньшинство. В Вербное воскресение все они были атакованы на алее Славы боевиками "Правого сектора" и радикально настроенными сторонниками Майдана. Дождавшись, когда на антимайдане останется около 100 человек и можно будет безопасно нападать вдесятером на одного, они окружили безоружных людей и 5 часов забрасывали их комьями земли, тяжелыми предметами, яйцами и всем, что подвернется под руку. Вместе с &nbsp;представителями "Самообороны"&nbsp;&nbsp; Майдана нам удалось вывести сквозь оцепление&nbsp; женщин&nbsp; и подростков. И кроме&nbsp; этого каждые 15 минут&nbsp; выводили людей&nbsp; с пробитыми головами. К сожалению, милиция не&nbsp;&nbsp; в полной мере&nbsp; обеспечила&nbsp; безопасность людей. По информации с правоохранительных органов около&nbsp; 48 человек было травмировано, из них подавляющее большинство&nbsp; представители&nbsp; антимайдана. В конце концов, не смотря на жесткое противостояние, нам удалось&nbsp; договориться&nbsp; с представителями "Самообороны" и "Правого сектора" и под их охраной вместе&nbsp; с милицией вывести людей из кольца других радикально настроенных&nbsp; граждан.</p>
<p>Запорожцы вместе с&nbsp; жителями&nbsp; юго-востока&nbsp; Украины&nbsp; пока лишь наблюдают за происходящим&nbsp; в стране&nbsp; и делают нелицеприятные&nbsp; для новой власти&nbsp; выводы. И эти выводы каждый день подкрепляются&nbsp; стремительно падающей экономикой и провальной социальной политикой. Многие запорожские&nbsp;&nbsp; предприятия сегодня вынуждены перейти на&nbsp; трех-четырехдневный&nbsp; график работы, увеличивая так называемую скрытую безработицу.&nbsp; Евроинтеграционные&nbsp; процессы, идущие без учета интересов промышленных предприятий юго-востока, поставили&nbsp; под угрозу весь машиностроительный комплекс Запорожской области, для&nbsp; 65 процентов объема экспорта, который идет&nbsp; в страны&nbsp; СНГ. Речь о таких экономикообразующих гигантах как "МоторСіч", Запорожский трансформаторный завод, Запорожский автомобилестроительный завод.</p>
<p>Недавно&nbsp; экс-президент Янукович остановился&nbsp;&nbsp; в метре от&nbsp; подписания Соглашения&nbsp; об ассоциации с ЕС, когда понял, какие последствия&nbsp; грозят промышленному сектору юго-востока Украины. Это стало одной из причин Евромайдана. Сегодня&nbsp; новая власть точно так же&nbsp; остановилась перед подписанием экономической части&nbsp; Соглашения&nbsp; об ассоциации. Недавно вещали со сцены&nbsp; Евромайдана о необходимости&nbsp; такого шага, а сейчас делают тоже самое, что и Янукович.</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість&nbsp; завершити.</p>
<p>&nbsp;</p>
<p>КАЛЬЦЕВ С.Ф.&nbsp;&nbsp; Все мы&nbsp; понимаем, что большинство из&nbsp; вчерашней&nbsp; оппозиции всегда&nbsp; осознавало степень вреда, которую нанесет подписание Договора&nbsp; об ассоциации с ЕС в таком виде. Но это был&nbsp; удобный повод для циничной манипуляции людьми.&nbsp; Использовать надежду людей&nbsp; на лучшее будущее&nbsp; в личных целях – это ли не верх цинизма.&nbsp;</p>
<p>Сегодня новая власть заморозила в Запорожье крупнейший инфраструктурный проект&nbsp; –&nbsp;&nbsp; строительство&nbsp; мостов через Днепр. На глазах всего города огромная стройплощадка, еще недавно оживленная с утра до ночи, брошена на финальной стадии. Зарплаты, накопления, банковские вклады мгновенно обесценились более чем на&nbsp; 40 процентов из-за падения &nbsp;курса гривны. Ощущение экономического упадка усиливает новость об урезании социальных выплат, грядущем повышением тарифов на коммунальные услуги, проезд в общественном транспорте, резкое, в буквальном смысле, шоковое обнищание людей, разгул криминала, военная риторика на телеканалах и регулярные выходки радикалов -&nbsp; люди связывают с произошедшими в стране революционными событиями.</p>
<p>Надежды на мирно развивающуюся демократическую Украину – стремительно тает. Так может рост протестных настроений в юго-восточных областях происходит не только из-за сепаратистских настроений? Если люди не доверяют проводимой центральной властью экономической, социальной и культурной политики, то давайте не усугублять проблемы, а решать их политикой мудрости и компромисса.</p>
<p>&nbsp;</p>
<p>ГОЛОВУЮЧИЙ. Я прошу, шановні колеги, до регламенту. Ну, одну хвилину дали додатково. Ще півхвилини, будь ласка, закінчуйте.</p>
<p>&nbsp;</p>
<p>КАЛЬЦЕВ С.Ф. ...нужно принять законы местных референдумов и дать людям высказаться по волнующим их вопросам. Только не нужно опять манипулировать людьми, сужая тему референдума.</p>
<p>&nbsp;</p>
<p>ГОЛОВУЮЧИЙ. Шановні колеги, я дуже прошу, давайте ми зал будемо поважати. Я розумію, що велика доповідь. Ми можемо дати додатково одну хвилину, я завжди це роблю. Ну, давайте два регламенти, нехай хтось вам дасть можливість виступити. Давайте поважати, багато ж депутатів хочуть також сьогодні виступити. Це ж вівторок.</p>
<p>Будь ласка, народний депутат Доній, "Суверенна європейська Україна". Він передає Володимиру Михайловичу Литвину. Будь ласка, Володимир Михайлович.</p>
<p>&nbsp;</p>
<p>10:37:05</p>
<p>ЛИТВИН В.М.</p>
<p>Шановний Голово, шановні народні депутати,&nbsp; Україна переживає чи не найдраматичніший момент своєї історії, точніше кажучи, за всю свою історію реальною є загроза чергової руїни України. Але постає питання, що ми цьому протиставляємо?&nbsp; Заяви, останні попередження, прокльони і рішучі наміри. Осмислених практичних і цілісних дій немає.</p>
<p>Зокрема, із засобів&nbsp; масової інформації, а у нас&nbsp; до речі багато очільників&nbsp; змагається в тому, хто перший добіжить до інформаційних мереж, і складається враження, що вони сидять в інформаційних мережах, а не працюють. Так от&nbsp;&nbsp; ми отримуємо інформацію про те, що починається рішуча широкомасштабна антитерористична операція.</p>
<p>До речі, я вам скажу, шановні народні депутати, що Комітет з питань національної безпеки і оборони взагалі від цих питань відсторонений. Це до&nbsp; питання про наші&nbsp; узгоджені і спільні дії. У нас складається&nbsp; стійке враження, що ми робимо все, аби не робити відповідну роботу. Бо ми весь час пережовуємо, говоримо про те, які&nbsp; плани має Російська Федерація. А де наші&nbsp; плани?</p>
<p>Тому цілком очевидно, шановні колеги, шановний голово, нам треба зараз переглянути план нашої роботи, бо якщо судити із розкладу до&nbsp; порядку денного, в країні нічого не&nbsp; відбувається. Це перше.</p>
<p>Друге. Нам треба провести засідання Верховної Ради, де обговорити ситуацію, заслухати звіт представників сектору безпеки і оборони і прийняти вичерпні рішення.</p>
<p>Третє. Нам,&nbsp; цілком очевидно, треба прийняти було б до виборів Президента конституційний закон, в якому визначити принципи, які&nbsp; будуть передбачені в&nbsp; Конституції України і дати відповіді на всі питання, які хвилюють&nbsp; суспільство.&nbsp; Зокрема, питання про організацію життя на місцях, питання про&nbsp; статус мови, питання про місце України в&nbsp; системі глобальної безпеки. Можливо, прийняти рішення, заручитися підтримкою світового співтовариства про міжнародно-визнаний нейтральний статус України і надання&nbsp; Будапештському меморандуму статус документа правового, гарантованого і&nbsp; зобов'язуючого.&nbsp; І таким&nbsp; чином відповісти на всі ті питання, які порушує українське суспільство. Я переконаний, що потрібно створити відповідну групу, яка б негайно напрацювала відповідне рішення, і прийняти цей закон, який мав би статус конституційного і лежав би в основі змін до Конституції України. І це має бути дороговказом для Конституційної комісії.</p>
<p>Це мало бути дороговказом для української делегації на переговорах, які розпочнуться 17 числа. Україна повинна мати український пакет для того, щоб показати, що ми маємо цілісну, узгоджену позицію, що ми виступаємо єдині.</p>
<p>Потрібно навести конституційний порядок в Україні, але потрібно його навести скрізь. І я переконаний, що тоді на Сході не будуть показувати пальцем на Київ.</p>
<p>Тому пропозиція така: після завершення виступів народних депутатів зібрати керівників фракцій, обговорити, які ми повинні розглядати питання, і заслухати спочатку звіт керівників сектору безпеки і оборони і вийти&nbsp; на зрозумілу узагальнену позицію. Все інше – це розмови, які не йдуть на користь України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги, керівники сектору безпеки і оборони займаються безпекою і обороною. Тому зразу їх відволікати від цих важливих питань, я вважаю, зараз буде недоречним. Я можу, коли Верховна Рада не заперечує, запросити їх на середу, щоб зранку ми після виступів народних депутатів могли заслухати цих керівників. Нема заперечень? Нема заперечень.</p>
<p>Будь ласка, народний депутат Куренной, я так розумію, передає слово керівнику фракції "УДАР" Віталію Кличку. Будь ласка, пане Віталію.</p>
<p>&nbsp;</p>
<p>10:41:44</p>
<p>КЛИЧКО В.В.</p>
<p>Шановні колеги, шановні народні депутати! Зараз дуже важливий час, за який народ України спитає кожного з нас. І за ті дії, і за бездіяльність, і за намагання використати іноземну агресію для зрадницьких торгів. Зараз час єдності і час рішучих дій. Антитерористична операція є тестом на спроможність влади. Необхідно використати всі сили, і, зокрема, &nbsp;Збройні Сили України, якщо потрібно. Ми всі це зрозуміємо. Ми маємо справу з вторгненням і повинні захистити нашу державу. Нам допоможуть тільки в тому випадку, якщо ми самі собі зможемо допомогти. Тому ніяких відмовок і лицемірних розмірковувань про начебто "людей, яких не почули". Диверсанти і залучені ними найманці&nbsp; це не український народ. Розмова з ними повинна бути по-воєнному короткою. <i>(Оплески) </i>Саме цього чекають від нас люди і на Донбасі, і в Луганську, і в Харкові, люди, які просять захисту, люди, які приходили вночі під парламент, і зараз там стоять, вимагаючи мобілізації для захисту своєї країни.</p>
<p>&nbsp;Українське законодавство дозволяє проведення повноцінної антитерористичної операції із залученням усіх сил Української держави. Якщо потрібно внести якісь зміни до законів чи уточнення, ми повинні зробити це сьогодні, щоб не було жодної відмовки від виконання кожним силовиком своїх обов'язків.</p>
<p>&nbsp;А тих, хто не виконує наказ, потрібно карати з усією суворістю. Так само відповідальність мають понести ті, хто підтримує сепаратистів, хто виступає на сходах захоплених терористами адмінбудівель. Жоден мандат не повинен прикривати зрадників.</p>
<p>Я звертаюся до Генерального прокурора України. Виконуючий обов'язки – це особа, яка має повноту повноважень, будь ласка, виконуйте їх врешті-решт. Треба позбавити недоторканості і притягнути до відповідальності тих, хто зраджує свій народ, навіть якщо вони називають себе народними депутатами. Перший кандидат – Царьов. Сьогодні вночі вже він побував в Генпрокуратурі. Питання: чи порушена кримінальна справа за зберігання арсеналу незареєстрованої зброї в його машині? Чи він далі роз'їжджатиме з сепаратистськими закликами і ходитиме по ефірах?</p>
<p>І останнє. Я хочу звернутись до українських правоохоронців, до українських військових. Закликаю виконати свій обов'язок професійно, чесно. Цього чекають всі українці, українці чекають на стабілізацію і спокій. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Зелик передає слово керівнику фракції "Свобода" Олегу Тягнибоку.</p>
<p>&nbsp;</p>
<p>10:45:28</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнського об'єднання "Свобода".&nbsp; Шановне товариство, брати і сестри – українці! Сьогодні є абсолютно очевидно, що завдання номер один для кожного з нас – це є протидія російській агресії, це є виклик для кожного українця, а ціна – це є наша територіальна цілісність і українська незалежність. Наш ворог – це є імперський режим Путіна, який поставив перед собою завдання розчленувати Україну, знищити нашу територіальну цілісність і встановити тут, в Україні, маріонетковий режим.</p>
<p>Події в східних регіонах України задемонстрували, що це не є мирні акції протесту. Це є диверсанти, це є терористи, які очолювані офіцерами спецпідрозділів Російської Федерації і підтримуються купкою сепаратистів, зокрема в східних регіонах України. Та ж купка сепаратистів активно підтримується депутатами від Партії регіонів і комуністів, що є абсолютно неприпустимо. Саме тому ми вважаємо, що в тій ситуації, яка зараз склалася в Україні, наші дії – українського парламенту – мають&nbsp; бути абсолютно рішучими.</p>
<p>Я взагалі не розумію, чому на Погоджувальній раді ми питання обговорювали, "Свобода" ставила цілу низку законопроектів, які мали би сьогодні розглянути для того, щоб протидіяти ворогові, а їх немає! Не вважає фракція "Свободи", що цей порядок денний, який нам сьогодні розданий, це є порядок денний для парламенту, який сьогодні є в державі, яка веде війну з ворогом, яка веде війну на виживання, яка веде війну на збереження національної безпеки!</p>
<p>Саме тому ми все-таки вважаємо і наполягаємо, те, про що я вговорив вчора на Погоджувальній раді, негайно маємо провести закрите засідання українського парламенту. І якщо немає можливості запросити перших керівників силового блоку, значить мають прийти їх заступники, які мають бути освідомленні станом справ у державі. І ми маємо вияснити ситуацію, яким чином буде проводитися антитерористична операція. І ми не повинні тут просто штани просиджувати, якщо розглядати отакі – ніякі абсолютно запитання! А конкретно діяти! <i>(Оплески)</i></p>
<p>Вщент&nbsp; до того, що просто вставати звідси і іди, і боротися з ворогом! Тому що по-інакшому український парламент буде недієздатним. І народ цього не зрозуміє. І, не дай Господь, втратимо українську державу.</p>
<p>Наступне, треба вияснити, що роблять працівники Міністерства внутрішніх справ, як вони діють, як вони задіюють зараз нових людей і мобілізують їх. Нам взагалі треба негайно провести новий етап мобілізації в Національну гвардію. Де Національна гвардія? Навіщо ми її створювали? Навіщо уряд виділяв 7 мільярдів на Збройні Сили України? Ми хочемо побачити конкретні дії, конкретні кроки, ми для того є українським парламентом. З рештою, нова мобілізація, новий етапи мобілізації має бути на сьогодні оголошений.</p>
<p>Наступне. Ми розуміємо, що той саботаж, який в Східних регіонах України, він не міг відбутись без представників органів місцевої влади, їх всіх треба заарештовувати і карати, без представників Партії регіонів і комуністів, яких взагалі треба забороняти сьогодні в Україні. А тих конкретних депутатів, щодо яких є факти їхньої участі в саботажних діях, той самий Лук'янов, Царьов, Колесніченко, Єфремов – вони всі мають бути піддані покаранню згідно Кримінального законодавства і навіть позбавлені українського громадянства за їх антиукраїнські дії.</p>
<p>Нарешті, ми вимагаємо негайно Закон про люстрацію. Коли буде Закон про люстрацію проголосований? Ви що думаєте, без цього зберегти Україну?! Та це крах і розвал держави! Коли буде Закон про вільне володіння зброєю? Чому нам не дають можливості озброїти народ, мирний народ, який повинен захищати себе, якщо влада не має можливості захистити? Депутатську недоторканність треба знімати з негідників, які підігрують ворогові.</p>
<p>Конкретні рішучі дії – ось чого від нас сьогодні вимагає народ!</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ТЯГНИБОК О.Я. Наступне. Я не розумію, чому Рада національної безпеки і оборони ухвалила рішення про закриття кордону, - де закритий кордону?! Де закритий кордон з Росією?!</p>
<p>Я не розумію, чому Рада національної безпеки і оборони ухвалила рішення про закриття можливості трансляції тут російських каналів, які сіють брехню в інформаційному полі, - чому далі показують російські канали?! Товариство, маємо зараз абсолютно рішуче діяти!</p>
<p>Які вибори зараз? Так, Путін хоче їх зірвати. Але ми до тих виборів не доживемо, бо вони вже мають в планах прийти сюди, окупувати Київ, який, до речі, треба захищати вже і негайно! Всім головам адміністрацій дати вказівки! Нехай готують блокпости, нехай піднімають народ, мобілізують народ! Якщо влада зараз цього не зробить, - гріш ціна цій владі! І ми мусимо взяти на себе рішучу відповідальність. Антитерористична операція має бути проведена…</p>
<p>&nbsp;</p>
<p>ГОЛОВУЮЧИЙ. Дякую. Народний депутат Мартинюк, фракція Компартії України.</p>
<p>&nbsp;</p>
<p>10:50:56</p>
<p>МАРТИНЮК А.І.</p>
<p>Шановні виборці, особливо люди старшого покоління! Ми, комуністи, добре усвідомлюємо, що сьогодні в думках кожного з вас бринять відомі слова: "Лишь бы не было войны!" І на превеликий жаль, ми з вами, політики, допомагаємо, щоб тривога ця звучала все більше і більше. На превеликий жаль, ми не заспокоюємо суспільство, а нагнітаємо і говоримо, не сьогодні-завтра війна, війна, війна.</p>
<p>Це не зовсім так. Але політичні сили спеціально залякують війною, щоб відвернути від головного, від того, як ми з вами живемо і що твориться у нашій країні, у нашій державі.</p>
<p>Я думаю, що, напевно, кожен з нас, якщо покладе руку на серце і дасть чесно відповідь на ті запитання, які я зараз поставлю, відповість правильно. Давайте дамо відповідь, що краще, громадянська бійня, чи почути думку десятків мільйонів наших співгромадян. Що краще – чути різну мову і говірки чи чути залпи гармат і кулеметні черги? Що краще – надзвичайний військовий стан чи всенародний референдум? Я думаю, питання риторичне.</p>
<p>Кожному зрозуміло, що я не відкрию великої таємниці і Америки, якщо скажу: іде досить крупна боротьба за Україну. І ми сьогодні ходимо з протягнутою рукою по світах і випрошуємо милостиню, і випрошуємо під політичний і економічний диктат. І ці позики всі за рахунок кого? За рахунок простого народу. Ми уже чверть століття з вами приймаємо тільки одні непопулярні заходи. А чи наступлять колись дні популярних заходів? І не просто непопулярні, а не популярно шахрайські.</p>
<p>Ось приклад, про який вчора керівник нашої фракції наводив на засіданні Погоджувальної ради. Як величезне досягнення влада показала про те, що з 20 відсотків ПДВ зменшено на ліки на 7 відсотків. Правда, забула при тому сказати, що до сьогоднішнього дня взагалі не було ніякого ПДВ на ліки, а була там нульова ставка. Нульова ставка. А сьогодні з 20 до 7, тобто з 0 до 7. Ось вам і перемога. А за ліками звертаються майже кожен громадянин, і зрозуміло, чим закінчуються їхні звертання.</p>
<p>Я сподіваюся, що оті позики, оті обіцянки, які МВФ та інші міжнародні фонди обіцяють народу, відчують на своїй, вибачте, шкірі громадяни в травні місяці, коли вони одержать платіжки на комунальні послуги. Так врешті-решт ми будемо&nbsp; будувати економічну незалежну політичну державу Україна&nbsp; чи будемо займатися лише політикою?</p>
<p>Тут звучали цікаві думки, що навіть під дулами автоматів можна буде проводити президентські вибори. Світ ще такого не бачив. Давайте й тут будемо попереду світу.</p>
<p>І на завершення. Позиція нашої&nbsp; фракції залишається незмінною –&nbsp; поки не будуть покарані палії і злодії, голосувати&nbsp; ми не будемо. Позиція&nbsp; нашої фракції незмінна – комуністи&nbsp; і надалі залишаються з обманутим народом.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги,&nbsp; давайте, я бачу одну&nbsp; руку під позафракційних, один виступ. Будь ласка,&nbsp; Олег Ляшко.</p>
<p>&nbsp;</p>
<p>10:55:09</p>
<p>ЛЯШКО О.В.</p>
<p>Олег Ляшко, Радикальна партія.&nbsp;</p>
<p>Шановні&nbsp; громадяни України, шановне&nbsp; українське суспільство!&nbsp; Сьогодні на&nbsp; сході&nbsp; України&nbsp; відбувається&nbsp; диверсійна, шпигунська, військова робота нашої&nbsp;&nbsp; сусідньої країни,&nbsp; Російської Федерації. Давайте називати речі своїми іменами. Сьогодні&nbsp;&nbsp; на сході України&nbsp; триває війна, яку нам оголосила Російська Федерація.&nbsp; Сьогодні&nbsp;&nbsp; на сході України&nbsp; відбувається той же сценарій, якій Російська Федерація опробувала&nbsp; в Криму.&nbsp; Тоді ми з вами&nbsp; всі&nbsp; розказували, що&nbsp; миром, переговорами ми домовимося з агресором. У підсумку – Україна&nbsp; де-факто втратила Крим.</p>
<p>Сьогодні&nbsp; лунають такі ж заклики – домовлятися&nbsp; з агресором. З агресором ніхто ні про що &nbsp;не домовляється!&nbsp; Ворог, якщо не здається,&nbsp; ворога знищують. Можете ви уявити собі, щоб на параді&nbsp; 7 листопада 1941 року, коли&nbsp; люди йшли на фронт прямо з площі червоної захищати Радянський&nbsp; Союз,&nbsp; щоб там махали німецькими прапорами. Їх би розстріляли.&nbsp; Сьогодні комуністи, регіонали, які розказують, що вони хочуть миру, –&nbsp; ви організовуєте&nbsp; сепаратистські акції, ви кличете сюди&nbsp; війська Путіна, ви фінансуєте сепаратистів і терористів, які сьогодні&nbsp;&nbsp; захоплюють мирні міста і села України.</p>
<p>Я звертаюсь до українським громадян на сході країни: не чекайте, поки влада вам допоможе, самі вставайте. Люди добрі, українці на сході, на півдні,&nbsp; вставайте, організовуйте загони самооборони, знищуйте &nbsp;ворога, женіть ворога за кордони України. Тільки разом український народ наведе лад в нашій країні. Сьогодні час…</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, називали Партію регіонів? Будь ласка, репліку.</p>
<p>&nbsp;</p>
<p>10:57:35</p>
<p>ШУФРИЧ Н.І.</p>
<p>Дякую. Шановний Олександре Валентиновичу, згадували неодноразово, особливо у виступах двох Олегів було згадано Партію регіонів.</p>
<p>Ви знаєте, я розумію, що вам треба шукати винуватого. Тому що вже кризи жанру. На жаль, ми змушені констатувати, що попереднє керівництво країни таки грабувало цю країну. Але чомусь воно за кордоном. А ми депутати фракції Партії регіонів знаходимося тут в цій залі і робимо все, щоби знайти компроміс, діалог і тим самим продемонструвати єдність в цій країні, хоча би в цій залі Верховної Ради України.</p>
<p>Сьогодні я абсолютно переконаний, що ті виступи, які, на жаль, мали місце під час виступу керівників фракцій, представників фракцій – це якраз і є руйнація єдності України. Кожний&nbsp; має бути відповідальний в кожному своєму слові. Образи - вони вже не мають місце і є невчасними. Ми маємо сьогодні шукати шляхи до діалогу. А те, що ви зараз демонструєте…</p>
<p>&nbsp;</p>
<p>ГОЛОВУЮЧИЙ. 10секунд дайте.</p>
<p>&nbsp;</p>
<p>ШУФРИЧ Н.І…демонструєте це є шлях не до об'єднання, а до роз'єднання.</p>
<p>Ми маємо думати про кожне своє слово, про кожну свою дію. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, декілька питань.</p>
<p>Перше. Що стосується заяви, яка до мене надійшла від фракції "Свобода" і фракції "Економічний розвиток" про перерву. Я би попросив керівників фракції, щоб все ж таки о 12-й годині ми зібралися, я запрошую всіх керівників фракцій до кабінету Голови парламенту і ми зможемо обговорити всі ці питання. Це перше.</p>
<p>Друге. Шановні колеги, коли ми говоримо про те, щоби &nbsp;роздати зброю, то держава дає збою тільки тим, хто йде працювати в міліцію, хто йде служити в Нацгвардію чи до&nbsp; Збройних Сил. Коли ми відкриємо доступ до зброї вільний, то це означає, що вільний доступ отримають і&nbsp; сепаратисти. І це означає, що ми штовхаємо країну в прірву громадянської&nbsp; війни. Ми не допустимо громадянської війни, ті хто&nbsp; відповідають перед державою, Збройні Сили, міліція, будь ласка, записуйтесь і йдіть туди працювати, йдіть захищати країну. Громадянської війни в Україні не буде – крапка!</p>
<p>Шановні колеги, я прошу, у нас важливе питання, в тому числі і на яких наголошували&nbsp; народні депутати, в тому числі зараз я би просив представити проект&nbsp;&nbsp; Постанови про дострокове припинення повноважень народного депутата України Колесніченка В.В. Немає заперечень? Немає заперечень.</p>
<p>Будь ласка, я прошу першого заступника голови Регламентного комітету Карпунцова.</p>
<p>&nbsp;</p>
<p>11:00:56</p>
<p>КАРПУНЦОВ В.В.</p>
<p>Шановний Олександре Валентиновичу! Шановні народні депутати України, запрошені! Комітет на засіданні 9 квітня 2014 року розглянув заяву народного&nbsp; депутата України Колесніченка Вадима Васильовича, члена депутатської фракції Партії регіонів, від 1 квітня цього року в частині&nbsp; складення ним депутатських повноважень відповідно до пункту&nbsp; 1 частини другої статті&nbsp; 81 Конституції України та&nbsp; статті 4&nbsp; Закону про статус народного депутата України. І згідно частиною першою статті 5 Закону про&nbsp; статус народного депутата України&nbsp; прийняв рішення&nbsp; внести на розгляд&nbsp; Верховної Ради України народними депутатами України членами комітету Постанови Верховної Ради України про дострокове припинення&nbsp; повноважень народного депутата України Колесніченка.</p>
<p>Також хочу проінформувати, що в&nbsp; комітеті відсутня інформація про вихід з українського громадянства народного депутата Колесніченка, про що було оголошено на засіданні&nbsp; Погоджувальної ради депутатських фракцій 4 квітня 2014 року. Просимо підтримати проект&nbsp; Постанови реєстраційний номер&nbsp; 4675. Це вияв волі&nbsp; народного депутата Колесніченка засвідчений в&nbsp; його власноручній заяві. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, мені&nbsp; здається, що тут нема, чого обговорювати. Мабуть, Колесніченко працює уже давно на іншу країну, і саме рішення парламенту повинно, мені здається, бути підтримано одноголосно. Будь ласка, я дякую представнику комітету</p>
<p>Народний депутат Яворівський, будь ласка.</p>
<p>&nbsp;</p>
<p>11:02:27</p>
<p>ЯВОРІВСЬКИЙ В.О.</p>
<p>Шановні колеги! Володимир Яворівський, Троєщина, "Батьківщина".</p>
<p>Безперечно, що цей список тільки-но починається. Тут є кандидати на таку ж роль. Їх дуже багато.</p>
<p>Я хочу вам нагадати прекрасну мудрість одного чоловіка, який сказав: "У політику приходять з прекрасним майбутнім, а виходять з неї з ганебним минулим". Колесніченко – це унікальний приклад&nbsp; цього. Скільки ця персона принесла зла Україні! Через те хай іде к лихій матері! Давайте проголосуємо одноголосно за те, щоб він йшов з парламенту і більше ніколи сюди не повертався!</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я ставлю на голосування проект Постанови 4675 реєстраційний номер, про дострокове припинення повноважень народного депутата України Колесніченко. Прошу, шановні колеги, підтримати цей проект голосуванням.</p>
<p>&nbsp;</p>
<p>11:03:39</p>
<p>За-219</p>
<p>Рішення не прийнято. По фракціям, будь ласка.</p>
<p>Шановні колеги, 5 – Партія регіонів, 71 –&nbsp; "Батьківщина", Кличка "УДАР" – 30, 26 – "Економічний розвиток", "Суверенна європейська Україна" – всього 19, "Свобода" – 35, 0 – Компартія, 33 – позафракційні.</p>
<p>Шановні колеги, я прошу, я бачу, заходять і заходять люди до залу. Звертаюсь до Секретаріату, зробіть оголошення, щоб народні депутати зайшли до залу. <i>(Шум у залі)</i> Прошу, шановні колеги, прошу сідати до залу.</p>
<p>І я … Шановні колеги, це питання по процедурі не обговорюється. Це питання не обговорюється за процедурою.</p>
<p>Будь ласка, я прошу шановних колег підтримати проект Постанови 4675 про позбавлення Колесніченко депутатського мандату. Прошу голосувати.</p>
<p>&nbsp;</p>
<p>11:04:48</p>
<p>За-241</p>
<p>Рішення прийнято.</p>
<p>Дякую. По фракціях, будь ласка. Партія регіонів – 4. "Батьківщина" – 76, "УДАР" – 34, 30 – "Економічний розвиток", "Європейська суверенна Україна" – 29, "Свобода" – 35,&nbsp; 0 – Компартія, позафракційні – 33.</p>
<p>Шановні колеги! Внесено також проект постанови про дострокове припинення повноважень народного депутата Ванзуряка, який виконав свій обов'язок і подав таку заяву у зв'язку з призначенням його на відповідальну посаду.</p>
<p>Будь ласка, проект постанови 4668. Прошу підтримати проект постанови про дострокове припинення повноважень народного депутата України Ванзуряка за власним бажанням. Будь ласка, прошу голосувати. <i>(Шум у залі)</i> А навіщо? Всім зрозуміло.</p>
<p>&nbsp;</p>
<p>11:05:46</p>
<p>За-249</p>
<p>Рішення прийнято.</p>
<p>Ірині Геращенко включіть мікрофон. Я дам слово. Я бачу руку.</p>
<p>&nbsp;</p>
<p>11:05:54</p>
<p>ГЕРАЩЕНКО І.В.</p>
<p>Шановні колеги! Хочу сказати, що під час другого голосування за позбавлення повноважень пана Колесніченка неправильно спрацювала моя кнопка. Звичайно, я підтримую це, а не утримуюся. І я вважаю, що жодна людина, яка сьогодні займається сепаратизмом, не має права знаходитися в цій залі. Ми маємо поставити&nbsp; &nbsp;питання про позбавлення повноважень сина Януковича - Віктора Януковича, сина Азарова, які зараз сидять на Рубльовке.</p>
<p>Тут нам говорили, що в Партії регіонів ви всіх виключили, хто є сепаратистами. Це не є так, і тому я прошу доєднати мій голос до тих, хто підтримав позбавлення його повноважень, і поставити на голосування інших усіх сумісників так само, і сепаратистів, на голосування, щоб ми позбавили їх права представляти український парламент. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я змушений сказати тим сумісникам, які не написали заяви, відповідно до закону я буду подавати до суду, щоб через суд тоді позбавляти мандатів, коли немає мужності написати заяву і щоб ми розглянули її в робочому порядку.</p>
<p>Будь ласка, репліка. Включіть мікрофон народного депутата Шуфрича.</p>
<p>&nbsp;</p>
<p>11:07:07</p>
<p>ШУФРИЧ Н.І.</p>
<p>Дякую, Олександре Валентиновичу.</p>
<p>Навіть в найбільш жорсткій імперії два рази не казнили, не страчували. А сьогодні ми Вадима Колесніченка стратили два рази, до речі, ми навіть не повернулися до процедури голосування по позбавленню його мандату. Інше питання, що голосували один за одного.</p>
<p>Ми просимо, як у свій час просили ви, це ваша ініціатива і ваші принципи: голосуйте особисто за себе, не перетворюйтесь в кнопкодавів. Ми зафіксували відповідне голосування, і хай це залишається сьогодні на вашій совісті.</p>
<p>І, безумовно, ми сьогодні просимо ті заяви, які подали про складання повноважень, щоб вони були поставлені на голосування. Є ще декілька високопосадовців, які написали заяви, але чомусь питання про позбавлення їх мандату не виноситься. Вимагаємо поставити це питання на голосування. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу зараз розглянути питання щодо включення до порядку денного сесії декількох проектів, на яких наполягали фракції або окремі народні депутати під час Погоджувальної ради.</p>
<p>Шановні колеги, я хочу порадитися з вами. Ми пакетом чи кожний окремо проголосуємо? Кожний окремо, є пропозиція. Їх не багато, тому я не заперечую.</p>
<p>Шановні народні депутати, традиційно, я називаю закон, його зміст і ми визначаємося голосуванням без обговорення. Немає заперечень? Нема. Тому що попереду важливі питання, які нам треба прийняти. Для включення до порядку денного пропозиція – урядовий проект 4629. Проект закону про внесення змін до деяких законодавчих актів з питань регулювання містобудівної діяльності та державно-архітектурного будівельного контролю.</p>
<p>Прошу підтримати, шановні колеги, щодо включення проекту закону до порядку денного, 4629 реєстраційний номер. Прошу визначитись.</p>
<p>&nbsp;</p>
<p>11:09:28</p>
<p>За-271</p>
<p>Рішення прийнято.</p>
<p>Наступне&nbsp; питання. Проект Закону про внесення змін до Земельного і Лісового кодексів України щодо утримання охоронних зон об'єктів передачі електричної енергії. Прошу визначитись зал. Включіть систему "Рада".</p>
<p>&nbsp;</p>
<p>11:09:58</p>
<p>За-251</p>
<p>Рішення прийнято.</p>
<p>Наступний проект.&nbsp; Проект Закону про внесення змін до Закону України "Про пенсійне забезпечення осіб, звільнених з військової служби та деяких інших осіб" (щодо підвищення мінімального розміру пенсії членам сімей військовослужбовців у разі втрати годувальника).&nbsp; Це актуальне питання для сьогодення. Будь ласка, шановні колеги, прошу підтримати 4402.Включення до порядку денного.</p>
<p>&nbsp;</p>
<p>11:10:34</p>
<p>За-273</p>
<p>Рішення прийнято.</p>
<p>Проект Постанови про необхідність вжиття заходів для стабілізації курсу національної валюти. Депутатський проект. Прошу визначитись.</p>
<p>&nbsp;</p>
<p>11:11:01</p>
<p>За-163</p>
<p>Рішення не прийнято.</p>
<p>Шановні колеги, наступне питання. Проект&nbsp; 4662, він на заміну внесений. Проект Закону про внесення змін до деяких законодавчих актів України щодо особливостей регулювання відносин у сфері електроенергетики на території поза Системою Оптового ринку.</p>
<p>Прошу, шановні колеги, підтримати цей регулюючий закон, його реєстраційний номер 4662. Прошу визначитись.</p>
<p>&nbsp;</p>
<p>11:11:55</p>
<p>За-203</p>
<p>Рішення не прийнято.</p>
<p>Шановні колеги, я звертаю вашу увагу.</p>
<p>Будь ласка. Зараз, я дам, ми пройдемо всі питання.</p>
<p>Шановні колеги! У нас є ще декілька питань, які пропозиція, ( зараз, зараз, Олег Валерійович)&nbsp; є декілька питань, пропозицій, розгляд яких просять підтримати народні депутати.</p>
<p>Зокрема йдеться про 4696, якщо я не помиляюсь. Це питання підписано всіма народними депутатами, і керівниками фракцій. Йдеться про проект Постанови про Заяву Верховної Ради України "Про ініціативу міжнародних переговорів щодо деескалації ситуації навколо України". Це переговори, які будуть проводитись, заявлені у всякому разі, у межах України, Сполучених Штатів, Європейського Союзу і Російської Федерації. Роздано всім народним депутатам, у мене інформація.</p>
<p>Я прошу, шановні колеги, давайте включимо до порядку денного. А коли будемо голосувати, тоді будемо обов'язково після того, як визначиться комітет і колеги, які отримують матеріали. Чому депутати наполягають зараз, а підписали керівники фактично всіх фракцій розглянути. Тому що переговори заявлені на фактично найближчий час. І, безумовно, фактично ця постанова є директивою для проведення цих переговорів.</p>
<p>Чітка позиція України щодо припинення окупації Автономної Республіки Крим, щодо припинення провокацій проти України тощо. Я прошу, шановні колеги, підтримати цей проект, тим паче він внесений фактично керівниками більшості фракцій.</p>
<p><a href="http://w1.c1.rada.gov.ua/pls/zweb2/webproc4_2?pf3516=4696&skl=8" target=_blank>4696</a> прошу підтримати, прошу підтримати, шановні колеги! Прошу голосувати. Ми включаємо до порядку денного, я вам пояснював.</p>
<p>&nbsp;</p>
<p>11:14:12</p>
<p>За-228</p>
<p>Рішення прийнято.</p>
<p>Дякую. Шановні колеги! Наполягають також депутати повернутись до Закону 4608, це стосується щодо покарання за розміщення прапорів інших країн на адміністративних спорудах в Україні. Проект 4608, прошу підтримати. Прошу голосувати.</p>
<p>&nbsp;</p>
<p>11:14:51</p>
<p>За-214</p>
<p>Чомусь парламент не хочу підтримати. "За" – 214. Рішення не прийнято.</p>
<p>Будь ласка, шановні колеги, по фракціях покажіть, будь ласка. 0 – Регіони (вони за прапори, які повинні майоріти і ганьбити нашу країну). Будь ласка, "Батьківщина" – 75… Я прошу включіть ще. "УДАР" – 33, 23 – "Економічний розвиток", "Суверенна європейська Україна" – 18, 35 – "Свобода", 0 – Компартія, 30 – позафракційні.</p>
<p>Шановні колеги, я прошу, ще один проект, і тоді можемо повернутися до двох проектів, які не підтримані, до трьох.</p>
<p>Шановні колеги, 4696 – проект… 4698. Шановні колеги, 4698 також у виступах, які лунали зранку, народні депутати наполягають. Проект Закону про внесення змін до деяких законів України (щодо гарантів проведення дострокових виборів Президента&nbsp; України та проміжних виборів до Верховної Ради&nbsp; України в умовах надзвичайного та воєнного стану). Шановні колеги, я сподіваюся, що в нас не буде ні надзвичайного, ні воєнного стану під час проведення виборів. Але депутати вносять, і я думаю, що ми повинні забезпечити проведення виборів при будь-яких умовах. І прошу підтримати, шановні колеги, ці зміни, будь ласка, до законодавства. Проект (4698 реєстраційний номер) прошу голосувати.</p>
<p>&nbsp;</p>
<p>11:16:38</p>
<p>За-164</p>
<p>Рішення не прийнято.</p>
<p>По фракціях, будь ласка. 0 – Партія регіонів, 76 – "Батьківщина", "УДАР" – 10, "Економічний розвиток" – 6, 9 – "Суверенна європейська Україна", 35 – "Свобода",&nbsp; 0 – Компартія, позафракційні – 28.</p>
<p>Шановні колеги, була пропозиція повернутися до двох питань: 4608… &nbsp;Я дам можливість… Також 4686: проект Постанови&nbsp; про стабілізацію курсу. По одній хвилині, будь ласка, авторам.&nbsp;</p>
<p>4686,&nbsp; народний депутат&nbsp; Рудьковський. Будь ласка, одна&nbsp; хвилина у вас.</p>
<p>&nbsp;</p>
<p>11:17:14</p>
<p>РУДЬКОВСЬКИЙ М.М.</p>
<p>Шановні колеги,&nbsp; Постановою Верховної Ради&nbsp; 4686 пропонується вжити заходів&nbsp; для стабілізації&nbsp; курсу національної валюти. Якщо, запропоновані&nbsp; заходи: зобов'язати всіх експортерів продавати&nbsp;&nbsp; не 50 відсотків виручки, а&nbsp; 100 відсотків виручки, ми збільшимо&nbsp; в двічі&nbsp; пропозицію валюти на валютному ринку. Це по-перше.</p>
<p>Друге&nbsp; питання. Це, звичайно,&nbsp; притягнення до відповідальності банків, вплоть до введення зовнішнього управління за те, що вони за рахунок коштів рефінансування виходять на валютний ринок&nbsp; і знову ж таки спекулюють.</p>
<p>Я вважаю, що ця постанова&nbsp;&nbsp; допоможе&nbsp; Національному банку і&nbsp; в цілому громадянам України&nbsp; почувати себе захищеними. Я прошу,&nbsp; ще раз це питання поставити на голосування. Будь ласка.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; це не обговорюється питання. Ми ж просто до порядку денного, ми не обговорюємо&nbsp; це питання, колеги. Парламент&nbsp; зараз визначиться шляхом&nbsp; голосування включати&nbsp; чи не включати до порядку денного.</p>
<p>Прошу поставити на голосування щодо включення&nbsp; до порядку&nbsp; денного. Це останній раз&nbsp; ми ставимо&nbsp; кожний закон, який не пройшов. Будь ласка,&nbsp; прошу визначитися. Включіть&nbsp; систему "Рада", прошу визначитися щодо&nbsp; проекту&nbsp; 4686. Прошу голосувати щодо включення до&nbsp;&nbsp; порядку денного. В чому проблема? Будь ласка.&nbsp;</p>
<p>&nbsp;</p>
<p>11:19:08</p>
<p>За-113</p>
<p>Рішення не прийнято.</p>
<p>Почекайте, почекайте. Я вибачаюсь, я ж слова не давав. Зараз у нас&nbsp; іде питання&nbsp; по Закону, я так розумію, 4662. Так чи ні?&nbsp; Ні, ні,&nbsp; 4662, який також не включений. Це стосується енергетичної безпеки. Будь ласка, коротко.</p>
<p>&nbsp;</p>
<p>11:19:36</p>
<p>РУДЬКОВСЬКИЙ М.М.</p>
<p>Шановні колеги, законопроект 4662 пропонує забезпечити прийняття закону, який урегулює постачання електроенергії в Автономну Республіку Крим. Здійснюватися, якщо ми приймемо цей закон, буде постачання електроенергії без дотацій і дасть можливість оплачувати не лише в гривнях, але в іншій валюті.</p>
<p>Зараз місцева влада відключила Національний банк України і не можна здійснити перерахування в гривнях. Виходить, що ми зараз дотуємо російський флот, який стоїть у Севастополі і російський військових і не маємо механізму отримати платежі. І звичайно ми повинні забезпечити стабільне енергопостачання для громадян України, які проживають на території Республіки Крим, але звичайно вже без дотацій. Будь ласка, …</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу зал визначитися з цього питання. Проект закону має реєстраційний номер 4662. Прошу визначатись зал. Включіть систему "Рада" для голосування щодо включення до порядку денного.</p>
<p>&nbsp;</p>
<p>11:20:54</p>
<p>За-204</p>
<p>Рішення не прийнято.</p>
<p>По фракціям, будь ласка, можете подивитись на екрані. 39 – регіони, "Батьківщина" – 58, 25 – "УДАР" , 0 – "Економічний розвиток", 18 – "Суверенна європейська Україна", 35 – "Свобода", 0 – Компартія, позафракційні – 29.</p>
<p>Будь ласка, шановні колеги, 4608, одна хвилина автору.</p>
<p>&nbsp;</p>
<p>11:21:21</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги народні депутати, я прошу вас підтримати законопроект 4608 і включити його до порядку денного. Це йдеться про зміни до статті 110 Кримінального кодексу України, які передбачають&nbsp; кримінальну відповідальності за незаконне розміщення на будівлях державних установ України прапорів іноземних держав.</p>
<p>Це те, що ми спостерігаємо зараз в Україні, на Сході країни, на Півдні країни. Коли зриваються прапори державні України, топчуть, шматують, знущаються, натомість вивішують прапори неіснуючих республік, державні прапори інших країн.</p>
<p>Я вважаю, що за це має бути відповідальність, і ті хто зриває знищує українські прапори і вивішує іноземні прапори він має розуміти, що це злочин. Прошу підтримати і включити цей законопроект&nbsp; до порядку денного. І звертаюсь до регіоналів ви розказуєте, що ви за те, щоб в країні був порядок підтримайте, будь ласка, цей законопроект.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, прошу&nbsp; включити систему "Рада" і визначитися народних депутатів щодо включення до&nbsp; порядку денного проект номер&nbsp; 4608. Прошу голосувати.</p>
<p>&nbsp;</p>
<p>11:22:39</p>
<p>За-220</p>
<p>Рішення не прийнято.</p>
<p>По фракціях, будь ласка. Партія регіонів – 1, "Батьківщина" – 76, "УДАР Віталія Кличка" – 30, "Економічний розвиток" – 24, "Суверенна європейська Україна" – 20,&nbsp; "Свобода" – 35, Компартія – 0, позафракційні – 34.</p>
<p>Шановні колеги, я не розумію, зараз у нас ще …</p>
<p>Ще раз? Добре.</p>
<p>Шановні колеги, наполягають депутати, що не всі встигли сісти на свою місця. Я прошу, шановні колеги, сісти на свої місця я бачу руку і зараз давайте все ж таки політично-важливий цей закон. Прошу підтримати включення до порядку денного 4608, шановні колеги, прошу голосувати.&nbsp;&nbsp; Прошу підтримати. Прошу колеги.</p>
<p>&nbsp;</p>
<p>11:23:42</p>
<p>За-231</p>
<p>Рішення прийнято.</p>
<p>Дякую. Шановні колеги! Останній проект ми зараз проголосуємо – останній 4698 включіть,&nbsp; на трибуну, будь ласка, запрошую народного депутата Кожем'якіна, будь ласка.</p>
<p>&nbsp;</p>
<p>11:24:02</p>
<p>КОЖЕМ’ЯКІН А.А.</p>
<p>Доброго дня, шановні колеги! Вашій увазі сьогодні надається законопроект 4698.</p>
<p>Шановні колеги, ви знаєте, що&nbsp; Рада Національної безпеки і оборони сьогодні у випадку, якщо&nbsp; агресія, російська агресія на території України продовжиться і ви знаєте, що є плани, і ми це чули від спецслужб і Міністерства&nbsp;&nbsp; оборони захопити не тільки&nbsp; ці області, а ще й Дніпропетровську, Херсонську, Миколаївську, Одеську таким самим чином. Тому для того, щоб&nbsp; надати &nbsp;можливість,&nbsp; інструмент РНБО і виконуючому обов'язки Президента ввести в будь-якому випадку військовий стан, якщо це буде потрібно, а це вже потрібно, або надзвичайний, вони можуть це робити, і це не будуть вноситися зміни, які не зможуть відмінити дострокові вибори Президента України 25 травня, а також довибори до Верховної Ради. Все! Це є законопроект, направлений на захист національної безпеки України.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую!&nbsp; Шановні колеги, я прошу визначитися залу щодо включення до порядку денного проекту 4698, який зараз оголосив Андрій Кожем'якін. Колеги, авайте, я прошу голосувати. Прошу визначитися шляхом голосування, прошу голосувати.</p>
<p>&nbsp;</p>
<p>11:25:26</p>
<p>За-200</p>
<p>Рішення не прийнято.</p>
<p>По фракціям, будь ласка: 0 – регіони, "Батьківщина" – 76, 31 – "УДАР", 18 – "Економічний розвиток", 11 – "Суверенна європейська Україна", 35 – "Свобода", 0 – Компартія. 29 – позафракційні.</p>
<p>Шановні колеги, давайте так: всі питання, на яких наполягали… Включіть мікрофон Олега Тягнибока, будь ласка.</p>
<p>&nbsp;</p>
<p>11:25:49</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнське об'єднання "Свобода".</p>
<p>Вчора на Погоджувальній раді і сьогодні прошу проголосувати за внесення у порядок денний, перше, законопроект 4570, про проведення люстрації в Україні. Прошу визначитися голосуванням і внести у порядок денний.</p>
<p>Друге, законопроект 3530, про заборону комуністичної ідеології в Україні.</p>
<p>І третє, є пропозиція, щоб ми все-таки дали доручення Апарату зареєструвати законопроект про вільне&nbsp; володіння зброєю. Сьогодні це питання є над актуальним, оскільки в минулому скликанні у першому читанні подібний законопроект вже був проголосований, його потрібно винести… забрати з розгляду порядку денного, щоб зареєструвати теперішній законопроект від "Свободи".</p>
<p>Ці три питання є надактуальними. Прошу зал зібратися, прийти з коридору і визначитися позитивно голосуванням.</p>
<p>Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Шановний Олег Ярославович! Є пропозиція, о 12-й годині&nbsp; ми збираємо керівників фракцій, і давайте ми обговоримо ці питання. Я після цього поставлю їх на голосування. <i>(Шум у залі)</i></p>
<p>Шановні колеги! Я ще раз хочу сказати. Колеги! Я ще раз прошу прислухатись до пропозиції: після 12-ї години, після обговорення серед керівників фракцій ми поставимо це питання на розгляд.</p>
<p>Будь ласка, шановні колеги, ми зараз з вами будемо включати питання до порядку денного і не розглянемо ті питання… Я бачу знову, прошу колег не виходити з залу. Зараз будемо приймати рішення з відповідальних питань, важливих питань для країни. Прошу, навпаки, сісти на свої робочі місця.</p>
<p>Шановні колеги! Ми обговорили всі питання, які були за пропозицією внесені і включені до порядку денного. З голосу ми не будемо включати більше. Я прошу, шановні колеги, коли є негайна потреба, скажіть керівникам фракцій, о 12-й годині ми збираємось, і тоді, після перерви, ми розглянемо ваші пропозиції.</p>
<p>Шановні колеги! Щодо другого читання. Є пропозиція, щоб ми трішки з вами, колеги, депутати до мене підходили і просили все ж таки поставити спочатку в другому читанні&nbsp; проект закону&nbsp; про внесення змін до виборів депутатів Верховної Ради Автономної Республіки Крим, місцевих рад та сільських (селищних), міських голів, який ми розглянули за скороченою процедурою і говорили, що у вівторок будемо приймати рішення з цього питання. Це двохтурові вибори в містах, понад 500 тисяч виборців які мають. І проект закону другий, який зразу після цього, 4473-1, про забезпечення прав і свобод громадян на тимчасово окупованій території України. Немає заперечень, щоб ми так почали працювати? Немає, підтримка є. Дякую.</p>
<p>1098. Я прошу до мікрофона народного депутата Князевича.</p>
<p>&nbsp;</p>
<p>11:28:54</p>
<p>КНЯЗЕВИЧ Р.П.</p>
<p>Дякую, Олександр Валентинович. Шановні колеги, за дорученням Верховної Ради Комітет з питань державного будівництва, місцевого самоврядування запропонував вашій увазі відповідно порівняльну таблицю щодо внесення змін до другого читання до Закону про внесення змін до Закону "Про вибори депутатів Верховної Ради Автономної Республіки Крим, місцевих рад та сільських, селищних, міських голів" (за номером 1098) за авторством нашого колеги Миколи Дмитровича Катеринчука.</p>
<p>Хочу вам сказати, що до другого читання надійшло 37 поправок. Всі без винятку поправки враховані. В такий спосіб ці поправки, скажімо так, корелюються із тими змінами до Закону "Про вибори депутатів місцевих рад та сільських, селищних голів", який нещодавно нами був проголосований.</p>
<p>Цей законопроект і таблиця завізована Головним юридичним управлінням без зауважень. Це говорить про те, що ми повністю з ними відпрацювали цю модель. І я вам скажу, що в результаті, якщо сьогодні буде прийнято рішення, ми якісно поправили цей законопроект, і немає жодних перепон для того, щоб його в цілому одразу голосувати.</p>
<p>Тому, Олександре Валентиновичу, оскільки всі поправки враховані, просив би просто ставити на голосування закон в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла пропозиція комітету профільного? Я прошу сісти на свої робочі місця. До мене підходили зі скаргами, що ми не тільки цей закон, говорили, будемо розглядати за скороченою процедурою, а і Закон "Про опозицію". Колеги, я прошу, для того щоб ми ставили пропозицію, треба, щоб його розглянув комітет. Комітет не розглянув. Нехай в перерву комітет профільний розгляне Закон "Про опозицію" – і ми можемо в другій половині вже визначатися, коли комітет його підтримає.</p>
<p>Тому, будь ласка, я прошу сісти, шановних народних депутатів, щоб ми п'ять разів не ставили одне і те ж саме питання на голосування. І прошу визначитися щодо підтримки закону 1098 в редакції комітету, про яку доповів нам народний депутат Руслан Петрович Князевич. Зрозуміла пропозиція? Зрозуміла. Я прошу, шановні колеги, голосувати. Прошу визначитись: прийняти закон в другому читанні і в цілому. Прошу голосувати.</p>
<p>&nbsp;</p>
<p>11:31:37</p>
<p>За-194</p>
<p>По фракціям, будь ласка. Партія регіонів – 1. "Батьківщина" – 77. "УДАР Віталія Кличка" – 21. "Економічний розвиток" – 28. "Суверенна європейська Україна"&nbsp; - 10. "Свобода "- 35. 0 - Компартія. 22 – позафракційні.</p>
<p>Рішення, на превеликий жаль, не прийнято.</p>
<p>Я прошу включіть мікрофон&nbsp; Миколи Катеринчука.</p>
<p>&nbsp;</p>
<p>11:32:04</p>
<p>КАТЕРИНЧУК М.Д.</p>
<p>Шановний Олександре Валентиновичу, я би запропонував поставити на голосування на повторне перше читання.&nbsp; Я так розумію, що деякі фракції не голосують, тому що нема ще рішення по другому читанню відносно Закону про опозицію. Тому прохання тоді поставити на повторне друге читання.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу, ми ж не можемо тут торгуватись. Хто розуміє, хто не розуміє. Є можливість визначитись.</p>
<p>Я думаю, що коли буде можливість у парламенту визначатися по іншим законам, саме так будуть визначатися парламентарі. Буде пропозиція&nbsp;у депутатів повернутись до розгляду цього закону, я посталю на голосування повернення. Не буде такої пропозиції, давайте, шановні колеги, не гратись, тому що вибори уже у нас наближаються. Це технологія достатньо ефективно, але треба мати мужність її підтримати для того, щоб наші виборці могли підтримувати того мера, за якого виступає більшість населення наших міст.</p>
<p>Але, я ще раз кажу, я не буду "ґвалтувати" зал і примушувати до голосування. Буде бажання голосувати, повернутись до цього питання, ми до нього повернемось, але часу для цього у нас практично немає.</p>
<p>Шановні колеги, будь ласка, наступний проект закону дуже важливий, складний, але нам необхідно його розглядати і приймати. Це проект Закону про забезпечення прав і свобод громадян на тимчасово окупованій території України</p>
<p>Доповідає голова Комітету з питань прав людини, національних меншин і міжнаціональних відносин Валерій Васильович Пацкан.</p>
<p>Будь ласка, Валерію Васильовичу.</p>
<p>А де Валерій Васильович Пацкан?</p>
<p>Шановні колеги, я прошу, організуйте роботу депутатів. Ні відповідальний закон, важливий закон, а немає голови комітету, щоб його доповісти! Я роблю зауваження! Ми не будемо знімати це питання, тому що воно надто важливе для країни.</p>
<p>А зараз розглянемо питання…</p>
<p>Олександра Володимирівна Кужель,будь ласка, 2258а.&nbsp; Проект Закону про внесення змін до деяких законодавчих актів України щодо спрощення порядку відкриття бізнесу. Будь ласка, знаходьте голову комітету.</p>
<p>&nbsp;</p>
<p>11:34:36</p>
<p>КУЖЕЛЬ О.В.</p>
<p>Шановний Голово! Шановні народні депутати! Це друге читання законопроекту, який поданий ще попереднім урядом і підтриманий комітетом, і дороблений народними депутатами. Метою законопроекту є спрощення та прискорення процедури відкриття бізнесу. Покращення бізнессередовища в державі, а також покращення позицій України на міжнародному рівні шляхом скасування сплати реєстраційного збору, а також встановлення механізму здійснення державної реєстрації юридичних та фізичних осіб, (ми з вами проголосували це рішення), можливістю використання електронного цифрового підпису і без нього.</p>
<p>Всі ви, хто займався підприємством, або знаєте що звертались підприємці, однією з перешкод відкриття бізнесу, яке сьогодні є нагальним в країні, щоб люди займались самозайнятістю, щоб мали можливість заробити гроші, а не буди людьми, які мають тільки субвенції від держави. Це є можливість, як ми з вами домовились, покращення всього бізнесклімату.</p>
<p>І тому, ви знаєте, для того, щоб раніше відкрити бізнес, треба було витрачати кошти, йти до міліції. Погоджувати дозволи. І вже признано всіма міністерствами, правоохоронними і податковими, що ця печатка, яка витрачала і гроші, і час підприємцям, не є захистом від підробки. Бо сьогодні такі технології, що будь-яку печатку використовують. Більшість країн вже відмовилась, без печатки.</p>
<p>На даний законопроект подано 81 правка, 42 враховано і 32 відхилено. В законопроекті дається можливість на вибір підприємцю, чи він хоче використовувати печатку, чи ні. Але обов'язковості такої печатки нема. І підписання договорів, і все інше залишається його правом.</p>
<p>Єдине, що можу сказати особисто як доповідач, що я би підтримала правку № 9 пані Продан. І підтримала би її текст редакції. І ще одна поправка Оксани Продан. Це поправка № 40. Я теж її підтримала б, вона тільки покращить редакцію законопроекту.</p>
<p>Прошу депутатів підтримати покращення бізнес-середовища в Україні&nbsp; і спростити процедуру обов'язковості отримання печатки. Прошу проголосувати закон у другому читанні і в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла позиція комітету профільного? Зрозуміла.</p>
<p>Прошу, Олександре Володимирівно, сідайте на місце. Давайте… А ви хочете, да я б уже голові комітету дав профільному з питань окупованих територій. Тому можете тут на трибуні проголосувати, я не заперечую.</p>
<p>Шановні колеги, прошу підтримати Закон, який спрощує процедуру відкриття бізнесу малого, середнього тощо. 2258а – його реєстраційний номер. Прошу, шановні колеги, підтримати наших громадян, які хочуть без хабарів розпочати свою справу. Прошу підтримати закон, прошу голосувати.</p>
<p>&nbsp;</p>
<p>КУЖЕЛЬ О.В. Прошу підтримати.</p>
<p>&nbsp;</p>
<p>11:38:11</p>
<p>За-223</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз кажу, це неорганізованість нашої роботи. Колеги, я ж не можу на вас підвищувати голос, потім будете мені робити зауваження, що я перевищую свої повноваження. Закон, який дає можливість нашим громадянам без хабарів відкривати свою справу. В чому проблема? По фракціях дайте, будь ласка. Добігайте.</p>
<p>Партія регіонів – 5, 76 – "Батьківщина", 23 – "УДАР", "Економічний розвиток" – 26, 27 – "Суверенна європейська Україна", "Свобода" – 3, 0 – Компартія, позафракційні – 33.</p>
<p>Я прошу всім зайти до зали. Заходьте до зали, оголосіть, будь ласка, в кулуарах народних депутатів. Колеги, поки немає перерви, ми всі повинні працювати в залі, не в кулуарах. Прошу парламент, депутатів сісти на свої робочі місця і повернутися до розгляду цього питання. Прошу проголосувати.</p>
<p>&nbsp;</p>
<p>11:39:13</p>
<p>За-241</p>
<p>Рішення прийнято.</p>
<p>Будь ласка,&nbsp;&nbsp; прошу прийняти&nbsp; цей закон у другому читанні і в цілому.&nbsp; Прошу голосувати.</p>
<p>&nbsp;</p>
<p>11:39:36</p>
<p>За-244</p>
<p>Рішення прийнято.</p>
<p>Шановні колеги,&nbsp; одна хвилина, давайте Олександрі Володимирівні дамо, там дуже короткий закон. І переходимо&nbsp; до дуже важливого Закону щодо окупованих територій.</p>
<p>&nbsp;</p>
<p>11:39:49</p>
<p>КУЖЕЛЬ О.В.</p>
<p>Дякую. 0932 – це Постанова&nbsp;&nbsp; про відміну розгляду законопроект про ліцензування. Його подали&nbsp;&nbsp; шість років тому, він дуже погана&nbsp; редакція.&nbsp; Для того,&nbsp; щоб зареєструвати новий закон&nbsp; ліцензування, який вимагає&nbsp; сьогодні бізнес з покращенням процедури контролю над державними&nbsp; установами, прошу проголосувати Постанову про відмінку розгляду&nbsp; законопроекту, який&nbsp; був поданий ще&nbsp;&nbsp; шість років тому&nbsp; і дуже погана редакція.</p>
<p>&nbsp;</p>
<p>ГОЛОВУЮЧИЙ. Ми можемо просто поставити цей закон&nbsp; на голосування, Верховна Рада&nbsp;&nbsp; його не підтримає і таким чином ми його просто відхилимо. Давайте, це буде&nbsp; швидше, чим&nbsp; Постанова про зняття…</p>
<p>Прошу депутатів, хто&nbsp; хоче, щоб новий закон, щоб&nbsp;&nbsp;&nbsp; був&nbsp; зареєстрований, не голосувати. Ставлю на&nbsp; голосування&nbsp; Закон&nbsp; 0932 у другому читанні і в цілому. Будь ласка.&nbsp;</p>
<p>&nbsp;</p>
<p>11:40:48</p>
<p>За-31</p>
<p>Рішення не прийнято.</p>
<p>Цей закон&nbsp; знято з розгляду. Це, бачите, більш швидше і ефективніше.</p>
<p>Шановні колеги,&nbsp; я прошу… Прошу, шановні народні депутати, Валерія Васильовича&nbsp; Пацкана, голову комітету, доповісти проект Закону про забезпечення прав і свобод громадян на тимчасово окупованій території України у другому читанні. Будь ласка.</p>
<p>&nbsp;</p>
<p>11:41:20</p>
<p>ПАЦКАН В.В.</p>
<p>Шановний головуючий, шановні народні депутати! Законопроект (реєстраційний номер 4473-1)&nbsp; про правовий режим на тимчасово окупованій території, який був внесений народним депутатом Соболєвим,&nbsp; хочу проінформувати вас, що був докорінно змінений.</p>
<p>Над цим законом працювали всі міністерства та відомства, Уповноважений з питань&nbsp; прав людини. Також комітет врахував&nbsp; правки, зауваження міжнародних&nbsp; організацій, а саме:&nbsp; Міжнародної&nbsp; організації мігрантів,&nbsp; Управління Верховного комісару з питань&nbsp; біженців, &nbsp;Організації Об'єднаних Націй. Остаточна редакція цього закону пропонується вам до розгляду. Я б хотів зробити акцент на самих основних моментах, що були врегульовані цим законом. Я знаю, що багато питань щодо цього закону. Спробую вас проінформувати, що, які зміни відбулися в написані цього закону.</p>
<p>Перше. Ми докорінно змінили і забезпечили права громадян, які перебувають на тимчасово окупованих територіях, які переселяються з неї. Це, що стосується отримання документів, що підтверджують статус громадянина України, посвідчують особу чи її спеціальний статус – це що стосується зайнятості населення, пенсійного забезпечення, загальнообов'язкового державного соціального страхування та інших соціальних послуг.</p>
<p>Ми визначали особливості припинення проходження громадянами України військової служби у військових формуваннях та правоохоронних органах України, які розташовані на Автономній Республіці Крим.</p>
<p>Гарантували права на переведення на роботу нашої судової гілки влади з Автономної Республіки Крим на територію України і забезпечили переведення цих суддів в інші суди.</p>
<p>Разом з тим, під час доопрацювання законопроекту відбулася принципова дискусія щодо цільності запроваджувати в законодавстві такої норми як колабораціонізм. Комітетом та всією робочою групою, що працювала з написання цього закону, статтю 10 "Колабораційна діяльність" ухвалено в першому читанні, ми виключили. Це ви бачите в себе на сторінці 94 в порівняльній таблиці.</p>
<p>За пропозицією Міністерства юстиції України до редакції законопроекту підготовлено до другого читання, внесена додаткова стаття – це стаття 12, якою регулюються зміни територіальної підсудності судових справ, підсудних розташованих на території Автономної Республіки Крим судам. Тобто ми забезпечуємо правовий механізм регулювання для того, щоб наші громадяни в подальшому мали право апелювати до європейський судів.</p>
<p>&nbsp;</p>
<p>ГОЛОВУЮЧИЙ. Прошу не обмежувати виступ.</p>
<p>&nbsp;</p>
<p>ПАЦКАН В.В. .... також хоч удати короткий коментар щодо внесених поправок. Народними депутатами України було внесено 272 поправки. Поправки всіх народних депутатів враховані або враховані редакційно. Що це означає? Було декілька поправок внесених різними депутатами, &nbsp;але в одній редакції ми ці поправки відпрацювали відповідно до тих міністерств та відомств і виклали їх в такій редакції, які не заперечують і не порушують Конституцію України&nbsp; та законів України.</p>
<p>Разом з тим прошу врахувати наполягання&nbsp; народного депутата Сушкевича, поправка номер 104, і поставити її на підтвердження. Це стосується в'їзду на територію Автономної Республіки Крим інвалідів та інших осіб на спеціальну базу для&nbsp; реабілітації. Також інформую народних депутатів – це&nbsp; сторінка 46-47 в порівняльній таблиці.</p>
<p>Також хочу проінформувати вас, що дуже багато колізій і багато дискусій стосувалось поправки, що стосується господарської діяльності. Прошу статтю 13, а саме частину другу викласти в наступній редакції: "на окупованій території не забезпечується державне регулювання підприємницької діяльності". Тобто ми не забороняємо&nbsp; підприємницьку діяльність в&nbsp; Автономній Республіці Крим.</p>
<p>Законопроект розглянутий комітетом пропоную, якщо якісь&nbsp; є зауваження прошу і готовий їх&nbsp; вислухати, готовий законопроект до розгляду.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, є питання до профільного комітету? Будь ласка, я бачу багато рук щодо питань. Це питання&nbsp; чи по поправках йдемо?&nbsp; По правках.</p>
<p>&nbsp;Будь ласка, якщо по поправках, я бачу руку і буду надавати слово народному депутату.</p>
<p>Народний депутат Чумак, будь ласка.</p>
<p>&nbsp;</p>
<p>11:46:04</p>
<p>ЧУМАК В.В.</p>
<p>Шановний Олександре Володимировичу! Шановні колеги! Я хотів би звернути вашу&nbsp; увагу, що в першому читанні&nbsp; статті 9 законопроекту враховувала особливості припинення служби не тільки військовослужбовців Збройних сил України, але і військовослужбовців й інших військових формувань та правоохоронних органів. Але на жаль, в статті 14 мова йде виключно&nbsp; про особливості припинення служби військовослужбовців Збройних сил України.</p>
<p>Я хочу запропонувати, щоб поправка 172, а саме редакція народного депутата Бенюка була враховано &nbsp;в остаточному тексті законопроекту, де мова йдеться, що&nbsp; особливості припинення служби стосуються не тільки військовослужбовців і Збройних сил України, а й інший військових формувань та правоохоронних органів, а саме внутрішніх військ, прикордонної служби, Служи безпеки України. &nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, коментар комітету.</p>
<p>&nbsp;</p>
<p>ПАЦКАН В.В. Ми роздали цю поправку. Я, якщо наголошує народний депутат, прошу поставити&nbsp; її на підтвердження… на підтримку.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, можу ставити? Номер поправки ще раз. <i>(Шум у залі)</i></p>
<p>Шановні колеги, давайте так: я бачу багато рук, обсяг великий, але давайте я тоді піду за регламентом і буду кожну поправку запитувати і ставити на голосування, тому що… <i>(Шум у залі)</i> Я так і пропоную. Тому що я бачу багато рук. Ми все одно швидше не проголосуємо.</p>
<p>Тому, будь ласка… Будь ласка, шановні колеги, давайте, ідемо по поправкам.</p>
<p>Поправка 3, народний депутат Бєлькова. <i>(Шум у залі)</i> Почекайте, ми дійдемо до 72-ї. Будь ласка, народний депутат Терьохін мікрофон.</p>
<p>&nbsp;</p>
<p>11:48:14</p>
<p>ТЕРЬОХІН С.А.</p>
<p>Дякую.&nbsp; Шановні колеги, я хотів би звернути вашу увагу, що є дві таблички: одна загальна і ще додаткова.</p>
<p>Так от, перша правка у додатковій таблиці стосується назви цього закону. Між іншим, вона повністю співпадає з позицією юридичного управління. Справа у тому, що по правилам міжнародного публічного права не може бути "тимчасово окупована територія", бо окупована вона апріорі тимчасово. Те, що зараз з Кримом зробилося, це – анексія, а не окупація, бо Крим, де-юре включений до складу іншої країни.</p>
<p>Тому треба викласти по всьому закону замість "тимчасово окупованої території" "незаконно", "незаконно окупована" або "анексована територія". Це буде співпадати з Женевською, Гаазькою конвенцією і усталеними виразами Організації Об'єднаних Націй.</p>
<p>&nbsp;</p>
<p>11:49:17</p>
<p>ПАЦКАН В.В.</p>
<p>Я дуже вас прошу не визнавати анексію. Окупована&nbsp; - вона вже є окупована територія.&nbsp; Вона вже є незаконна. Шановні!</p>
<p>Шановні! Як можна законно&nbsp; або незаконно окупувати територію? Якщо вона окупована, значить, вона незаконно окупована.</p>
<p>&nbsp;</p>
<p>ГОЛОВУЮЧИЙ. Шановні колеги! Я вибачаюсь. Тобто є пропозиція, крім&nbsp; "тимчасово", написати ще "тимчасово незаконно окупована територія"? Це буде, "тимчасово" носить політичний зміст, і я прошу його не прибирати. "Тимчасово окупована територія". І це повинна знати і Російська Федерація, і всі в світі, що ця територія окупована тимчасово.</p>
<p>Тому, шановні колеги, я прошу, я можу поставити пропозицію народного депутата Терьохіна&nbsp; на голосування. Будь ласка, це додаткова таблиця, перша поправка. Будь ласка, прошу зал визначитись на підтримку.</p>
<p>&nbsp;</p>
<p>11:50:24</p>
<p>За-130</p>
<p>Рішення не підтримано.</p>
<p>Будь ласка, шановні колеги, по поправках. Народний депутат Бєлькова, поправка, наполягає? Не наполягає. Народний депутат Добкін, я так розумію, не наполягає на своїй поправці. Наступне. Також поправка народного депутата Добкіна, він не наполягає, тому що його немає в залі.</p>
<p>Я називаю номер. 19-а, народний депутат Воропаєв. Я йду по основній… Шановні колеги, я йду… не знаю, яка тут основна, я по найбільшій йду таблиці, по відхилених поправках, шановні колеги, по основній таблиці. Потім будемо по додатковій. Колеги, заспокойтеся, будь ласка! Ми більше тратимо часу на суперечки.</p>
<p>Тому, Воропаєв, народний депутат, наполягає? Я не бачу Воропаєва. Буде Воропаєв… Немає, він не наполягає. Я назвав прізвище, що є поправка, я буду вам давати можливість таку.</p>
<p>Шановні колеги, наступне питання. 27 поправка, відхилена. Народний депутат Корж наполягає? Не наполягає.</p>
<p>Народний депутат Бєлькова, 31 поправка. Не наполягає? Не наполягає.</p>
<p>41-а – відхилена. Народний депутат Льовочкіна не наполягає? Не наполягає.</p>
<p>45-а, народний депутат Бєлькова, відхилена. Не наполягає? Не наполягає.</p>
<p>64-а, народний депутат Ар'єв. Не наполягає? Наполягає. Будь ласка, включіть мікрофон народного депутата Ар'єва.</p>
<p>&nbsp;</p>
<p>11:52:22</p>
<p>АР’ЄВ В.І.</p>
<p>Шановні колеги, виникає ситуація, коли зараз багатьох громадян України, які прописані в Криму, до 18 квітня ставлять передумову, що або вони письмово відмовляються ставати громадянами Росії, або їх автоматично зараховують. І в даному разі вони фактично після прийняття цього закону стають злочинцями. Я знаю, в моєму окрузі, зокрема, в Києві мешкають люди, які прописані в Криму, але є інвалідами, і вони не можуть поїхати туди написати заяви.</p>
<p>Я наполягаю, щоб ми ухвалили цю поправку, що примусове зарахування до громадян іншої країни не визнається українським законодавством. Тому що в даному разі це буде справедливо по відношенню до тих громадян, які зараз фактично перебувають в складному становищі і вони не можуть потрапити до Криму для того, щоб написати відповідні заяви. Просто ми не визнаємо примусового залучення до громадянства іншої держави. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, на підтримку, я ставлю на голосування підтримку цієї поправки. Прошу визначитись.</p>
<p>&nbsp;</p>
<p>11:53:46</p>
<p>За-171</p>
<p>Поправка не підтримана, на жаль.</p>
<p>Наступна поправка, шановні колеги. 72 поправка, Воропаєв не наполягає? Не наполягає.</p>
<p>77-ма, народний депутат Хомутиннік не наполягає на поправці? Ні.</p>
<p>Народний депутат Белькова не наполягає на 80 поправці.</p>
<p>Народний депутат Катеринчук, 81 поправка – не наполягає? Ні.</p>
<p>Я називаю номери.</p>
<p>&nbsp;</p>
<p>КУЖЕЛЬ О.В. 81-ша - наполягаю…</p>
<p>&nbsp;</p>
<p>ГОЛОВУЮЧИЙ. 88-ма – врахована частково. Шановні колеги,&nbsp; я автора не бачу. Зараз. Я називав Катеринчука, ніхто не підняв руку.</p>
<p>&nbsp;</p>
<p>КУЖЕЛЬ О.В. Я підняла руку.</p>
<p>&nbsp;</p>
<p>ГОЛОВУЮЧИЙ. Добре. Я повертаюсь до 81 поправки. Будь ласка, включіть мікрофон народний депутат Кужель.</p>
<p>&nbsp;</p>
<p>11:54:47</p>
<p>КУЖЕЛЬ О.В. Дякую, Олександре Валентиновичу.&nbsp; По-перше, я хочу сказати інформацію фракції про те, що ми наполягаємо, що в Кабінеті Міністрів повинен з’явитися міністр по питаннях &nbsp;Криму, бо дуже багато людей, які б сьогодні звертались і він би допоміг організувати і виконувати цей законопроект.</p>
<p>Щодо поправки. В даній поправці ми з паном Катеринчуком пропонуємо дозволити представляти Кабінет Міністр на окупованій території Меджлісу кримськотатарського народу, який би був підзвітний, підконтрольний своєму народу, але виконував би функції, які б надавали Кабінет Міністрів на окупованій території. Це дало б можливість кримським українцям не їздити тільки в Херсон, як передбачає цей законопроект, на материкову зону, а й на окупованій території мати представників влади народу України. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, єдине хочу сказати, що це громадська організація, і тільки за її згодою можна їй давати якісь повноваження і функції. Будь ласка, комітет.</p>
<p>&nbsp;</p>
<p>11:56:01</p>
<p>ПАЦКАН В.В.</p>
<p>Шановний головуючий, це громадська діяльність, це взагалі не вписується в рамки нашого закону. Я пропоную поставити на голосування. Якщо зал визначиться, нехай підтримає. Комітет має іншу…</p>
<p>&nbsp;</p>
<p>ГОЛОВУЮЧИЙ. Прошу визначитись зал щодо підтримки. Прошу голосувати.</p>
<p>&nbsp;</p>
<p>11:56:31</p>
<p>За-139</p>
<p>Рішення не прийнято. Не підтримано.</p>
<p>94-а поправка. Народний депутат Бєлькова.</p>
<p>89-а. Народний депутат Шевченко, будь ласка. Зараз я і вам дам мікрофон.</p>
<p>&nbsp;</p>
<p>11:56:49</p>
<p>ШЕВЧЕНКО А.В.</p>
<p>Олександре Валентиновичу і Валерію Васильовичу, я до голови комітету звертаюсь. Валерію Васильовичу, давайте разом порадимося. Дивіться, 89 поправка і це те, що стосується режиму в'їзду на територію Криму. Я звертаюсь до всіх колег. У тій редакції, яка у нас зараз є, громадяни України зможуть в'їжджати в Крим лише за спеціальним дозволом МВС і СБУ.</p>
<p>У нас були дуже великі дискусії на комітеті. Давайте ще раз порадимося. Моя пропозиція наполеглива. Зробити так, щоб громадяни України могли в'їжджати в Крим по пред'явленню паспорта, який засвідчує громадянство, але без спеціального дозволу МВС і СБУ. Йдеться про мільйони людей, яким в Крим треба буде їхати, провідати рідних, друзів. Абсурдно, коли держава Україна заборонятиме своїм громадянам без спеціального дозволу їхати на територію.</p>
<p>Це відображено в поправках 107 Белькова, 110 Воропаєва, 111 Москаленка. Я пропоную в остаточній редакції зробити так, щоб на громадян України не поширювалась необхідність спеціального дозволу. Мені здається, що ця поправка, якщо ми сформулюємо, знайде підтримку одностайно в залі.</p>
<p>&nbsp;</p>
<p>11:57:57</p>
<p>ПАЦКАН В.В.</p>
<p>Шановні колеги! Хочу пояснити щодо цієї поправки у нас дуже багато було дискусій на комітеті, як викласти в правильній редакції цю поправку. Пояснюю, чому. За запитом Служби безпеки, Міністерства внутрішніх справ і Міністерства оборони наші спеціальні підрозділи хочуть моніторити тих людей, хто в'їжджає і виїжджає на територію Автономної Республіки Крим.</p>
<p>Громадяни України, які прописані в Автономній Республіці Крим, при пред'явлені свого паспорта, де є прописка, безперешкодно в'їжджають та виїжджають з Автономної Республіки Крим. Для того, щоб ми мали моніторинг, чи є якісь спеціальні групи, які виїжджають з Автономної Республіки Крим, для того, щоб ми бачили, чи ці люди не підтримують сепаратистські настрої у Луганську, Донецьку, нам треба мінімально моніторити тих людей.</p>
<p>Я розумію, що багато дискусій. Але зрозумійте одне. Зараз на Херсонщину і на інші регіони України заїжджають люди, які потім приймають участь у розпалюванні конфліктів у Луганську, Донецьку. Службі безпеки України, Міністерству внутрішніх справ треба хоча би мінімально їх моніторити. Ми не заганяємо людей у спеціальні дозволи із спеціальними документами. При пред'явленні паспорта…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ПАЦКАН В.В. &nbsp;…будь-яка міграційна служба дає посвідку на в'їзд і виїзд на територію Автономної Республіки Крим. Це просили СБУ (Служба безпеки України), Міністерство оборони і Міністерство внутрішніх справ.</p>
<p>&nbsp;</p>
<p>ГОЛОВУЮЧИЙ. Шановні колеги, ми можемо зараз визначитися по цій поправці голосуванням. <i>(Шум у залі)</i> Я дам можливість сказати, зараз, колеги, ми ж зараз не дискутуємо. Перше читання, тоді була дискусія. Зараз озвучена поправка, є позиція комітету.</p>
<p>Я ставлю на підтримку цієї поправки. <i>(Шум у залі)</i> Колеги, я не можу не ставити. Колеги давайте визначимося, потім будемо говорити.</p>
<p>На підтримку я ставлю поправку цю. Прошу визначитися зал.</p>
<p>&nbsp;</p>
<p>12:00:01</p>
<p>За-111</p>
<p>Рішення не прийнято.</p>
<p>Будь ласка, народний депутат Пилепенко.</p>
<p>&nbsp;</p>
<p>12:00:08</p>
<p>ПИЛИПЕНКО В.П.</p>
<p>Дякую, Олександре Валентиновичу. Справа в тому, що поправка 88, яка регулює порядок переміщення громадян України по території власної держави, вона написано, що врахована редакційно, насправді вона не врахована. І в статті 10 пропонується, щоб громадяни України по своїй території, власної держави, переміщалися по спеціальним пропускам.</p>
<p>Тому ми наполягаємо, наша група, щоб була проголосована на підтвердження поправка 88, яка передбачає, що громадяни України мають право на вільний та безперешкодний в'їзд і виїзд з тимчасово окупованої території лише за умови пред'явлення документа, що підтверджує громадянство України. А уже порядок в'їзду і виїзду іноземців та осіб без громадянства регулюється за умови, за спеціальним дозволом. Громадяни України повинні вільно пересуватися по території власної держави.</p>
<p>І ми просимо поставити цю поправку на підтвердження, оскільки це є важлива поправка для громадян України, які мають майно в Криму, які мають родичів в Криму, які мають бізнес в Криму. Ми зараз фактично забороняємо їм пересуватися по території власної держави.</p>
<p>Прошу поставити нашу поправку на підтвердження. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, прошу зал визначитися. Уже був коментар з цього приводу комітету. Прошу визначитися зал. Прошу голосувати.</p>
<p>&nbsp;</p>
<p>12:01:33</p>
<p>За-222</p>
<p>Рішення не прийнято.</p>
<p>Шановні колеги,&nbsp; я не розумію, що це таке. Шановні колеги, я прошу,&nbsp; я ще раз можу на прохання залу поставити&nbsp; цю поправку на голосування. Але я прошу, не ходити тоді по залу, сісти на свої робочі місця.</p>
<p>І давайте тоді порадимось. У зв'язку&nbsp; з тим, що ми&nbsp; оголосили нараду фракцій, зараз проголосуємо цю поправку,&nbsp; і після перерви продовжимо роботу&nbsp; над законом. Тому що&nbsp; за&nbsp; 15 хвилин, я бачу, що ми розв'яжемо цю проблему. Будь ласка,&nbsp; народний депутат&nbsp; Соболєв.</p>
<p>&nbsp;</p>
<p>12:02:13</p>
<p>СОБОЛЄВ С.В.</p>
<p>Шановні колеги,&nbsp; я хотів би підтримати&nbsp; поправку Пилипенка і інших народних депутатів, але вона буде в логіці працювати з поправкою Ар'єва, де ми не визнаємо примусового вступу&nbsp; в громадянство. Ви&nbsp; зрозумійте логіку, Російська Федерація&nbsp; оголосила: всі, хто до&nbsp; 18 квітня не вийде з громадянства&nbsp; Росії, є автоматично&nbsp; громадянами&nbsp; Росії. Росії – я&nbsp; кажу те, що я кажу.&nbsp; Тому у мене&nbsp; пропозиція. Ці дві поправки пов'язані. ми не визнаємо&nbsp; примусового вступу&nbsp; в громадянство, і тоді поправка Пилипенка працює. Ці дві поправки&nbsp; Ар'єва&nbsp; і Пилипенка&nbsp; пов'язані між собою. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp;&nbsp; давайте проголосуємо одну поправку і потім – другу&nbsp; поправку.&nbsp; Немає заперечень?</p>
<p>Я прошу зараз&nbsp; поправку Пилипенка, яка не обмежує пересування наших громадян&nbsp; по Україні, тому що&nbsp; ми вважаємо, що Крим – це&nbsp; наша територія. Інше питання, що, безумовно, контроль&nbsp; на в'їзді&nbsp; і виїзді&nbsp; повинен бути, щоб не було провокаторів, диверсантів тощо.</p>
<p>Шановні колеги,&nbsp; прошу визначитись зал щодо підтримки&nbsp; поправки&nbsp; 88,&nbsp; правильно я розумію. Будь ласка,&nbsp; прошу голосувати.&nbsp;</p>
<p>&nbsp;</p>
<p>12:03:37</p>
<p>За-253</p>
<p>Рішення прийнято.</p>
<p>Будь ласка,&nbsp; поправка Ар'єва. Номер скажіть мені?&nbsp; 64.&nbsp; Тепер&nbsp; прошу&nbsp; визначитись щодо 64 поправки щодо&nbsp; невизнання примусового громадянства. Будь ласка, прошу визначитись.</p>
<p>&nbsp;</p>
<p>12:04:08</p>
<p>За-224</p>
<p>Рішення не прийнято.</p>
<p>Колеги, я прошу давайте, щоб&nbsp; ми не тренувалися в голосуванні, а зразу&nbsp; чітко й відповідально ставились до&nbsp; цього питання.</p>
<p>Я ще раз повторно ставлю цю поправку на голосування.</p>
<p>Друзі, це поправка, це&nbsp; не закон.</p>
<p>Будь ласка, прошу визначтесь щодо&nbsp; підтримки поправки номер 64 народного депутата Ар'єва. Прошу&nbsp; голосувати.</p>
<p>&nbsp;</p>
<p>12:04:48</p>
<p>За-234</p>
<p>Рішення прийнято.</p>
<p>Шановні колеги, ми з вами автоматично&nbsp; тоді 89 поправка так проходить, тому що&nbsp; в редакції Пилипенка ми її проголосували.</p>
<p>&nbsp;Ми з&nbsp; вами&nbsp; пройшли 94 поправки не наполягає народний депутат і тоді зупиняємося на&nbsp; 95 поправці також&nbsp; не наполягає народний депутат Бєлькова зупиняємося тоді на&nbsp; 101 поправці. Добре. Зараз оголошується перерва до 12 години 30 хвилин. Будь ласка.</p>
<p>Я звертаюся до керівників депутатських груп і фракцій, прошу зайти до&nbsp; кабінету Голови Верховної Ради.</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Ми будемо зараз продовжувати роботу парламенту. Прошу Секретаріат зробити оголошення за межами залу, щоб всі підійшли до пленарної зали. І ми прийняли дуже важливий закон щодо забезпечення прав і свобод громадян України на тимчасово окупованій території.</p>
<p>Шановні колеги, я дуже коротко проінформую про питання, які обговорювалися на Погоджувальній раді керівників всіх депутатських фракцій і груп. Ми прийняли рішення щодо проведення завтра, в середу, закритого засідання Верховної Ради, щоб заслухати всіх силових міністрів і керівників про питання національної безпеки України, по захисту конституційного ладу і інші нагальні проблеми, з цим пов'язані.</p>
<p>Ми, шановні колеги, сьогодні також повинні ефективно працювати у зв'язку з тим, що пауза, на жаль, затягнулася. Ми домовилися, що всі фракції будуть сприяти стабілізації ситуації як в парламенті, так і в Україні для того, щоб в нас відбулася консолідація і ми могли створити&nbsp; всі умови для захисту територіальної цілісності і недоторканості нашої держави.</p>
<p>Я, шановні колеги, маю прохання від тих людей, які зібралися біля парламенту, вони просіть оголосити їхню вимогу. І прошу, у нас працює мікрофон на вулиці? Звук працює на вулиці, так я розумію? Просять люди біля парламенту оголосити їх вимоги. І я зроблю це, і наскільки я розберу те, що тут написано… У всякому разі, я зачитаю.</p>
<p>Вимагають люди рішучих дій по наведенню конституційного ладу в країні, вимагають мобілізації всіх патріотів України для захисту громадян України від окупантів, вимагають відставки міністра внутрішніх справ, підтримують генерала Крутова, який очолив Антитерористичний центр і зараз координує роботу по виконанню антитерористичної операції в східній Україні. І просять парламент активно і наполегливо працювати.</p>
<p>Шановні колеги! Що стосується і першого пункту – рішуче діяти в наведенні конституційного ладу в країні, я думаю, що весь парламент це повністю підтримує, і мобілізації всіх патріотів України для захисту громадян України від окупантів – я робив сьогодні звернення, і ще раз звертаюсь до всіх патріотів, які хочуть захищати Україну: ми готові вас приймати і створювати спеціальні підрозділи міліції для виконання дуже важливих завдань. Ми просимо вступати добровільно до лав Національної гвардії України, а також до лав Збройних Сил України.</p>
<p>Будь ласка, всі патріоти, які мають бажання захищати країну, ми створимо всі для вас умови, але треба робити ці мужні кроки не тільки на мітингах, але реально іти до Національної гвардії, до міліції, оновлювати міліцію, посилювати Національну гвардію, посилювати Збройні Сили. І разом ми захистимо Україну.</p>
<p>Шановні колеги! Я прошу на трибуну керівника профільного комітету. Ми продовжимо нашу роботу. Будь ласка. Ми зараз працюємо над поправкою 101. Єдине, шановні колеги, щоб ми встигли зараз все ж таки прийняти до обіду цей закон по захисту наших громадян на окупованих територіях. Давайте оперативно приймати рішення.</p>
<p>&nbsp;101 поправка. Микола Дмитрович Катеринчук наполягає? Ні. Не наполягає.</p>
<p>Наступне питання. Бєлькова, народний депутат, поправка 109. Не наполягає.</p>
<p>Наступне питання, шановні колеги. Просуваємось, так. 124 поправка.</p>
<p>120-а. 120 поправка. Прошу повернутися до 120 поправки. Народний депутат Пилипенко. Включіть мікрофон.</p>
<p>&nbsp;</p>
<p>13:30:16</p>
<p>ПИЛИПЕНКО В.П.</p>
<p>Дякую. Шановні колеги, група "Економічний розвиток" просить вас усіх підтримати поправку, яка була внесена мною та колегою Віталієм Хомутинніком. В чому полягає суть цієї поправки? Хоча тут написано, що вона врахована редакційно, насправді це не так.</p>
<p>Ми вважаємо як те, що громадяни України мають право пересуватися вільно територією України, так і те, що в Україні повинна бути, по всій території України свобода договору. Тобто громадяни, які в Криму мають чи то гараж, чи то квартиру, чи то кімнату, яку вони здають в найм під час сезону, чи якусь іншу нерухомість, вони мають право вільно її продавати, здавати в оренду, як можуть це робити по всій території України. І це питання стосується сотень тисяч українців.</p>
<p>Тому наша поправка передбачала те, що по всій Україні буде діяти свобода договору. Натомість запропонована редакція статті 11 фактично виключає цю свободу договору і забороняє будь-які правочини із майном громадян України.</p>
<p>Тому я прошу вас, Олександре Валентиновичу, для того щоб…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ПИЛИПЕНКО В.П. Дякую. Для того щоб ця поправка була врахована і наша група "Економічний розвиток" мала можливість підтримати цей закон в цілому, я прошу вас зараз відповідно до частини третьої статті 120 Регламенту Верховної Ради України поставити на голосування щодо виключення частини четвертої, шостої та сьомої статті 11 в редакції, яка запропонована комітетом. Саме тоді ми будемо мати змогу, група "Економічний розвиток", підтримати цей закон, оскільки він буде дозволяти громадянам України вільно продавати, здавати в оренду, в найм свою власність. Дякую. І прошу поставити на голосування.</p>
<p>&nbsp;</p>
<p>ГОЛОВУЮЧИЙ. Шановні колеги, зараз голова комітету прокоментує це питання. Я бачу руку і народного депутата Терьохіна. Ми повинні тут розділити дві позиції. Одна справа – майно громадян і питання спадщини, питання продажу власного майна, інше питання – відкрити повністю шлюзи щодо юридичного оформлення майна. Це призведе до того, що захоплене незаконне майно України буде привласнене незаконними набувачами. Це дуже небезпечно, шановні колеги, ви знаєте, скільки державних підприємств захоплено в Криму, скільки іншого майна, в тому числі і наших громадян, може бути перепродано незаконними власниками, тому я просив би тут чітко розвести ці проблеми.</p>
<p>Давайте Терьохіну включимо мікрофон, народного депутата Льовочкіна і прокоментує голова комітету. Це дуже важливе питання. Прошу.</p>
<p>&nbsp;</p>
<p>13:31:50</p>
<p>ТЕРЬОХІН С.А.</p>
<p>Дякую, Олександре Валентиновичу.</p>
<p>Шановні колеги, давайте дуже уважно. Дійсно, пункту 4 не було в першому читанні, тому ми можемо не так зробити: просто поставити пункт 4, який забороняє здійснення правочинів з майном на території Криму на підтвердження і не підтверджувати цей пункт 4, оскільки пункт 5, який вніс комітет, чітко говорить, що будь-які правочини громадяни України можуть здійснювати своїм майном, якщо ці правочини належним чином оформлюються на не окупованій території України. Тобто не треба виключати 5-у частину. 4-у частину треба не підтримати. Або прийняти мою 35-у правку з Додаткової таблиці, яка звучить дуже просто. Звучить так: правочини щодо нерухомого або рухомого майна, яке знаходиться на території незаконно окупованої частини території України можуть укладатись виключно на…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>13:33:00</p>
<p>ТЕРЬОХІН С.А.</p>
<p>Можуть укладатись та реєструватись виключно на території Украйни, вільній від окупації. Тобто іншими словами, якщо громадянин України має якесь майно на окупованій території і він хоче продати це майно, він має факт реєстрації продажу зробити на не окупованій території. А Кабінет Міністрів прийме рішення, яким чином це робити. Між іншим, ми з представником Міністерства юстиції про це говорили, вони такої ж самої позиції. Тобто або 4-у виключати, або прийняти в моїй редакції.</p>
<p>&nbsp;</p>
<p>ГОЛОВУЮЧИЙ. Зрозуміло, Сергію Анатолійовичу.</p>
<p>Тобто воно збігається з 5-ю поправкою, 5-ю статтею комітету.</p>
<p>Будь ласка, народний депутат Льовочкіна. І я прошу Валерія прокоментувати пропозицію.</p>
<p>&nbsp;</p>
<p>13:33:47</p>
<p>ЛЬОВОЧКІНА Ю.В.</p>
<p>Я, во-первых, хочу поддержать то, что сказал господин Пилипенко. Нам нужно дать возможность людям, которые даже не находятся там на территории, продавать свое имущество и заключать договора. Поэтому я предлагаю поддержать редакцию 121 поправки. Это моя поправка. Там обо всем этом написано и о том, что говорит Голова Верховной Рады, тоже записано.</p>
<p>О том, что имущество, которое сейчас объявлено там Крымской Республикой, общеукраинское имущество, которое объявлено Крымской Республикой собственностью Крыма, это не признавать. И оставить все в статусе квот до того, как была совершена оккупация. Это в первых двух абзацах. Это то, о чем вы говорили, господин Голова Верховной Рады.</p>
<p>В то же время здесь очень понятно записано, что договора не будут иметь право граждане Украины заключать в порядке, установленном Кабинетом Министров на территории Украины. И этот порядок просто специальный порядок. То, что предлагает Терехин, тоже не подходит. Потому что порядок должен быть специальным для этого имущества, этих территорий, этих граждан. И он будет устанавливаться Кабинетом Министров.</p>
<p>Абсолютно нормальное предложение. Я предлагаю…</p>
<p>&nbsp;</p>
<p>ГОЛОВУЮЧИЙ. Дякую. Я прошу одну хвильку, ще давайте послухаємо з цього приводу, це важливе питання, заступника міністра юстиції. Будь ласка, включіть мікрофон.</p>
<p>&nbsp;</p>ЄМЕЛЬЯНОВА І.І.<p>Дякую. Шановний Олександре Валентиновичу! Шановні народні депутати України! Я хотіла б зараз прокоментувати те, що говорив зараз народний депутат Терьохін. Не можна дозволяти укладати на території Криму, а далі реєструвати вже на материковій частині України. Бо, по-перше, зараз вони вже переходять на законодавство вже Російської Федерації. І ми не зможемо реєструвати на території материкової частини України.</p>
<p>То треба говорити тоді, дозволяти уже і укладати за законодавством України на материковій частині, і реєструвати тут, на материковій частині. І виключно, скажімо, з особливостями, встановленими, ми погоджуємося, що можна Кабміну установити особливості порядку укладання і реєстрації таких договорів і угод. Дякую.</p>
<p>&nbsp;</p>
<p>ГОЛОВУЮЧИЙ. Зрозумів. Це дуже логічне пояснення і пропозиція. Тому що ми не знаємо, як укладається угода на окупованій території. Може, це під примусом вона укладається. Тому і укладати, і реєструвати. Будь ласка, давайте комітет прокоментує. Вікторе Михайловичу, давайте, будь ласка.</p>
<p>&nbsp;</p>
<p>ПАЦКАН В.В. Ну, шановні колеги, давайте вичитаємо і частину четверту, і частину п'яту статті закону. Ми ж не забороняємо фізичним особам. Але у нас є юридичні особи, і у нас є енна кількість буде позовів і нашого майна, яке знаходиться в Автономній Республіці Крим.</p>
<p>Для фізичних осіб ми в частині п'ятій чітко сформулювали, що лише виключно, якщо правочини здійснюються в нашому реєстрі. Якщо треба додаткове, я погоджуюся з народним депутатом Льовочкіною, разом з Кабінетом Міністрів додатковий порядок реєстрації цих правочинів. Але воно є логічно викладено стаття 4, стаття 5.</p>
<p>Ми можемо їх об'єднати, якщо ви…</p>
<p>&nbsp;</p>
<p>ГОЛОВУЮЧИЙ. Тобто я розумію так, що пропозиція є 5 статтю залишити з урахуванням тих позицій, які озвучені перший заступником міністра юстиції. Так? Приймається така, шановні колеги, позиція? Давайте, щоб ми не голосували, тому що просто зірвемо прийняття закону.</p>
<p>Я звертаюся до народного депутата Пилипенка. Тобто це позиція, яку ви практично оголосили. Будь ласка, включіть мікрофон.</p>
<p>&nbsp;</p>
<p>13:37:23</p>
<p>ПИЛИПЕНКО В.П.</p>
<p>Дякую. Пане головуючий, насправді це не та пропозиція, яку я оголосив. Я оголосив про те, що відповідно до частини третьої статті 120 Регламенту маємо право виключити окремі частини статті, яка запропонована для нас у голосуванні головним комітетом. І я запропонував, і наша група пропонує виключити частину четверту, шосту і сьому, оскільки вони суперечать принципам свободи договору. Ми не зможемо забезпечити нашим громадянам права вільно укладати угоди щодо свого майна, яке є в Криму. Якщо ми цього не зробимо, я, на жаль, думаю, що група "Економічний розвиток" не зможе прийняти цей закон. Бо ми проти того, щоб громадянам України забороняли укладати правочини в&nbsp; Криму, на території України. І ми просимо поставити на голосування цю пропозицію, яку я озвучив від імені групи, відповідно до частини третьої статті 120 Регламенту. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я не можу заперечувати, прошу проголосувати виключення статей 4, 6 та 7. Будь ласка, голосуйте.</p>
<p>&nbsp;</p>
<p>13:38:36</p>
<p>За-193</p>
<p>Рішення не прийнято.</p>
<p>Шановні колеги, я прошу, народного депутата Терьохіна включіть мікрофон.</p>
<p>&nbsp;</p>
<p>13:38:46</p>
<p>ТЕРЬОХІН С.А.</p>
<p>Дякую. Шановні колеги,&nbsp; абсолютно можна погодитися з народним депутатом&nbsp; Пилипенко щодо&nbsp;&nbsp; виключення&nbsp; 4&nbsp; і 6 пункту 11 статті.&nbsp; Але&nbsp;&nbsp; сьому чіпати не можна,&nbsp; 7 пункт.&nbsp; Дивіться, що тут написано: "На тимчасово окупованій території будь-який правочин щодо&nbsp; нерухомого майна,&nbsp; у тому числі щодо земельних&nbsp; ділянок, укладений з порушенням вимог&nbsp; цього закону і інших&nbsp; законів&nbsp; України, вважається нікчемним". Правильно написано.</p>
<p>Тому давайте виключимо&nbsp; 4 і 6&nbsp; і дружно підтримаємо, і це співпаде з позицією Міністерство&nbsp; юстиції.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; я прошу&nbsp; підтримати&nbsp; цю позицію, щоб виключити&nbsp;&nbsp; 4 і 6, залишивши 7-му. Немає заперечень? Немає. Я прошу всіх проголосувати, щоб ми могли прийняти&nbsp; потім рішення. Прошу підтримати, шановні колеги.</p>
<p>&nbsp;</p>
<p>13:39:59</p>
<p>За-232</p>
<p>Рішення прийнято. Дякую.</p>
<p>Шановні колеги,&nbsp; є ще поправки, на яких наполягають депутати? Є.</p>
<p>124-та. Будь ласка,&nbsp; мікрофон&nbsp; народному депутату&nbsp; Сухому включіть.</p>
<p>&nbsp;</p>
<p>13:40:12</p>
<p>СУХИЙ Я.М.</p>
<p>Шановні колеги,&nbsp;&nbsp; моя поправка стосується&nbsp;&nbsp; тієї точки зору, котру проводив&nbsp;&nbsp; Олександр Валентинович, аби не захопили майно&nbsp; наших об'єктів господарювання. Справа у тому, що&nbsp; в&nbsp; Криму сьогодні функціонують оздоровниці відкритих акціонерних&nbsp; чи публічних акціонерних товариств&nbsp; "Запоріжсталь", "Дніпроспецсталь", "Украгрофіт". "Мотор Січ" і тому подібне. Тому особливості здійснення економічної діяльності, де забороняється будь-яка&nbsp; господарська діяльність, є неправильною.&nbsp; Тому я і пропоную, аби Валерій Васильович&nbsp; підтвердив для стенограми без голосування про те, що це не стосується діяльності, пов'язаної з&nbsp; наданням громадянам послуг&nbsp; лікувального, профілактичного, реабілітаційного характеру у санаторно-курортних&nbsp; і оздоровчих закладах, які належать нам,&nbsp; Україні.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат&nbsp; Терьохін хоче&nbsp; з цього приводу виступити.</p>
<p>&nbsp;</p>
<p>13:41:14</p>
<p>ТЕРЬОХІН С.А.</p>
<p>Шановні колеги,&nbsp; зараз ми дійшли &nbsp;до пресловутої статті 13, де визначаються особливості здійснення економічної діяльності. Я вам можу доповісти, що було проведено більше, сім, точно, сім засідань з величезною купою компаній різноманітних, юридичних осіб і фізичних осіб - суб'єктів підприємницької діяльності. В тому вигляді, як ця стаття виписана в цьому законі, практично забороняється здійснення будь-якої економічної діяльності на окупованій території. Це не вірно.</p>
<p>В нас є пропозиція інша. І вона погоджена практично з усіма фракціями, що статтю 13 викласти просто, що особливості здійснення економічної діяльності на тимчасово окупованій території визначаються окремим законом. Ми зобов'язуємося до кінця цього тижня…</p>
<p>&nbsp;</p>
<p>ГОЛОВУЮЧИЙ. Шановні колеги, я зрозумів пропозицію Сергія Анатолійовича Терьохіна. І до речі, під час наради у Голови Верховної Ради керівників депутатських груп і фракцій ця пропозиція була також підтримана.</p>
<p>Є пропозиція саме сформулювати 13 статтю як оголосив Сергій Терьохін, що питання економічної діяльності на окупованій території регулюється окремим законом з тим, щоб ми… а поправку врахувати, по санаторію врахувати. Я прошу. По всім, не тільки по санаторію, по всьому майну держави врахувати, щоб ми при голосуванні на цьому наголошували.</p>
<p>Приймається таке питання? Треба слово давати, народний депутат Льовочкіна? Дякую.</p>
<p>Шановні колеги, тоді при голосуванні ми саме в такій редакції зафіксуємо позицію, я ще раз її оголошу перед прийняттям рішення.</p>
<p>Шановні колеги, з цього приводу? Будь ласка, Валерію Михайловичу Сушкевичу мікрофон.</p>
<p>&nbsp;</p>
<p>13:43:27</p>
<p>СУШКЕВИЧ В.М.</p>
<p>Дякую, Олександр Валентинович.</p>
<p>Те, що сказав Сухий, єдине можу сказати, державних і громадських організацій, зокрема інвалідів. Там, розумієте, майно громадське. Просто добавте для протоколу. Дякую.</p>
<p>&nbsp;</p>
<p>ГОЛОВУЮЧИЙ. Державних і громадських організацій.</p>
<p>&nbsp;</p>
<p>ГОЛОС ІЗ ЗАЛУ. А профспілки де? Тоді треба…</p>
<p>&nbsp;</p>
<p>ГОЛОВУЮЧИЙ. Ні. Я думаю, що є майно і юридичних осіб так чи ні? А це громадські організації – профспілки. Так. Добре.</p>
<p>Шановні колеги, хто ще наполягає на поправках Юрій Мірошниченко і Юлія Льовочкіна. Давайте по черзі дамо можливість висловити і будемо приймати рішення.</p>
<p>&nbsp;</p>
<p>13:44:03</p>
<p>МІРОШНИЧЕНКО Ю.Р.</p>
<p>Шановні колеги, я хочу повернути&nbsp; вас до статті 8 і там є підпункт "а" частини першої статті 8 – там, де йдеться про таке:&nbsp; "на тимчасово окупованій території забороняється будь-яка господарська&nbsp; діяльність в дужках (підприємницька та не комерційна господарська діяльність). Я пропоную, якщо&nbsp; вона підлягає&nbsp; державному регулюванню зокрема ліцензуванню отримання дозвільних документів сертифікатів тощо.</p>
<p>Я пропоную виключити надання послуг з вищої освіти, щоб ми не виключили наших студентів, які навчаються за&nbsp; українськими програмами. Навчальні заклади, які працюють в Криму, щоб ми фактично не виштовхували їх з освітнього простору України і за українськими стандартами, і з тим, щоб їхні дипломи визнавалися.</p>
<p>Тому я пропоную додати туди …</p>
<p>&nbsp;</p>
<p>ГОЛОВУЮЧИЙ. Дайте можливість&nbsp; завершити.</p>
<p>&nbsp;</p>
<p>13:45:15</p>
<p>МІРОШНИЧЕНКО Ю.Р.&nbsp;&nbsp;</p>
<p>Зачитую редакцію підпункт а) будь-яка господарська діяльність в дужках (підприємницька та не комерційна господарська діяльність&nbsp; і додаток крім послуг з надання&nbsp; вищої освіти) дужки закриваються, а далі по тексту. Таким чином ми&nbsp; фактично засвідчимо, що це наші&nbsp; громадяни, вони є такими, які отримують освіту за українськими стандартами. В принципі ця поправка була врахована, навіть записана, напевно технічно просто не ввійшла.</p>
<p>&nbsp;</p>
<p>ГОЛОВУЮЧИЙ. Я вибачаюсь, наскільки я&nbsp; зрозумів ми&nbsp; виключили всю статтю.&nbsp; Ми виключили всю статтю 13 куди надходить ця поправка.</p>
<p>&nbsp;</p>
<p>ГОЛОС ІЗ ЗАЛУ.&nbsp; Це стаття 8.</p>
<p>Та 13.</p>
<p>&nbsp;</p>
<p>ГОЛОВУЮЧИЙ. Вона вже&nbsp; змінила номер, будь ласка, Валерій Васильович.</p>
<p>&nbsp;</p>
<p>13:46:07</p>
<p>ПАЦКАН В.В.</p>
<p>Я трошки поясню до цього закону було додано ще&nbsp; сім статей відбулося зміщення статей та стаття яка ви говорите 8 зараз є стаття 13 ми домовилися, що виключаємо &nbsp;господарську діяльність в окремий закон і потім прописуємо. Тобто&nbsp; воно буде враховано у новому законі.</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло.</p>
<p>Народний депутат Льовочкіна, будь ласка.</p>
<p>&nbsp;</p>
<p>13:46:27</p>
<p>ЛЬОВОЧКІНА Ю.В.</p>
<p>Уважаемые коллеги! Хотела бы обратить&nbsp; ваше внимание на поправку мою 206. Значит, о чем идет речь? Вот представьте себе ситуацию: сейчас множество граждан Украины, которые находятся на территории Крыма, не имеют никакой физической возможности получить какого-либо характера государственную&nbsp; помощь, какого-либо характера консультацию. У меня в приемных просто шквал граждан, которые задают простые, насущные вопросы: "Если я хочу получить диплом средней школы для своего&nbsp; ребенка, украинский, и поступать в украинские вузы, что мне надо делать?" Такие же вопросы в сфере здравоохранения и так далее.</p>
<p>Мы имеем ситуацию, когда власти Украины не признают власти Крыма. То есть, физически Министерство образования Украины никак не общается с Министерством образования в Крыму и так далее. Эти вопросы не решаются и никак не согласуются. Поэтому моя поправка предлагает создать специальный орган при представителе Президента в Крыму, какие-то координационные центры на территории&nbsp; Крыма, которые бы позволили&nbsp; гражданам регулировать жизненные вопросы и решать эти жизненные вопросы…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>13:47:39</p>
<p>ЛЬОВОЧКІНА Ю.В. … на территории Крима. Об этом говорила Кужель с предложениями Меджелиса. И здесь я согласна, что это – общественная организация, она не может выполнять эти функции.</p>
<p>То есть нам надо изобрести какую-то форму, я предлагаю здесь при представительстве Президента, как координационные центры на территории Крыма, в которые граждане могли бы обращаться со своими текущими гражданскими, юридическими и массой других вопросов.</p>
<p>Если мы этот диалог не будем вести,при полном отсутствии диалога между центральными органами власти Украины и самопровозглашенными органами в Крыму, то мы теряем вообще контакт со своим собственным населением.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Валерій Васильович.</p>
<p>&nbsp;</p>
<p>13:48:19</p>
<p>ПАЦКАН В.В.</p>
<p>Я цілком погоджуюсь з вами, але це&nbsp; треба зараз не в цьому законі треба прописувати. Або постанова, або окремий якийсь нормативний акт, котрий буде регулювати це питання.</p>
<p>Зрозумійте правильно, якщо ми не приймемо Закон "Про окуповані території"… В нас вже весь світ визнав, що Автономна Республіка Крим є окупована, окрім парламенту України. Ну, давайте не ламати цей закон для того, щоб він пройшов за основу і в цілому, а потім уже окремою постановою… <i>(Шум у залі)</i> Да.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, шановні колеги! Богдан Бенюк, народний депутат. Включіть мікрофон.</p>
<p>&nbsp;</p>
<p>13:48:49</p>
<p>БЕНЮК Б.М.</p>
<p>Дякую. Олександре Валентиновичу! Я хотів би звернути&nbsp; на поправки увагу всіх депутатів - 172 і 173, бо вони стосуються конкретно доль і військовослужбовців, які служили в Криму і повертаються назад, і суддів, наступна поправка, 173.</p>
<p>Тобто 172 поправка буде звучати так, бо додається стаття 9 після 8-ї, і вона буде звучати таким чином: "Особливості припинення проходження громадянами України військової служби у військових формуваннях та правоохоронних органах України. Військові, які в особливий період прибули з тимчасово окупованої території України і виявили бажання (при наявності підстав) звільнитися з військової служби, звільняються з військової служби за наявних підстав, а при їх відсутності – у зв'язку із скороченням штатів.</p>
<p>Військовослужбовці, які не прибули до визначених пунктів, вважаються такими, що залишили військові частини, та зараховуються у розпорядження відповідних посадових осіб, виключаються із списків особового складу. Відповідна інформація щодо їх розшуку надається до правоохоронних органів.</p>
<p>Військовослужбовців, стосовно яких отримано документальне підтвердження про зарахування до Збройних Сил Російської Федерації, виключити із списків військових формувань та правоохоронних органів України, а контракт вважати припиненим з часу зарахування їх до Збройних Сил Російської Федерації".</p>
<p>А наступна поправка – 173. Стаття 14 після 13-ї стосується суддів, що дуже є важливо, що судді, які виявляють бажання далі працювати, вони забезпечуються роботою вже на материковій частині. Я би попросив&nbsp; врахувати це.</p>
<p>&nbsp;</p>
<p>ГОЛОВУЮЧИЙ. Будь ласка, Валерію Васильовичу, прокоментуйте.</p>
<p>&nbsp;</p>
<p>ПАЦКАН В.В. Що стосується першої поправки, погоджуюсь з Богданом Михайловичем, це стосується не лише наших військових, це стосується і органів внутрішніх справ, міліції, це стосується Державної служби охорони і багатьох інших. Цілком підтримую.</p>
<p>А щодо другої поправки – переведення на материкову сушу наших суддів, суддівського корпусу - враховано в іншій статті. Тобто воно є забезпечено.</p>
<p>&nbsp;</p>
<p>ГОЛОВУЮЧИЙ. Шановні колеги! Приймається, так, пропозиція? Будь ласка, я прошу, колеги, давайте, я відчуваю, що ми уже виходимо на рішення. Мікрофон Сергія Терьохіна включіть.</p>
<p>&nbsp;</p>
<p>13:51:20</p>
<p>ТЕРЬОХІН С.А.</p>
<p>Шановні колеги, ще буквально одна маленька правочка і побажання. Олександр Валентинович, правка стосується пункту 6 статті 7. Там написана така новела: якщо людина переселяється з Криму і хоче припинити трудові відносини, оскільки там не виходить в нього на окупованій території це зробити, то він може це зробити в судовому порядку. Це не вірно, оскільки немає предмету спору. Необхідно написати, що такі відносини за бажанням переселенців на материк мають за заявочним принципом по закону ……… юре припинятися, оскільки не зрозуміло, хто буде відповідачем в суді при такому трудовому спорі, бо він знаходиться там на окупованій території.</p>
<p>І друге побажання. Олександре Валентиновичу, і юридичне управління, і моїх правках були пропозиції …</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>13:52:30</p>
<p>ТЕРЬОХІН С.А. …про приведення термінів, які стосуються незаконної окупації або анексії, до усталених норм міжнародного права. Ми цей закон має не тільки для внутрішнього вжитку використовувати, але і показувати і в Організації Об'єднаних Націй, і в інших міжнародних інститутах.</p>
<p>У мене є прохання, щоб прийняти цей закон з дорученням юридичному управлінню зробити техніко-юридичне опрацювання от в частині тієї термінології міжнародного публічного права, яка існує в Організації Об'єднаних Націй і, як мінімум, в Гаазькій, Женевській конвенції по окупації. От з цими всіма зауваженнями я хотів би, щоб ми проголосували дружньо за цей закон.</p>
<p>&nbsp;</p>
<p>ГОЛОВУЮЧИЙ. Шановні колеги! Народний депутат Пилипенко. Включіть мікрофон.</p>
<p>&nbsp;</p>
<p>13:53:28</p>
<p>ПИЛИПЕНКО В.П.</p>
<p>Дякую, пане головуючий. Тут, дійсно, була слушна пропозиція, яка стосувалася і виключень економічного блоку, і стосовно суддів. Я лише хочу звернути вашу увагу, пане головуючий, що якщо ми, і правильно робимо, переводимо суддів, які хочуть працювати на території України &nbsp;і переводимо справи, які переводяться у відповідні суди, ми повинні чи дати доручення відповідним органам проаналізувати для того, щоб збільшити вакансії у судах, оскільки судді повинні бути переведені на вакантні посади. А якщо навантаження к Києві збільшиться на районні суди, то, можливо, тут треба теж збільшити вакансії. Це дуже важливе питання. Я думаю, що в Прикінцевих положеннях необхідно дати необхідні доручення відповідним органам, щоб це розглянули в найкоротші строки, щоб ми забезпечили право громадян на справедливий суд і право суддів працювати у відповідних судах. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що ми дамо протокольне доручення нашого засідання і Міністерству юстиції, і Кабінету Міністрів.</p>
<p>Будь ласка, включіть мікрофон народного депутата Льовочкіної.</p>
<p>&nbsp;</p>
<p>13:54:27</p>
<p>ЛЬОВОЧКІНА Ю.В.</p>
<p>Я хочу вернуться к вопросу, который я задавала председателю комитета. Он со мной соглашается, вместе с тем говорит о том, что нужно принимать закон и не тормозить это принятие. Я с этим полностью согласна. Тогда у меня такое предложение: если не хотите принимать эту поправку в том виде, как она записана, я предлагаю тогда "доручити Кабінету Міністрів розробити відповідний порядок і…"</p>
<p>&nbsp;</p>
<p>ГОЛОВУЮЧИЙ. Порядок чого?</p>
<p>&nbsp;</p>
<p>ЛЬОВОЧКІНА Ю.В. Создать орган, который будет заниматься вопросами граждан Крыма в Украине. И такое предложение прошу записать.</p>
<p>Второе, что хочу сказать председателю комитета, это массовое нарушение статьи 116 Регламента при подготовке этого закона. Статьи появляются, которых не было, статьи исчезают из закона, который был в первой редакции, и очень сложно депутатам работать и подавать свои поправки в таком режиме. Поэтому просьба на будущее, при рассмотрении таких важных законов, не нарушать Регламент при рассмотрении законопроектов в комитете. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Включіть мікрофон Валерія Васильовича.</p>
<p>&nbsp;</p>
<p>13:55:37</p>
<p>ПАЦКАН В.В.</p>
<p>Шановний народний депутат, хочу дати відповідь, що я підтримую вас щодо Кабінету Міністрів, пропозиції. А щодо порушення Регламенту, то цей закон докорінно змінився від того закону, який був у першій його редакції. Той закон мав гострі кути, ми їх повинні були забрати і для того, щоб цей закон був прописаний для громадян, для забезпечення прав та можливостей громадян. Всі поправки народних депутатів, які були внесені, ми намагались врахувати. Робоча група працювала не лише комітету, працювали всі міністерства та відомства, які у нас є зараз у державі.</p>
<p>Плюс працював в Міжнародній організації емігрантів, плюс – в Організації Об'єднаних Націй в Управлінні Верховного комісара у справах біженців. Робоча група працювала тиждень, після того ще появилось 77 поправок. Розумієте? Такий закон мав поділений бути як мінімум на 3-4 закони. І мав би регулювати певний вид діяльності. Але ми зараз не можемо відійти, щоб не ухвалити цей закон. Тому що ми таким чином перекреслюємо права та можливості всіх громадян, які зараз є в Автономній Республіці Крим. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Я дуже короткий коментар дам. Кабмін розглядає це питання. Єдине, вони не визначились, це буде міністр з питань Автономної Республіки Крим чи віце-прем'єр-міністр з питань Автономної Республіки Крим.</p>
<p>Крім того, в Кабінеті Міністрів створюється окремий департамент з окупованих територій, який буде пройматись виключно цією проблематикою. Тому, шановні колеги, ці позиції вже фактично враховані.</p>
<p>Будь ласка, народного депутата Бондаря включіть мікрофон.</p>
<p>&nbsp;</p>
<p>13:57:12</p>
<p>БОНДАР В.В.</p>
<p>Шановні колеги! Я прошу в прикінцевих положеннях те, що говорилось по суддях, не тільки по суддях така ситуація, а прописати доручення Кабінету Міністрів передбачити зміни до бюджету на цей рік. Відкриття вакансій по тих посадах суддів, правоохоронців, Міністерства оборони, - які будуть переведені на територію України, а які будуть працювати. Щоб вони були забезпечені бюджетом і під придбання житла, і під робочі місця, і під все інше.</p>
<p>Тобто доручення Кабінету Міністрів протокольно не тільки по суддях, а по всіх інших органах так само прописати. Дякую.</p>
<p>&nbsp;</p>
<p>ГОЛОВУЮЧИЙ. Добре, враховується.</p>
<p>Шановні колеги! Перед голосуванням я прошу, щоб ми дали слово або міністру юстиції, або першому заступнику. Хто буде говорити? Будь ласка, міністр юстиції.</p>
<p>&nbsp;</p>
<p>ПЕТРЕНКО П.Д.</p>
<p>Шановні колеги!&nbsp; Доброго дня. Я хочу до вас звернутися з величезним проханням. Звичайно, цей закон дуже складний з точки зору технічних сторін, юридичних сторін. Але без цього закону ми не вирішимо цілу низку нагальних питань, які зараз виникають у наших співвітчизників, які проживають в надзвичайно складних умовах на окупованих територіях.</p>
<p>Це і питання щодо захисту їх від примусового набуття громадянства Російської Федерації. Це і питання щодо спрощення переведення бізнесу на територію України. Це і питання щодо можливості звернення до судів, українських судів для того, щоб захистити свої права на власність, на майно, особисті права.</p>
<p>Цей закон вирішує цілу низку питань кожного простого громадянина, який проживає на території окупованих… на окупованій території в Криму.</p>
<p>Тому я до вас звертаюся з величезним проханням. Давайте ми приймемо цей закон, це буде першим кроком для того, щоб ми не просто словами, а реальними діями почали допомагати нашим громадянам. Якщо будуть якісь питання виникати в подальшому, ми будемо вносити до нього зміни. І я переконаний, що такими кроками ми, дійсно, допоможемо тим простим людям, які потрапили в надзвичайно складну ситуацію.</p>
<p>Що стосується правочини і так званої заборони на укладення правочинів на території Криму. Ця норма була прописана в законі тільки з однією ціллю – для того, щоб не допустити порушень прав наших громадян через те, що на території Криму будуть застосовуватися якісь фіктивні процедури по зміні права власності.</p>
<p>У нас є пропозиція, і прошу перед голосуванням за закон в цілому спробувати проголосувати таку уточнену редакцію положення.</p>
<p>Перше речення частини п'ятої. "Набуття та припинення права власності на нерухоме майно, яке знаходиться на окупованій території, здійснюється відповідно до законодавства України за межами окупованої території". Це означає, що будь-яка зацікавлена особа, яка бажає продати або купити нерухоме майно, може це зробити у будь-якому населеному пункті на території України, у будь-якого нотаріуса, згідно нашого законодавства. Технічно це можливо, тому що вже на сьогоднішній день реєстраційна служба України реєструє всі правочини з приводу нерухомого майна на материковій частині України. Я прошу вас дати таку можливість нашим громадянам, щоб вони юридично могли реалізовувати свої права власності.</p>
<p>І ще раз прошу, підтримайте цей закон в цілому. Дійсно, з дорученням юридичного управління і комітету провести техніко-юридичне доопрацювання цього законопроекту. Але він, дійсно, дуже нам потрібен. Потрібен, в першу чергу, українським громадянам. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я просив би, щоб ми врахували ті зауваження, які зараз оголосив міністр юстиції. І щоб при голосуванні ми врахували їх. Я нагадаю, що ми виключили 13 статтю, вірніше, дали їй редакцію, що це будуть&nbsp; регулюватися економічні питання &nbsp;окупованої території окремими законом. Ми з вами пройшлись&nbsp; практично по всім поправкам. Я також підтверджую для стенограми, що закон буде&nbsp; потребувати техніко-юридичного опрацювання. І крім того, шановні друзі, я&nbsp; прошу&nbsp; підтримати пропозицію&nbsp; військових і Міністерства внутрішніх справ . Чого вона стосується? Щоб ми під час техніко-юридичного опрацювання оформили&nbsp; це&nbsp; статтею. Вони просять дати дозвіл на приватизацію&nbsp; військовими і працівниками МВС&nbsp; службового житла, розумієте, для того, щоб вони могли стати власниками службового житла, для того, щоб це службове житло&nbsp; не використовувалися не за призначенням окупантами. Я би просив військових&nbsp; підтримати у цьому питанні і правоохоронців також. І під час техніко-юридичного опрацювання&nbsp;&nbsp; оформити це окремою статтею. І 13&nbsp; статтю, я ще раз підкреслюю, вона буде оформлена, як ми прийняли рішення, окремим законом, про що буде&nbsp; чітко&nbsp;&nbsp; в ній зафіксовано.&nbsp;</p>
<p>Тому, шановні колеги, я прошу…&nbsp; Я прошу…</p>
<p>&nbsp;</p>
<p>ЛЯШКО О.В.&nbsp; <i>(Не чути)</i>&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Безумовно –&nbsp; крім&nbsp; тих, хто зрадив присязі. Для протоколу. Я це підтверджую повністю, тільки тих, список яких&nbsp; буде затверджено Міністерством внутрішніх справ або&nbsp; прокуратурою, або Службою безпеки, або&nbsp; Міністерством оборони, так краще.</p>
<p>Шановні колеги,&nbsp; прошу сісти на свої робочі місця, зараз будемо приймати&nbsp; дуже відповідальне рішення. Прошу всіх народних депутатів зайти до зали, прошу&nbsp; дати відповідне оголошення. Шановні колеги біля колони,&nbsp; я прошу, сядьте, будь ласка,&nbsp; зараз дуже серйозне питання&nbsp;&nbsp; ми будемо розглядати і голосувати. Давид Важаєвич, сідайте, будь ласка, на своє робоче місце. Я вже попросив секретаріат покликати… Прошу, голосніше&nbsp; покличте, будь ласка,&nbsp; голосніше.</p>
<p>Шановні колеги,&nbsp; прошу зараз&nbsp; народних депутатів, Ігор Миронович, прошу підтримати з усіма правками&nbsp; і доповненнями, про які було сказано наприкінці, про які я&nbsp; наголосив, міністр&nbsp; юстиції, прошу&nbsp; підтримати законопроект&nbsp;&nbsp; в другому читанні і в цілому. 4473. Будь ласка,&nbsp; колеги, відповідальніше давайте ставитися&nbsp; &nbsp;до своїх обов'язків.</p>
<p>Прошу підтримати проект 4473-1 в другому читанні в цілому. Прошу голосувати.</p>
<p>&nbsp;</p>
<p>14:04:02</p>
<p>За-228</p>
<p>Рішення прийнято.</p>
<p>Я дякую народним депутатів за прийняття.</p>
<p>Хвильку. Не розходимося, шановні колеги. Була пропозиція завтра провести закрите засідання. Я прошу, колеги, сядьте на свої місця. Для того, щоб ми провели завтра закрите засідання і відповідно до нашого Регламенту ми повинні це проголосувати.</p>
<p>Тому прошу шановних народних депутатів, підтримати пропозицію керівників депутатських фракцій і груп всіх, до речі, провести завтра закрите засідання, присвячене захисту держави і захисту конституційного ладу, тобто державній безпеці нашої кураїни.</p>
<p>Прошу підтримати цю пропозицію і проголосувати.</p>
<p>&nbsp;</p>
<p>14:04:57</p>
<p>За-247</p>
<p>Рішення прийнято.</p>
<p>Шановні колеги, дякую за роботу.</p>
<p>О 16-й годині я прошу всіх депутатів разом прийти до зали, щоб ми ефективно відпрацювали і наверстали той час, який ми витратили на переговорний процес. О 16-й годині Верховна Рада продовжить свою роботу. Дякую.</p>
<p>&nbsp;</p>
<p>&nbsp;</p>
<p>&nbsp;</p>

