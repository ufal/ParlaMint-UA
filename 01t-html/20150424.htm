Стенограма пленарного засідання
24 квітня 2015

<p align=center>ЗАСІДАННЯ ТРИДЦЯТЬ ТРЕТЄ</p>
<p align=center>Сесійний зал Верховної Ради України</p>
<p align=center>24 квітня 2015 року, 10 годин 04 хвилини</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>10:04:30</p>
<p>ГОЛОВУЮЧИЙ. Доброго ранку! Шановні колеги, я прошу заходити в зал для початку нашої роботи. Прошу займати робочі місця. Секретаріат Верховної Ради прошу повідомляти депутатів про те, що за кілька хвилин розпочнеться наша робота. І голів фракцій прошу змобілізувати свої фракції для активної і плідної роботи. Будь ласка, запрошуйте! Дякую.</p>
<p>Шановні колеги-депутати! Через 2 хвилини ми розпочинаємо нашу роботу, я дуже прошу настійливо і переконливо народних депутатів заходити у зал, займати робочі місця. Ще раз звертаюсь до голів фракцій закликати депутатів у зал Верховної Ради України. І Апарат Верховної Ради так само, повідомляти про початок нашої роботи.</p>
<p>Шановні колеги! "Самопоміч", лідера фракції "Самопоміч" і команду прошу зайти у зал, зайняти робочі місця. "Блок Петра Порошенка", прошу самоорганізуватися. Подивіться, як "Народний фронт" сидить дисципліновано, розумієте? Я дуже прощу усіх заходити у зал, щоби ми почали нашу роботу. Уряд є на місці, готовий до роботи. Я дуже прошу заходити у зал, починати нашу роботу.</p>
<p>Шановні колеги, нас не достатньо для початку роботи. Я дуже прошу: передзвоніть знайомим, передзвоніть колегам, щоби заходили у зал. Головам фракцій, обов’язково головам фракцій! Прошу секретаріат повідомляти про початок нашої роботи. І прошу заходити, займати робочі місця.</p>
<p>&nbsp;</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:18:20</p>
<p>ГОЛОВУЮЧИЙ. Доброго дня, вельмишановні народні депутати! Будь ласка, займайте свої місця. Ми можемо розпочинати нашу роботу.</p>
<p>Будь ласка, підготуйтесь до реєстрації. Будь ласка. Підготуйтесь до реєстрації, будь ласка.</p>
<p>Шановні колеги народні депутати, будь ласка, займайте свої робочі місця. Прошу включити систему "Рада" для реєстрації народних депутатів&nbsp; України. Будь ласка, реєструємося.</p>
<p>&nbsp;</p>
<p>10:19:57</p>
<p>Зареєструвалося&nbsp;-272</p>
<p>Оголошую&nbsp; ранкове&nbsp; пленарне засідання Верховної Ради&nbsp; відкритим.</p>
<p>Сьогодні, шановні колеги, перед тим, як розпочати&nbsp; нашу роботу,&nbsp; хочу привітати нашого колегу Олександра Олександровича&nbsp; Жолобецького&nbsp; з днем народження. Давайте привітаємо нашого колегу. <i>&nbsp;(Оплески)</i></p>
<p>&nbsp;А також хотів би сьогодні від імені всіх парламентаріїв, від себе особисто привітати прекрасного члена Кабінету Міністрів, прикрасу Кабінету Міністрів з повноліттям міністра фінансів України Наталю Яресько. Давайте привітаємо. <i>&nbsp;(Оплески) </i>Шановні колеги народні депутати, цей букет квітів&nbsp; від вашого, нашого спільного імені на адресу нашої іменинниці. <i>&nbsp;(Оплески) </i>Правильна пропозиція – сьогодні питання міністру фінансів не задаємо.</p>
<p>Шановні колеги,&nbsp;&nbsp; перед&nbsp; тим, як ми перейдемо до "години запитань до Уряду",&nbsp; наш колега,&nbsp; голова комітету Микола Княжицький просить&nbsp; слово. Будь ласка,&nbsp; прошу.</p>
<p>&nbsp;</p>
<p>10:21:48</p>
<p>КНЯЖИЦЬКИЙ М.Л.</p>
<p>Шановні колеги,&nbsp; сьогодні трагічний день в історії вірменського народу і загалом в історії людства. В цей день 100 років назад з виселення вірменської еліти почалося винищення фактично цілої нації або цілого народу. Вірмени і українці жили поруч протягом багатьох століть, навіть і до цієї трагедії. Вірменин був першим, який загинув під час Революції гідності. 52 представника цього дружнього українцям народу загинуло в час ведення антитерористичної операції. Я пропоную зараз вшанувати хвилиною мовчання всіх жертв великої трагедії, яка розпочалася 100 років назад і всіх, хто віддав, всіх вірмен, які віддали своє життя за Україну зараз. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, на "годині запитань до Уряду" присутній Прем'єр-міністр України Арсеній Петрович Яценюк та склад Кабінету Міністрів. Давайте привітаємо. <i>(Оплески) </i></p>
<p>Перед тим як запросити до слова Прем'єр-міністра я декілька слів хотів би сказати, шановні колеги. Ви знаєте, вчорашній день нашого голосування, насправді, в тому числі і результативний, ще раз підтвердив, що у нас з вами є питання внутрішньої організації і дисципліни. На превеликий жаль, ми не стовідсотково виконуємо ті завдання, які на нас покладені, а саме робота в пленарному режимі, голосуванні, участь в обговоренні, в дискусіях, і, я думаю, що, в першу чергу, це відповідальність керівників фракцій. І тому мені би дуже хотілось, щоб ми з вами знайшли порозуміння щодо дисципліни в залі, щодо відвідування пленарних засідань, відвідування комітетів, відповідного прийняття рішень, щоб не повторювалось те, що ми мали вчора, коли важливіші закони, які є реформаторськими, які необхідні для того, щоби перебудувати ту пострадянську систему, яка у нас сьогодні є, ледве-ледве набирає 226 голосів. Це є абсолютно неприпустимо.</p>
<p>Тому, шановні колеги, я сьогодні підпишу відповідне розпорядження організаційне, де буде визначено, що будуть повністю в он-лайн режимі оприлюднені всі відвідування народних депутатів, голосування народних депутатів на першій сторонці нашого сайту.</p>
<p>&nbsp;Я буду повністю інформувати суспільство про те, хто відсутній без поважних причин на пленарних засіданнях. Нас сюди обирали для чого? Для того, щоб ми працювали, для того, щоб ми приймали рішення, робили це публічно і відкрито. Але, коли ми замість того, щоб працювати в залі, працюємо на прес-поінтах, замість того, щоб працювати в комітетах, не приходимо на їхні засідання. І вчора Ігор Насалик, наш колега, привів цю сумну статистику, то про що може бути мова, коли ми не виконуємо безпосередньо своїх зобов'язань, своїх обов'язків.</p>
<p>Я розумію, що у нас депутати є недоторканими. Але є наші обов'язки, є наша відповідальність перед суспільством, і врешті-решт совість кожного з нас і відповідальність, яку ми маємо отримати всередині. В тому числі, буде питання і по не голосуванню депутатів. Іноді картка є у нас присутня, а депутат не голосує просто ні "за", ні "проти", ні "утримався". Більше п'яти таких голосувань&nbsp; ми теж будемо оприлюднювати цю інформацію для того, щоб люди знали, що право, будь ласка, пояснюйте суспільству, що це ваше право, що ви не голосуєте, але ви присутні. Ця інформація має бути публічною, оскільки позиція парламенту, робота парламенту має бути відкритою і публічною.</p>
<p>Я прошу вашого розуміння в цьому, шановні колеги народні депутати. Дякую.</p>
<p>Сьогодні, шановні колеги, сьогодні буде важливе питання щодо децентралізації влади, і буде виступати Прем'єр-міністр. Будуть виступати інші представники Кабінету Міністрів, які будуть визначені. І потім я проінформую вас про ті рішення, які виконав український парламент, і те, що ми маємо зробити на спільному плані дій для того, щоби процес децентралізації місцевого самоврядування рухався достатньо продуктивно. Одне можу сказати, що те, що ми з вами прийняли, те що було напрацьовано&nbsp; спільно командою Уряду, Адміністрації&nbsp; Президента, парламенту перед внесення змін до Податкового кодексу, Бюджетного кодексу, до бюджету запровадило механізми реальної фінансової децентралізації. Ми маємо повністю&nbsp; робити все для того, щоби &nbsp;&nbsp;пришвидшувати&nbsp; темпи нашої роботи в цьому плані і формувати належну систему самоврядування в&nbsp; Україні.</p>
<p>Ми прийняли з вами рішення про зміну в містобудівній сфері і передали ці повноваження&nbsp; на місця – це наша з вами відповідальність і ми це проголосували. Маю надію, що в травні місяці ми спільно з&nbsp; Кабінетом Міністрів&nbsp; і з Міністерством юстиції проголосуємо зміни до адмін. послуг, які будуть надаватись на місцях, а не державними органами влади. Новий Закон про службу в органах місцевого самоврядування, ми вчора з вами теж прийняли його за основу, який був підготовлений Урядом&nbsp; і будемо доопрацьовувати спільно. У нас є ряд завдань, які ми маємо з вами виконати, в тому числі&nbsp;&nbsp;&nbsp; і те, що ми говорили, і Закон про землю, який дасть повноваження місцевим громадам. Ну і також я хотів би зазначити, що сьогодні іде величезна робота по формуванню Нової Конституції, Конституції,&nbsp;яка дасть можливість&nbsp; громадам&nbsp;&nbsp;&nbsp; по-справжньому&nbsp; зажити і по-справжньому бути ефективними, і виконувати завдання, які ставлять перед ними їхні виборці.&nbsp;</p>
<p>Шановні колеги! Я хочу запросити&nbsp; до слова&nbsp; Прем'єр-міністра&nbsp;&nbsp; України Арсенія Петровича Яценюка.</p>
<p>&nbsp;</p>
<p>10:28:26</p>
<p>ЯЦЕНЮК А.П.</p>
<p>Шановний пане Голово, шановні народні депутати&nbsp; України! В першу чергу від імені Уряду хотів би висловити слова&nbsp; подяки за низку&nbsp; законів, які були прийняті парламентською коаліцією і при цьому хотів би звернутись з проханням.</p>
<p>Вчора був провалений законопроект 2670 – це Закон про вдосконалення законодавства у сфері теплопостачання та житлово-комунальних послуг.&nbsp; Якщо сьогодні буде можливість зібрати&nbsp; 226 голосів і&nbsp; проголосувати за цей закон, тому що&nbsp; сьогодні вже останні день, який дає можливість отримати нам 500 мільйонів доларів від Світового банку і 300 мільйонів доларів ввід Японії макрофінансової допомоги – це було би дуже вкрай важливо. Цей закон&nbsp; вже тричі на жаль не голосується парламентом&nbsp; і неголосування&nbsp; за цей законопроект – це мінус 800 мільйонів доларів для української економіки, для створення робочих місць. Тому прошу членів парламенту повернутися до розгляду цього питання і результативно, і ефективно проголосувати за прийняття даного законопроекту.</p>
<p>У нас сьогодні декілька питань, на які буде відповідати уряд України, перше питання децентралізації, не заглиблюючись в деталі децентралізації, нагадаю, що три місяці тому була доволі серйозна критика, безпідставно, що правда, прийнятих законів по децентралізації. Це було внесення змін до податкового законодавства, це було внесення змін до бюджетного законодавства, за три місяці є результат. Якщо порівняти перший квартал поточного року і перший квартал минулого року, доходи місцевих бюджетів зросли на 35 відсотків, це конкретні факти і конкретні цифри. Ми фінансуємо 100 відсотків всіх витрат місцевих бюджетів. В принципі, такої ситуації не було з 2010 року, це не дивлячись на те, що економічна ситуація і фінансова доволі скрутна, і доволі складна. Але, плюс 35 відсотків доходів всіх місцевих бюджетів країни, це наслідок бюджетної децентралізації.</p>
<p>Для того, щоб продовжити такий правильний поступ, необхідно провести адміністративну і політичну децентралізацію. І рішення Президента, і парламенту про створення Конституційної комісії повинно стати суттєвим кроком щодо реального надання повноважень органам місцевої влади і місцевого самоврядування. Концентрація, надмірна концентрація функцій в місті Києві не дає можливості розвиватися країні. І тому, разом з передачею відповідальності треба передавати права і навпаки, разом з передачею ресурсу так само треба і передавати ті об'єкти, які необхідно фінансувати, і місцева влада повинна усвідомити, що вони мають достатній фінансовий ресурс, але при цьому вони мають значну міру відповідальності за все, що приходить в їхньому районі, селі, місті і області.</p>
<p>Окремо, шановні колеги, я хотів би сповістити про порядок денний наступного тижня. На наступному тижні в Україні буде відбуватися саміт "Україна – ЄС". До Києва приїде і Юнкер, і Дональд Туск, тобто і президент Єврокомісії, і президент Європейської ради, і високопосадовці Європейського Союзу. Три питання на порядку денному, які будуть розглядатися: перше – це макрофінансова допомога Європейського Союзу, економічна допомога; друге – це підтримка України проти російської агресії; і третє – це підготовка до Ризького саміту Східного партнерства.</p>
<p>В рамках саміту, на наступний день, у нас відбудеться велика конференція щодо підтримки України. Вже сьогодні 270 міжнародних партнерів прибудуть на цю велику конференцію, конференцію буде відкривати також Жан Клод Юнкер. Завдання цієї конференції – це отримати оцінку від наших західних партнерів тим реформам, які проведені в Україні, і тим реформам, які підтримані українським парламентом, і підготовлені українським урядом разом з Президентом.</p>
<p>В рамках цієї конференції у нас буде також чотири панелі, чотири панелі на які запрошені як українські міністри так і іноземні фахівці. Це відновлення Східних областей, перша панель. Друга – це бізнес клімат та інвестиційні можливості в Україні. Третя – це аграрна політика та реформи. І четверте – це енергетика і енергоефективність.</p>
<p>Керівники фракцій отримали відповідні запрошення для того, щоб взяти участь в конференції на підтримку України. Ця конференція є першою в череді конференцій протягом 2015 року, наступне, ми будемо проводити інвестиційні конференції, така буде проведена в Сполучених Штатах Америки в липні місяці і вона вже готується – це на 12-13 липня.</p>
<p>Також після моїх перемовин з Канцлером Німеччини Ангелею Меркель, Німеччина також робить інвестиційну конференцію. В вересні місяці ми плануємо зробити в Києві велику інвестиційну конференцію для того, щоб залучити максимально приватний капітал до модернізації української економіки, і до виходу України з економічної кризи, до створення робочих місць, і до просування української економіки вперед.</p>
<p>Наша делегація урядова повернулася разом з делегацією Національного банку з Вашингтону, вони брали участь в річних зборах Міжнародного валютного фонду та Світового банку. Хотів би відзначити високу оцінку всіх наших міжнародних партнерів, тим надзвичайно складним, але правильним реформам, які були проведені в Україні.</p>
<p>29 травня до Києва прибуде місія Міжнародного валютного фонду для здійснення перегляду виконання програми. Хотів би ще раз зазначити шановні колеги, що коли ми, коли уряд вносить законопроекти, то це означає, що ці законопроекти потрібні для країни і за них необхідно голосувати, так як це наш спільний план реформ.</p>
<p>І тому я ще раз, і ще раз вкотре звертаюсь до вас за підтримкою відповідних законів.</p>
<p>Також сьогодні вам члени уряду і персонально міністр внутрішніх справ України буде вас інформувати про заходи безпеки, які уряд разом із всією правоохоронною системою вживає на травневі свята. І я окремо хотів би тільки зараз прокоментувати про те, що уряд затвердив план заходів щодо відзначення&nbsp; 70-річниці Перемоги над нацизмом у Другій світовій війні. Значить, ніяких "колорадських" і іншого роду радянсько-російських лєнточок.</p>
<p>Україна завдяки українському парламенту прийняла рішення щодо встановлення 8 Травня Днем примирення і Днем скорботи. І ми прийняли спільне рішення про те, що ми відзначаємо Перемогу над нацизмом з тими самими символами, з якими і відзначає Європа і Європейський Союз, а це – мак.</p>
<p>Також на наступному тижні у нас буде презентація у стінах уряду, в стінах Кабінету Міністрів України фактично коротких історичних роликів про роль і місце України в Перемозі у Другій світовій війні. Я би&nbsp; назвав так, що це перший серйозний крок до правди і справедливості щодо того, хто боровся у Другій світовій війні. І про те, що&nbsp; Перемоги у Другій світовій&nbsp; війні без України ніколи б не було.</p>
<p>Пускай Владимир Владимирович Путин читает энциклопедии и историю.</p>
<p>Тому уряд оприлюднив зараз план відзначення 70-річниці Перемоги над нацизмом. І ми просимо також, щоб члени парламенту прийняли саму активну участь у відзначенні&nbsp; 70-річниці&nbsp; Перемоги над нацизмом.</p>
<p>Шановний пане Голово! Шановні народні депутати України!&nbsp;</p>
<p>Чи міг би я вас попросити, Володимир Борисович, якщо у членів парламенту є питання, тому що у мене зараз велика нарада по посівній, по АПК. Якщо є у когось із членів парламенту запитання… <i>(шум у залі) … </i>нехай зададуть тоді запитання.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, шановні колеги, давайте ми там 10 хвилин виділимо на запитання Прем'єр-міністру і відповіді. Будь ласка, запишіться на запитання, а далі будуть запитання до членів Кабінету Міністрів.</p>
<p>Будь ласка, позафракційні, Супруненко.</p>
<p>&nbsp;</p>
<p>10:37:23</p>
<p>СУПРУНЕНКО О.І.</p>
<p>Добрий день! Прошу передати слово&nbsp; депутату Рудику.</p>
<p>&nbsp;</p>
<p>10:37:33</p>
<p>РУДИК С.Я.</p>
<p>Шановний Арсеній Петрович, мене хвилює&nbsp; питання, яке хвилює абсолютну більшість адекватної частини українського суспільства: коли ви підете добровільно у відставку?</p>
<p>Дякую.</p>
<p>&nbsp;</p>
<p>10:38:03</p>
<p>ЯЦЕНЮК А.П.</p>
<p>Шановний пане народний депутат, візьміть листочок, ручку і запишіть, щоб ви не забули: ви мене ніколи не зіб'єте з того шляху, на який я став. Ми змінимо країну, ми проведемо реформи, ми зробимо все, що обіцяли 15 місяців тому. 15 місяців тому я взяв відповідальність за долю країни в свої руки, і я цю відповідальність буду гордо нести! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Іван Крулько. <i>(Шум у залі)</i> Ні-ні-ні, колеги, не треба! Все нормально! Чого ви ?..</p>
<p>Будь ласка, Іван Крулько.</p>
<p>&nbsp;</p>
<p>10:38:36</p>
<p>КРУЛЬКО І.І.</p>
<p>Прошу передати слово Дмитру Васильовичу Шлемку.</p>
<p>&nbsp;</p>
<p>ГОЛОВУЮЧИЙ.&nbsp; Дмитро Шлемко, "Батьківщина".</p>
<p>&nbsp;</p>
<p>10:38:52</p>
<p>ШЛЕМКО Д.В.</p>
<p>Шановний Арсеній Петрович, як свідчать заяви уряду, у нас певне фінансове благополуччя: є профіцит бюджету, значні податків надходження, зростання на всіх рівнях доходів, про це, що тільки що ви сказали, це дуже добре. В той же час, при високій інфляції, девальвації гривні і збільшенні комунальних платежів уже другий рік заморожені заробітні плати, пенсії, інші соціальні стандарти аж до 1 грудня. Виникає запитання: чи уряд сьогодні задумується над тим, щоб їх проіндексувати, чи ні?</p>
<p>&nbsp;</p>
<p>10:39:33</p>
<p>ЯЦЕНЮК А.П. Шановний пане народний депутат України, дякую за запитання, вкрай важливе. І хотів би на нього наступним чином відповісти.</p>
<p>Ситуація не просто складна – вона надто складна. І з тими викликами, з якими зіткнулася економіка України і Україна в цілому, не стикалася жодна європейська країна за останніх декілька десятків років. Маючи війну з Російською Федерацією, втрачених 20 відсотків української економіки, тисячі жертв за російської військової агресії, дуже складно, щоб країна жила. Але вона живе і вона рухається вперед.</p>
<p>За цих 15 місяців ми не затримали жодної соціальної виплати. Ми заплатили всі пенсії, ми заплатили всі заробітні платні, ми заплатили всі соціальні стандарти, ми виконали всі соціальні зобов'язання перед країною.</p>
<p>Я усвідомлюю, що рівень таких соціальних зобов'язань, звичайно, потребує підняття. І вам так само відверто кажу: можна давати гроші тоді, коли ми їх заробили. Зараз у нас на казначейському рахунку близько 20 мільярдів. Минулий тиждень було 30 мільярдів. Нагадаю, що рік тому, коли ви були так само у стінах цього парламенту і коли ми, всі разом, до речі, спільно, на Революції гідності завдяки українському народу побороли режим Януковича, тоді, правда, всі купи трималися, а зараз от ніяк не можуть втриматися від того, щоб не вкусити один другого. Як до влади йдемо – всі такі об'єднані, аж гай шумить, а от як прийшли у владу і треба ділити відповідальність, починають, як завжди демократи, сваритися один з одним. Я думаю, що ми цю родову проблему української демократії повинні побороти, в тому числі і у відношеннях в середині коаліції.</p>
<p>&nbsp;</p>
<p>ГОЛОВУЮЧИЙ. Дякую. Будь ласка…</p>
<p>&nbsp;</p>
<p>ЯЦЕНЮК А.П. Я ще не завершив, Володимире Борисовичу, якщо дозволите.</p>
<p>&nbsp;</p>
<p>ГОЛОВУЮЧИЙ. Прошу, будь ласка.</p>
<p>&nbsp;</p>
<p>ЯЦЕНЮК А.П. Тому, повертаючись до питання соціальних стандартів. Людей не можна дурити і брехати не можна. Не можна давати те, чого у тебе немає. Назбираємо, гарантію даю: поділимо і добавимо соціальні стандарти. Але дайте спочатку можливість запустити економіку. А не запускати друкарський станок і інфляцію!</p>
<p>&nbsp;Щодо тих, хто малозабезпечений. У нас 24 з половиною мільярда гривень, які ідуть на малозабезпечених по субсидіях. Тому що розумію, що зараз основний удар, це буде по тарифам. Ми розіслали уже майже 100 відсотків. Ну, знаючи нашу українську статистику, якщо написали, що 100 відсотків, значить, 90 точно розіслали заяв і декларацій для українських громадян щодо отримання субсидій. Це безпрецедентна програма, коли кожен громадянин України, всі домогосподарства України отримали заяву просту, не 90, а 15 питань, і дуже простеньку декларацію про те, що людина може заповнити декларацію і отримає субсидію.</p>
<p>Я з цієї високої трибуни прошу ще раз всіх заповнити декларації і відправити їх до соціальних служб. Соціальні служби в автоматичному режимі протягом 10 днів повинні призначити субсидію. Ми зараз концентруємо ці кошти на самих бідних людей, на самих забезпечених. Щоб зкомпенсувати їм ті витрати, об'єктивні витрати, які пов'язані з ростом цін і тарифів на енергоносії. Щоб бідна сім'я цього не відчула.</p>
<p>Тому зараз наші завдання. Стабілізувати фінансовий сектор – раз. Отримати всі додаткові кошти, які нам пообіцяли наші західні партнери – два. Провести реструктуризацію зовнішніх боргів. Нагадаю, 23 мільярди доларів США ми поставили під реструктуризацію і уряд буде рухатись в напрямку реструктуризації. Кредитори хочуть отримати більше, ми хочемо заплатити менше. Ми будемо робити все для того, щоб українська економіка була стабільною.</p>
<p>І четверте. Запустити економіку і доходи, які отримані від розвитку економіки, відправити в тому числі і на соціальний сектор. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Кодола Олександр Михайлович, "Народний фронт".</p>
<p>&nbsp;</p>
<p>10:44:15</p>
<p>КОДОЛА О.М.</p>
<p>Олександр Кодола, Чернігівщина,&nbsp; фракція&nbsp; "Народний фронт".</p>
<p>Шановний Арсенію Петровичу,&nbsp; напередодні 9 травня ми всі розуміємо про певні загрози і ризики. Тому запитання до вас. Як ви оцінюєте воєнну ситуацію сьогодні напередодні такої події? І яка ситуації&nbsp; з фінансуванням&nbsp; сьогодні військових програм. Дякую.</p>
<p>&nbsp;</p>
<p>10:44:49</p>
<p>ЯЦЕНЮК А.П.</p>
<p>Дякую&nbsp; за запитання. Я думаю, що&nbsp; ви&nbsp; в засобах&nbsp; масової інформації читали про те, що відбувається на території Донецької, Луганської областей. Окрім тієї&nbsp; інформації, яка є у відкритих джерелах, мені прийшла низка інформацій щодо закритих джерел, дані розвідки. Іде неймовірна концентрація&nbsp; живої сили&nbsp; і техніки російськими терористами. Російська військова агресія далека від того, щоб зупинитися. За даними, так само публічними, які були оприлюднені Пентагоном і НАТО, за останній період часу темпи концентрації російських військ&nbsp; і російської техніки&nbsp; зросли в декілька разів.</p>
<p>Ситуація вкрай складна. Росія не хоче миру. Ми&nbsp; і парламент України&nbsp;&nbsp; зробили все для того, щоб виконувати Мінську угоду. Президент країни, коли йшов на рішення щодо підписання Мінської угоди,&nbsp; відповідально поставився до необхідності миру в країні.&nbsp; Нагадаю, що саме ви прийняли рішення про надання особливого статусу Донецьку і Луганську, саме тут&nbsp; були прийняті всі рішення, які&nbsp; пропонувалися Президентом країни для того, щоб виконати Мінськ. Але&nbsp; з боку Росії немає жодних поступок і немає жодного розуміння по&nbsp; деескалації ситуації.&nbsp; Нам треба готуватися до&nbsp; подальшої боротьби за мир для того, щоб дипломатичні засоби і методи були ефективні, то Україні треба мати сильне військо і сильні Збройні Сили, дипломатам тоді набагато легше говорити.</p>
<p>Ми в цьому році передбачили 5,2 відсотка ВВП на фінансування армії. Значить, щоб ви знали, що близько 5 мільярдів гривень ми про авансували, тобто дали авансових платежів на придбання нової техніки і озброєння. Жодна платіжка, яка виставляється Міністерством оборони чи Генеральним штабом не затримується більше ніж на добу, тільки прийшла і ми все платимо. Тому резюмуючи, я хотів би зазначити наступне. Росія не відмовилась від своїх планів знищити Україну і позбавити України європейського майбутнього. Ми вважаємо, що конфлікт на Донбасі повинен бути вирішений через повне і беззастережне виконання Російською Федерацією Мінської угоди. Ми вважаємо, що дипломатичні зусилля України і всього світу повинні бути підкріплені військовою силою Збройних Сил України. Ми звертались і звертаємось до наших західних партнерів з тим. Що українській армії потрібна допомога, українській армії потрібно озброєння для захисту України. І наші західні партнери повинні почути, сьогодні Україна бореться не тільки за себе, ми боремось за мир і стабільність Європейського Союзу, ми боремось за мир у світі проти російської агресії. Ми стали сильною нацією і ми повинні тут, в тому числі і в парламенті продемонструвати єдність, продемонструвати нашу спільну волю до перемоги, продемонструвати нашу відповідальність перед країною і майбутнім і тоді перемога буде за нами, а вона буде за нами. Слава Україні і дякую за увагу.</p>
<p><i>&nbsp;</i></p>
<p>ГОЛОВУЮЧИЙ. Дякую. Одне питання є від фракції "Самопоміч", вот, просять задати вам питання. Будь ласка.</p>
<p>Ви вже обговорили від позафракційних. Будете задавати зараз уряду. Будь ласка.</p>
<p>&nbsp;</p>
<p>10:49:10</p>
<p>СОБОЛЄВ Є.В.</p>
<p>Дякую. Колеги, дякую. Фракція "Самопоміч" передасть в свою чергу слово депутатам від "Свободи", я це обіцяю.</p>
<p>Пане Прем'єре, не запитання, прохання. Перше, звернути увагу міністра внутрішніх справ зараз з величезними порушеннями відбувається з'їзд адвокатів. Ви знаєте, що це один із способів для страшної системи неправосуддя зберегти свій вплив, в тому числі через розставляння реальних людей Януковича у Вищу раду юстиції. Там з величезними порушеннями не пускають делегатів, все як в часи Захарченка.</p>
<p>Друге, звісно, нам всім треба допомогти Верховному Головнокомандувачу. Прохання вас звернути увагу голів адміністрації на будівництво оборонних споруд навколо Маріуполя. Там є величезна робота на папері. Треба, щоби і міністру оборони і іншим вашим колегам ви допомогли цим займатися відповідальніше.</p>
<p>І третє, запитання і одночасне прохання зробити …</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>10:50:23</p>
<p>СОБОЛЄВ Є.В.</p>
<p>Зробити пріоритетом уряду реалізацію двох законів: про відкриття бюджетів і про створення Національної агенції із запобігання корупції. Зараз вкрай важливо зробити ці закони діючими.</p>
<p>&nbsp;</p>
<p>10:50:41</p>
<p>ЯЦЕНЮК А.П.</p>
<p>Дякую фракції "Самопоміч" і шановному Єгору Соболєву за запитання. По Національному агентству з питань запобігання корупцією уряд прийняв відповідне рішення, розпочався конкурс на призначення керівництва Національного агентства з питань запобігання корупції. Нагадаю членам парламенту, що це агентство, яке виконує превентивну функцію. Це не правоохоронний орган, це превентивне агентство, яке, до речі, має повноваження щодо перевірки всіх доходів і витрат державних чиновників, народних депутатів України, суддів, прокурорів, всіх тих, хто отримують кошти від українських платників податків. Так само, це агентство наділене повноваженнями щодо ведення Єдиного державного реєстру всіх податкових декларацій і всіх декларацій державного чиновника. Так само,&nbsp; це агентство наділене повноваженнями щодо перевірки стилю життя державного чиновника на відповідність декларації цього державного чиновника.</p>
<p>Тому ми запрошуємо, там парламент повинен внести також свою&nbsp; кандидатуру до конкурсної комісії, ми запрошуємо, щоби швидко провести відповідне засідання&nbsp; конкурсної комісії.</p>
<p>По будівництву фортифікаційних споруд&nbsp; завдання Уряду було знайти гроші і виділити ці кошти. Значить загальний обсяг коштів, які запросив у нас&nbsp;&nbsp; Генеральний штаб на будівництво фортифікаційних споруд&nbsp; близько 800 мільйонів гривень, значить ми вже зробили&nbsp; передоплату і я рішення прийняв&nbsp; ще на минулому тижні, 300 мільйонів гривень вигнали передоплату. Відповідне рішення уряду прийнято, значить Секретар Ради національної безпеки і оборони в минулий здається четвер був на відповідній лінії фронту. Геннадій Зубко як профільний віце-прем'єр відповідальний разом з керівниками обласних державних адміністрацій за&nbsp; спорудження відповідних тарифікаційних споруд. Значить питання надважливе, тому що зволікання дуже дорого буде коштувати.</p>
<p>Ще раз підкреслюю,&nbsp; що військова ситуація&nbsp; вкрай складна і в рамках нашої боротьби з російським тероризмом перше завдання – це&nbsp; відновлення і озброєння військової техніки. А друге завдання – це по будівництву&nbsp; фортифікацій, уряд профінансував. А за все інше Генеральний штаб повинен відповідати&nbsp; і, переконаний, що вони здійснюють свою функцію так, як цього&nbsp; зараз вимагає час.</p>
<p>&nbsp;</p>
<p>ГОЛОВУЮЧИЙ. Дякую! Час вичерпано на запитання. Дякую!</p>
<p><i>&nbsp;</i></p>
<p>ЯЦЕНЮК А.П. Дякую, дорогі&nbsp; друзі! До зустрічі!</p>
<p>&nbsp;</p>
<p>ГОЛОВУЮЧИЙ.&nbsp; До зустрічі!&nbsp; Дякую!</p>
<p>Працюємо далі, шановні колеги, будь ласка. Відповідно до порядку, який ми визначили, зараз буде доповідь 10 хвилин віце-прем'єр-міністра Геннадія Зубко. Потім – міністр внутрішніх справ Арсен Аваков. І далі ми працюємо по запису тому, який сформований.&nbsp; Дякую!</p>
<p>&nbsp;</p>
<p>10:53:45</p>
<p>ЗУБКО Г.Г.</p>
<p>Шановні колеги, народні депутати, шановний пане Голово! Дякую за можливість сьогодні&nbsp; саме поспілкуватися по найключовішій реформі, яка сьогодні&nbsp; хвилює всю&nbsp; Україну. Питання децентралізації як інструменту, який веде до регіонального розвитку, сьогодні є ключовим. І я хочу звернутися до вас, в більшості тут, народних депутатів, які є мажоритарщиками, які є люди відповідальними за свої території, багато з вас вихідці з місцевого самоврядування, багато є людей, які сьогодні були міськими головами, тут дуже відомі особи, починаючи із спікера парламенту Володимира Гройсмана, пана Федорука, пана Насалика, всі ті, хто розуміє, яким чином сьогодні Україні може рухатися до європейських цінностей і побудови демократії в Україні.</p>
<p>Я не буду повторювати всі питання, які вже обговорювали Прем'єр-міністра, з яких починав спікер парламенту, але хотів би навести декілька все-таки цифр. Вами, разом з поданим законопроектом уряду, на початку року була прийнята бюджетна і фінансова децентралізація, і зараз ми маємо вже перші результати. Я хотів би зазначити, що сьогодні наші бюджети отримали 21 мільярд доходу за перший квартал. Я міг би сказати про те, що у нас, порівняно з 2014 роком, на 5,5 мільярдів збільшилися надходження місцевих бюджетів без тих територій, які ми втратили під час окупації сепаратистами та бандитами. Але це все тільки цифри і можна говорити про те, що є інфляція, є ще сьогодні збільшення грошової маси. Але, я хотів би зазначити, що згідно того бюджету, який ми разом з вами прийняли, сьогодні надходження складає 28 відсотків. Завжди перший квартал був порівняно 21-22 відсотки і тому ми бачимо, що дійсно є сьогодні рух, є сьогодні можливий профіцит бюджету і те, що казав і Прем'єр-міністр, і те, що буде робити уряд, якщо дійсно будуть ті гроші залишатися в бюджеті, ми подивимось про те, щоб їх направити на компенсацію тих соціальних пільг і втрат, які ми можемо віддати. Це те, що стосується бюджетної політики.</p>
<p>Те, що стосується сьогодні можливості місцевого самоврядування, сьогодні дуже великий потенціал практично тієї фіскальної політики, яке може проводити місцеве самоврядування. Наведу дві цифри, тільки акцизний податок був місцевим самоврядуванням зібраний за перший квартал на рівні 2014 року.</p>
<p>Це означає, що є потенціал збирати, на сьогоднішній день, і адмініструвати податки, і збільшувати місцевий бюджет. По акцизному податку більше ніж п'ять областей вже виконали 50 відсотків річного плану, а Київська область 243 проценти вже набрала. І це питання також адміністрування податків і те, що сьогодні є потенціал рухатись далі для того, щоб не тільки наповнювати місцевий бюджет, а ще і збільшувати можливості, збільшувати повноваження місцевого самоврядування.</p>
<p>Тепер те, що стосується Казначейства. Я би хотів, щоб&nbsp; ті люди, які спілкуються з місцевим самоврядуванням запитали своїх міських голів, а яким чином сьогодні здійснюються платежі з Казначейства по бюджетам розвитку і по бюджетам міст? Я вам скажу, я був на зустрічі з міськими головами, є у нас такий міський голова з Іллічівська, який вже там багато&nbsp; років міський голова, і каже десять років ми не відчували, що день-в-день йдуть сьогодні платежі. І це також дуже важливо, тому що ефективність кожної гривні в цей час для нас, для місцевого самоврядування дуже важливо.</p>
<p>Щоб я хотів зазначати ще? На сьогоднішній день, чому я звертаюсь до вас як до народних депутатів? Ви сьогодні повинні бути ключовими провідниками реформи по децентралізації у вас на місцях. Вам кожному роздана, практично така маршрутна карта, що і як потрібно робити. Я б хотів, щоб ви долучилися до цієї справи тому що практично сьогодні починається той рух, який вивів Польщу, Францію, Німеччину до країн з&nbsp; найрозвинутішою економікою. Але саме головне, для тих можливостей, коли створюється інвестиційна привабливість кожного регіону, коли сьогодні створюються місцеві еліти, які беруть на себе відповідальність, які беруть не тільки гроші з бюджетної децентралізації, а ще і повноваження. І це ті люди, які повинні прийти осінню на вибори, прийти до своїх виборців, бути обраними і далі керувати своїми регіонами.</p>
<p>Я вважаю, я переконаний, що саме конституційна рада на чолі з паном Володимиром Гройсманом, зробить цей крок і ми приймемо Конституцію, в якій конкретно закріпимо в житті повноваження, які стосуються сьогодні передачі від центральної влади на місцевий рівень.</p>
<p>Цього чекає сьогодні і вся країна, цього чекає і вся Європа. І я вам скажу, що сьогодні багато парламентів країн Європи об'єднані навколо питання України.</p>
<p>Франція, Національна асамблея, Сенат Франції, Бундестаг Німеччини, коли виникає питання Європи сьогодні два слова:Unitу and solidarity – це єдність і солідарність. І я б хотів би, щоб саме і в нашому парламенті саме навколо питання децентралізації, регіонального розвитку, розширення повноважень місцевого самоврядування також завжди були два слова: єдність і солідарність.&nbsp;&nbsp;&nbsp;</p>
<p>Я би хотів повідомити про те, що зроблено урядом крім тих законопроектів, які&nbsp; були прийняті в парламенті,&nbsp; я вам за це дякую.</p>
<p>Зараз прийнята методика по якій іде вже практично питання об'єднання громад на двох принципах – самоздатність, ефективність і добровільність.</p>
<p>І тут питання в тому як ми доучимося, як ми це проведемо?</p>
<p>На минулому тижні ми підписали з Радою Європи меморандум спільно з паном Ягландом про те, що&nbsp; ми створюємо в кожній області офіс по підтримці реформ. Керівники цих офісів повинні бути запропоновані від громадськості, кожний заступник голови обласної адміністрації сьогодні отримав додаткові повноваження по складанню перспективних планів.</p>
<p>І я вам скажу, що&nbsp; практично вже 5 областей – Київська, Одеська, Кіровоградська, Львівська виходять з тими перспективними планами для того, щоб створити потужні територіальні громади, які здатні себе утримувати і здатні запропонувати інвесторам майбутній план розвитку.</p>
<p>&nbsp;Тому на сьогоднішній день я б хотів би, щоб народні депутати також&nbsp; підключились до цього процесу. І я вам скажу ще один момент, у який би ви дуже активно включилися і&nbsp; не упускали з свого поля зору.</p>
<p>Урядом поданий бюджет 2015 року, парламентом підтриманий&nbsp; сьогодні бюджет 2015 року в якому закладено 3 мільярди гривень на Державний фонд регіонального розвитку.&nbsp; Уряд подав постанову, і вона була проголосована, і нарешті підписана про те, що саме ці три мільярда на обласних конкурсних комісіях прозоро з залученням&nbsp; депутатів будуть розподілені деякі соціальні об'єкти, які сьогодні потребують вирішення в областях. І Кабінет Міністрів, і бюджетний комітет Верховної Ради, вони тільки повинні затвердити це питання для того, щоб ці гроші розподілити.</p>
<p>Саме в цьому Державному фонді регіонального розвитку записані і ті питання, які важливі, і я враховую, що підуть на підтримку територіального об'єднання громад. Тому я хотів би, щоб наші народні депутати активно долучилися до цього процесу і також прийняли у цьому участь.</p>
<p>Також я хотів би, щоб наше місцеве самоврядування долучилося&nbsp; активно до того, щоб повідомити нашим регіональним лідерам (це і районним радам, і сільським радам) про те, що потрібно робити, крок за кроком. Для цього ми проводимо дуже потужну інформаційну політику з приводу того, щоб розповісти людям, що дасть саме децентралізація, які можливості в них будуть нові, як ми будемо рухатися і по питанням децентралізації, яка дозволить провести дерегуляцію, яка дозволить провести енергоефективні заходи, яка дозволить залучити сьогодні в кожну раду, практично, ті гроші, які сьогодні пропонує Європа на виконання повноважень. І це той рух, який потрібен бути.</p>
<p>Я хотів би окремо подякувати сьогодні народним депутатам за дуже два важливі законопроекти, які вчора були проголосовані у Верховній Раді – це Закон "Про державну службу" і Закон про службу у місцевому самоврядуванні. Це саме ті проекти, які сьогодні проголосовані у першому читанні, які повинні бути доопрацьовані, але це той старт, який запускає реформу і підходи до державної служби.</p>
<p>Я скажу, що у нас сьогодні є домовленість із урядом Франції про те, щоби провести реформу підготовки навчання державних службовців, тому що потрібно цю роботу комусь виконувати на місцях. І те, що ми тут, у Верховній Раді, приймаємо закони, а уряд подає постанови, це ще не визначає про те, що реформи будуть рухатися на місцях. Тому нам потрібно готувати людей, тому нам потрібно їх вчити, тому нам потрібно разом вибирати на місцях тих відповідальних людей, які можуть вчитися, які можуть&nbsp; виконувати і проводити реформи на місцях…</p>
<p>&nbsp;</p>
<p>ГОЛОВУЮЧИЙ. Завершуйте. 30 секунд. І потім міністр внутрішніх справ.</p>
<p>&nbsp;</p>
<p>ЗУБКО Г.Г. І тому я хотів би закінчити саме на тій ноті, що сьогодні парламент України приймає дуже важливі рішення, рішення, на які дається час нашими хлопцями, які сьогодні на сході, які кожного дня виграють цей час, для того щоб ми тут приймали закони, для того щоб уряд приймав постанови і для того щоб ми проводили реформи, для того щоб ми підготувалися по фортифікаційним спорудам, для того щоб ми могли виготовити ці конструкції…</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ЗУБКО Г.Г. …вставити їх вчасно на оборонні рубежі – і закінчити цю важку роботу.</p>
<p>Тому я закликаю всіх до єдності і солідарності навколо питань проведення реформ, а також національної безпеки. Дякую.</p>
<p>&nbsp;</p>
<p>ГОЛОВУЮЧИЙ. Дякую, Геннадій Григорович.&nbsp; Дякую.</p>
<p>Будь ласка, міністр внутрішніх справ Арсен Борисович Аваков.</p>
<p>&nbsp;</p>
<p>11:05:17</p>
<p>АВАКОВ А.Б.</p>
<p>Шановні народні депутати, шановний головуючий! Майже всі запитання від народних депутатів, що надійшли на адресу Міністерства внутрішніх справ, стосуються забезпечення безпеки під час майбутніх травневих свят.</p>
<p>Доповідаю, що міністерством розроблено і здійснюються заходи як превентивного характеру, так і спрямовані на забезпечення ефективного реагування в разі ускладнення оперативної обстановки.</p>
<p>При їх підготовці ми в першу чергу аналізували і враховували чинники, що негативно впливають на суспільно-політичну і криміногенну обстановку в державі. Одним із найбільш небезпечних є зростання рівня диверсійної та терористичної загрози в усіх без винятку регіонах, пов'язані з подіями на сході України та агресією Російської Федерації. Метою таких дій, безумовно, є дестабілізація ситуації, залякування населення, створення атмосфери паніки і хаосу, дискредитація державної влади та провокація масових безладів. Ще одним чинником виступає витік в незаконний обіг значної кількості вогнепальної зброї, вибухівки і боєприпасів. Це призвело до активних… до активізації злочинного елементу, частина якого бере активну участь в сепаратистських рухах, залучається до здійснення диверсій, терористичних актів та інших тяжких та особливо тяжких злочинів.</p>
<p>Протягом першого кварталу цього року органами внутрішніх справ викрито 2 тисячі 700 фактів незаконного обігу зброї, вилучено майже 800 одиниць вогнепальної зброї. В тому числі 46 гранатометів, 220 автоматів і пістолетів, 586 гранат, 35 тисяч патронів.</p>
<p>Слід згадати і політичний аспект. Адже майбутні свята, ймовірно, будуть активно використовуватися з метою нагнітання політичного протистояння. Що може мати непередбачувані наслідки, враховуючи значну кількість людей, які будуть приймати в них участь.</p>
<p>За нашими оцінками, в чисельних заходах, що плануються, планують прийняти участь один і два десятих, 1, 2 та 9 травня візьме участь близько один і два десятих мільйона осіб. Найбільш чисельні заходи ми очікуємо в столиці, в Дніпропетровській, Одеській, Харківській, Миколаївській, Черкаській, Кіровоградській областях.</p>
<p>Особливої уваги в цей день також перебуватимуть Львів, в зоні особливої уваги буде перебувати Львів, Тернопіль та Рівне.</p>
<p>Хочу нагадати, що на 2 травня припадає річниця подій, які мали місце в Одесі минулого року. Для нас надзвичайно важливо не допустити в зв'язку з цим будь-яких провокацій під час відзначення річниці цієї трагедії. Тому, безумовно, заходи безпеки в Одеському регіоні будуть дуже серйозними.</p>
<p>До забезпечення правопорядку в цілому по державі залучатимуть майже 42 з половиною тисячі працівників міліції, військовослужбовців Національної гвардії, а також представників громадськості. Вже зараз в органах внутрішніх справ налагоджено відповідну взаємодію з місцевими адміністраціями і органами місцевого самоврядування. Особлива увага приділяється можливість альтернативним заходам, які є потенційним джерелом конфліктів.</p>
<p>Здійснюється постійний моніторинг соціальних мереж з метою виявлення закликів радикально налаштованих організацій та громадян до участі в них. В разі надходження такої інформації, з їх організаторами проводяться зустрічі з метою недопущення противоправних дій.</p>
<p>Запитання, яке надійшло від фракцій. Запитання: "Чи розглядається урядом питання на рівні, наприклад, рекомендацій місцевим органам влади щодо заборони масових заходів&nbsp; в місті Одесі та Одеській області 2 травня, в інших городах в річницях&nbsp; трагічних&nbsp; подій місця.</p>
<p>Відповідаю. Конституція України передбачає&nbsp; можливість обмеження&nbsp; і реалізації&nbsp; права громадян збиратися&nbsp; мирно, без зброї, проводити&nbsp;&nbsp; збори, мітинги, походи і демонстрації, яке встановлюється лише судом виключно&nbsp; в&nbsp; інтересах національної безпеки&nbsp; та громадського порядку. Питання забезпечення громадського порядку в період&nbsp; травневих свят обговорювалось на відеоселекторній нараді&nbsp; за участю регіонів за головуванням Прем'єр-міністра&nbsp; України на цьому тижні.&nbsp; Серед поставлених завдань керівництву місцевих органів державної влади, в тому числі Одеської області, проаналізувати&nbsp; суспільну ситуацію та громадсько-політичну… та безпекову ситуацію. У разі&nbsp; необхідності при виникненні реальної загрози звернутися до суду з клопотаннями про обмеження або заборону відповідних&nbsp; заходів.&nbsp; Наразі сьогодні&nbsp; я не бачу в Одесі&nbsp; підстав для того, щоб забороняти&nbsp;&nbsp; заходи.&nbsp; Але місцева влада Харкова звернулася з відповідним клопотанням до суду, і така заборона на масові акції&nbsp; в Харкові існує.</p>
<p>Наступне запитання. Чи залучатимуться&nbsp; до заходів безпеки під час святкувань 9 травня&nbsp; військовослужбовці Збройних Сил України&nbsp; в межах повноважень&nbsp; Збройних Сил України, передбачених чинним законодавством щодо&nbsp; протидії тероризму?&nbsp;&nbsp;&nbsp;</p>
<p>Відповідаю. Міністерство&nbsp;&nbsp; внутрішніх справ не планує&nbsp; залучати&nbsp; військовослужбовців Збройних Сил України&nbsp; до охорони&nbsp; громадського порядку під час&nbsp; травневих свят.</p>
<p>Наступне запитання з фракції "Самопоміч". Чи буде вводитися посилений режим пропуску на пропускних пунктах&nbsp; в'їзду і виїзду&nbsp; з окупованої території&nbsp; Автономної Республіки Крим,&nbsp; окремої території&nbsp; Донецької та Луганської області?&nbsp; Якщо так, якими нормативно-правовими актами він буде регламентований?</p>
<p>Відповідаю.&nbsp; 21 квітня&nbsp; 2015 року&nbsp; на контрольних&nbsp; пунктах в'їзду-виїзду на окуповану територію Криму і окрему територію&nbsp; Луганської і Донецької областей розпорядженням адміністрації&nbsp; Державної прикордонної служби видано&nbsp; посилений режим пропуску осіб, транспортних засобів та&nbsp; вантажів. Уточнено&nbsp; плани&nbsp; взаємодії з правоохоронними органами та контрольними&nbsp; службами&nbsp; ЗСУ …ГУ&nbsp; в разі виконання спільних завдань з метою унеможливлення ввезення&nbsp; в Україну засобів терору і диверсій для вчинення терористичних актів, виявлення осіб, які перебувають в розшуку.</p>
<p>Посилено контроль та введено вікові обмеження щодо в'їзду в Україну громадян Російської Федерації чоловічої статі від 16 до 60 років, власників внутрішніх паспортів пропуску в Україну представників провокативних ЗМІ Російської Федерації, які використовують та спотворюють реальну ситуацію в Україні. Буде відмовлено у в'їзді громадянам Російської Федерації, які отримали паспортні документи на тимчасовій окупованій території України Автономної Республіки Крим. Забезпечено обов'язково фото, відео і аудіофіксацію випадків виявлення осіб з регіонів проведення бойових дій та міжнаціональних конфліктів, конфліктів та нестандартних ситуацій, фактів виявлення заборонених для переміщення через державний кордон предметів та матеріалів.</p>
<p>Крім того, посилення дотримання правил прикордонного режиму органами охорони кордону спільно з обласними державними адміністраціями південного та східного регіону. Це стосується Одеської, Херсонської, Запорізької, Донецької, Луганської, Сумської та Чернігівській областями. Розроблено та з 1 квітня цього року запроваджено в прикордонній смузі додаткові тимчасові режими обмеження.</p>
<p>В цілому я хочу запевнити присутніх, що ми цілком забезпечимо порядок і лад в державі в травневі свята з 1 по 9 травня. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Арсен Борисович. Дякую.</p>
<p>Будь ласка, займайте місце в ложі уряду. Колеги, є пропозиція заново записатись?</p>
<p>&nbsp;</p>
<p>ГОЛОСИ ІЗ ЗАЛУ Є!</p>
<p>&nbsp;</p>
<p>ГОЛОВУЮЧИЙ. Ні. Юрій Левченко. Запитання, Юрій Левченко.</p>
<p>&nbsp;</p>
<p>ГОЛОС ІЗ ЗАЛУ Верніть Арсенія Петровича!</p>
<p>&nbsp;</p>
<p>11:13:11</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ. Другий раз поспіль приходиться звертатися до пустого місця. Ви знаєте, я нагадую шановному головуючому і я нагадую Арсенію Петровичу, який втік від депутатів, що у нас "година запитань до Уряду" і зокрема до Прем'єр-міністра, а не бенефіс Прем'єр-міністра з двадцятип'ятихвилинним особистим виступом про те як "космические корабли бороздят просторы большого театра". Розумієте? І треба, власне кажучи, давати цей час, щоб йому питання задавати. Бо тут задали йому кілька таких питань дуже цікавих ні про що, він ні про що відповів, а хай він відповість, хай він відповість, куди ділися мільярд доларів, які він сам прозвітував, які він передав в "ДНР" і так зване "ЛНР", коли він розказує, що немає грошей на пенсії, виплати соціальні. Куди ділися ці мільярд доларів? Хай він відповість, коли він запровадить податки на розкіш, бо він розказує, що він за соціальну справедливість. Коли він особисто буде сплачувати 10 тисяч гривень зі свого маєтку в місяць, податку на розкіш. От хай він на такі речі відповість.</p>
<p>&nbsp;</p>
<p>ГОЛОВУЮЧИЙ. Народний депутат Марченко.</p>
<p>&nbsp;</p>
<p>11:14:23</p>
<p>МАРЧЕНКО О.О.</p>
<p>Прошу передати слово народному депутату Головку.</p>
<p>&nbsp;</p>
<p>11:14:29</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні депутати, колеги, ну, дійсно, немає з ким спілкуватися, тому що Прем'єр в чергове проігнорував нас, показав своє ставлення до парламенту, що йому не цікаво слухати запитання від депутатів, народних обранців. Мені хотілося запитати саме основне, про те, що розказував Арсеній Петрович, що ми вчергове, вчергове про те маємо брати нові кредити. І українська держава вже сягнула борг, і на сьогоднішній день 1,6 трильйона, це майже 90&nbsp; відсотків від ВВП. За рік часу ми вдвічі збільшили сукупний державний борг. У мене є питання, а як думає Прем'єр, що українська держава і українці мають розраховуватися з тими боргами? Чому не закриваються діри? Чому не закриваються офшори і схеми? Чому далі працюють конверти, податкові ями і так далі? Це мільярди. Більше 400 мільярдів в рік. Ми бачимо, що відсутність повністю реформ, невиведена економіка з тіні, просте заговорювання …</p>
<p>&nbsp;</p>
<p>ГОЛОВУЮЧИЙ. Народний депутат Мороко, "Опозиційний блок".</p>
<p>&nbsp;</p>
<p>11:15:41</p>
<p>МОРОКО Ю.М.</p>
<p>Прошу передать слово Матвеенкову.</p>
<p>&nbsp;</p>
<p>11:15:51</p>
<p>МАТВІЄНКОВ С.А.</p>
<p>&nbsp;Матвеенков, 57 округ, город Мариуполь. У меня вопрос, Премьера нет, хотел бы задать вопрос первому вице-премьеру. Город Мариуполь, родной город наш, который стал "притчей во языцех". Сегодня очень много вокруг этого города всевозможных разговором, мыслей. Но, к сожалению, к тому, что вот разговоры и мысли и пиар, городу нужно конкретная помощь, и городу нужно помогать. Город Мариуполь это не просто населенный пункт, это крупный промышленный цент, который дает практически 30 процентов объема производства Донецкой области. &nbsp;4 миллиарда гривен объем реализации месячный данного города. Сегодня город находится практически в изоляции: железнодорожный транспорт, который обеспечивает крупнейшие промышленные&nbsp; предприятия, прорывается с трудом, люди для того,&nbsp; чтобы добраться из города Мариуполя вынуждены&nbsp; какими-то&nbsp; перекладными путями добираться до Запорожья с тем, чтобы потом от Запорожья единственным путем уехать как-то. Дорога, по которой они ездят – это место вокруг …</p>
<p>&nbsp;</p>
<p>ГОЛОВУЮЧИЙ. 10 секунд,&nbsp; завершуйте, будь ласка.&nbsp;&nbsp;</p>
<p>&nbsp;</p>
<p>11:16:54</p>
<p>МАТВІЄНКОВ С.А. … автомобильная дорога – это место, вокруг&nbsp; которого ездят, а не автомобильная дорога.</p>
<p>Убедительная просьба: давайте,&nbsp; в конце концов,&nbsp;&nbsp; повернемся к этому городу&nbsp; лицом и сделаем все для того,&nbsp; чтобы не разбегались&nbsp; ни бизнес оттуда, ни население, ни&nbsp; …</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Геннадій Зубко.</p>
<p>&nbsp;</p>
<p>11:17:14</p>
<p>ЗУБКО Г.Г. Я дякую всім патріотам Маріуполя, які сьогодні об'єдналися навколо захисту цього міста. І&nbsp; я вам скажу, що&nbsp; перебуваючи на минулому тижні саме і біля Широкіно, і біля Маріуполя я побачив, що кожне підприємство міста на сьогоднішній&nbsp; день&nbsp;&nbsp; приймає участь і в будівництві фортифікаційних споруд, і допомозі нашим військовим.</p>
<p>Але з іншого боку повинні всі розуміти про те, що сьогодні йде військова агресія проти&nbsp; України і&nbsp; на напрямку Маріуполя. Що сьогодні практично Міністерство інфраструктури разом&nbsp; з тими підприємствами, які працюють, сьогодні&nbsp; відновлює те залізничне сполучення, яке сьогодні зривається практично кожного дня.&nbsp;&nbsp;&nbsp; І ви знаєте скільки з нового року було пошкоджено мостів, скільки було зруйновано&nbsp; мостів і скільки було відбудовано&nbsp; інфраструктурних об'єктів.</p>
<p>Ви знаєте, що сьогодні на той час, коли перекриті дороги ДНР і по яким сьогодні неможливо поставити і продукцію, і гуманітарну допомогу, і сьогодні&nbsp; наші&nbsp; гуманітарні організації повинні&nbsp; об'їжджати по 500 кілометрів навколо цих речей для того, щоб доставити цю гуманітарну допомогу. І ці грузи пішли через ці дороги районного скорочення, які&nbsp; не передбачені для важкої техніки, а&nbsp; також не передбачені для&nbsp; такої масової доставки. Сьогодні все практично робиться для того, щоби забезпечити нормальне життєзабезпечення міста.</p>
<p>Тому,&nbsp; я б хотів би ще раз подякувати&nbsp; маріупольцям і об'єднати всіх патріотів навколо цього міста. Дякую!</p>
<p>&nbsp;</p>
<p>ГОЛОВУЮЧИЙ. Дякую, колеги. Будь ласка, ще 5 хвилин залишилося, часу відведеного. Народний депутат Осуховський.</p>
<p>&nbsp;</p>
<p>11:19:10</p>
<p>ОСУХОВСЬКИЙ О.І.</p>
<p>Олег Осуховський, Всеукраїнське об'єднання "Свобода", місто Рівне.</p>
<p>В мене запитання до міністра енергетики та вугільної промисловості. Підтвердіть, будь ласка, або спростуйте інформацію про те, що "Укргазвидобування", яке входить до складу НАК "Нафтогаз України", та має близько 50 відсотків долі за договорами спільної діяльності, видобуло, за підсумками 2014 року, понад 1,3 мільярда кубів природного газу, цей газ реалізувався не для населення, а для промисловості за ринковими цінами на загальну суму понад 5 мільярдів гривень? При цьому підприємство "Укргазвидобування" по договору спільної діяльності від реалізації цього отримало оплату лише 45 мільйонів гривень, що становить менше 1 відсотка. Ця інформація також потрібна для робочої групи, яка розслідує корупційні діяння в уряді. Дайте, будь ласка, відповідь.</p>
<p>&nbsp;</p>
<p>11:20:21</p>
<p>СВЕТЕЛІК О.Д.</p>
<p>Якщо можна, я відповім. У нас працює оптовий покупець видобутку газу, імпортного газу, той, що видобувається, це НАК "Нафтогаз України". Ми готові надати цю інформацію, я тільки кажу, що у нас є оптовий ринок, практично він працює, ринок,&nbsp; "Нафтогаз"&nbsp; скуповує всі ресурси і він розподіляє, і він продає. На ваше звернення, ми підготуємо таку довідку і надамо до комісії. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Іллєнко Андрій.</p>
<p>&nbsp;</p>
<p>11:21:13</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>Я перепрошую, міністр внутрішніх справ ще присутній за засіданні? Не присутній, от бачите теж така "година запитань до Уряду" у нас дуже цікава. Я хотів би, все-таки, задати питання міністру внутрішніх справ, тому що це питання вже звучало від колеги Соболєва на адресу Прем'єр-міністра, але відповіді не було. Прямо зараз, в&nbsp; ці хвилини, в центрі міста Києва, в будинку "Кіно", на вулиці Саксаганського, 6 відбувається з'їзд адвокатів на якому обирають представників у Вищу раду юстиції. Зараз "тітушки" заблокували туди вхід, не пускають туди делегатів, ігнорують абсолютно всі закони. І, найголовніше, міліція, при чому, що цікаво, це відбувається в Печерському районі, а міліція з Оболонського району, чомусь, заблокувала і разом з "тітушками" не пускає делегатів на з'їзд адвокатів. Тобто, по-суті, люди Портного зараз в центрі Києва проводять антиреволюційний, контрреволюційний переворот. Я прошу, щоб негайно ця ситуація була вирішена. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Олег Барна.</p>
<p>&nbsp;</p>
<p align=left>ПАРУБІЙ А.В.&nbsp; Барні, включіть мікрофон.</p>
<p>&nbsp;</p>
<p>11:22:37</p>
<p>БАРНА О.С.</p>
<p>Доброго дня! Шановні представники уряду! Я дуже радий, що поповнення бюджету в Казначейство пішло перевищення 20 мільярдів гривень, на жаль, не за рахунок розвитку економіки, а за рахунок, скоріше девальвації гривні. І, можливо, поповнювати бюджет за рахунок намагання продажу&nbsp; рентабельних державних підприємств – це не правильний хід, а можливо, краще за рахунок розвитку економіки. І можлива проблема не в так поганій рентабельності державних підприємств як в не ефективній роботі профільних міністерств, чи,&nbsp; можливо уряду. І тому, я би дуже, хотів спитати до Прем'єра, на жаль, його немає, якщо він намагається і так далі твердо йти цим шляхом, який де більше року і нічого не зробив, то скільки йому ще потрібно ще дати часу і вашій команді, щоб нарешті було зрушення? Можливо краще вже перейти до реальних, а не популістичних реформ? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp;</p>
<p>Будь ласка,&nbsp; відповідь, Геннадій Григорович, будь ласка,&nbsp; останнє…</p>
<p>Будь ласка, секретаріат, прошу запросіть народних депутатів до залу, ми переходимо до прийняття рішень, які визначені.</p>
<p>Будь ласка, давайте подякуємо уряду за годину запитань, за відповіді. Дякуємо колеги. Бажаємо успіхів.</p>
<p>Будь ласка, колеги, заходимо до&nbsp; сесійної зали, починаємо розгляд питань порядку денного.</p>
<p>Будь ласка, займаємо свої місця. Будь ласка.</p>
<p>Будь ласка, шановні колеги, займаємо свої місця&nbsp; завершена Година запитань до Уряду. Я прошу сідати на свої, сідайте, будь ласка, колеги. Будь ласка, прошу займати свої місця, колеги шановні.&nbsp; Будь ласка, колеги, займайте свої місця починаємо працювати.</p>
<p>&nbsp;Будь ласка, колеги, заходимо до зали сесійної зараз будемо продовжувати працювати в режимі голосування.</p>
<p>Давайте сигнальне голосування зробимо, скільки у нас…</p>
<p>Сигнальне голосування зробимо. Сигнальне, колеги! Магічний звук! Давайте сигнальне голосування! Не всі, бачу, встигають голосувати. Не всі повернулись. Будь ласка.</p>
<p>&nbsp;</p>
<p>11:26:41</p>
<p>За-191</p>
<p>Колеги, це буде зараз сигнальне голосування, прошу, натискайте "за", і ми подивимося, скільки у нас депутатів. Будь ласка, колеги! Зараз сигнальне голосування. Будь ласка, голосуємо. Сигнальне голосування.</p>
<p>&nbsp;</p>
<p>11:27:10</p>
<p>За-218</p>
<p>Ну. вже краще. Ні, ну, я бачу візуально, що людей більше. А, ось заходять ще!..&nbsp; Давайте, будь ласка, шановні колеги. Прошу! Будь ласка, колеги, заходьте! Голосуємо, голосуємо!</p>
<p>&nbsp;</p>
<p>11:27:55</p>
<p>За-234</p>
<p>Вже краще, вже краще. Зараз будуть повертатися колеги. Будь ласка, колеги, займайте свої місця, шановні народні депутати. Будь ласка.</p>
<p>Будь ласка, колеги! <i>(Шум у залі)</i></p>
<p>Шановні колеги, будь ласка! Давайте, голосуємо. Це сигнальне голосування, просто сигнальне.</p>
<p>&nbsp;</p>
<p>11:29:05</p>
<p>За-245</p>
<p>Вже краще.</p>
<p>Шановні колеги, працюємо. <i>(Шум у залі)</i></p>
<p>На ваш розгляд, шановні колеги, внесено… Шановні колеги, ми перенесемо голосування запитів, перейдемо до постанов. Да, те, що ми, колеги, те, що ми… Які були підтримані, зараз запити будемо голосувати.</p>
<p>Шановні колеги, у нас є питання. У нас 8 числа ми маємо провести урочисте засідання Верховної Ради України. Учора в організаційному календарному плані, де визначалось: 6-е – парламентські слухання і 8-е – урочисте засідання, - ми так його і не проголосували.</p>
<p>Тому є пропозиція всіх керівників фракцій про те, щоб ми проголосували і могли провести урочисте засідання 8 травня. Будь ласка, шановні колеги, сконцентруйтесь на голосуванні. Це організаційні питання, які ми маємо проголосувати з вами і визначитися. Календарний план, календарний план, колеги, сконцентруйтесь! 2590 – календарний план, проект постанови. Готові голосувати?</p>
<p>Давайте за основу і в цілому, щоб ми могли 8 числа провести урочисте засідання. За основу і в цілому 2590. Прошу голосувати, 2590. Голосуємо.</p>
<p>&nbsp;</p>
<p>11:30:52</p>
<p>За-214</p>
<p>Хто не встиг? <i>(Шум у залі)</i></p>
<p>Давайте, колеги. 2590.</p>
<p>&nbsp;</p>
<p>ПАРУБІЙ А.В. Шановні колеги, прошу зайти до залу. Йдеться про те, щоб ми солідарно з усім цивілізованим світом 8 травня відзначили як події закінчення Другої світової війни. Це наша солідарна позиція з усім цивілізованим світом. Вперше українська держава на рівні парламенту буде проводити таке урочисте засідання. І не може бути так, що із-за відсутності дисципліни в залі ми таке важливе рішення не зможемо прийняти.</p>
<p>&nbsp;</p>
<p>ГОЛОВУЮЧИЙ. Давайте, колеги, голосуємо 2590. Колеги!</p>
<p>&nbsp;</p>
<p>ПАРУБІЙ А.В. …зайти в зал і зайняти робочі місця, будь ласка.</p>
<p>&nbsp;</p>
<p>ГОЛОВУЮЧИЙ. 2590 – за основу і в цілому календарний план, колеги! Заспокойтесь, будь ласка, голосуємо. Ви чули, що сказав Андрій Володимирович? Голосуємо.</p>
<p>&nbsp;</p>
<p>11:32:01</p>
<p>За-232</p>
<p>Рішення прийнято.</p>
<p>Дякую. Рухаємося далі, колеги. Я прошу, не розходьтесь, у нас дуже важливих багато питань, шановні колеги. Дуже багато важливих питань і маємо сьогодні їх розглянути.</p>
<p>На ваш розгляд вноситься. Ми визначились. 6 – парламентські слухання. 8 – урочисте засідання.</p>
<p>На ваш розгляд вноситься проект Постанови Верховної Ради України про внесення змін до Постанови Верховної Ради України від 2 грудня 2014 року "Про формування складу Кабінету Міністрів України". Доповідач – Наталія Василівна Новак народний депутат. А?</p>
<p>Колеги, ми прийняли рішення, що ми проводимо парламентські слухання. А тепер про тематику проголосуємо і потім постанову Новак.</p>
<p>Проект Постанови 2087, про проведення цих парламентських слухань на 6 число. Будь ласка, Людмила Денісова – керівник комітету.</p>
<p>Давайте проголосуємо за скорочену процедуру розгляду постанови. Колеги, увага, не розходимося, будь ласка! За скороченою процедурою розгляд, будь ласка. Щодо розгляду за скороченою процедурою.</p>
<p>&nbsp;</p>
<p>11:33:35</p>
<p>За-173</p>
<p>Дякую. Будь ласка, доповідайте. Увага, колеги! Це про проведення парламентських слухань.</p>
<p><a name=Temp></a>&nbsp;</p>
<p>11:33:45</p>
<p>ДЕНІСОВА Л.Л.</p>
<p>Шановний пане Голово, шановні колеги народні депутати! На ваш розгляд пропонується проект Постанови Верховної Ради України про проведення парламентських слухань на тему: "Про державну політику&nbsp; щодо соціального&nbsp; захисту внутрішньо переміщених осіб". Даним&nbsp; проектом пропонується провести парламентські&nbsp; слухання&nbsp; з метою формування&nbsp; державної політики щодо реалізації гарантованих&nbsp; Конституцією України прав і свобод громадян, що стали внутрішньо переміщеними особами&nbsp; внаслідок тимчасової окупації частини території України&nbsp; або&nbsp; які змусили покинути свої місце проживання у результаті або з метою уникнення негативних наслідків збройного конфлікту, проявів насильства, масових порушень прав людини та надзвичайної ситуації природного чи техногенного&nbsp; характеру.</p>
<p>Залучити&nbsp;&nbsp; до їх проведення&nbsp; 8 комітетів Верховної Ради України – з питань прав людини,&nbsp; національних меншин і міжнаціональних відносин;&nbsp; національної безпеки&nbsp; і оборони; з питань соціальної політики, зайнятості та пенсійного&nbsp; забезпечення;&nbsp; у справах&nbsp; ветеранів та інвалідів; з питань охорони здоров'я; з питань державного&nbsp;&nbsp; будівництва, регіональної політики та місцевого самоврядування; з питань правової політики та правосуддя; з питань бюджету – і внести пропозиції&nbsp; щодо&nbsp; Рекомендацій парламентських слухань здійснити необхідні заходи&nbsp; з організації&nbsp; та медичного забезпечення.</p>
<p>Слід зазначити, що&nbsp; 18 лютого у Комітеті&nbsp;&nbsp;&nbsp;&nbsp; Верховної Ради України&nbsp; з питань прав людини, національних меншин і міжнаціональних відносин відбулися&nbsp; слухання на тему:&nbsp; "Стан дотримання прав&nbsp; внутрішньо переміщених осіб та громадян&nbsp;&nbsp; України, які проживають на&nbsp; тимчасово окупованій території".</p>
<p>Тому в зв'язку&nbsp; з цим я вношу пропозицію&nbsp; і прошу&nbsp;&nbsp; під стенограму&nbsp; врахувати такі зміни. Змінити назву&nbsp; Постанови&nbsp;&nbsp; про проведення&nbsp; парламентських слухань на тему: "Про державну політику щодо соціального захисту&nbsp; та забезпечення&nbsp;&nbsp; прав і свобод внутрішньо переміщених осіб".</p>
<p>Друге. Пункт&nbsp;&nbsp; 1 викласти у такій редакції. "Провести&nbsp; 6 травня 2015 року…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд завершуйте і будемо голосувати.</p>
<p>&nbsp;</p>
<p>ДЕНІСОВА Л.Л.&nbsp;&nbsp; В залі пленарних засідань Верховної Ради&nbsp; України провести&nbsp; такі&nbsp; парламентські&nbsp; слухання. У пункті 2 змінити дату&nbsp; підготовки і&nbsp; подання&nbsp; Кабінету Міністрів України…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, не обмежуйте, це зачитують якраз зміни до постанови.</p>
<p>&nbsp;</p>
<p>ДЕНІСОВА Л.Л.&nbsp;&nbsp; … квітня на&nbsp; 27 квітня визначити відповідальним за проведення вказаних парламентських слухань Комітет Верховної Ради України з питань соціальної політики, зайнятості та пенсійного забезпечення. Прошу підтримати.</p>
<p>&nbsp;</p>
<p>ГОЛОВУЮЧИЙ. Колеги, будь ласка, давайте підготуємося до голосування проект постанови 2087 з урахуванням того, про що була доповідь голови профільного комітету Людмили Денісової. Готові голосувати, колеги? Це про проведення парламентських слухань шостого числа відповідно до попереднього нашого рішення з вами. Будь ласка, колеги. Будь ласка. Голосуємо, шановні колеги. 25…</p>
<p>&nbsp;</p>
<p>ГОЛОСИ ІЗ ЗАЛУ Голосуємо!</p>
<p>&nbsp;</p>
<p>ГОЛОВУЮЧИЙ. Голосуємо. 2087 проект постанови з урахуванням пропозицій голови профільного комітету. 2087. Прошу голосувати і прошу підтримати. Прошу підтримати.</p>
<p>&nbsp;</p>
<p>11:37:21</p>
<p>За-188</p>
<p>Друзі, ще раз.</p>
<p>Давайте, колеги, не встигли ще депутати проголосувати. 2087, будь ласка. Прошу голосувати. Прошу голосувати. Да. Прошу голосувати. Це тема… Опять, знову не встигли. Ну, я бачу просто не встигають депутати.</p>
<p>&nbsp;</p>
<p>11:38:05</p>
<p>За-194</p>
<p>Всі не встигли. 194 – вже краще.</p>
<p>Колеги, повертаємося і голосуємо це тема проведення парламентських слухань. Зараз. 2087 в цілому. 20… Не можна. 2087. Тому, що не можна. Будь ласка, 2087. Прошу голосувати. Давайте підтримаємо, колеги.</p>
<p>&nbsp;</p>
<p>11:38:41</p>
<p>За-205</p>
<p>Так. Ще раз. Ми вчора провели з вами тренування, будь ласка. Мова іде про що, про те, щоби провести тематичні парламентські слухання. Ми про це говорили, це важливе питання. Прошу підтримати його голосуванням. Давайте, голосуємо, колеги, прошу підтримати.</p>
<p>&nbsp;</p>
<p>11:39:34</p>
<p>За-207</p>
<p>Вже краще. Керівники фракцій, я поставлю його пізніше це на голосування. Я прошу вас, друзі, проведіть консультації. Бо, я думаю, так, один одного просто не розуміють, про що мова іде.</p>
<p>Рухаємося далі. Будь ласка, Андрій Володимирович, проводьте.</p>
<p>2057, Новак Наталія Василівна. Поставте пропозицію за скороченою процедурою. Щодо розгляду за скороченою процедурою.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>11:39:57</p>
<p>ГОЛОВУЮЧИЙ.&nbsp;</p>
<p>Ставиться на розгляд проект постанови про внесення змін до Постанови Верховної Ради України від 2 грудня 2014 року номер 2057. Прошу підтримати розгляд за скороченою процедурою. Будь ласка, голосуємо за скорочену процедуру.</p>
<p>&nbsp;</p>
<p>11:40:23</p>
<p>За-160</p>
<p>Дуже вам дякую за підтримку. До доповіді запрошується голова підкомітету Комітету з правової політики та правосуддя, Новак Наталія Василівна. Будь ласка, включіть мікрофон.</p>
<p>&nbsp;</p>
<p>11:40:36</p>
<p>НОВАК Н.В.</p>
<p>Шановні депутати, 2 грудня 2014 року нами була проголосована Постанова про формування складу Кабінету Міністрів. Однак, враховуючи указ Президента від 2 грудня 2014 року номер 905, 906, яким прийняті&nbsp; до громадянства України Абромавичус Айварас і Яресько Наталія Енн, а також виданих їм паспортів громадян України. Значить, виникла необхідність внести виправлення щодо написання їх імен, а саме Абромавичус Айварас і Яресько Наталія Енн, тобто це суто технічні правки, прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дуже вам дякую!</p>
<p>Скажіть, будь ласка, колеги, чи є потреба обговорювати? Голосуємо, так? Обговорюємо. Давайте тоді таким чином, що ми надамо слово тим, хто&nbsp; настоює. Може так бути? Будь ласка, Власенко, для виступу 2 хвилини. Включіть мікрофон,&nbsp; будь ласка.</p>
<p>&nbsp;&nbsp;&nbsp;&nbsp;&nbsp;</p>
<p>11:41:39</p>
<p>ВЛАСЕНКО С.В.</p>
<p>Шановні колеги! Не маючи в принципі заперечень проти цієї постанови, хотів би зазначити&nbsp; наступне. Коли ці два шановних&nbsp; міністра виступали на трибуні Верховної Ради, вони заявили про те, що вони відмовляться&nbsp; від громадянства інших країн.</p>
<p>Два тижні назад в засобах масової інформації з'явилося повідомлення&nbsp; про те, що ніби то за Айварасом Абрамавичусом залишається громадянство іншої&nbsp;&nbsp; країни. Нам треба підтвердження: чи ця людина "парашутист",&nbsp; чи&nbsp; він приїхав сюди&nbsp; працювати на Україну і чесно, і відверто відмовиться від громадянства іншої країни. Так само як є питання по громадянству пані Яресько, не зважаючи на її день народження сьогодні.&nbsp; А відтак, хотілося би почути&nbsp; відповідь: чи позбавлені вони громадянства інших країн, чи подали вони заяви,&nbsp;&nbsp; які результати розгляду цих заяв.</p>
<p>&nbsp;Дякую!</p>
<p>&nbsp;</p>
<p>ГОЛОВУЮЧИЙ.&nbsp; Дуже вам дякую! Але&nbsp; я розумію, що ви підтримуєте в цілому прийняття&nbsp; цієї постанови.</p>
<p>Ще з інших фракцій. Ну Іване,&nbsp; з однієї фракції – одна людина. Більше ніхто не настоює на виступах?&nbsp; Добре, 1 хвилина, Іван&nbsp; Крулько,&nbsp; будь ласка, 1 хвилина для репліки.</p>
<p>&nbsp;</p>
<p>11:42:55</p>
<p>КРУЛЬКО І.І.</p>
<p>Іван Крулько,&nbsp; фракція "Батьківщина".</p>
<p>Шановні колеги, шановний пане головуючий! Я хотів єдине, звернути увагу ось на що. Ми Верховною Радою голосуємо подання про&nbsp; призначення на найвищі посади, на посади міністрів і чи можна, щоби&nbsp; ті подання, які&nbsp;&nbsp;&nbsp;&nbsp;&nbsp; надходять до парламенту, були хоча би на елементарному рівні&nbsp; належним чином оформлені, щоб нам не доводилося приймати окремою постановою зміну де має бути ім'я, де має бути прізвище, або додавали ще&nbsp; ім'я і по-батькові. Мені здається, що це&nbsp;&nbsp; абсолютно неправильно, коли парламент займається такими&nbsp; справами у час&nbsp; війни.</p>
<p>Дякую вам!</p>
<p>&nbsp;</p>
<p>ГОЛОВУЮЧИЙ.&nbsp; Дякую вам!</p>
<p>Будь ласка, Князевич,&nbsp; Руслан Князевич.</p>
<p>&nbsp;</p>
<p>11:43:36</p>
<p>КНЯЗЕВИЧ Р.П.</p>
<p>Дуже дякую, шановний пане головуючий!&nbsp; Шановні колеги!</p>
<p>Всі подання відповідно, якщо ви пригадуєте, роздавалися напередодні прийняття рішення про призначення членів Кабінету Міністрів. Але тоді Апаратом Верховної Ради було підготовлено прізвище, ім'я, по-батькові претендентів на посади саме з тих документів, які вони пред'явили. Ви розумієте, що це питання перекладу, питання транскрипції і так далі. Далі вже, коли вже вийшли укази Президента України, яким було їм надано українське громадянство, було чітко виписано українську транслітерацію і саме відповідно до цих указів ми змінюємо нашу постанову. Тут більше наша провина ніж провина цих людей.</p>
<p>Тому, пане головуючий, ставимо на голосування і самі усуваємо ту прогалину, яку ми спричинили. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую. Усі виступаючі підтримали прийняття цієї постанови, маючи застереження до інших аспектів, в даному випадку йдеться про технічні зміни. І тому я дуже прошу, щоб ми цю постанову підтримати. І запрошую депутатів, які щойно вийшли, повернутися в зал до своїх робочих місць. У нас є кількість голосів обмежена, я дуже прошу всіх народних депутатів приготуватися до голосування. Готові?</p>
<p>Тоді я ставлю на голосування проект постанови про внесення змін до Постанови Верховної Ради України від 2 грудня 2014 року "Про формування складу Кабінету Міністрів України" номер 2057. І за висновком комітету, прошу її прийняти за основу і в цілому. Прошу голосувати і прошу підтримати за основу, і в цілому, будь ласка.</p>
<p>&nbsp;</p>
<p>11:45:31</p>
<p>За-186</p>
<p>Я бачу, далеко не всі депутати встигли добігти до своїх робочих місць. Давайте, будь ласка, хто не дійшов, дійдіть до своїх робочих місць. Проект постанови ми маємо змогу ставити без повернення до голосування. І я дуже прошу, ще раз наголошую, це технічна правка документу нашого уряду, за який ми несемо відповідальність. І я дуже прошу підтримати наш уряд, дуже прошу зайти в зал депутатів, які для серйозних переговорів покинули зал. Прошу приготуватися до голосування, пане Юрій. Приготувались до голосування, всі на місці? Ще раз ставлю проект Постанови про внесення змін до Постанови Верховної Ради України від 2 грудня 2014 року номер 2057 за основу і в цілому. Прошу підтримати, прошу проголосувати. Будь ласка.</p>
<p>&nbsp;</p>
<p>11:46:49</p>
<p>За-193</p>
<p>Дякую.</p>
<p>Не набирає необхідної кількості голосів дана постанова.</p>
<p>Давайте ми порадимось як бути, у нас є важливі законопроекти, чи є у нас потенціал до їхнього розгляду, чи ми переходимо до запитів і до виступів? Давайте ми проведемо сигнальне голосування, щоб ми бачили, яка ситуація у нас в залі. Я дуже прошу всіх народних депутатів приготуватись до сигнального голосування і прошу проголосувати. Будь ласка,&nbsp; голосуємо всі "за" – це сигнальне голосування. Будь ласка.</p>
<p>&nbsp;</p>
<p>11:47:37</p>
<p>За-201</p>
<p>Шановні колеги! Я думаю буде чесно і справедливо, якщо ми перейдемо до депутатських запитів, але нагадую одну важливу річ, у нас кілька п'ятниць підряд є звернення до Президента. Це три звернення, їх є не багато, вони потребують голосування. Я дуже, колеги, настоюю на тому, щоб зараз ми сконсолідувались на три голосування без, без,&nbsp; наголошую ще раз, обговорення.</p>
<p>Ми по тих запитах вже проголосували за підтримку запиту, а нам не вистачало голосів для направлення до Президента України. До мене, до речі, звертався Володимир Парасюк, де він знаходиться, щоб? Є, так, щоб, власне, підтримати ці запити. Я тому дуже закликаю усіх наших депутатів зайти в зал на три голосування, які є дуже важливими. І я прошу вас зараз сконцентруватись, я буду їх зачитувати.</p>
<p>Отже, запит Володимира Парасюка до Президента<a name=s1></a> України щодо зняття звання Героя України з групи народних депутатів. Ми пройдемо повну процедуру, спочатку підтримка&nbsp; запиту, а потім – направлення Президентові.</p>
<p>Спочатку я ставлю на голосування&nbsp; на підтримку даного запиту і прошу народних депутатів не виходити з залу, я просто прошу. Проголосувати за&nbsp; підтримку даного запиту. Будь ласка, голосуємо, перше голосування.</p>
<p>&nbsp;</p>
<p>11:49:38</p>
<p>За-159</p>
<p>Дякую.</p>
<p>Тепер ми маємо проголосувати за направлення до&nbsp; Президента для цього необхідно&nbsp; 226 голосів. Тому я ще раз прошу депутатів на свої робочі місця повернутися&nbsp; і приготуватися до голосування.</p>
<p>Отже, прошу проголосувати за направлення до Президента Володимира Парасюка щодо зняття звання Героя України з групи народних депутатів, прошу проголосувати.</p>
<p>&nbsp;</p>
<p>11:50:22</p>
<p>За-138</p>
<p>Дякую вам.</p>
<p>Наступний запит Павла Кишкаря до Президента України щодо отримання державних нагород військовослужбовцями Другого Батальйону спеціального призначення "Донбас", військової частини 3027, Першої Бригади оперативного призначення Національної гвардії України.</p>
<p>&nbsp;Перше голосування на підтримку даного запиту, прошу проголосувати&nbsp; за підтримку даного запиту. Будь ласка, голосуємо.</p>
<p>&nbsp;</p>
<p>11:51:06</p>
<p>За-160</p>
<p>Дякую, ми підтримали… підтримку запиту. Тепер направлення до&nbsp; Президента, воно потребує 226 голосів. Отже, ставлю на голосування направлення до Президента запиту народного депутата Павла Кишкаря (щодо отримання державних нагород нашого батальйону "Донбас"). Я дуже&nbsp; прошу всіх підтримати, дуже прошу проголосувати. Будь ласка, голосуємо.</p>
<p>&nbsp;</p>
<p>11:51:44</p>
<p>За-170</p>
<p>Дякую. Не набрали відповідної кількості голосів, це відповідальність перед нашими побратимами на передовій кожного з нас, товариство!</p>
<p>Дякую!</p>
<p>Останнє звернення до Президента України народних депутатів України Лапіна Ігоря та Тетерука до Президента України щодо нагородження бійців 24-го добровольчого батальйону "Айдар" орденом "За мужність" Першого ступеня посмертно.</p>
<p>Хочу вам наголосити, що 5 травня відбудеться річниця створення героїчного батальйону "Айдар", справді, того героїчного батальйону, який вніс величезний вклад в наш контрнаступ і стримання окупантів на сході України, де загинуло багато наших побратимів і "Самооборони Майдану", і добровольців. Я дуже прошу підтримати даний запит, проголосувати спочатку за підтримку запиту, а потім за направлення до Президента.</p>
<p>Спочатку ставлю за підтримку даного запиту. Прошу проголосувати, прошу підтримати.</p>
<p>&nbsp;</p>
<p>11:53:39</p>
<p>За-182</p>
<p>Товариство, я хочу вам сказати, щоб ми розуміли: якщо ми не набираємо 226, це не означає, що запити знімаються. Ми проходимо перший етап, ми їх проголосуємо тоді, коли буде достатньо голосів в залі. Але я хочу наголосити важливу річ: ми голосуємо про нагородження наших побратимів, які посмертно, загинули там в бою, які сьогодні їхні родини чекають від держави оцінки їхніх дій, їхнього героїзму. І безвідповідальність залу є не просто безвідповідальністю – є зневагою до наших полеглих і живих побратимів, які на українському фронті.</p>
<p>Я не буду ставити більше на голосування запитів, оскільки немає голосів. Ми пройшли перший етап – 150 голосів. І ми переходимо до зачитування депутатських запитів, які не потребують голосування. Дякую вам.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>11:55:11</p>
<p>ГОЛОВУЮЧИЙ. Доброго дня, шановні колеги. Переходимо до депутатських запитів.</p>
<p>Надійшли такі запити народних депутатів.</p>
<p>Групи народних депутатів (Лапіна, Тетерука та інших. Всього 26 депутатів) до Президента України щодо нагородження бійців 24-го добровольчого батальйону "Айдар" орденом "За мужність" Першого ступеня посмертно.</p>
<p>Володимира Парасюка до Президента України щодо зняття звання Героя України з групи народних депутатів України.</p>
<p>Павла Кишкаря до Президента України щодо отримання державних нагород військовослужбовцями Другого Батальйону спеціального призначення "Донбас", військової частини 3027, Першої Бригади оперативного призначення Національної гвардії України.</p>
<p>Олени Сотник до Прем'єр-міністра України щодо відповідальних осіб, загальної вартості та розміру витрачених коштів на реалізацію проекту "Стіна" - "Європейський Вал".</p>
<p>Віктора Развадовського до Генерального прокурора України про вжиття заходів щодо повернення цілісного майнового комплексу Державного підприємства "Сільськогосподарське підприємство "Земельний фонд" міста Житомира до державної власності.</p>
<p>Віктора Развадовського до голови Житомирської обласної ради, прокурора Житомирської області, тимчасово виконуючого обов'язки начальника управління Міністерства внутрішніх справ України в Житомирській області щодо забезпечення реалізації конституційного права на житло мешканців гуртожитку в селі Станишівка Житомирського району, Житомирської області.</p>
<p>Групи народних депутатів (Романової, Матківського та інших. Всього 8 депутатів) до Міністра інфраструктури України щодо переліку автомобільних доріг загального користування місцевого значення, ремонт яких здійснюватиметься у 2015 році.</p>
<p>Олени Сотник до Генерального прокурора України щодо кількості переведених прокурорів районних прокуратур міста Києва, прокуратури міста Києва на посаду прокурора, іншу посаду у відповідному органі прокуратури або до інших органів прокуратури того ж чи нижчого рівня, в тому числі до Національної Академії прокуратури України, з січня по квітень 2015 року.</p>
<p>Сергія Сажка до Прем'єр-міністра України, Генерального прокурора України, Голови Служби безпеки України, Міністра внутрішніх справ України щодо розслідування обставин укладання збиткових контрактів на постачання електроенергії.</p>
<p>Віталія Сташука до Київського міського голови щодо термінового вжиття заходів з відновлення функціонування комплексів бюветного водопостачання на території міста Києва.</p>
<p>Олексія Гончаренка до Генерального прокурора України, Міністра внутрішніх справ України щодо встановлення і покарання замовників, організаторів, підбурювачів та виконавців демонстративного масового побоїща прибічників Євромайдану і журналістів під будівлею Одеської обласної державної адміністрації, що відбулося 19 лютого 2014 року, і має ознаки акції залякування проукраїнські налаштованих одеситів, ініційованої керівниками чинної на той час місцевої влади, що була проведена за організаційної підтримки керівників правоохоронних органів Одещини.</p>
<p>Групи народних депутатів (Дзюблика, Розенблата та інших. Всього 5 депутатів) до голови Вищої кваліфікаційної комісії суддів України щодо надання правової оцінки ухвали апеляційного суду Житомирської області на предмет свідомого порушення норм права, що призвело до незаконних рішень.</p>
<p>Групи народних депутатів (Дзюблика, Розенблата та інших. Всього 5 депутатів) до тимчасово виконуючого обов'язки Голови Державної фіскальної служби України стосовно ініціювання спеціальних перевірок та аналізу фінансово-господарської діяльності Райспоживспілки та створеного нею кооперативного ринку.</p>
<p>Василя Гуляєва до виконуючого обов'язки Голови Національної комісії, що здійснює державне регулювання у сферах енергетики та комунальних послуг щодо відповідності застосування порядку розрахунків обсягу спожитої електроенергії за новими тарифами.</p>
<p>Олександра Абдулліна до голови Рівненської обласної державної адміністрації про бездіяльність Дубровицької районної державної адміністрації та Дубровицької районної ради Рівненської області у питанні проведення ремонту дороги у місті Дубровиця.</p>
<p>Олександра Абдулліна до голови Рівненської обласної державної адміністрації про створення владою штучних перешкод під час розгляду питання приватизації земельної ділянки громадянином Романом Ладикою із села Переброди Дубровицького району Рівненської області.</p>
<p>Олександра Дехтярчука до Генерального директора Концерну "Військторгсервіс" Міністерства оборони України щодо передачі у власність територіальної громади міста Дубно будівлі комбінату побутового обслуговування, що знаходиться на балансі концерну "Військторгсервіс".</p>
<p>Валентина Ничипоренка до міністра внутрішніх справ України щодо здійснення перевірки дотримання законодавства особами відповідальними за належне водопостачання селища міського типу Східниця Львівської області.</p>
<p>&nbsp;До Прем'єр-міністра України щодо відновлення безперервного, належного водопостачання селища міського типу Східниця Львівської області.</p>
<p>Юрія-Богдана Шухевича до Прем'єр-міністра України стосовно скасування постанови Кабінету Міністрів "Про порядок розрахунків з реабілітованими громадянами" №429 від 18 квітня 1996 року, згідно з якою реабілітованим громадянам встановлена грошова компенсація у розмірі 7 гривень 50 копійок за один місяць, тобто 25 копійок за один день незаконного ув'язнення, що прямо суперечить статті 5 Закону про реабілітацію жертв політичних репресій на Україні, в якій зазначено, що реабілітованим громадянам встановлюється грошова компенсація у розмірі однієї мінімальної заробітної плати за кожний місяць позбавлення волі.</p>
<p>Володимира Арешонкова до голови Коростишівської районної державної адміністрації Житомирської області про врегулювання орендних відносин Коростишівською районною державною адміністрацією з Приватним підприємством "Кам'янобрідське" та зниження соціальної напруги в селі Кам'яний Брід Коростишівського району.</p>
<p>Дмитра Андрієвського до Прем'єр-міністра України щодо збереження Державного підприємства "Завод 410 Цивільної авіації" у державній власності як такого, що забезпечує національну безпеку України, та віднесений до підприємств авіаційної та ракетно-космічної промисловості, що мають стратегічне значення для економіки і безпеки держави.</p>
<p>Андрія Вадатурського до міністра охорони здоров'я України щодо отримання на пільговій основі лікарських препаратів дитиною-інвалідом.</p>
<p>Василя Петьовки до Прем'єр-міністра України стосовно передачі державного підприємства "Тячівський завод "Зеніт"" з державної до комунальної власності.</p>
<p>Івана Балоги до виконуючого обов'язки Голови Фонду державного майна України щодо передачі частини приміщень будівлі Виноградівської митниці у Закарпатській області у спільну власність територіальних громад Виноградівського району.</p>
<p>Івана Балоги до виконуючого обов'язки Голови Фонду державного майна України щодо передачі частини приміщень колишнього Акціонерного комерційного агропромислового банку "Україна" у спільну власність територіальних громад Виноградівського району.</p>
<p>Володимира Кацуби до Прем'єр-міністра України, віце-прем’єр-міністра України - міністра регіонального розвитку, будівництва та житлово-комунального господарства України, міністра екології та природних ресурсів України, голови Харківської обласної державної адміністрації щодо забезпечення вжиття заходів із капітального ремонту очисних споруд селища міського типу Мала Данилівка та села Караван Дергачівського району Харківської області.</p>
<p>Володимира Кацуби до Прем'єр-міністра України, віце-прем’єр-міністра України - міністра регіонального розвитку, будівництва та житлово-комунального господарства України, голови Харківської обласної державної адміністрації щодо вжиття невідкладних заходів стосовно реконструкції системи водопостачання з впровадженням станції очищення води на підземних водозаборах міста Дергачі Дергачівського району Харківської області.</p>
<p>Віталія Гудзенка до начальника Служби автомобільних доріг у Київській області щодо аварійного стану мосту через річку Рось на межі Тетіївського та Володарського районів Київської області.</p>
<p>Валерія Лунченка до прокурора Закарпатської області щодо оперативного та об'єктивного розслідування справи привласнення комунальної власності міста Ужгород.</p>
<p>Юрія Павленка до міністра юстиції України щодо надання інформації про державну реєстрацію народження дітей, які народилися на територіях Донецької та Луганської областей, тимчасово неконтрольованих органами державної влади України</p>
<p>Юрія Павленка до міністра охорони здоров'я України&nbsp; щодо невиконання Загальнодержавної програми "Національний план дій щодо реалізації Конвенції ООН про права дитини до 2016 року" та комплексних заходів програмного характеру.</p>
<p>Владислава Бухарєва до виконуючого обов'язки… Так, Владислава Бухарєва до виконуючого обов'язки Голови Національної комісії, що здійснює державне регулювання у сферах енергетики та комунальних послуг щодо встановлення справедливих тарифів на житлово-комунальні послуги, електроенергію та водопостачання для мешканців Сумської області.</p>
<p>Владислава Бухарєва до Прем'єр-міністра України щодо виділення коштів з Державного бюджету України для проведення капітального ремонту мосту через річку Ворскла в Сумській області.</p>
<p>Групи народних депутатів (Петьовки, Балоги та інших. Всього 10 депутатів) до Прем'єр-міністра України, Міністра інфраструктури України, Голови Державного агентства автомобільних доріг України щодо виділення коштів на будівництво та реконструкцію доріг Закарпатської області в межах бюджетної програми "Розвитку дорожнього господарства областей української частини Карпатського єврорегіону (зокрема доріг Мукачево-Львів, Татарів-Кам'янець-Подільський, Стрий-Мамалига)".</p>
<p>Олексія Кириченка до Прем'єр-міністра України щодо збільшення фінансування військових госпіталів, на які покладена функція реабілітації учасників антитерористичної операції.</p>
<p>&nbsp;Віктора Кривенка до голови Дніпропетровської обласної державної адміністрації щодо невиконання рішення суду та порушення прав Приватного підприємства "Матеріал-Сервіс".</p>
<p>&nbsp;Миколи Паламарчука до Генерального прокурора України щодо вжиття заходів стосовно усунення перешкод у розслідуванні кримінальних справ проти корумпованих працівників міжрайонної прокуратури Білгород-Дністровська (Одеської області); знищення рейдерських схем захоплення майна прокурорськими працівниками та повернення державі викрадених ними баз відпочинку "Геолог" та "Топаз" в селищі міського типу Затока Одеської області Білгород-Дністровського району.</p>
<p>&nbsp; Руслана Князевича до Міністра внутрішніх справ України щодо протиправних дій першого заступника міського голови міста Суми Володимира Войтенка.</p>
<p>&nbsp; Руслана Князевича до Генерального прокурора України щодо надання недостовірної інформації співробітниками Державного агентства земельних ресурсів.</p>
<p>&nbsp;Групи народних депутатів (Войціцької, Підлісецького та інших. Всього 4 депутатів) до Голови правління Національної акціонерної компанії "Нафтогаз України" щодо участі Публічного акціонерного товариства "Укрнафта" у договорах про спільну діяльність з приватними юридичними особами.</p>
<p>&nbsp;Вікторії Войціцької до Міністра екології та природних ресурсів України, Міністра енергетики та вугільної промисловості України щодо участі Публічного акціонерного товариства "Укрнафта" у договорах про спільну діяльність з приватними юридичними особами.</p>
<p>&nbsp;Антона Геращенка до Голови Національного банку України щодо отримання інформації від Національного банку України про облігації внутрішньої державної позики.</p>
<p>&nbsp;Олександра Вілкула до Прем'єр-міністра України щодо припинення ганебної практики масового закриття загальноосвітніх шкіл, що значно ускладнює отримання загальної освіти сільськими дітьми та призводить до звільнення кваліфікованих вчителів.</p>
<p>&nbsp;Михайла Довбенка до Міністра аграрної політики та продовольства України, виконувача обов’язків директора державного підприємства "Укрспирт" щодо невиконання Державним підприємством "Укрспирт" умов договорів поставки зернових культур перед Товариством з обмеженою відповідальністю "Штерн Агро".</p>
<p>&nbsp;Михайла Головка до Голови Національної комісії з цінних паперів та фондового ринку щодо протиправної бездіяльності уповноважених осіб Центрального територіального департаменту Національної комісії з цінних паперів та фондового ринку.</p>
<p>&nbsp;Сергія Лабазюка до Міністра соціальної політики України щодо відновлення пенсійного забезпечення інвалідів ІІІ групи.</p>
<p>&nbsp;Андрія Шипка до Прем'єр-міністра України щодо вжиття невідкладних заходів захисту соціальних та матеріальних прав громадян, які постраждали внаслідок Чорнобильської катастрофи.</p>
<p>Андрія Шипка до Генерального прокурора України, Міністра юстиції України щодо виконання рішення суду про відшкодування шкоди, завданої каліцтвом (ампутація ноги), мешканці села Чкалове Нікопольського району Дніпропетровської області Ніні Соколовій.</p>
<p>Олександра Супруненка до виконуючого обов'язки Голови Антимонопольного комітету України щодо надання інформації стосовно перевірки економічної обґрунтованості підняття тарифів на проїзд у метрополітені та наземному комунальному транспорті міста Києва.</p>
<p>Ігоря Артюшенка до Державного агентства екологічних інвестицій України щодо реалізації Рамкової конвенції ООН про зміну клімату та Кіотського протоколу до неї.</p>
<p>Ігоря Артюшенка до Віце-прем’єр-міністра України – міністра&nbsp; регіонального розвитку, будівництва та житлово-комунального господарства України, Генерального прокурора України щодо ознак кримінальних правопорушень у діях посадових осіб, порушення права на інформацію та житлових прав багатодітної сім'ї.</p>
<p>Олександра Третьякова до голови Київської міської державної адміністрації щодо припинення порушення житлових прав громадянки Світлани Рослякової.</p>
<p>Андрія Іллєнка до голови Київської міської державної адміністрації, генерального директора Комунального об'єднання "Київзеленбуд", голови Дніпровської районної в місті Києві державної адміністрації щодо облаштування скверу на території незаконного будівництва по вулиці Петра Вершигори, 9-Г в Дніпровському районі міста Києва.</p>
<p>Андрія Іллєнка до Генерального прокурора України, міністра внутрішніх справ України, Київського міського голови, Директора Департаменту державної архітектурно-будівельної інспекції у місті Києві, начальника Державної екологічної інспекції у місті Києві щодо перевірки викладених фактів та вжиття заходів стосовно відновлення порушених прав територіальної громади міста Києва внаслідок незаконної забудови берегової смуги Дніпра за адресою: вулиця Микільско-Слобідська, 1 в Дніпровському районі міста Києва.</p>
<p>Григорія Тіміша до Голови Національного банку України щодо надання інформації та роз'яснення з приводу компенсації нанесених збитків та невиконання зобов'язань Публічним акціонерним товариством "Міський комерційний банк" перед Чернівецькою обласною громадською організацією "Буковинський мистецький центр відродження та сприяння розвитку румунської традиційної культури".</p>
<p>Григорія Тіміша до Генерального прокурора України, міністра внутрішніх справ України щодо вжиття заходів реагування з метою захисту законних прав працівників громадської організації "Буковинський мистецький центр відродження та сприяння розвитку румунської традиційної культури" через невиконання Публічним акціонерним товариством "Міський комерційний банк" своїх зобов'язань.</p>
<p>&nbsp;Руслана Демчака до Міністра економічного розвитку і торгівлі України про допуск підприємств до участі в спеціалізованих аукціонах з продажу скрапленого газу для побутових потреб населення.</p>
<p>&nbsp;Руслана Демчака до Першого заступника Міністра регіонального розвитку, будівництва та житлово-комунального господарства України щодо надання субвенції на фінансування програм-переможців Всеукраїнського конкурсу проектів розвитку місцевого самоврядування.</p>
<p>&nbsp;Олександра Супруненка до Міністра екології та природних ресурсів України, виконуючого обов’язки Голови Державної служби України з надзвичайних ситуацій, голови Київської міської державної адміністрації щодо вжиття заходів для запобігання екологічній катастрофі у Дніпровському районі міста Києва.</p>
<p>&nbsp;Івана Мельничука до Генерального прокурора України щодо розслідування стосовно Ігоря Калєтніка та пов'язаних з ним осіб.</p>
<p>&nbsp;Івана Мельничука до Міністра внутрішніх справ України про надання правової оцінки фактам щодо перешкоджання діяльності народного депутата України посадовими особами Барського районного відділення управління внутрішніх справ України у Вінницькій області.</p>
<p>&nbsp;Івана Спориша до Міністра аграрної політики та продовольства України, Міністра внутрішніх справ України стосовно критичної ситуації, яка склалася протягом останніх років, навколо Кирнасівського цукрового заводу.</p>
<p>&nbsp;Володимира Парасюка до Прем'єр-міністра України, Міністра інфраструктури України, Голови Державного агентства автомобільних доріг України щодо виділення із Державного бюджету України коштів на проведення капітального ремонту автомобільної дороги "Яворів-Немирів" ) - "Немирів-Грушів".</p>
<p>&nbsp;Едуарда Матвійчука до Міністерства регіонального розвитку, будівництва та житлово-комунального господарства України, Одеської міської ради, Одеського міського управління Головного управління Міністерства внутрішніх справ України в Одеській області стосовно необхідності вжиття дієвих заходів реагування на колективне звернення жителів Таїровського масиву Київського району міста Одеси щодо впорядкування пункту вторинної сировини та комплексного благоустрою прибудинкової території по вулиці Академіка Вільямса.</p>
<p>&nbsp;Віталія Купрія до Голови Верховної Ради України про неприпустимість знаходження в складі Конституційної Комісії колишнього Президента України Леоніда Даниловича Кучми.</p>
<p>&nbsp;Антона Геращенка до Міністерства соціальної політики України, Пенсійного фонду України, ДП "Украерорух", Національного медичного університету імені Богомольця, "Південна залізниця", Державного підприємства "Південна залізниця", Публічного акціонерного товариства "Укртрансгаз", Національної акціонерної компанії "Украгролізинг", Державної акціонерної компанії "Хліб України", Публічного акціонерного товариства «Державна продовольчо-зернова корпорація України», Державної спеціалізованої бюджетної установи "Аграрний фонд", Публічного акціонерного товариства "Аграрний фонд", Українського державного підприємства поштового зв'язку&nbsp; України "Укрпошта", Товариства з обмеженою відповідальністю "Промсистема", Державного підприємства завод "Електроважмаш", Публічного акціонерного товариства "Реал Банк", Державного підприємства "Завод імені Малишева", Харківського державного авіаційного виробничого підприємства, Публічного акціонерного товариства «Укргазвидобування», Комунального підприємства "Теплопостачання міста Одеси", Публічного акціонерного товариства "Одеська ТЕЦ", Державного підприємства "Львіввугілля", Товариства з обмеженою відповідальністю "Науково-виробниче підприємство "ЕНЕРГОГАЗПРОМ", Державного підприємства "Міжнародний аеропорт Бориспіль", Державної організації "Комбінат Планета", Дніпропетровської міської ради, Міського комунального підприємства "Дніпропетровські міські теплові мережі", Державного підприємства Придніпровська залізниця, Відкритого акціонерного товариства "Запоріжжяобленерго" щодо отримання копій ревізій, перевірок, які здійснювалися Державною фінансовою інспекцією України.</p>
<p>Руслана Сольвара до Кабінету Міністрів України, Державної архітектурно-будівельної інспекції України, Київської обласної державної адміністрації щодо необхідності проведення перевірки дотримання вимог містобудівного законодавства Обслуговуючим кооперативом "Енергетик" у селі Тарасівка Києво-Святошинського району Київської області.</p>
<p>Руслана Сольвара до Міністерства внутрішніх справ України, прокуратури міста Києва, прокуратури Київської області стосовно неналежного проведення досудового розслідування щодо фактів шахрайства у місті Фастові Київської області.</p>
<p>Олександра Кодоли до Прем'єр-міністра України щодо забезпечення потреб Прилуцької міської ради у фінансуванні окремих галузей господарства у зв'язку з реформуванням міжбюджетних відносин.</p>
<p>Олександра Кодоли до міністра юстиції України, тимчасово виконуючого обов'язки голови Державної фіскальної служби України щодо вжиття заходів забезпечення повноцінного функціонування Державного підприємства "Ніжинський ремонтний завод інженерного озброєння".</p>
<p>Ігоря Алексєєва до Генерального прокурора України щодо перевірки фінансових операцій та законності джерел походження активів окремих компаній та осіб, пов'язаних з Дмитром Фірташем, на предмет наявності ознак відмивання доходів та фінансування тероризму.</p>
<p>Ігоря Алексєєва до міністра освіти і науки України, голови Київської обласної державної адміністрації, голови Володарської районної державної адміністрації Київської області щодо недопущення закриття ліцею у селищі міського типу Володарка Київської області.</p>
<p>Олега Кулініча до Кабінету Міністрів України щодо забезпечення військовим спорядженням мобілізованих до зони проведення АТО жителів Полтавської області.</p>
<p>Олега Кулініча до голови комісії з реорганізації Державного агентства земельних ресурсів - першого заступника голови Державної служби з питань геодезії, картографії та кадастру щодо виділення земель під пасовиська та сінокоси в селищі Дубівка Зіньківського району Полтавської області.</p>
<p>Богдана Дубневича до міністра оборони України щодо виділення коштів на ремонт покрівлі житлового будинку №163 по вулиці Глинянський Тракт у місті Львові.</p>
<p>Богдана Дубневича до міністра соціальної політики України щодо закупівлі спецтранспорту - мікроавтобусу для потреб мешканців Львівського геріатричного пансіонату.</p>
<p>Наталії Кацер-Бучковської до голови Львівської обласної державної адміністрації щодо вжиття невідкладних заходів та виправлення ситуації із відсутністю забезпечення харчуванням вихованців Дитячого навчального закладу №5 в селищі міського типу Східниця.</p>
<p>Юрія Дерев'янка до Кабінету Міністрів України щодо якнайшвидшого вирішення питання про вилучення з подальшою передачею земель Карпатського національного природного парку площею 1 057,3 га у відання територіальних громад Яремчанської міської ради Івано-Франківської області на виконання Указу Президента України "Про розширення території Карпатського національного природного парку" №215/2010 від 23 лютого 2010 року.</p>
<p>Якова Безбаха до Генерального прокурора України, міністра внутрішніх справ України, прокурора Вінницької області, начальника управління Міністерства внутрішніх справ України у Вінницькій області щодо необхідності контролю розгляду кримінального провадження про зникнення 12 тонн цукру-піску, що зберігався на складах товариства з обмеженою відповідальністю "Подільські цукроварні" з метою повного, всебічного та об'єктивного його розслідування.</p>
<p>Якова Безбаха до Генерального прокурора України, Міністра внутрішніх справ України, начальника Головного управління Міністерства внутрішніх справ України в місті Києві, начальника Печерського районного управління Головного управління Міністерства внутрішніх справ України у місті Києві щодо необхідності контролю розгляду кримінального провадження про заволодіння грошовими коштами посадовими особами Товариства з обмеженою відповідальністю "Судносервіс" з метою повного, всебічного та об'єктивного його розслідування.</p>
<p>Наталії Королевської до Прем'єр-міністра України щодо вжиття заходів з відновлення прав та основних соціальних гарантій шахтарів, у тому числі з погашення заборгованості із заробітної плати.</p>
<p>Олексія Ленського до Прем'єр-міністра України щодо вжиття заходів реагування для реалізації конституційних прав та соціальних гарантій кіровоградських військовослужбовців, що приймали безпосередню участь в АТО та надання у власність у межах норм безоплатної приватизації, визначених статтею 121 Земельного кодексу України земельних ділянок площею 2 гектари для ведення особистого селянського господарства.</p>
<p>Олексія Ленського до Прем'єр-міністра України, Секретаря Ради національної безпеки і оборони України, Генерального прокурора України щодо вжиття заходів реагування для зменшення соціальної напруги у суспільстві, виплати заробітної плати шахтарям, недопущення закриття українських шахт в умовах енергетичного колапсу та прямої загрози енергетичній безпеці держави, використання на повну потужність енергетичного потенціалу України та запобігання погіршенню українсько-польських відносин через антидержавну енергетичну та торгову політику України під час закупівлі вугілля у держави-агресора.</p>
<p>Групи народних депутатів (Кривої, Ємця та інших. Всього 7 депутатів) до Міністра внутрішніх справ України, голови Київської міської державної адміністрації, першого заступника Голови Державної архітектурно-будівельної інспекції України щодо проведення перевірки та вжиття необхідних заходів стосовно забудов земельних ділянок у місті Києві.</p>
<p>Василя Яніцького до Прем'єр-міністра України, Міністра соціальної політики України&nbsp; щодо врегулювання необґрунтованих витрат у вигляді збору на обов'язкове державне пенсійне страхування платниками фіксованого сільськогосподарського податку.</p>
<p>Василя Яніцького до Прем'єр-міністра України, Віце-прем’єр-міністра України - Міністра регіонального розвитку, будівництва та житлово-комунального господарства України щодо реалізації Проекту "Рекреація - здоров'я нації" Кузнецовської міської ради Рівненської області, як переможця Всеукраїнського конкурсу проектів та програм розвитку місцевого самоврядування 2014 року.</p>
<p>Сергія Соболєва до Генерального прокурора України, Голови Вищого адміністративного суду України, Голови Апеляційного суду Запорізької області, Голови Запорізького районного суду Запорізької області про вирішення питання з остаточним поверненням до державної власності із незаконного приватного володіння земель соснового Розумівського лісу, розташованих на території Запорізького району Запорізької області.</p>
<p>Павла Різаненка до тимчасово виконуючого обов'язки голови Державної фінансової інспекції України щодо здійснення державного фінансового контролю за використанням коштів Державного бюджету України в частині фінансування реконструкції плавального басейну "Купава".</p>
<p>Павла Різаненка до Прем'єр-міністра України щодо забезпечення реалізації права громадян на введення в експлуатацію об'єктів будівництва, збудованих без дозволу на виконання будівельних робіт за спрощеною процедурою.</p>
<p>Андрія Шиньковича до міністра аграрної політики та продовольства України щодо гострої необхідності встановлення перерахунку плати за оренду земельних паїв з урахуванням різкої інфляції і девальвації гривні.</p>
<p>Андрія Шиньковича до міністра аграрної політики та продовольства України щодо необхідності підняття закупівельної ціни на молоко.</p>
<p>Олега Осуховського до Генерального прокурора України щодо притягнення до відповідальності за фактом перешкоджання діяльності народного депутата України.</p>
<p>Олега Осуховського до Генерального прокурора України щодо загрози екологічного лиха в місті Броди Львівської області.</p>
<p>групи народних депутатів (Семенухи, Подоляк та інших. Всього 4 депутатів) до Прем'єр-міністра України, виконуючого обов'язки голови Фонду державного майна України щодо забезпечення ефективного управління корпоративними правами держави в відкритому акціонерному товаристві "Турбоатом".</p>
<p>Романа Семенухи та Павла Кишкаря до Начальника Генерального штабу - Головнокомандувача Збройних Сил України щодо проведення ротації військовослужбовців 11-го окремого мотопіхотного батальйону "Київська Русь".</p>
<p>Наталії Кацер-Бучковської до міністра економічного розвитку і торгівлі України, міністра енергетики та вугільної промисловості України щодо поточного стану реалізації проекту Дослідження можливості синхронного об'єднання української та молдовської енергосистем з енергосистемою континентальної Європи.</p>
<p>Олеся Довгого до Кабінету Міністрів України щодо необхідності вжиття заходів, спрямованих на збереження інфраструктури села Миронівка Світловодського району Кіровоградської області.</p>
<p>Олеся Довгого до Кабінету Міністрів України щодо необхідності вжиття заходів, спрямованих на захист прав та законних інтересів ліквідаторів аварії на Чорнобильській АЕС.</p>
<p>Анатолія Денисенка до Прем'єр-міністра України щодо встановлення справедливого механізму обчислення сукупного доходу сім'ї для розрахунку призначення субсидій.</p>
<p>Анатолія Денисенка до міністра внутрішніх справ України, директора публічного акціонерного товариства «Укртелеком» щодо відновлення телефонного зв'язку абонентів Публічного акціонерного товариства "Укртелеком" в місті Харкові.</p>
<p>Володимира Арешонкова до Прем'єр-міністра України про недопущення скорочення кількості працівників структурних підрозділів Департаменту праці та соціального захисту населення Житомирської обласної державної адміністрації.</p>
<p>Дмитра Тимчука до Державного концерну "Укроборонпром" щодо ситуації на підприємствах "Укроборонпром", які знаходяться на території Одеської та Харківської областей.</p>
<p>Дмитра Тимчука до міністра економічного розвитку і торгівлі України щодо ситуації на державних підприємствах, в установах, організаціях, які належать до сфери управління Міністерства економічного розвитку і торгівлі України і знаходяться на території Одеської та Харківської областей.</p>
<p>групи народних депутатів (Шаповалова, Єремеєва та інших. Всього 11 депутатів) до міністра оборони України щодо нагальної необхідності вжиття невідкладних заходів у відновленні військової кафедри Кременчуцького льотного коледжу Національного авіаційного університету.</p>
<p>Тараса Батенка до Прем'єр-міністра України з приводу прийняття Кабінетом Міністрів України нормативно-правового акту, який би зобов'язав суб'єктів господарської діяльності з постачання теплової енергії безоплатно встановлювати засоби квартирного обліку теплової енергії, що дозволить економити значні кошти Державного бюджету, які виділяються на субсидії населенню.</p>
<p>Тараса Батенка до Генерального прокурора України щодо належного реагування на інформацію, викладену в депутатському запиті, стосовно силового захоплення приміщення Публічного акціонерного товариства "Укртранснафта" 19 березня 2015 року групою осіб на чолі з головою наглядової ради Олександром Савченком.</p>
<p>Ігоря Шурми до Прем'єр-міністра України щодо незадовільного забезпечення вакцинами, що створює загрозу національній безпеці України.</p>
<p>Ігоря Шурми до Прем'єр-міністра України щодо вжиття невідкладних заходів з метою недопущення ліквідації закладу культури молодіжного симфонічного оркестру "Слобожанський".</p>
<p>Едуарда Матвійчука до Міністерства соціальної політики України, Міністерства охорони здоров'я України стосовно необхідності надання допомоги у забезпеченні належного та комплексного лікування і реабілітації мешканця Київського району міста Одеси Миколи Дорофєєва.</p>
<p>Ірини Суслової до міністра юстиції України щодо надання інформації та погашення заборгованості по виплаті пенсії громадянам, які необґрунтовано зазнали політичних репресій і згодом були реабілітовані, та членам їх сімей, яких було примусово переселено.</p>
<p>Олександра Домбровського до Голови Державної служби України з питань геодезії, картографії та кадастру,&nbsp; Державного агентства земельних ресурсів України, виконуючого обов'язки Вінницького міського голови, голови Вінницької районної державної адміністрації Вінницької області, начальника Головного управління Державного земельного агентства України у Вінницькій області щодо забезпечення учасників антитерористичної операції в Донецькій та Луганській областях земельними ділянками за рахунок земель державної та комунальної власності.</p>
<p>Олександра Домбровського до Голови Верховного Суду України, Голови Вищого спеціалізованого суду України з розгляду цивільних і кримінальних справ, міністра юстиції України, Голови Державної судової адміністрації України щодо ініціативи громадської організації "Батьки вбитих дітей Вінниччини" про відшкодування шкоди за рахунок держави та судових рішень, якими стягнуто матеріальну та моральну шкоду, у зв'язку із вчиненням особливо тяжких злочинів.</p>
<p>Групи народних депутатів (Бублика, Марченка та інших. Всього 5 депутатів) до Прем'єр-міністра України, Генерального прокурора України, Секретаря Ради національної безпеки і оборони України, Голови Служби безпеки України, міністра внутрішніх справ України щодо вжиття невідкладних заходів реагування на факти висвітлені в засобах масової інформації стосовно розтрати бюджетних коштів та організації корупційних схем на ринку зерна міністром аграрної політики та продовольства України Олексієм Павленком та іншими високопосадовцями, що завдає державі збитків на мільярди гривень та підриває імідж України на міжнародній арені.</p>
<p>Віталія Гудзенка до міністра охорони здоров'я України щодо зловживань посадовим становищем керівництвом Таращанського геріатричного пансіонату.</p>
<p>Ігоря Луценка до Прем'єр-міністра України щодо неприпустимості перебування на керівних посадах підприємств оборонної промисловості осіб, що притягались до кримінальної відповідальності.</p>
<p>Групи народних депутатів (Кривошеї, Сташука, Ємця) до голови Київської міської державної адміністрації щодо протиправних дій посадових осіб Управління освіти Печерської державної адміністрації.</p>
<p>Михайла Головка до виконуючого обов'язки Голови Національної комісії, що здійснює державне регулювання у сферах енергетики та комунальних послуг, Голови правління Національної акціонерної компанії "Нафтогаз України" щодо розгляду звернення виконуючого обов'язки міського голови міста Шепетівка Хмельницької області Михайла Полодюка.</p>
<p>Олега Петренка до Прем'єр-міністра України щодо виділення планових обсягів (лімітів) природного газу для комунального підприємства теплових мереж "Черкаситеплокомуненерго".</p>
<p>Олега Петренка до Державної фіскальної служби України щодо застосовування органами Державної фіскальної служби Положення про місцеві податки на території міста Черкаси.</p>
<p>Миколи Томенка до Прем'єр-міністра України щодо необхідності збереження "Історії України" та "Фізичного виховання" у вищих навчальних закладах.</p>
<p>Миколи Томенка до Міністерства внутрішніх справ України про перевірку законності вирубки лісу на території лісового масиву "Холодний Яр" (Черкащина).</p>
<p>Олександра Горбунова до Прем'єр-міністра України щодо виконання розпорядження Кабінету Міністрів України від 16 січня 2012 року №60-р "Деякі питання підготовки пілотів цивільної авіації" з метою можливості здійснення практичної підготовки пілотів Кіровоградською льотною академією Національного авіаційного університету.</p>
<p>Сергія Капліна до Міністра внутрішніх справ України щодо вжиття термінових заходів по видачі посвідчень учасника Антитерористичної операції працівникам Управління внутрішніх справ України в Полтавській області, які брали участь в антитерористичній операції, забезпеченні її проведення і захисті незалежності, суверенітету та територіальної цілісності України в районах проведення антитерористичної операції на території Донецької та Луганської областей.</p>
<p>Сергія Капліна до Прем'єр-міністра України про вжиття невідкладних заходів з недопущення поширення бідності серед працюючого населення та зростання соціальної напруги в трудових колективах внаслідок стрімкого зростання заборгованості з виплати заробітної плати.</p>
<p>Сергія Рудика&nbsp; до Генерального прокурора України щодо притягнення до відповідальності винних за прийняття диктаторських законів 16 січня 2014 року.</p>
<p>Сергія&nbsp; Рудика до Прем'єр-міністра України, Міністерства аграрної політики та продовольства України щодо необґрунтованого зниження цін на закупівлю молока у мешканців сіл: Макіївка, Самгородок, Пастирське, Ташлик Смілянського району, Червона Слобода, Білозір'я Черкаського району та Оленине, Радиванівка Кам'янського району Черкаської області.</p>
<p>Вадима Нестеренка до Вищої ради юстиції, голови Вищої кваліфікаційної комісії суддів України, Голови Державної судової адміністрації України, Генерального прокурора України щодо фактів порушення чинного законодавства суддею Красногвардійського районного суду міста Дніпропетровська Вікторією Самсоновою.</p>
<p>Олексія Рябчина до Кабінету Міністрів України щодо порядку використання спеціальних реєстраційних рахунків вищими та професійно-технічними навчальними закладами.</p>
<p>Олександра Суогоняко до Генерального прокурора України стосовно перевірки фактів неправомірності проведення торгів на реалізацію нерухомого майна - нежитлової будівлі за адресою: Сумська область, місто Тростянець, вулиця Горького, будинок 32.</p>
<p>Антона Кіссе до Міністра освіти і науки України щодо недопущення відмови від занять фізичної культури та спорту вищими навчальними закладами України під час формування навчальних планів у 2015-2016 навчальному році.</p>
<p>Ольги Червакової до Генерального прокурора України щодо ліквідації Національної експертної комісії з питань захисту суспільної моралі.</p>
<p>Олександра Марченка до Прем'єр-міністра України щодо надання інформації з питань тарифоутворення.</p>
<p>Василя Німченка та Юрія Воропаєва до Генерального прокурора України, Голови Служби безпеки України щодо готування і пособництва Дмитром Різниченком, інструктором батальйону "Донбас" Міністерства внутрішніх справ України, до терористичних актів та вбивства політичних та громадських діячів.</p>
<p>Ярослава Дубневича до Прем'єр-міністра України, Міністра фінансів України щодо виділення коштів з державного бюджету із цільовим призначенням для завершення робіт на об'єктах захисту населених пунктів від паводкових затоплень водами річки Дністер на території Самбірського району Львівської області.</p>
<p>Ярослава Дубневича та Богдана Дубневича до Міністра оборони України, Міністра соціальної політики України, Міністра економічного розвитку і торгівлі України щодо впровадження електронного урядування та забезпечення належної співпраці усіх суміжних відомств (служб), які задіяні у процесі надання статусу учасника бойових дій, та надання соціальних та матеріальних пільг.</p>
<p>Роберта Горвата до Міністра юстиції України щодо ведення Державного реєстру прав на нерухоме майно та оподаткування об'єктів житлової та нежитлової нерухомості.</p>
<p>Юрія Левченка до Генерального прокурора України, Міністра внутрішніх справ України щодо притягнення до кримінальної відповідальності посадових осіб Департаменту містобудування і архітектури Київської міської державної адміністрації, які зловживаючи владою та службовим становищем, перевищили свої повноваження в інтересах офшорних забудовників та зареєстрували "Містобудівні умови і обмеження забудови земельної ділянки" для будівництва житлово-офісного комплексу в межах 100-метрової прибережної захисної смуги річки Дніпро на Микільській Слобідці Дніпровського району міста Києва.</p>
<p>Юрія Левченка до директора Департаменту містобудування та архітектури Київської міської державної адміністрації щодо відкликання Департаментом містобудування і архітектури Київської міської державної адміністрації "Містобудівних умов і обмежень забудови земельної ділянки", виданих для будівництва компанією ТОВ "Терра Капітал", житлово-офісного комплексу в межах 100-метрової прибережної захисної смуги річки Дніпро на Микільській Слобідці Дніпровського району міста Києва, як таких, що видані з порушенням чинного містобудівного законодавства, з явними ознаками корупції.</p>
<p>Юрія Бублика до першого заступника Голови Державної архітектурно-будівельної інспекції України про відкликання Державною архітектурно-будівельною інспекцією України Дозволу на будівництво житлового комплексу ТОВ "Терра Капітал" в межах 100-метрової прибережної захисної смуги річки Дніпро на Микільській Слобідці Дніпровського району міста Києва, який видано з порушенням чинного містобудівного законодавства, з явними ознаками корупції.</p>
<p>Альони Шкрум та Дмитра Добродомова до Генерального прокурора України, Першого заступника Генерального прокурора України щодо відкритих кримінальних проваджень з приводу зловживань на Українському державному підприємстві поштового зв'язку "Укрпошта".</p>
<p>Групи народних депутатів (Ляшка, Скуратовського та інших. Всього 6 депутатів) до Генерального прокурора України, міністра внутрішніх справ України, Голови Служби безпеки України, тимчасово виконуючого обов'язки Голови Державної фіскальної служби України, Міністра фінансів України щодо ухилення від сплати податків підприємств групи "АТБ".</p>
<p>Павла Кишкаря до Міністра соціальної політики України, Міністра фінансів України, Міністра інфраструктури України щодо звернення громади села Великий Тростянець Полтавського району, Полтавської області з проханням про виділення коштів на завершення (будівництва) реконструкції дитячого садочка.</p>
<p>Ольги Червакової до Генерального прокурора України щодо перевищення влади і повноважень посадовими особами Національної експертної комісії з питань захисту суспільної моралі в частині обмеження доступу до публічної інформації.</p>
<p>На цьому зачитування запитів завершене. Перед тим як перейти до розділу "різне" я би хотіла зробити кілька оголошень. До Голови Верховної Ради України надійшла заява народного депутата Нечай, від депутата Нечай, чи Нечая, не знаю. Нечая, заява про вихід зі складу фракції "Блоку Петра Порошенка", а Негой, вибачте.</p>
<p>Ще раз тоді зачитую, заява депутата Негоя про виключення його із фракції "Блоку Петра Порошенка". Також повідомляю про створення у Верховній Раді України 8 скликання міжфракційного депутатського об'єднання "Україна туристична". Співголовами міжфракційного депутатського об'єднання "Україна туристична" обрано народних депутатів України Романову Анну Анатоліївну і Томенка Миколу Володимировича.</p>
<p>Тепер переходимо до "Різного".</p>
<p>Прошу народних депутатів записатися&nbsp; для виступів.</p>
<p>Запрошую до слова&nbsp; Іллєнка Андрія.</p>
<p>&nbsp;</p>
<p>12:35:58</p>
<p>ІЛЛЄНКО А.Ю.</p>
<p>Всеукраїнське об'єднання "Свобода", 215 округ місто Київ.</p>
<p>Шановне товариство! Шановні народні депутати! Ви знаєте, сьогодні і вчора в нашому парламенті відбуваються якісь дуже дивні події, в країні надзвичайно складна економічна&nbsp; ситуація, в країні продовжується військова агресія проти нашої держави. І в цей час український парламент, який мільйони українських громадян обрали на виборах, демонструє абсолютну безвідповідальність. Коли по 10 разів треба ставити на голосування, сигнальне голосування, щоб зрозуміти, що взагалі хоч хтось є в цьому залі? Коли більшість депутатів дозволяє собі кудись гуляти – погода ніби вже хороша, значить напевно, у них інші справи чи вже кудись на чемоданах сидять чи відлетіли в якісь теплі краї.</p>
<p>Ми бачимо, що зараз от&nbsp; знову п'ятниця – пленарне засідання і немає депутатів у залі, буквально декілька десятків депутатів сидить. Ви знаєте, це абсолютно неприпустимо.</p>
<p>Мені вчора цілий день дзвонили мої виборці і не тільки з мого округу, і вони були шоковані цим. Вони просили передати депутатам, що така робота нікуди не годиться, що не може бути ігнорування своїх прямих обов'язків. Але так само я хотів би сказати і про сьогоднішню "годину запитань до Уряду".</p>
<p>&nbsp;Я хотів би сказати, що&nbsp; у нас у парламенті є "година запитань до Уряду", а не бенефіс уряду, який говорить про що хоче, потім йому можна задати два-три питання, але, зазвичай, відповідь не по темі. І зразу високопосадовці&nbsp; вони хочуть кудись втекти, щоби на ці питання не відповідати.</p>
<p>Я вважаю, що ми як парламент, якщо ми себе поважаємо, ми повинні покласти цьому край. Парламент повинен бути тим органом, який контролює діяльність уряду і який повинен відчувати до себе відповідну повагу. Але ця повага буде тільки тоді, коли ми самі себе будемо поважати і коли ми будемо, дійсно, давати ефективну роботу.</p>
<p>І ще, буквально, одну річ, яку я хотів сказати. Наближається відповідний дуже такий критичний період&nbsp; травневих свят. Ми розуміємо, що ворог буде використовувати це для розхитування ситуації. Є офіційна заява про те, що так звана "Комуністична партія" збирається 1 травня разом з Комуністичною партією Росії проводити якісь акції в Києві. Я звертаюся зараз до відповідних наших високопосадовців про те, щоб вони зробити все можливе для того, щоб такі заходи були заборонені повністю в судовому порядку, тому що якщо їх не заборонять в судовому порядку, можуть будуть надзвичайно негативні провокативні наслідки. Ці подібні провокативні акції повинні бути заборонені, і, дійсно, спокій на вулицях українських міст в ці дні має бути гарантований.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Запрошую до слова Мельниченка, народного депутата.</p>
<p>&nbsp;</p>
<p>12:39:14</p>
<p>МЕЛЬНИЧЕНКО В.В.</p>
<p>Шановна головуюча, шановні депутати! Зустрічаючись із своїми виборцями із 193-го виборчого округу, куди входить місто Каменець-Подільський, Каменець-Подільський та Новоушицький район, однією з найголовніших проблем вони називають стан доріг.</p>
<p>Ні для кого не секрет, що наші дороги знаходяться у вкрай жахливому стані, а в окремих місцях, зокрема, на території Зеленокуриловецької, Вахновецької, Березівської сільських рад Новоушицького району та Калачковецької, Заліської, Завальської сільських рад Камінець-Подільського району їх навіть дорогами назвати не можна.</p>
<p>Але це і не дивно, адже дороги обласного та місцевого значення, в основному, будувалися 20 і більше років тому та й&nbsp; не були розраховані на рух автомобілів загальною вагою до&nbsp; 20 тонн, тоді як сьогодні ними рухається транспорт від 40 до 80 тонн. Це, в основному, і призвело до повного руйнування окремих відрізків доріг.</p>
<p>Мені задають питання: як при таких дорогах забезпечити якісне і безпечне підвезення дітей до шкіл та дитсадків, як забезпечити своєчасний приїзд пожежної охорони, як забезпечити своєчасне надання швидкої медичної допомоги? Ми можемо розпочинати безліч реформ, однак допоки не візьмемося вирішувати проблему доріг, не отримаємо їх позитивного результату. Дороги – це артерії держави. І, навіть воюючи, ми не повинні забувати про них.</p>
<p>Багато з нас знає прислів'я: "Усі дороги ведуть в Рим". Справа в тому, що дороги Давнього Риму були проектовані таким чином, щоб з'єднати усі провінції з головним містом імперії. Це забезпечило процвітання Римської імперії, і в першу чергу давало змогу військовим доволі швидко пересуватися, що гарантувало безпеку, силу та міць римлян.</p>
<p>Обізнані в історії люди знають, що коли в США була Велика депресія і маси безробітних заполонили вулиці міст, американська влада зробила досить грамотний крок: Президент Рузвельт вирішив не просто виплачувати допомогу по безробіттю, добиваючи дефіцитний бюджет, а розпочав реалізацію національної програми будівництва доріг. І цим він не лише вирішив проблему безробіття, а й забезпечив потужну інфраструктуру, яка стала фундаментом процвітання США.</p>
<p>Тож звертаюся до вас, шановний Арсенію Петровичу, шановні члени Кабінету Міністрів, з проханням розглянути проблему ремонту доріг, адже без якісних доріг реформи приречені на провал, без них ми не зможемо залучати інвестиції, розвивати туризм та промисловість.</p>
<p>Від себе і від імені своїх виборців прошу вас звернути неабияку увагу на цю кричущу проблему, вирішення якої однозначно допоможе Україні вийти з кризи. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Юрія Бабія. Немає. Є?</p>
<p>Народний депутат Кривошея.</p>
<p>&nbsp;</p>
<p>12:41:58</p>
<p>БАБІЙ Ю.Ю.</p>
<p>Прошу передати слово народному депутату Кривошею.</p>
<p>&nbsp;</p>
<p>12:42:14</p>
<p>КРИВОШЕЯ Г.Г.</p>
<p>Доброго дня, шановні колеги! Доброго дня, шановна Україно! Геннадій Кривошея, фракція "Народний фронт".</p>
<p>Шановні друзі, дуже прикро говорити про те і чути буде, мабуть, вам, про що я зараз буду говорити. На перший погляд, досить мала проблема на рівні України, але ця мала проблема є проблемою кожного місцевого органу самоврядування в нашій державі. Про що йде мова?</p>
<p>На минулому тижні мною офіційно було виявлено факт корупційних дій в Печерській районній у місті адміністрації, зокрема в Печерському районному управлінні освіти.</p>
<p>В чому полягає суть цієї корупції. 7 числа, 7 квітня 2015 року було розкрито протокол цінових пропозицій щодо конкурсних торгів з дитячого харчування, послуг надання дитячого харчування в Печерському районному управлінні освіти. Під час якого було встановлено, що комунальному підприємству КП "Шкільне", яке більше 10 років працює в Печерському районі, було відмовлено від участі в тендері нібито як зацікавленій стороні. Питань немає.</p>
<p>Але дану конкурсну пропозицію виграє компанія, яка заявляє за свої послуги і просить у держави на мільйон 200 гривень більше. Це приватне підприємство "Чілдрен-Продукт". Воно запросило 6 мільйонів 700. Печерська районна адміністрація та також Печерське районне управління освіти робить все для того, щоб дане приватне підприємство виграло відповідну конкурсну пропозицію. Відмовляє комунальному підприємству, яке до цього часу годує наших дітей, і робить все для того, щоб своя карманна компанія, приватне підприємство виграло цю цінову пропозицію.</p>
<p>В результаті мого звернення, в результаті мого особистого туди візиту, до цього управління освіти, мені було категорично відмовлено у наданні оригіналу протоколу, всіх копій відповідних розкриття протоколів даної пропозиції. В результаті чого депутатами від фракцій "Народний фронт" направляється депутатський запит до Київського міського голови з конкретними вимогами стосовно вчинення відповідних дій.</p>
<p>А саме: ми вимагаємо проведення службової перевірки посадових осіб Печерської районної державної адміністрації та відповідних осіб у Печерському районному управлінні освіти.</p>
<p>Друге. Ми вимагаємо відсторонити голову Печерської районної державної адміністрації, а також всіх причетних осіб в Печерському районному управлінні освіти.</p>
<p>Третє. За результатами перевірки необхідно вжити відповідних дієвих рішень з кадрових питань у відповідному районі. Шановні друзі, за останні 7 місяців…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>КРИВОШЕЯ Г.Г. За останні 7 місяців в Печерському районному управлінні освіти головою адміністрації було призначено&nbsp; 6 виконуючих&nbsp; обов'язків Печерського районного управління…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; я вас прошу, завершуйте.</p>
<p>&nbsp;</p>
<p>КРИВОШЕЯ Г.Г. Ганьба такому голові адміністрації, який не вміє вирішувати кадрові питання. Це&nbsp; центральний район міста. І ми не можемо позорити наше місто&nbsp; і позорити нашу країну на весь світ.</p>
<p>Дякую, шановні друзі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до&nbsp; слова&nbsp; народного депутата Віталія Сташука.</p>
<p>Леонід Ємець, прошу.</p>
<p>&nbsp;</p>
<p>12:46:17</p>
<p>ЄМЕЦЬ Л.О.</p>
<p>Леонід&nbsp; Ємець, фракція&nbsp; "Народний фронт", мажоритарний округ, місто Київ. По-перше,&nbsp; я хотів би підтримати&nbsp; виступ мого колеги Геннадія Кривошея, оскільки мова іде якраз про рідний для мене Печерський район. Зловживання такого&nbsp; характеру – це&nbsp; є кримінальний злочин і за нього&nbsp; мають відповідати&nbsp; посадовці, в тому числі&nbsp; керівник Печерської районної адміністрації. Якщо&nbsp; відбулось зловживання, якщо з наших&nbsp; дітей намагаються, точніше в&nbsp; їх батьків&nbsp; вкрасти&nbsp; півтора мільйони гривень, при чому в такий&nbsp; прозорий і, вибачте,тупий спосіб, треба&nbsp; цих чиновників карати невідворотно і терміново. Тому повністю&nbsp; підтримую&nbsp;&nbsp; звернення і теж підпишусь під цим зверненням&nbsp; для того, щоб Генеральна прокуратура розібралася і дала висновки, а власне покарала відповідальних осіб.</p>
<p>І інше питання, яке теж стосується локально Печерського району, а загалом усієї&nbsp; громади України, тому що кожен громадянин може попасти в таку ж ситуацію, де він буде&nbsp; абсолютно&nbsp; незахищений перед свавіллям прокурорів, міліціонерів, суддів. Мова іде про славнозвісну справу Ніни Іванівни&nbsp; Москаленко. Якщо пам'ятаєте, це&nbsp; ситуація, де рейдери&nbsp; забирають у пенсіонерки, вчительки&nbsp; Суворовського училища земельну ділянку, ласовий шматочок, з їх точки зору, біля Ботсаду. Власне, вже декілька років ця справа розслідується і прокуратурою, і слідчими, і дійшла до суду, а ВОЗ, вибачте, все ще на тому ж місці. Тому, зважаючи на те, що вже пройшов рік після того як режим Януковича разом з централізованими схемами контролю корупційними прокурорів, суддів і міліції був скинутий українським народом, ситуація мала змінитись на краще. Але, на жаль, на місцях залишаються ті прокурори, які продовжують працювати уже не карман чиновника зверху, а на свій власний.</p>
<p>Саме тому ми направляємо звернення до Генерального прокурора з метою розслідувати діяльність і бездіяльність прокурорів міста Києва і Печерського району. Ми направляємо звернення до Генерального прокурора щодо здійснення перевірки фактів порушення законодавства суддями такими як: Царевич, Кічук, Волков та Вовком. Вибачте, це судді по частині з яких відкрита справа кримінальна і направлене подання про арешт, а ці судді продовжують вперто відмовлятись чинити правосуддя.</p>
<p>Також відповідно ми направляємо звернення до міністра внутрішніх справ щодо бездіяльності міліціонерів і щодо міністра юстиції Петренка Павла Дмитровича щодо перевірки діяльності районного управління юстиції, а також інших фактів викладених в цьому зверненні.</p>
<p>Це питання…</p>
<p>&nbsp;</p>
<p>ГОЛОВУЮЧИЙ. Дозвольте завершити. Та.</p>
<p>&nbsp;</p>
<p>ЄМЕЦЬ Л.О. … знаходиться на контролі громадськості і народних депутатів, і в ньому буде поставлена точка, а саме захищено право громадянки Ніни Іванівни Москаленко на справедливий суд, чесну прокуратуру і чесну міліцію. Це буде зроблено.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Миколу Княжицького. Він не передавав слово. Я… до мене Княжицький не звертався. <i>(Шум у залі)</i></p>
<p>Так, тільки Княжицький мені про це не сказав. <i>(Шум у залі)</i></p>
<p>&nbsp;Ну, просто треба також дотримуватися якихось... Ну, тобто теж не можна просто один другому передавати слово. Дякую.</p>
<p>Народний депутат Юрій Левченко.</p>
<p>&nbsp;</p>
<p>12:50:56</p>
<p>ЛЕВЧЕНКО Ю.В.</p>
<p>Дякую. Доброго дня, шановні телеглядачі, шановні радіослухачі! Левченко, "Свобода", 223 округ. Я хотів би сьогодні звернутися до парламенту, звернутися виконавчої влади, звернутися до органів місцевого самоврядування щодо питань, які стосуються життя кожного українця. Мова іде про знищення життєвого простору кожного українця сьогодні в містах, де іде тотальна вакханалія незаконних забудов. Я зараз говорю як київський мажоритарник, безперечно, від Шевченківського району міста Києва. Але ця проблема зараз по всій країні відбувається. Мова іде про те, що виконавча влада, яка мала би контролювати і боротися за збереження життєвого простору людей, насправді потурає будівельній мафії. І Держбудінспекція і місцеві органи самоврядування, облдержадміністрації, виконавчі органи на місцях не роблять нічого, щоб боротися з цією вакханалією. Кричущим прикладом сьогодні є питання Микільської Слобідки в місті Києві, де абсолютно незаконно були видані містобудівні умови та обмеження забудовнику в прибережній смузі Дніпра, мотивуючи це тим, що нібито Дніпро – це середня річка. Уявіть собі цинізм. Тобто Дніпро вже назвали середньою річкою і скоротили смугу від 100 метрів до 50 для того, щоб мати можливість забудувати абсолютно своєвільно повністю місто, зруйнувати прибережні території, обмежити доступ громади до прибережних територій. Сьогодні громада Києва бореться проти цього. там постійно відбуваються мітинги. Там "тітушки" стріляють в людей, там валяться паркани і забудовник ставить нові бетонні паркани. Але питання полягає в тому, що місцева&nbsp; влада як і центральна влада нічого&nbsp; з цього приводу абсолютно не робить. Мер міста Києва Кличко "кришує" цю&nbsp; незаконну забудову, у нього є можливість, всі повноваження відкликати містобудівні умови та обмеження, тим самим дати можливість&nbsp; скасувати дозвіл і зупинити забудову, але він цього не робить. Він відверто говорить неправду, або простіше казати бреше в камери, говорячи про те, що&nbsp; він не може нічого зробити і все там законно, прикриваючи своїх подільників по цій незаконній забудові депутатів&nbsp; від "УДАР"&nbsp; в Київській міській раді, які безпосередньо займаються цією забудовою. І коли громада апелює до Кличка, він нічого в принципі з цього приводу не робить абсолютно.</p>
<p>Так само нічого з цього приводу не робить "Держбудінспекція", яка дала незаконний дозвіл на забудову берегів Дніпра&nbsp; і може цей дозвіл зараз скасувати, бо є всі&nbsp; підстави законні для цього, і теж з цього приводу нічого не робить.&nbsp;&nbsp;</p>
<p>Тому я зараз звертаюся до виконавчої влади, до парламенту, до мера Кличка, щоб нарешті вони виконували&nbsp; безпосередні свої обов'язки, щоб вони захищали життєвий простір&nbsp; громади, щоб конкретно Кличко&nbsp; захищав життєвий простір киян, а не "кришував" своїх друзів забудовників.</p>
<p>Слава&nbsp; Україні!&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую!</p>
<p>Запрошую до слова народного депутата Олександра Марченка.</p>
<p>&nbsp;</p>
<p>12:54:10</p>
<p>МАРЧЕНКО О.О.</p>
<p>Доброго дня, шановні глядачі, доброго дня присутні депутати! Згідно рішення Голови Верховної Ради&nbsp; України&nbsp; на&nbsp; базі Комітету будівництва, містобудування і комунального&nbsp; господарства 8 квітня&nbsp; була створена робоча група для того, щоб дослідити, проаналізувати і аргументувати&nbsp; економічну обґрунтованість тарифів на комунальні&nbsp; послуги. І сьогодні, стоячи на цій трибуні, коли пройшло&nbsp;&nbsp; вже майже 20 днів&nbsp; роботи, я хочу звернутися до&nbsp; Прем'єр-міністра, який очолює всі виконавчі служби і профільні міністерства, і Національну комісію по регулюванню, в черговий раз надати робочій групі всі необхідні матеріали. Для того, щоб ми з вами всі,&nbsp;&nbsp;&nbsp;&nbsp;&nbsp; шановне товариство, народні депутати, могли в цілому&nbsp; вивчити обґрунтованість економічних тарифів, прийняте рішення і доповісти своїм виборцям. І в цілому, маючи такий оптимістичний сьогоднішній виступ Прем'єр-міністра, який сьогодні був, який доповів, що ми з вами, товариство, маємо сьогодні плюс 20 мільярдів.</p>
<p>Я хочу всіх присутніх представників коаліції, які є, підтримати законопроект, який ми повинні вшанувати тих людей, які брали участь в ліквідації Чорнобильської катастрофи. 26 квітня, через день, буде ця неприємна дата і на базі Комітету екології і чорнобильських проблем був підготовлений законопроект. І я звертаюсь до всіх присутніх депутатів, членів коаліції, щоб ви на Погоджувальній раді спільно підтримали включення цього законопроекту в порядок денний і щоб на слідуючому пленарному засіданні ми могли розглянути питання, і проблеми, які були усунуті прийняттям бюджету 28 грудня 2014 року. Це і повернення харчування, це і допомога при лікуванні ліквідаторів&nbsp; І і&nbsp; IІ групи, це і інвалідам, це і дітям.</p>
<p>Я обов'язково всіх ще раз запрошую, обов'язково зверніться до керівників своїх фракцій, до керівників комітетів профільних включити в порядок денний, нам треба терміново розглянути цей законопроект. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Народний депутат Анна Романова.</p>
<p>&nbsp;</p>
<p>12:57:10</p>
<p>РОМАНОВА А.А.</p>
<p>Шановні громадяни України, шановні колеги, тільки що було повідомлено, що народні депутати України об'єдналися в міжфракційне об'єднання "Україна туристична" задля того, щоб розвивати туристичну індустрію в нашій країні. Нагадаю, в цій туристичній індустрії задіяно близько мільйона українців і за останній час вони стали потерпати, тому що лише за 2014 рік кількість туристів в Україні скоротилася вдвічі. Навіть Президент тиждень тому на Національній раді реформ заявив бажання розвивати туристичну сферу України, навіть незважаючи на війну. Проте на сьогоднішній момент ми спостерігаємо таке явище, що на рівні виконавчої влади немає жодного&nbsp; органу, який би відповідав за розвиток туризму в Україні, внутрішнього і в'їзного. Який би відповідав за промоцію України та створення позитивного іміджу на рівні держави, адже насправді іноземці на сьогоднішній момент бояться їхати в Україну тому що вважають, що в Україні йде війна на всій території і цим має хтось займатися.</p>
<p>Справа в тому, що вересневою постановою Кабінету Міністрів&nbsp; було ліквідовано орган, який опікувався туризмом – це Національну агенцію з туризму та курортів. На сьогоднішній день ця функція не виконується, на папері передали цю функцію в Міністерство економічного розвитку та торгівлі, але, я звертаю увагу Прем'єр-міністра України, що на сьогоднішній день, на рівні міністерства не створено жодного структурного підрозділу, який би опікувався розвитком туризму. Крім того, немає жодної відповідальної особи, яка б розробляла, або втілювала стратегію розвитку туристичної сфери, про туризм забули.</p>
<p>Неодноразово ми зверталися до міністра Айвараса Абрамавичуса, але все, що він відповів, і все, що він зробив для туристичної громадськості і туристичної сфери – це влаштував, такий собі, конкурс на посаду, увага, позаштатного радника міністра з туризму. Що означає посада позаштатного радника? Це людина, яка не получає зарплати і навіть туристична сфера вона вперше у бюджеті 2015 року не отримала бюджетних коштів, навіть на промоцію нашої держави.</p>
<p>Так ось, цей конкурс на посаду позаштатного радника він виглядав як фарс, проходив в п'ять етапів і з громадськими слуханнями, і він проходив до Великодня. На сьогоднішній момент там було три претенденти із 40 їх відібрали, їм навіть не передзвонили, не сказали кого відібрано. І знаєте,&nbsp; таке ставлення до величезної сфери, яка здатна привернути в економіку, слабку економіку України десятки мільярдів доларів, що начебто туризм нам і не потрібний.</p>
<p>Тому я ще раз звертаю на це увагу, незважаючи на&nbsp; те, що депутати бачать перспективу…</p>
<p>&nbsp;</p>
<p>ГОЛОВУЮЧИЙ. Дозвольте, 10 секунд.</p>
<p>&nbsp;</p>
<p>РОМАНОВА А.А. … Президент бачить перспективу в розвитку туризму всі інші країни звертаються до України, і навіть Генсек Всесвітньої туристської організації висловив занепокоєння тим, що в Україні досі немає органу, який би опікувався туризмом…</p>
<p>&nbsp;</p>
<p>ГОЛОВУЮЧИЙ. Дозвольте завершити.</p>
<p>&nbsp;</p>
<p>РОМАНОВА А.А. Чомусь на рівні виконавчої влади досі немає структурного підрозділу. Тому, будь ласка, давайте звернемо на це увагу і Україна стане гостинною і туристичною. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже.</p>
<p>Запрошу до&nbsp; слова депутата Віталія Корчика.</p>
<p>&nbsp;&nbsp;</p>
<p>13:01:10</p>
<p>КОРЧИК В.А.</p>
<p>Прошу передати слово Кривошею, колеги.</p>
<p>&nbsp;</p>
<p>ГОЛОВУЮЧИЙ. Народний депутат Кривошея.</p>
<p>&nbsp;</p>
<p>13:01:27</p>
<p>КРИВОШЕЯ Г.Г.</p>
<p>Доброго дня і ще раз шановні друзі! В продовженні тематики про корупцію, у Печерській районній адміністрації&nbsp; я хотів би звернутись проте і підтримати про те, що&nbsp; говорив Леонід Ємець стосовно незаконних дій суддів – відносно &nbsp;такої пані як Москаленко учительки. І разом з тим я хотів би звернути всю увагу всієї України, всієї громадськості на те, що на минулому пленарному засіданні&nbsp; два тижні&nbsp; назад ми намагалися в залі тут розглянути питання стосовно обрання суддів. Це ті судді, які останні 5 років&nbsp; приймали відповідні рішення по вказівці відповідної злочинної влади тепер якимось чином намагаються попасти сюди в зал і стати знову депутатами на довічно.</p>
<p>&nbsp; Враховуючи те, що&nbsp; серед тих суддів є люди, які в дійсності можливо мають таке право, ми депутати від фракції "Народний фронт", і як співголова міжфракційного депутатського об'єднання&nbsp; "Депутатський контроль" на сайті міжфракційного депутатського об'єднання "Депутатський контроль" вивісили список, оприлюднили список всіх суддів, які претендують на обрання у цій залі.</p>
<p>Я звертаюся до всієї України, я звертаюся до всієї громадськості, до преси,&nbsp; максимально перепостити, розповсюдити прізвища&nbsp; цих всіх суддів для того, щоб кожний громадянин в кожному районному центрі, в кожному селі міг&nbsp; побачити, чи немає там того судді, який приймав протизаконні і протиправні рішення.</p>
<p>Народні депутати будуть приймати тільки ті рішення, які оправдано визивають довіру у людей. "Народний фронт" виступає за народ і тому хоче, щоб у нас відбулася в дійсності люстрація і дійсно у нас суд був справедливим.</p>
<p>Сьогодні ми можемо бачити цілий ряд злочинних рішень по судам. Так у наших депутатів, наших колег від фракції "Народний фронт" є вже 67 кандидатур на виключення і на зняття таких суддів у Київській області. Це стосується суддів Києво-Святошинського району, це стосується суддів Обухівського, Васильківського, Броварського, це, в основному, стосується питань… земельних питань, це стосується питань забрання і захоплення у звичайних громадян, у звичайних селян їхніх земельних ділянок і будівель.</p>
<p>Досить знущатися над людьми, досить знущатися над простими селянами, над простими громадянами України. Ми вимагаємо законного обрання суддів, ми вимагаємо, щоб кожна людина сказала своє "так" або сказала своє "ні".</p>
<p>Просимо ваші всі зауваження направляти мені особисто до Верховної Ради&nbsp; по кожному судді, якщо є такі зауваження, давати копії постанов і ухвал стосовно незаконних дій і рішень, які приймалися цими суддями.</p>
<p>Дякую, шановні колеги! Фракція "Народний фронт" за народ.</p>
<p>Дякую, шановні.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Запрошую до слова народного депутата Миколу Томенко, регламент 6 хвилин, йому передав слово також народний депутат Петренко.</p>
<p>&nbsp;</p>
<p>13:04:42</p>
<p>ТОМЕНКО М.В.</p>
<p>Шановні колеги, в першій частині хотів сконцентрувати увагу на сьогоднішньому афористичному і казковому виступі Прем'єр-міністра, який зацікавив, думаю, весь український народ. Можливо, там фільми в уряді якісь показують, значить, про Україну, і вони такі натхненні приходять у парламент, щоб розповісти про цю державу, якої не існує.</p>
<p>Я розумію, що, звичайно, воно приємно носити на собі відповідальність, 15&nbsp; місяців, но відповідальність&nbsp; носить не треба,&nbsp; а треба&nbsp; діяти відповідально. Бо відповідальна діяльність це, треба говорити те, що відбувається в Україні, і якщо немає у вас професійної здатності&nbsp; відповідально це робити, треба&nbsp; завершувати кар'єру і переходити в якійсь інший напрямок роботи.</p>
<p>Друга теза була казкова, яка мені страшно сподобалася,&nbsp; про інвестиції, які завалять Україну. Я вам коротенько скажу,&nbsp; хто у нас головний інвестор. Інвестор&nbsp; у нас один&nbsp; залишився –&nbsp; український народ, пенсіонери,&nbsp; вчителі, бюджетники і ще недобите підприємництво.&nbsp;</p>
<p>Сьогодні&nbsp; підприємці до мене звернулися з тим, що як&nbsp; унікально реалізується&nbsp; проект "Європейський вал". Цей&nbsp; "Європейський вал" треба буде скоро назвати "українська стіна плачу&nbsp;&nbsp; підприємців". Значить по областях пішла рознарядка, скільки яка область повинна зібрати&nbsp; і що побудувати в цьому&nbsp; "Європейському валі". Як наші працюють губернатори, голови&nbsp;&nbsp; райадміністрацій ви знаєте. Вони доводять&nbsp;&nbsp; відповідні&nbsp; цифри на кожну&nbsp; фірму, на кожну установу. І ті підприємці, які сьогодні&nbsp; і так&nbsp; не знають, як податки платить, вони відповідну суму повинні виділити на те, що братня до&nbsp; губернатора фірма буде будувати конкретний шматок "Європейського валу".&nbsp; У мене питання:&nbsp; а де&nbsp;&nbsp; ж інвестиції, які&nbsp; планувалися&nbsp; і бюджетні&nbsp; гроші на цей&nbsp; "Європейський вал"? То перейменуйте його.&nbsp; Назвати&nbsp; "Європейським валом" проект поборів з українського&nbsp;&nbsp; бізнесу і гордитися цим, ну це ганьба!</p>
<p>Готується відпочин… Моя&nbsp; колега Романова, коли говорила про туризм, можу додати, у нас&nbsp;&nbsp; готуються&nbsp; і санаторії, і бази відпочинку до туристичного сезону. Це теж для Закарпаття, для Західної України&nbsp; надзвичайно відповідальна можливість заробити і місцевим людям&nbsp; заробити.&nbsp; Зараз "Закарпаттяобленерго" і не тільки воно діє як в кращих традиціях&nbsp; всіх попередніх урядів, бо воно ж ментальність не міняється. Зараз, щоб ви розуміли,&nbsp; бізнес&nbsp; ті&nbsp; утримує&nbsp; санаторії, готелі і так далі,&nbsp; повинні&nbsp; платити за два місяці вперед за газ, за електроенергію, ну так щоб готувалися вони до літнього сезону. Таке враження, що цей проект, щоб розвалити повністю&nbsp; ті, що залишилися санаторії і готелі, які&nbsp; не здатні будуть прийняти це.&nbsp;</p>
<p>Я цю частину свого виступу визначаю як депутатський запит до уряду і хочу почути, хто дає вказівку збирати податки на два місяці вперед. Як можна жити в сьогоднішній ситуації, якщо ви платите на два місяці вперед?</p>
<p>Тепер повернутися до відповідальності парламенту. Ми неодноразово про це говорили. Те, що п'ятниця у нас день читання і виступів, - це вже весь український народ знає. Але що в четвер уже ми після обіду, чи з обіду, не здатні працювати, ну, це вже такого ще не було, я думаю, в усій історії українського парламентаризму.</p>
<p>Тому у мене є дві пропозиції, що робити з парламентом. Одна – еволюційна, одна – революційна. Еволюційна. Я надихнувся ідеєю нашого колеги&nbsp; із "Самопомочі", який вирішив стати вільною людиною і займатися бізнесом – і скласти депутатський мандат. Ця ідея, мені здається, добра, розумна. І тому я би просив всіх депутатів-бізнесменів, які пройшли по партійних списках: якщо вони не встигають працювати, щоб вони склали депутатські мандати і пішли займатися бізнесом. Наших двох колег-губернаторів – щоб вони написали заяви і дали можливість двом людям зайти. Тим, хто в партійних офісах працює, хай працюють в партійних офісах, бо вони не встигають йти в парламент.</p>
<p>Або ми перезавантажуємо парламент - і він працює, або тоді йдемо революційним шляхом. Революційний шлях дуже простий: в Конституцію вносимо зміни, я думаю, що 300 депутатів нам достатньо, фіксуємо 300 депутатів, приймаємо закон про відкриті партійні списки, активно працюємо і 25 жовтня разом з місцевими виборами проводимо перевибори, де буде 300 депутатів професійних обраних за відкритими партійними списками. Бо мажоритарка, ви знаєте, що таке: знову народ скупить – і буде сидіти за кордоном. У нас є ж такі теж мажоритарники, яких ми живими не бачили вже рік майже, чи скільки парламент працює.</p>
<p>Тому в нас є шанс, ну, місяць, може, скільки, проаналізувати, яким шляхом йдемо. Якщо в четвер в 12 годин у Верховній Радій немає 226 депутатів, друзі, то про що ми можемо говорити?! З кого ми можемо вимагати якусь роботу?! Тобто оця відповідальність, таке враження, що у нас багато депутатів, як Арсеній Петрович, на собі з гордістю носять відповідальність, але до парламенту не доходять. А відповідально треба не носити, а сидіти в парламенті і працювати тут відповідно і відповідати за свої дії, за свої голосування.</p>
<p>Тому я вірю в те, що ми протягом наступного місяця, подобається комусь чи не подобається, або ми робимо з теперішнього зборища, я перепрошую, випадкових людей, бо професійних тут депутатів 30-40, ви розумієте. Подивіться зараз на сайт Верховної Ради і подивіться, скільки людей вносить законопроекти, скільки людей доповідає в комітетах законопроекти, скільки працюють. От, частина тут присутня. І ще 20-30 чоловік, які поза парламентом. І цих депутатів не треба ображати, їх можна побачити, хто працює. Але 30 чи 40 депутатів не можуть же працювати за весь парламент України.</p>
<p>Тому або перетворюємо парламент на парламент, або йдемо на дострокові вибори. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Сидорович Руслан. Передає слово Кишкарю. Прошу, народний депутат Павло Кишкар.</p>
<p>&nbsp;</p>
<p>13:11:08</p>
<p>КИШКАР П.М.</p>
<p>Я пану Миколі, поки він не пішов, скажу, що я проти перевиборів. Тому що це часи війни все-таки. І потрібно навчити своїх депутатів бути присутніми. Бо від вашої фракції так само я не бачу тут повних рядів. І будьте уважніші до своїх друзів і до своїх депутатів. І забезпечте їх присутність тут, на робочих місцях.</p>
<p>Тепер щодо тих питань, які хочеться підняти. Перше. Я подякую своїм побратимам і привітаю їх з річницею створення батальйону "Донбас", який є основою і фактично започатковував добровольчий рух в Україні. Я думаю, пройде короткий проміжок часу і українські історики, і українські науковці віддадуть належне такому унікальному явищу як волонтерські добровольчі рухи в Україні. Будуть написані багато робіт і захищено багато дисертацій. І ці два унікальні рухи будуть підтримані державою шляхом надання їм нормативної допомоги і фінансової допомоги в їх становленні і розвитку.</p>
<p>Друге питання. Це питання збереження шахт, підтримки шахтарської галузі. Вбачається в тому, що міністерство, як і весь Кабінет Міністрів, не розробив будь-якої стратегії в сфері енергетики адже вугільну галузь не можна від'єднати, вилучити окремо від енергетичних питань країн. Дуже дивно, що такої стратегії на сьогоднішній момент у держави немає, а тому розглядається можливість приватизації чи закриття вугільних шахт, що в часи війни і в часи енергетичного колапсу фактично в Україні і складнощів роботи єдиної енергетичної системи України дуже важко зрозуміти. На сьогодні навіть те, про що ми говоримо щодо залучення китайського інвестора, наприклад, на Волинсько, Львівсько-Волинський басейн не розглядається як пункт стратегії. Тобто логіка така, ну, можливо, ну, мабуть, ну, закриємо, ну, добудуємо десяту Нововолинську. Тобто незрозуміло, що ми в кінці кінців робимо добудовуємо, продаємо, приватизуємо чи закриваємо. Жодної стратегії в цих діях ні у міністерства, ні у Кабміну немає.</p>
<p>Третє, можливо, найголовніше – це, яким чином зробити перший і вагомий крок в подоланні корупції. В моїй уяві це зробити відкритими видатки органів місцевого самоврядування, державних підприємств, комунальних підприємств. Я пропонує на державному рівні шляхом прийняття відповідного закону встановити обов'язок відображення он-лайн видатків цих органів. Це дуже просто з технічної точки зору, це майже нічого не коштує, бо обов'язок відображення буде покладений або Держказначейство, або комерційні банки…</p>
<p>&nbsp;</p>
<p>ГОЛОВУЮЧИЙ. 10 секунд, прошу завершуйте.</p>
<p>&nbsp;</p>
<p>КИШКАР П.М. Нічого не коштує. Тому запровадьте і ви побачите як корупція сама по собі відпаде. Там, де не можна вкрасти, технічно не можна вкрасти не буде приходити людина корупційного складу і корупційного розуму…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Дмитро Колєсніков.</p>
<p>&nbsp;</p>
<p>13:14:54</p>
<p>КОЛЄСНІКОВ Д.В.</p>
<p>Уважаемые граждане Украины, уважаемая Оксана Ивановна, уважаемые&nbsp; коллеги! Я сегодня хотел бы поднять очень важный вопрос для моего родного города – для города Кривой Рог. В настоящее время, длительное, более 130 лет подряд интенсивная разработка места рождения Криворожского железорудного бассейна привела к нарушению геомеханического равновесия пород и земной поверхности.&nbsp; В процессе разработки этих месторождений стали причиной и это все стало причиной образования на территории криворожского бассейна зоны техногенной опасности. По инициативе исполкома города Кривой Рог, который, к слову говоря, был поддержан и областной государственной администрацией. В 2013 году была принята концепция государственной программы исследования состояния техногенной части земной коры Криворожского железорудного бассейна. Был разработан проект программы, который был дважды в 2013 году и 2014 году согласован всеми заинтересованными министерствами и ведомствами. К сожалению, из-за постоянных изменений в организации органов исполнительной власти, центральных органов исполнительной власти я имею в виду, до сих пор проект постановления об утверждении государственной программы исследования состояния Криворожского железорудного бассейна так и не был принят. Кроме того, предварительно в государственный бюджет 2014 года&nbsp; была внесена отдельная статья на финансирования этой проблематики.</p>
<p>В настоящее время, уважаемые коллеги, ситуация обостряется и характеризуется увеличением сейсмической активности в зоне железорудного бассейна Криворожского. С 2000 года по сегодняшний день было зарегистрировано 6 землетрясений магнитудой колебаний от 2,5 до 3 балов. И вы знаете о том, что в 2010 году в городе Кривой Рог был самый страшный и самый крупный в мире&nbsp; карстовый провал. Более 16 гектаров земли было обрушено, более 80 миллионов тон. Отсутствие государственной программы и надлежащего финансирования исследования состояния части земной&nbsp; коры Криворожского бассейна может привести&nbsp; к необратимым последствиям, к техногенной&nbsp; аварии.</p>
<p>В связи с вышеизложенным на основании требований статьи&nbsp; 15&nbsp; Закона Украины "О статусе&nbsp; народного депутата", прошу считать мое выступление депутатским&nbsp; запросом к Кабинету Министров&nbsp; с требованием&nbsp; предоставить мне информацию об обработке Кабинетом Министров&nbsp; программы, которая уже готова. Поэтому… И обеспечение этой программы финансированием на…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>КОЛЄСНІКОВ Д.В. Спасибо!</p>
<p>&nbsp;</p>
<p>ГОЛОВУЮЧИЙ. Дякую вам!</p>
<p>Народний депутат Іван Крулько.</p>
<p>&nbsp;</p>
<p>13:18:17</p>
<p>КРУЛЬКО І.І.</p>
<p>Іван Крулько, фракція "Батьківщина". Шановна пані головуюча,&nbsp; шановні колеги, українські виборці! Я хотів би підняти одну надзвичайно важливу тему, на цьому тижні фракцією "Батьківщина" зареєстрований законопроект за номером 2698 щодо&nbsp; відновлення повного обсягу пенсійного забезпечення для працюючих пенсіонерів. Мені ще до пенсії&nbsp; далеко, тому я можу на цю тему говорити і це не стосується мене особисто. Але це стосується багатьох мільйонів українських громадян, які&nbsp; заробили пенсію впродовж свого життя і не від доброго життя&nbsp; пішли ще працювати десь, а для того, щоби вижити, могти платити за ці не підйомні&nbsp;&nbsp; комунальні тарифи, мати можливість хоч&nbsp; якимось чином забезпечувати свої родини і просто&nbsp;&nbsp; виживати.&nbsp;</p>
<p>Так от, у порушення Конституції&nbsp; України, у порушення міжнародної практики&nbsp; в&nbsp; Україні відбулася&nbsp; унікальна річ: фактичне оподаткування пенсій на 15 відсотків для тих людей, які&nbsp; пішли на пенсію і ще знайшли в собі сили знайти десь роботу. На переконання фракції&nbsp; "Батьківщина" ця неконституційна норма має бути&nbsp; скасована і ті пенсіонери, які заробили пенсію,&nbsp; повинні її отримувати&nbsp; як це передбачено відповідно&nbsp;&nbsp;&nbsp;&nbsp; до чинного українського законодавства, а в першу чергу відповідно до Конституції, у повному об'ємі,&nbsp; не колись, коли&nbsp; Україна заробить кошти як ми це сьогодні чули від Уряду,&nbsp; а вже зараз, коли людям ці кошти потрібні і на які вони право. Ми вважаємо, що цей закон є невідкладний, враховуючи темпи інфляції, враховуючи складну соціально-економічну ситуацію, а особливо враховуючи ті тарифи, які вже в цьому місяці громадяни України будуть платити за комунальні послуги. Тому єдиним справедливим виходом у ситуації є, з одного боку, відновлення справедливості і скасування фактичного оподаткування пенсій, а з іншого боку індексація заробітних плат і пенсій, враховуючи реалії інфляційні, які сьогодні є в українській державі. Саме це є європейський підхід і саме це є ознакою того, що подібні рішення, у разі їх ухвалення, демонструватимуть Україну, як країну, яка дотримується своїх міжнародних зобов'язань, а також дотримується своїх зобов'язань перед власним українським народом. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутат Борислава Розенблата.</p>
<p>&nbsp;</p>
<p>13:21:11</p>
<p>РОЗЕНБЛАТ Б.С.</p>
<p>Шановна головуюча, шановні колеги, я хотів би сьогодні підняти тему вартості тарифів для комунальних послуг в нашій країні. Ви знаєте, сьогодні багато лунають різних звернень до уряду і до всіх інших про вартість тарифів, що вони не обосновані, що вони сьогодні завищені. А я вам скажу відверто, яка різниця, скільки сьогодні вартість цих тарифів, якщо у людей немає грошей їх оплачувати. І вже сьогодні стоїть питання субсидій, в мене питання інше. А взагалі, сьогодні субсидії, як вони роз приділяються? Який механізм сьогодні розприділення їх в країні? Чому ці гроші не повертаються сьогодні і не йде адресна допомога людям? Чому вони не приходять, ці субсидії, їм на рахунок і вони не сплачують ці кошти, щоб вони бачили, скільки сьогодні дійсно вартість цього тарифу?</p>
<p>Питання в іншому, сьогодні пролунали вже деякі заяви уряду про те, що субсидій не вистачить на весь рік. 24 мільярда гривень, які сьогодні так необхідні нашій країні, які йдуть сьогодні на ці субсидії, не варто сьогодні замість того, щоб видавати субсидії і завжди боротися з проблемою з корня, яка йде, а зробити таким чином, що ці гроші направити на створення робочих місць для того, щоб зробити утеплення будинків, для того, щоб зробити ремонт дахів, для того, щоб зробити все, для того, щоб ми наповнювали бюджет і створювали можливість для людей, щоб була можливість їх оплати.</p>
<p>Сьогодні ми кажемо про те, що в країну йдуть інвестиції, да, на цьому тижні ми проголосували за 200 мільйонів євро виділення Німеччиною на востановлениє Донбасу. Сьогодні стоїть питання про те, що сьогодні з Німеччиною підписаний другий Меморандум на 500 мільйонів євро, для того, щоб зробити утеплення будинків.</p>
<p>Йде сьогодні багато різних програм, чому вони не працюють? Тому що сьогодні немає можливостей у людей взяти кредит, прийти в банк і під 30 відсотків вони не в змозі сьогодні брати кредити для того, щоб утеплити свої будинки.</p>
<p>Мій виступ, я хочу направити як звернення до уряду, для того, щоб, дійсно, ми сьогодні зрозуміли, що для того, щоб мати можливість боротися проти газової атаки з боку агресора, ми повинні раз і назавжди вирішити питання в тому, що ми не повинні споживати стільки газу. Тоді всі наші бєди і проблеми в країні закінчаться. Я ще раз прошу звернути увагу на те, що сьогодні ми повинні зробити все для того, щоб утеплювати наші оселі. Для того, щоб мати можливість створювати робочі місця і тоді не буде питання стояти чи вартість наших послуг, чи субсидія виділена, ці гроші повинні працювати на реальний сектор економіки, а не на якісь, знову, тіньові схеми.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Народний депутат Олексій Ленський, запрошую до слова. Перепрошую, народний депутат Віктор Галасюк. Прошу передати слово.</p>
<p>&nbsp;</p>
<p>13:24:20</p>
<p>ГАЛАСЮК В.В.</p>
<p>Віктор Галасюк, Радикальна партія. Шановна головуюча, шановні народні депутати, шановний народе України! Я звернувся до міністра економіки і до Президента, а сьогодні хочу звернутись до всього українського народу, а передовсім, до власників торгівельних мереж України та магазинів України. Я звертаюсь до вас, з проханням і з закликом забезпечити на полицях маркування продукції українського виробництва.</p>
<p>Бо, коли ми з вами заходимо в багато магазинів ми бачимо маленькі такі російські прапори, маркується продукції крани агресора, але це не дає можливості підтримати українських виробників і промисловість. Бо для того, щоб підтримати і захистити власні робочі місця, власне виробництво, ми маємо купувати українське. Для того ми маємо розуміти, яка саме продукція вироблена в Україні.&nbsp;</p>
<p>Тому я звертаюся до вас: забезпечте це в рамках&nbsp; волонтерського&nbsp; руху. Я звертаюся до Міністерства економіки, всіляко сприяйте&nbsp;&nbsp; цьому. Бо якщо&nbsp; це навіть&nbsp; на&nbsp; 3 відсотки дозволить збільшити те, що будуть купувати українську продукцію, то це врятує&nbsp; десятки і сотні тисяч робочих місць&nbsp; наших&nbsp;&nbsp; з вами співгромадян в Україні. Сьогодні і бізнес, і влада мають робити все для того, щоб зберегти робочі&nbsp; місця, для того, щоб зберегти добробут населення в тих надважких умовах, які існують.</p>
<p>Я хочу &nbsp;звернутись до Міністерства економіки, наголосити на тому, що прийшов час дуже відверто і дуже фахово розставити пріоритети&nbsp; економічної політики. Радикальна партія наполягає на тому, що такими пріоритетами&nbsp; є&nbsp; передусім робочі місця, подолання того масового безробіття, яке на сьогодні&nbsp; створилося в Україні. Це&nbsp; є залучення інвестицій, створення таких умов, щоб сьогодні капітал не тікав з України, а прийшов, як це ми вже робимо в деяких галузях, в тому числі деревообробній галузі.&nbsp; Це створення умов потужних для того, щоб&nbsp; збільшити&nbsp; експорт&nbsp; українських товарів за кордон, бо це дасть валютну виручку, це дасть можливість людям отримувати&nbsp; гідну заробітну платню, наповнювати Пенсійний фонд.&nbsp; Це дасть&nbsp; можливість платити нормально податки. Нам треба жити за рахунок власних податків, а не за рахунок&nbsp; закордонних кредитів, як це відбувається&nbsp;&nbsp;&nbsp; сьогодні. Тому ми наполягаємо на зміні&nbsp; економічного курсу.</p>
<p>Третє. Я хотів би&nbsp; наголосити на тому, що нам необхідно невідкладно створити&nbsp; антикризовий економічний штаб. Я ще раз звертаюсь до Кабінету Міністрів, організуйте плідний діалог Міністерства економіки, нашого профільного Комітету промислової політики&nbsp; та підприємництва та найбільших асоціацій виробників України, щоб ми кожного тижня мали нормальну оперативну нараду і вирішували&nbsp; проблеми підприємців, промисловців.</p>
<p>Зі свого&nbsp; боку&nbsp; ще хочу наголосити як голова Комітету з промполітики&nbsp; та підприємництва та як заступник лідера Радикальної партії, що&nbsp; ми найближчим часом&nbsp; приймемо ті ключові законопроекти, які дозволять і залучити масштабні інвестиції і зробити важливий крок на подолання безробіття в Україні.&nbsp; Це і Закон про державне приватне партнерство, це і Закон&nbsp; про&nbsp; індустріальні парки, це Закон&nbsp; про&nbsp; експортно-кредитну агенцію.</p>
<p>Це те, що дозволить…</p>
<p>&nbsp;</p>
<p>ГОЛОВУЮЧИЙ. 10 секунд прошу завершити.</p>
<p>&nbsp;</p>
<p>ГАЛАСЮК В.В. … те, що дозволить розігріти українську економіку, а не заморожувати її так, як це сьогодні відбувається через політику економічного блоку уряду та Національного банку. Змінимо напрямок економічної напрямок&nbsp; економічної політики України.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Народний депутат Долженков. Відсутній.</p>
<p>Народний депутат Юрій Шаповалов. Відсутній, а є. Вибачте. Прошу Юрій Шаповалов.</p>
<p>&nbsp;</p>
<p>13:28:06</p>
<p>ШАПОВАЛОВ Ю.А.</p>
<p>Юрій Шаповалов 146 виборчий округ місто Кременчук. Шановний головуючий! Шановні народні депутати! Шановні виборці! Хотів би звернутися сьогодні щодо повної бездіяльності української влади у захисті прав військовослужбовців та поінформувати вас про ту складну ситуацію, яка є на сьогодні з військовою частиною Кремень у місті Кременчуці.</p>
<p>Сьогодні потребує негайної допомоги п'ята батальйонна тактична група високомобільних військ ВДВ, яка повинна формуватися у місті Кременчук. А наразі з незрозумілих причин формуються під Житомиром, умови для проходження служби в них жахливі: проживають у лісах,&nbsp; палатка, ночують на сирій&nbsp; землі, немає ані повноцінного харчування, ані звичайних побутових умов.</p>
<p>Значна частина особового складу оцього батальйону тактичної групи – це мешканці Кременчука, як добровільно за покликом&nbsp; серця пішли захищати Україну. Одним із основних аргументів для них було те, що дана військова частина буде&nbsp; розміщуватися у Кременчуці, але інакше місто вразі нападу не буде захищене.</p>
<p>Кременчуцька міська влада та&nbsp; керівництво промислових підприємств готові сприяти та створити належні умови для наших воїнів у разі&nbsp; розміщення батальйону тактичної групи в Кременчуці.&nbsp;</p>
<p>Обурює те, що&nbsp; вже два місяці наші військові перебувають на Житомирщині, де&nbsp; досі офіційно не закріплене місце їх військової частини. Через місяць вони підуть у зону АТО та не матимуть куди повертатись.</p>
<p>&nbsp;Зауважу, що&nbsp; 70 відсотків військовослужбовців є добровольцями, які готові захищати нашу країну до останнього, та не мають підтримки від цієї держави. Але терпець їх урветься, якщо їм не нададуть нормальних умов для несення військової служби, та негайно, наголошую, негайно не передислокують у місто Кременчук.</p>
<p>Я неодноразово направляв звернення до міністра оборони, начальника Генерального штабу, головнокомандуючого Збройних Сил України щодо створення належних умов для несення військової служби, військової частини та необхідності невідкладного вирішення питання їх передислокації в місті Кременчук, та не отримав досі ніякої реакції. Вже два місяці мої дзвінки ігнорують, неодноразово прохання зустрічі переносять. Бачу лише безвідповідальність, жахливу роботу оборонного відомства, міністерства, головнокомандувача по відношенню до наших захисників.</p>
<p>Враховуючи вище сказане мною, звертаюсь до міністра оборони з вимогою невідкладно втрутитись в ситуацію із забезпечення розміщення вищевказаного військового формування на території міста Кременчука. Прошу вважати мій виступ депутатським запитом. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Купрієнко.</p>
<p>&nbsp;</p>
<p>13:31:29</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка.</p>
<p>Шановний народе України, всі, хто нас дивляться і хто нас слухає, тому що в залі, практично, народних депутатів немає, <i>(шум у залі)</i>&nbsp; крім декількох народних депутатів, які відповідально ставляться до своїх посадових&nbsp; обов'язків, які розуміють свою відповідальність, яку вони взяли, коли дали згоду працювати у Верховній Раді і, дійсно, працюють.</p>
<p>Так от, шановний український народе, дивіться, хто працює, а хто на виборах отримує депутатські мандати, роздаючи вам гроші, а потім, відробляючи, мабуть, їх поза межами сесійної зали, користуючись депутатською недоторканістю, депутатськими мандатами.</p>
<p>Вчора була річниця утворення тринадцятого батальйону "Чернігів". І я з цією високої трибуни вітаю всіх бійців батальйону "Чернігів", який під командуванням нашого партійного побратима Миронова Сергія захищає східні рубежі нашої Батьківщини, ризикуючи життям і віддаючи своє життя за те, щоб ми жили, за те, щоб ми працювали, і за те, щоб ми будували світле майбутнє для наших дітей. Як конкретно ми, народні депутати, будуємо, видно неозброєним оком.</p>
<p>Радикальна партія Олега Ляшка голосувала, закликала голосувати, за руки хапала народних депутатів, вела до своїх місця, для того щоб учора проголосували за Закон про державну службу. Чому ж такий великий супротив викликав цей закон в залі? Чому багато народних депутатів вийшли з залу, для того щоб не голосувати? Не для того, щоб їхні помічники-консультанти не втратили статус державного службовця, а для того, що цей закон передбачає конкурсний відбір і призначення на численні посади, пов'язані з розподілом бюджетних коштів, не за партійними квотами, а на конкурсній основі і дійсно фахівців. От, в чому була причина супротиву голосування за цей закон. Але ми цей супротив перемогли. І закон в першому читанні прийнятий, і я маю надію, що ми його доопрацюємо і до другого читання все буде добре.</p>
<p>Повертаючись до організації роботи Верховної Ради, звертаю увагу, шановні виборці, на те, що все-таки риба псується з голови. І сьогодні на цьому засіданні відсутнє керівництво Верховної Ради, яке не чує наших виступів, яке не чує нашого крику про допомогу, що організуйте роботу Верховної Ради так, щоб ми приймали закони, щоб ми ці закони, які виносяться на розгляд Верховної Ради, мали не за півгодини до розгляду…</p>
<p>&nbsp;</p>
<p>ГОЛОВУЮЧИЙ. 10 секунд, прошу завершити.</p>
<p>&nbsp;</p>
<p>КУПРІЄНКО О.В. … залу Верховної Ради, а як того вимагає Регламент: за 7 днів. Щоб можна було почитати, підготуватися і не голосувати "в темную" за ті тексти, яких інколи не бачать.</p>
<p>І це приводить до того, що в ці тексти по… <i>(мікрофон вимкнено) </i>хтось десь вписує пункти корупційні, які дозволяють красти гроші з бюджету. Так ось, цього не буде! Радикальна партія Олега Ляшка ……. працювати на благо України, для народу України. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Хоч, я думаю, що ви не цілком праві. Бо, мабуть, якби не було керівництва Верховної Ради, то не вели би засідання Верховної Ради. Але я цілком погоджуюся з усіма вашими твердженнями.</p>
<p>Народний депутат Шпенов відсутній. Народний депутат Рибак відсутній. Є, так? Прошу.</p>
<p>&nbsp;</p>
<p>13:35:40</p>
<p>РИБАК І.П.</p>
<p>Іван Рибак, 202 виборчий округ, Чернівецька область. Шановні колеги! Яку п'ятницю поспіль ми вже чуємо оду тим, хто залишився все ж таки доопрацьовувати тут, у парламенті, до закінчення нашого робочого дня. Але все ж таки оду треба співати не нам, а оду треба співати українському народу, який терпить нашу таку роботу парламентську. І скільки він ще буде терпіти нашу таку роботу, мені здається, кожен з нас уже, напевно, рахує, можливо, ну, не місяці, а то й дні.</p>
<p>Але хотів би свій виступ сьогодні присвятити нагальнішим проблемам. Проблемам того, що рік назад у Чернівецькій області був створений Восьмий батальйон територіальної оборони, який був направлений для захисту кордону, зокрема у Чорного моря у Херсонській і Запорізькій областях.</p>
<p>Пройшов рік. Люди ідуть на демобілізацію. Вони на сьогоднішній день не знають, яким чином вони потратили рік і що з ними далі буде. Вони не можуть отримати довідки, так як вони не перебували в безпосередній зоні проведення антитерористичної операції, не можуть отримати довідки, що вони є учасниками АТО. Вони не мають абсолютно ніяких пільг. Їм ніхто не може сьогодні допомогти.</p>
<p>І на сьогоднішній день вже є направлений депутатський запит до Міністерства оборони з проханням роз'яснити цю ситуацію.</p>
<p>І друге питання, яке стосується безпосередньо Чернівецької області, від якої я обирався, 202 виборчого округу, це питання автомобільної дороги Т-2601 КПП "Руська" на кордоні Чернівецької області і Румунії до міста Чернівців. Проблема достатньо серйозна. Протягом 2008 року повені та повені 2010 року, дорожнє покриття було повністю знищене. На сьогоднішній день вже скільки разів проводились тендерні процедури по відновленню цих робіт, але до сьогоднішнього дня ті ями, в яких діти, йдучи до школи, мають можливість втопитись, це не без перебільшення, по півметра ями. Це серйозна проблема, тим паче для туристичного регіону. Так, я згоден, що не можна розпорошуватись і робити дороги потрошечки всюди, дійсно треба зосереджуватись на більш серйозних проблемах. Але уряд сьогодні, в першу чергу, повинен думати про відновлення тієї справедливості, яка повинна бути. Люди були, на Майдан їздили, люди найбільше сьогодні приймають участі в антитерористичній операції, люди допомагають сьогодні армії, сьогодні держава повинна допомогти людям. Я дякую вам.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Народний депутат Ігор Луценко. Немає. Народний депутат Спориш. Немає. І народний депутат Соболєв. Спориш є. А чого ж ви не… Прошу. Перепрошую народний депутат Спориш.</p>
<p>&nbsp;</p>
<p>13:38:46</p>
<p>СПОРИШ І.Д.</p>
<p>Іван Спориш, 15-й округ, Вінниччина.</p>
<p>Я думаю, що наш час вже вичерпаний. Але разом з тим, по цих декілька секунд, декілька хвилин, можливо, хто залишився ще хоче свою думку сказати. В частности, ну, я знову ж таки хотів би вернутися до цих слів Томенка, але, разом з тим, мені здається, що кожен із нас повинен бути дисциплінований на своїй праці, на своїй роботі. І я підтримую всіх, хто сьогодні виступав, я думаю, що тільки не підтримую Томенка в тому, що перевибори сьогодні не потрібні, це прекрасно, я хочу підтримати колег з "Самопомочі", вони дійсно справедливо сказали це.</p>
<p>Друге, що я хотів сказати. Це, ми сьогодні в Україні, я хотів би звернутися до всіх бухгалтерів України, не тільки до своєї області Вінницької, не тільки, там, до інших областей, але я хочу сказати одне, що все-таки ми знаємо прекрасно, що зараз нашим бухгалтерам і у зв'язку з цими нашими податковими законами, які ми приймаємо, які вони є слід ставити пам'ятник, тому що сьогодні наскільки в них нагрузка,&nbsp; що, мені здається, що жодної людини сьогодні немає такої. Можна сказати даже керівнику в любій організації, краще працювати чим бухгалтеру.</p>
<p>Тому, шановні, я б хотів би одне, звернутися сьогодні і до нашого уряду, і до нашої податкової України, давайте зробимо все, щоб трошки облегшити працю бухгалтерів. Давайте зробимо те, щоб вони одну і ту ж бумажку&nbsp; не робили там 5 раз і передавили і таке інше. Я б дуже хотів, щоб ми все-таки зробили одне у цьому напрямку із бухгалтерами, щоб все-таки не розраховувалися бухгалтери в своїй роботі, тому що такі у нас сьогодні закони. Я думаю, що це ми&nbsp; разом і депутатський корпус, і податкова, і всі повинні на це звернути увагу. Чому? Тому що все-таки ця праця досить і досить важка. І, мені здається, що і важко шахтарям, важко всім. Але, мені здається, що краще сьогодні перегрузити 10 тон каміння, чим працювати головним бухгалтером. Я дуже дякую, і хочу щоби ще хто залишився пару слів сказав.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Народний депутат Головко.</p>
<p>&nbsp;</p>
<p>13:41:03</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164 виборчий округ, Тернопільщина. Ну, в принципі до депутатів як би немає до кого говорити, тут залишилися одиниці. І чесно хочу сказати, до мене телефонують виборці і вони в такому, розумієте, шоці. Дехто там, може, і каплі п'є. Просто люди собі не можуть уявляти, чому депутати на стільки їх зневажають і так зухвало ставляться до своїх обов'язків, що не ходять на роботу, повтікали з робочого місця, і ми мусимо зараз доповідати в порожньому залі. Це десь те саме, що як уряд ставиться до депутатів, Прем'єр, який не хоче звітувати про свою роботу і не відповідати на запитання тікає, так само і депутати до виборців. Зрозуміло, що терпіти довго цього ніхто не буде. Що, я так розумію, що цей парламент приречений на дочасні вибори, бо такого знущання українці не витримають. Вони як не витримують того ж зубожілого життя, до яких їх направляють реформи так звані уряду, про які ми чуємо, але ми бачимо, що тільки зростання тарифів, ми бачимо стрімке падіння доходів простих українців. Ми відчуваємо як зараз важко стало жити українцям, тому що вони бачать як уряд їх не чує. Немає реформ, є повна домовленість з олігархами. І ми бачимо, що це іде компенсація тих самих виплат 1,8 мільярда ДТЕКу Ахметову в зону АТО, так звану, там де так компенсували для терористів. Ми бачимо 10 мільярдів гривень виплат в АТО щодо&nbsp; газу, ми розуміємо, що є&nbsp; явні&nbsp; домовленості, за рахунок простого українця, ми&nbsp; з вами повинні гасити борги так&nbsp; званих, для олігархів і для терористів, зрозуміло, що&nbsp; такі речі не припустимі. Ми зараз з вами повинні приймати рішучі кроки, немає реформ в податковому законодавстві, ми бачимо єдине бажання – це за безцінь&nbsp; розпродати ще стратегічні&nbsp; об'єкти. Цього тижня хотіли поставити в порядок денний закон про приватизацію стратегічних державних&nbsp; підприємств, які ще не вкрадені за безцінь. Вони свідомо опустили курс гривні, щоб за копійки все це скупити&nbsp; і вчергове розграбувати&nbsp; українську державу, тому звісно такі речі не підтримує український народ і&nbsp; терпіти не буде.</p>
<p>Ми вимагаємо негайного розслідування всіх цих скандалів прив'язаних з корупцією, яка реально просто зашкалює сьогодні в&nbsp; Україні.&nbsp; Ми&nbsp; бачимо, що такі заяви&nbsp;&nbsp; Яценюка про те,&nbsp; що корупція подолана на верхах, а тільки залишилася ще&nbsp; в сільських головах щодо, і залишилася серед медиків і вчителів, ну це є блюзнірство. Тому&nbsp; ми розуміли, що&nbsp; ці всі речі, вони неприпустимі, наше завдання&nbsp; якомога швидше притягнути винних осіб причетних до корупції, відправити у відставку цей уряд, який неспроможний&nbsp;&nbsp;&nbsp;&nbsp; витягнути&nbsp; Україну з кризи, який&nbsp; неспроможний витягнути&nbsp; Україну з тої глибокої кризи в якій зараз знаходиться наша&nbsp; держава. Ми бачимо, що Яценюк&nbsp; є популістом, який зрадив ідеї Майдану, який домовився з олігархами&nbsp; і хоче весь тягар перекласти на простий народ.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже!</p>
<p>Народний депутат Єгор Соболєв, прошу.&nbsp;&nbsp;</p>
<p>&nbsp;</p>
<p>13:44:17</p>
<p>СОБОЛЄВ Є.В.</p>
<p>Цього тижня журналісти, громадянське суспільство, окремі представники державної влади&nbsp; досягли дуже важливого рішення: керівник усього слідства&nbsp; МВС пан Сакал пішов у відставку. Це сталося після того як його підлеглі ініціювали&nbsp; обшуки в тих людей, що борються за очищення влади, в тому числі Міністерство внутрішніх справ і це є дуже хорошим наслідком такої ситуації. Я&nbsp; закликаю всіх корупціонерів, хабарників, особливо&nbsp; високопосадовців побільше на нас тиснути, тому що так ви наближаєте&nbsp; свій кінець.&nbsp;</p>
<p>Хотів&nbsp; поінформувати виборців, що разом з однодумцями&nbsp; в цьому парламенті ми зареєстрували закон, який дозволяє провести нову&nbsp; хвилю люстрацію, закон, який ми мріяли прийняти ще в минулому&nbsp; парламенті, але він відмовився це робити. За цим новим законом&nbsp; про очищення влади люстрація буде торкатися всіх – і тих посадовців, які призначаються&nbsp; на посади, і тих, які обираються на посади.&nbsp; Разом з колегами з інших партій&nbsp; ми вважаємо, що&nbsp; особливо Закон про&nbsp; очищення влади має бути один для всіх і кандидати в місцеві депутати, кандидати в народні депутати, і кандидати на посаду Президента&nbsp; мають проходити люстрацію.&nbsp;</p>
<p>Друга ідея цього закону – це запровадження кримінальної відповідальності за саботаж очищення влади. Ви знаєте, що&nbsp; це&nbsp; найбільша біда, що нам треба очистити владу її руками. Ніхто не може&nbsp; підписати наказ про&nbsp; звільнення, окрім&nbsp; самого високопосадовця. А він дуже часто не просто не очищує владу,&nbsp; а прикриває тих людей, як це було і, на жаль, досі є в більшості правоохоронних органів. Подібні&nbsp; дії, на жаль, допускає Президент України, подаючи дуже поганий приклад&nbsp; іншим високопосадовцям. Тому ми пропонуємо запровадити кримінальну відповідальність за саботаж&nbsp; люстрації і разом з вами,&nbsp; разом з журналістами, разом з усіма свідомими парламентарями, державними службовцями,&nbsp; а головне&nbsp; громадянами&nbsp; ми цю державу обов'язково очистимо і зробимо&nbsp; ефективною.</p>
<p>&nbsp;</p>
<p>ГОЛОВУЮЧИЙ. Дякую. Це був останній виступ в "Різному".&nbsp;&nbsp;</p>
<p>Перед&nbsp; тим, як завершити наше засідання, я хочу зробити оголошення. Дозвольте нагадати вам, що наступного тижня народні депутати працюють з виборцями, а урочисте засідання Верховної Ради України відбудеться в п'ятницю&nbsp; 8 травня&nbsp; о 12 годині.&nbsp;</p>
<p>&nbsp;</p>
