Стенограма пленарного засідання
20 жовтня 2014
&nbsp;
<p align=center>ПОЗАЧЕРГОВЕ ЗАСІДАННЯ</p>
<p align=center>Сесійний зал Верховної Ради України</p>
<p align=center>20 жовтня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати! Прошу сідати на свої робочі місця, підготуватися до реєстрації.</p>
<p>Прошу включити систему "Рада" та провести реєстрацію народних депутатів.</p>
<p>10:09:17</p>
<p>У залі зареєструвалося 223 народних депутати. Верховна Рада розпочинає свою роботу.</p>
<p>Шановні колеги, увага, Верховна Рада може розпочати свою роботу, навіть коли один депутат присутній в сесійній залі. Інше питання, що Верховна Рада не може приймати питання, коли у нас в залі знаходиться менше ніж 226 народних депутатів. Зараз, заспокойтеся, шановні колеги.</p>
<p>Я хочу проінформувати і українське суспільство і моїх колег, що сьогодні ми повинні розглянути дуже важливі питання. Це ті питання, які ми не змогли розглянути минулого раз у зв'язку з провокаціями, які відбулися навколо Верховної Ради. Це питання, які стосуються забезпечення права голосування наших військовослужбовців, які приймають участь в антитерористичній операції і знаходяться за межами постійного дислокації їх військових частин. Це наш обов'язок забезпечити їх право голосу. Це питання, пов'язані із змінами до бюджету, які стосуються забезпечення прав інвалідів, учасників антитерористичної операції, та інших соціальних верств населення. Це питання забезпечення ліками лікарень, вакцинами проти ВІЛ/СНІДу та туберкульозу. Це питання, пов'язані &nbsp;з забезпеченням прав переміщених осіб, людей, які змушені&nbsp; покинути свої домівки.</p>
<p>І, шановні&nbsp; колеги, це є питання, яке ми включили після звернення комбатів, що керують батальйонами у зоні антитерористичної операції, щодо заборони трансляції по телебаченню серіалів, у яких прославляються&nbsp; загарбники&nbsp; України, прославляються війська, які ведуть проти нас війну, що&nbsp; дратує&nbsp; і дезорієнтує людей. Це також обов'язок наш прийняти таке рішення.</p>
<p>У той же час, шановні колеги, парламент не здатний&nbsp; розглядати&nbsp; питання і приймати рішення, коли у нас знаходиться менше ніж&nbsp; 226 народних депутатів.&nbsp; Тому я звертаюсь до&nbsp; керівників депутатських груп і фракцій негайно забезпечити явку своїх колег, забезпечити їх приїзд до&nbsp; сесійної зали. Безпека навколо парламенту повністю контролюється. Парламент може без будь-яких обмежень працювати&nbsp; сьогодні. Тому, шановні&nbsp;&nbsp; колеги, я роблю перерву на&nbsp; 30 хвилин, до&nbsp; 10 години&nbsp; 45 хвилин, і прошу керівників депутатських груп і фракцій&nbsp; забезпечити явку своїх&nbsp;&nbsp; народних депутатів.</p>
<p>Оголошується перерва до&nbsp; 10 години&nbsp; 45 хвилин.&nbsp;&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Прошу секретаріат зробити оголошення, щоб всі народні депутати зайшли до сесійної зали.</p>
<p>Шановні колеги, прошу сідати на свої робочі місця. Я би просив, поки депутати сідають на свої робочі місця, по одній хвилині давайте дамо можливість керівникам фракцій висловитись щодо готовності фракції працювати, хоча у мене сумнівний настрій з цього приводу. Я маю сумніви, шановні колеги, що сьогодні парламент здатний виконати свій обов'язок перед країною.</p>
<p>Хочу сказати… Я відкрив сесію, шановні колеги, своєчасно треба зранку приходити і слухати інформацію. Я би просив, шановні колеги, зараз по одній хвилині від фракції я дам можливість висловитись. Хочу проінформувати всіх народних депутатів, що вся явка сьогоднішня буде надрукована в "Голосі Україні", буде протиражована в регіонах, щоб наші виборці могли зробити оцінку, хто дбає, хто не дбає за їх права, хто виконує свої обов'язки, хто ні. Я нагадаю, що стратегічно важливі питання ми повинні були з вами розглянути.</p>
<p>Прошу записатись на виступи від фракцій. Включіть систему "Рада". Народний депутат Розенко, "УДАР".</p>
<p>&nbsp;</p>
<p>10:52:21</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Я хочу сказати і повідомити всіх виборців про те, що сьогодні відбувається у Верховній Раді України. Наша фракція, фракція "УДАР Віталія Кличка", знаходиться в сесійній залі в повному складі. Всі 42 чоловіка сьогодні знаходяться на роботі у Верховній Раді України. А, кого ж сьогодні немає? Сьогодні в залі немає жодного комуніста. Я не бачу сьогодні в залі жодного так званого представника Опозиційного блоку – колишніх представників Партії регіонів, які сьогодні саботують діяльність Верховної&nbsp; Ради України. Вони з екранів телевізорів суспільству розказують, як вони будуть якісь там соціальні програми підтримувати, хоча самі провели пенсійну реформу тут в залі своїми голосами. І сьогодні у нас знаходиться на розгляді Верховної Ради цілий ряд соціальних законопроектів, а їх сьогодні в залі немає, зато по екранам вони нам розказують про майбутнє світле.</p>
<p>Тому ми наполягаємо…</p>
<p>&nbsp;</p>
<p>ГОЛОВУЮЧИЙ. дайте завершити виступ.</p>
<p>&nbsp;</p>
<p>РОЗЕНКО П.В. Тому ми наполягаємо на тому, щоб всі депутати сьогодні з'явилися у Верховну Раду України. Суспільство повинне сьогодні&nbsp; отримувати відповіді на ці питання, які їх хвилюють. А&nbsp; питань надзвичайно багато. Ми їздимо по всій Україні. Ми спілкуємося з людьми.&nbsp; А, якщо вони сьогодні прогулюють роботу у Верховній Раді України, завтра вони будуть робити теж саме. Тому я закликаю всіх з'явитися на роботу до Верховної Ради України.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Мошенський, "Суверенна європейська Україна".</p>
<p>&nbsp;</p>
<p>10:54:26</p>
<p>ДОНІЙ О.С.</p>
<p>Добрий ранок, шановні пані та панове! Подивіться, отут&nbsp; відповідальні депутати, бо, якщо вчитель не прийде на робоче місце, йому спочатку дадуть догану а потім виженуть. Якщо лікар не прийде на робоче місце –&nbsp; догану, виженуть. А чому депутати, які сьогодні не приїхали на позачергове засідання, чому їх не виганяють, чому ми&nbsp;приїхали, а вони ні? Це питання відповідальності перед народом України.</p>
<p>Тепер, що стосується змін. Ви знаєте, ми сподівались, що якщо позачергове засідання, то ми розглянемо ті питання, які турбують дійсно народ України. У нас знову немає в порядку денному змін пенсійної реформи, а це питають в кожному селі. Знову нема Закону про спадщину Міщенка – питають в кожному селі, мене вчора питали, позавчора. Я так розумію, що ця Верховна&nbsp; Рада так і не захоче його повністю приймати, хоча на минулому засіданні він був в порядку денному. Чому це відбувається?&nbsp; Натомість, серед важливих законопроектів, які пропонуються, законопроект&nbsp; по змінах до виборчого законодавства за тиждень до виборів. Деякі там зміни позитивні, але…</p>
<p>&nbsp;</p>
<p>ГОЛОВУЮЧИЙ. 30 секунд, дайте завершити.</p>
<p>&nbsp;</p>
<p>ДОНІЙ О.С. …шахрайські, за яких навіть за влада Януковича влада не додумувалася. Я перепрошую, що значить – друк бюлетенів без обмеження? Я перепрошую, що значить – якщо на дільничній комісії відбувається порушення, а їх не будуть враховувати, єдине порушення, яке залишається, це якщо целофан розірваний? Я перепрошую, хто це задумав, хто це задумав влаштувати фальсифікацію на виборах? Хто пропонує цей законопроект Жванії? Де він, взагалі він на робочому місці? І як він нам міг таке запропонувати? <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Дякую.&nbsp;Шановні колеги, я єдине, для інформації даю, що альтернативний законопроект народного депутат Ємця, який якраз вирішує питання виключно голосування наших військових. І саме цей законопроект я би пропонував підтримати.</p>
<p>Будь ласка, народний депутат Долженков, Партія регіонів. З місця, будь ласка.</p>
<p>&nbsp;</p>
<p>10:56:32</p>
<p>ДОЛЖЕНКОВ О.В.</p>
<p>Дякую, Олександре Валентиновичу. Дякую, шановні колеги і шановні виборці. Хочу сказати, що тут пан певний такий, психологічно неврівноважений, представник фракції "УДАР", говорить про те, що представників Опозиційного блоку немає, хочу сказати, що представники є, вони будуть підтримувати всі соціальні ініціативи, які ви виставляєте. Ми будемо з вами голосувати про скасування пенсійної реформи, будь ласка, ставте на порядок денний, нас зараз ніхто не вислуховує.</p>
<p>Що стосується виборчого законодавства, що ми будемо категорично проти цієї законодавчої ініціативи, оскільки ці законодавчі ініціативи&nbsp;&nbsp;&nbsp; &nbsp;спрямовані на: перше – фальсифікацію виборів, про що я також&nbsp; підтримую&nbsp; попереднього виступаючого; і, по-друге, для того воно пропонується для голосування, щоб мешканці Донецької і Луганської областей були б позбавлені можливості голосувати. Це ми підтримувати не&nbsp; будемо.</p>
<p>&nbsp;</p>
<p>ГОЛОВУЮЧИЙ. Народний депутат Яценко, "Економічний розвиток".</p>
<p>&nbsp;</p>
<p>10:57:38</p>
<p>ЯЦЕНКО А.В.&nbsp;</p>
<p>Шановні колеги, шановний пане Голово і шановні засоби масової інформації. Ну от кожен мажоритарник, хто приїжджає,&nbsp; наприклад, в село, бачить, яка сьогодні існує проблема по переоформленню спадщини.&nbsp; Це питання тягнеться вже з минулої, підкреслюю, з минулої Верховної Ради і сьогодні знову його, на&nbsp;&nbsp;&nbsp;&nbsp;&nbsp; жаль, немає в порядку денному.&nbsp; Ну що люди кажуть: будували хату, потім переоформити, треба 10 тисяч гривень. Ну давайте сьогодні цей закон приймемо, оскільки нас тут в залі є людей, я думаю, що їх вистачить.</p>
<p>І по-друге, питання друге. Сьогодні&nbsp; я от хочу звернутись від імені групи "Економічний розвиток" і всіх колег-депутатів. Ну що ми сьогодні спостерігаємо по виборам на кожному окрузі?&nbsp; Весь арсенал: підкуп виборців іде повним ходом, погрози, кримінальний елемент і так далі.&nbsp; Я звертаю увагу засобів масової інформації і дуже прошу на всі округи мажоритарні, де виставлений, на жаль, Блок Петра Порошенка, зверніть на них увагу і випустіть туди і засоби масової інформації, і&nbsp; спостерігачів…</p>
<p>&nbsp;</p>
<p>ГОЛОВУЮЧИЙ. Шановні колеги, народний депутат Катеринчук передає слово народному депутату Ємцю. Так?&nbsp; Будь ласка.</p>
<p>&nbsp;</p>
<p>10:59:08</p>
<p>ЄМЕЦЬ Л.О.</p>
<p>Шановні депутати, шановні українці! Сьогодні в зоні АТО&nbsp; воює цвіт&nbsp; нашої нації,&nbsp; воюють ті патріоти, які ризикують кожного дня своїм життям за те,&nbsp; щоб ми тут сьогодні могли мирно вести переговори про те, які закони&nbsp; нам потрібно прийняти для України. Мій законопроект стосується&nbsp; виключно права того, щоб реалізувати забезпечене Конституцією право громадян&nbsp;&nbsp; України, а особливо тих, які сьогодні знаходяться в зоні АТО, в окопах, обрати&nbsp; ту Верховну Раду, яку вони хочуть, щоб представляла&nbsp;&nbsp;їх інтереси в майбутньому. Тому є величезне прохання, підтримайте, цей законопроект стосується виключно військових, які сьогодні знаходяться в зоні АТО.</p>
<p>І хочу звернутися до тих народних депутатів, які сьогодні відсутні у Верховній Раді, звернутися до тих народних депутатів, які не будуть голосувати за цей закон. Було б чесно, якби ви взяли і поїхали замість цих хлопців, сіли б в окопи, взяли автомат і тоді відпустили їх додому для того, щоб вони могли проголосувати, як це забезпечено право їх Конституцією. А сьогодні, якщо ви ухиляєтесь від цього вашого…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>ЄМЕЦЬ Л.О. Це позор вам, позор! Тому що ці патріоти мають право обирати Верховну Раду більше за всіх інших. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Тягнибок, Всеукраїнське об'єднання "Свобода".</p>
<p>&nbsp;</p>
<p>11:00:36</p>
<p>ТЯГНИБОК О.Я.</p>
<p>Слава Україні! Олег Тягнибок, фракція Всеукраїнського об'єднання "Свобода". Шановне товариство, отакою може виглядати Верховна Рада наступного скликання, якщо в цей парламент будуть обрані представники олігархічних кланів.&nbsp; Всеукраїнське об'єднання "Свобода" не тільки сьогодні присутня в залі у повному складі, не тільки в повному складі голосує завжди стовідсотково, але це й робить протягом всієї каденції, тому що кожен депутат має бути тут, в сесійній залі. І цей парламент зганьбив себе, зганьбив себе тим, що не ухвалив необхідні закони для українського суспільства і української держави, не ухвалив Закон про декомунізацію, закон про визнання ОУН-УПА, не ухвалив законів про скасування депутатської недоторканості, про процедуру відкликання депутатів, чиновників і суддів, не ухвалив законів про повернення коштів з офшорів, не ухвалив законів, які пропонувала "Свобода", про заборону приватних монополій і олігополій. Сьогодні треба було голосувати і по спадщині, сьогодні треба було голосувати і по валютних кредитах, чого люди зараз чекають від нас.</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ТЯГНИБОК О.Я. Оце останній день сесії мав дати нам позитивний результат. А ці депутати-негідники, які і раніше себе по-хамські поводили тут в парламенті, які тут зривали засідання, які&nbsp; 16 січня руками голосували, тим самим,&nbsp; вічну ганьбу на той парламент нанесли, їх і сьогодні тут немає.</p>
<p>Товариство, будьте пильними, не можна обирати до Верховної Ради наступного скликання таких українофобів і бандитів. Парламент має бути український, національний і той, який має працювати. Депутати мають ходити на сесію, ганьба прогульникам! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка, запишіться, позафракційні, першими дам можливість виступити.&nbsp; Ляшко, перший, будь ласка,&nbsp; Олег Валерійович.</p>
<p>&nbsp;</p>
<p>&nbsp;</p>
<p>11:02:48</p>
<p>ЛЯШКО О.В.</p>
<p>Шановні громадяни України! Сьогодні позачергове засідання Верховної Ради, я так розумію, зібрали з однією метою, щоб сфальсифікувати вибори на Донбасі. Адже перший законопроект Давида Жванії – це саме про фальсифікацію виборів. При Януковичу такого не робили як робить нинішня влада, вони хочуть від Донбасу обрати народних депутатів, кількістю 20-30 чоловік, я вважаю, що вибори на окупованих територіях можуть проводитися за однієї умови, коли ці окуповані території будуть звільнені. А влада окуповані території не звільняє, залишає людей під російською окупацією і хоче сфальсифікувати вибори, щоб отримати 11 мандатів народних депутатів за рахунок фальсифікації. Ганьба, послідовникам Януковича, які сидять у нинішній владі!&nbsp; А, якщо вже зібрались сьогодні, Олександр Валентинович, виносьте на порядок денний сьогоднішнього засідання два питання: питання оформлення спадщини на селі і питання виплати валютних кредитів. Люди не можуть виплачувати валютні кредити по &nbsp;15 гривень за долар, люди вішаються, що їм не має чим виплачувати ті кредити. Тому зібралися, я думаю, що і голоси будуть за ці два питання: питання спадщини на селі і питання валютних кредитів, питання надважливі для мільйонів українських громадян. Голосуйте! …</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Всім дав можливість виступити.</p>
<p>Я&nbsp; дам довідку, перше, що стосується включення додаткових законів, я не виключаю таку можливість при умові, коли парламент буде мати можливість позитивно голосувати. Включати закони при відсутності народних депутатів – це блюзнірство. Це перше.</p>
<p>Друге питання, шановні колеги,&nbsp; що стосується Закону змін до виборів, я думаю Представник Президента&nbsp; більш детально може про це розповісти про перший закон. Мене цікавить закон, який, я ще раз підкреслюю, вніс народний депутат Ємець, який стосується виключно питань голосування наших військовослужбовців. Принципова це позиція і думаю, для всіх, для всіх політичних партій.</p>
<p>Далі, шановні колеги. <i>(Шум у залі)</i> Я прошу заспокоїтись. Тепер я дивлюсь на монітор, у нас 225 карток в залі. Я зараз, шановні колеги, оголошую перерву на ще на 15 хвилин до 11 годин 25 хвилин. У випадку відсутності народних депутатів в кількості, необхідній для прийняття законів, я закрию сесію. Перед цим я проведу реєстрацію. Всі депутати, які не будуть зареєстровані, під гаслом: "За кого не можна голосувати", – будуть надруковані в "Голосі України" з проханням передрукувати у всіх обласних і районних газетах. Крапка.</p>
<p>Оголошуються перерва до 11 годин 25 хвилин. Прошу керівників фракцій зайти до кабінету Голови Верховної Ради.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу сідати на свої робочі місця.</p>
<p>Прошу привітати Прем’єр-міністра України Арсенія Петровича Яценюка. <i>(Оплески) </i></p>
<p>Зараз ми з вами проведемо реєстрацію народних депутатів. Будь ласка, оголошення для всіх, хто в кулуарах знаходиться. Зразу попереджаю: ті, хто зараз не будуть зареєстровані, будуть надруковані в газеті "Голос України" прізвища цих депутатів. І назва цього списку буде наступна: "Депутати, які не виконують своїх конституційних функцій, обов'язків, не приймають участь в засіданнях Верховної Ради і за яких виборцям не варто голосувати".</p>
<p>Прошу, шановні колеги, зараз провести реєстрацію народних депутатів України. Включіть систему "Рада".</p>
<p><i>(Реєстрація народних депутатів)</i></p>
<p>У залі&nbsp; зареєстровано 240 народних депутатів. Ми продовжуємо нашу роботу, шановні колеги. Я зразу хочу зробити оголошення відповідне з поданою заявою та відповідно до частини третьої статті 60 Регламенту Верховної Ради України повідомляю про вихід народних депутатів… народного депутата України Вечерка Володимира Миколайовича зі складу депутатської групи "За мир та стабільність".</p>
<p>Я би просив технічний персонал, коли є така можливість, вивести по фракціях присутність депутатів в залі. "Батьківщина" – 52 всього, Партія регіонів – всього 27, "УДАР" – 41, "Економічний розвиток" – 34, "Суверенна європейська Україна" – менше половини: 14, "Свобода" – 34, <a name=_GoBack></a>"За мир та стабільність" – 2, позафракційні – 36.</p>
<p>Шановні колеги! Я прошу зараз вислухати інформацію, яку хоче надати парламенту Прем'єр-міністр України Арсеній Петрович Яценюк.</p>
<p>&nbsp;</p>
<p>ЯЦЕНЮК А.П.</p>
<p>Шановний пане Голово, шановні народні депутати України! Уряд звертається до парламенту з тим, щоби проголосувати сьогодні низку дуже важливих законів, які необхідні для країни.</p>
<p>Я почав би з першого закону щодо прав тимчасово переміщених осіб. Даний законопроект передбачає правові підстави визначення внутрішньої тимчасово переміщеної особи, дає правові гарантії цій людині на новому місці проживання, визначає порядок працевлаштування, виплати соціальних зобов'язань держави і надання відповідної допомоги тимчасово переміщеним особам.</p>
<p>&nbsp;Я хотів би нагадати членам парламенту про те, що уряд&nbsp; прийняв низку рішень з приводу тимчасово переміщених осіб. Перше. Запроваджено порядок реєстрації тимчасово переміщених осіб з зони антитерористичної операції. Зараз будь-яка особа приходить до нашого управління соціального захисту, отримує довідку і відповідно до цієї довідки отримує всі соціальні виплати, починаючи з пенсії і закінчуючи іншими виплатами соціального забезпечення.</p>
<p>Друге. Уряд прийняв рішення щодо створення Єдиного державного реєстру тимчасово переміщених осіб. І нам необхідний цей закон для того, щоб унормувати функціонування цього Єдиного державного реєстру, де кожна особа, яка є тимчасово переміщеною, буде зареєстрована, будуть всі персональні дані цієї особи і ці персональні дані будуть використовуватись для того, щоби особа могла отримати роботу, зарплату, пенсію і тимчасове житло.</p>
<p>Третє. Урядом прийнято рішення про запровадження виплат для тимчасово переміщених осіб. Значить, на одну сім'ю – до 2 тисяч 400 гривень, тобто сім'я може отримати в місяць 2 тисячі 400 гривень. На непрацездатну особу – 884 гривні, на працездатну особу – половина від цієї суми. Окремо зазначаю про те, що виплати будуть здійснюватися у тому випадку, якщо тимчасово переміщена особа приходить і реєструється в Центрі зайнятості. Треба стати на облік на роботу. Якщо хочеш, щоб держава тобі допомогала, допоможи сам собі. Саме тому того, щоб узаконити остаточно всі рішення, які вже прийняті Кабінетом Міністрів України, ми звертаємось до парламенту проголосувати за відповідний проект закону, який внесений Іриною Геращенко і іншими народними депутатами України, для того щоб дати можливість нам остаточно вирішити питання по тимчасово переміщеним особам.</p>
<p>Окремо хочу зазначити, що ми самостійно з тимчасово переміщеними особами, як і з відновленням Донбасу, не справимось. І для того, щоб отримати кошти, донорські, від наших західних партнерів нам треба прийняття цього закону і це дасть можливість Європейському Союзу, Організації Об'єднаних Націй, країнам G7 дати додатковий фінансовий ресурс для того, щоб утримувати тимчасово переміщених осіб. Ми зараз прийняли рішення про виплати протягом 6-ти місяців для тимчасово переміщених осіб. Також ми погашаємо заборгованості, які вже зараз виникли по тим особами, які проживали з території Автономної Республіки Крим, і по тим особам, які проживають на території Донецької, проживали на території Донецької і Луганської областей, переїхали в санаторії. Значить, загальний обсяг 25 мільйонів – це перший транш, який ми виділяємо для того, щоб заплатити кошти за проживання цих осіб та членів їх сімей.</p>
<p>Друге питання, яке я хотів би дуже звернутися до членів парламенту зараз щоб проголосували, це питання стосується забезпечення медичними препаратами і лікарськими засобами. Урядом було прийнято рішення про відсторонення Міністра охорони здоров'я від виконання своїх обов'язків за повний провал і корупцію в Міністерстві охорони здоров'я за те, що незабезпечено абсолютно придбання медичних препаратів і лікарських засобів і за те, що ціни так як росли, так і ростуть далі. Зараз за 20 днів, що нам вдалось зробити. Значить, загалом загальний обсяг придбання медичних препаратів і лікарських засобів складає 1,7 мільярда гривень. Ми кожен день працюємо з Антимонопольним комітетом, з пацієнтськими і лікарськими організаціями і сьогодні виконуючих обов'язки міністра охорони здоров'я буде давати відповідну прес-конференцію і підписувати відповідні угоди з пацієнтськими організаціями.</p>
<p>Але нам треба від парламенту прийняття двох рішень.</p>
<p>Перше рішення, внесення змін до Закону про лікарські засоби. Ми закупили вакцину БЦЖ, це вакцина проти туберкульозу для того, щоб використати 509 тисяч цієї вакцини нам необхідно внести зміни до закону і передати терміново цю вакцину повністю по всім лікарням. Нам цієї вакцини вистачає протягом року, тобто до вересня-жовтня місяця наступного року.</p>
<p>Друге, що ми також просимо прийняти парламент, - це прийняти Програму боротьби з ВІЛ/СНІДом. Прийняття цієї програми дасть можливість нам закупити ліки для дітей, які інфіковані ВІЛ/СНІДом,&nbsp; дасть можливість нам розпочати терміново ретровірусну допомогу цим особам і дасть можливість нам отримати близько 1,2 мільярди гривень з глобального фонду.</p>
<p>Третє, що стосується громадських робіт. Ви знаєте, шановні колеги, про те, що цей законопроект внесений, як урядом так і народними депутатами України. Ми підтримуємо законопроект 2770. Зараз люди потерпають від безробіття і тому ми просимо внести зміни до відповідного закону, і передбачити можливість фінансувати з фонду зайнятості безпосередньо. Це внесення змін до Закону України "Про зайнятість населення" безпосередні громадські роботи, в тому числі і громадські роботи по будівництву проекту "Стіна" чи "Європейський вал", в тому числі і громадські роботи по відновленню інфраструктури Донецька і Луганська. Це дасть нам можливість зайняти додатково 45 тисяч осіб.</p>
<p>Окреме питання стосується Закону "Про відпустки". Це стосується осіб, які покинули території антитерористичної операції і для того, щоб їм нараховувати заробітню платню і, щоб вся ця… в час вимушеного простою був зарахований їм у трудовий стаж, нам треба допомогти цим людям і внести зміни до Закону України "Про відпустки".</p>
<p>І останнє, що стосується двох блоків питань. Це тих хлопців, які постраждали, які позбавились кінцівок і яким треба допомогти. Колеги, мова йде про проведення операцій, по реабілітації, по протезуванню за кордоном. Значить, внесення змін до Закону України "Про Державний бюджет".</p>
<p>Ми просимо парламент перерозприділити видатки і виділити 7 мільйонів гривень на учасників антитерористичної операції для того, щоб здійснювати протезування за кордоном.</p>
<p>Зараз у нас є вже десятки наших хлопців, які залишилися без кінцівок, частина з яких отримують протезування українськими підприємствами. У нас загалом 70 підприємств, які роблять протезування. Частину протезування необхідно провести за кордоном. 7 мільйонів гривень до кінця поточного року – на протезування за кордоном. І 2 мільйона гривень ми просимо виділити на створену службу з питань учасників антитерористичної операції та ветеранів війни. Для того, щоб розпочати процедуру як реєстрації учасників, вона вже розпочата, а зараз треба здійснювати державну реєстрацію цих учасників і допомагати конкретно кожному військовослужбовцю, кожному нашому хлопцю, який підпадає під дію закону, щоб всім видати посвідчення учасників АТО і відповідно забезпечити всі соціальні пільги і гарантії.</p>
<p>Власне кажучи, це той пакет, з яким ми звертаємося до парламенту, тому що усвідомлюємо, що наступний парламент в кращому випадку буде засідати через місяць. І люди очікують допомоги вже зараз. Не можна зволікати з цим.</p>
<p>Тому прошу членів парламенту підтримати пакет, внесений урядом України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, у мене є пропозиція і прохання до вас. Для того, щоб ми встигли розглянути всі запропоновані законопроекти, враховуючи ту складність, з якою стикається наш парламент, а саме, дуже обмежену кількість людей, які виконують свої конституційні обов'язки і працюють сьогодні в сесійній залі, незважаючи ні на що, я би попросив, щоб зараз ми проголосували, що всі питання, які сьогодні розглядаються, розглядаються за скороченою процедурою.</p>
<p>Прошу підтримати: за скороченою процедурою. <i>(Шум у залі)</i> Колеги, буде пропозиція без обговорення, я поставлю без обговорення. Тому, будь ласка, за скорочену процедуру прошу підтримати. Прошу голосувати всіх.</p>
<p>&nbsp;</p>
<p>11:37:55</p>
<p>За-173</p>
<p>Рішення прийнято.</p>
<p>Шановні колеги, пропозиція, заслухавши інформацію Прем'єр-міністра, щоб ми почали з соціальних&nbsp; питань, зокрема питань, від яких залежить життя наших громадян, йдеться&nbsp; про&nbsp; забезпечення&nbsp; ліками. <i>(Шум у залі)</i> Колеги, всі закони роздані своєчасно. Ці закони включені, спокійно, до порядку денного, шановні колеги, ще два місяці тому, коли ми у вересні голосували, вони включені до порядку денного.&nbsp; Не два місяці, ну вибачте, там декілька&nbsp; тижнів тому, вони своєчасно роздані народним депутатам.&nbsp; Тому, будь ласка,&nbsp; помічникам&nbsp; своїм дайте доручення, щоб вони&nbsp; вас проінформували про роздані закони.&nbsp; Вони включені до порядку денного і їх не треба включати до порядку денного.</p>
<p>Прошу, шановні колеги, проект Закону про внесення змін до Закону України "Про лікарські засоби" щодо обігу та державного контролю якості лікарських засобів, ввезених на митну територію України.</p>
<p>Тимчасово виконуючий обов'язки міністр охорони здоров'я Лазаришинець Василь Васильович. Будь ласка. Прем'єр-міністр дуже&nbsp; коротко з цього питання.</p>
<p>&nbsp;</p>
<p>ЯЦЕНЮК&nbsp; А.П.</p>
<p>Шановні колеги, ще раз нагадаю, це закон, який передбачає можливість.</p>
<p>Перше. Повністю привести на відповідність&nbsp; українське законодавство&nbsp; про лікарські засоби до вимог&nbsp; Європейського Союзу. Зараз у нас існує процедура перереєстрації, яка не має&nbsp; нічого спільного з реальною якістю лікарських засобів, це тільки&nbsp; корупція. Ми ліквідовуємо цю процедуру, робимо її на відповідність до&nbsp; європейських стандартів. І це дасть можливість прийняття цього закону, використати&nbsp; нам&nbsp; 509 тисяч&nbsp; вакцин БЦЖ, які вже&nbsp; закуплені урядом&nbsp; і очікують на поставку проти туберкульозу до&nbsp; українських лікарень. Закон внесений 11 серпня поточного року&nbsp; і зареєстрований, і пройдені всі процедури. Просимо проголосувати.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; є необхідність&nbsp; обговорювати? Я бачу підняті руки. Будь ласка.&nbsp; Я бачу, шановні колеги, я не можу порушувати&nbsp; регламент. Будь ласка, запишіться на обговорення. Прошу&nbsp; нікому не розходитися&nbsp; з сесійної зали.</p>
<p>Яценко, "Економічний розвиток", будь ласка.</p>
<p>&nbsp;</p>
<p>&nbsp;</p>
<p>11:40:22</p>
<p>ЯЦЕНКО А.В.</p>
<p>Шановний&nbsp;&nbsp; пане&nbsp; Прем'єр, от, дійсно, питання правильно&nbsp; підняте. Але все ж таки, що більше хвилює людей сьогодні, це постійний ріст цін на ліки.&nbsp; І не можемо ми від уряду подати проект закону, який би забезпечив встановлення мінімальної надбавки на лікарські засоби, тому що сьогодні є лише перелік, на який це встановлюється і пенсіонери вимушені останні гроші витрачати, на жаль, на ліки і вони постійно ростуть.</p>
<p>Дуже хотілось би, щоб уряд на це питання звернув увагу. Дякую.</p>
<p>&nbsp;</p>
<p>ГОЛОВУЮЧИЙ. Осуховський. Народний депутат, "Свобода".</p>
<p>&nbsp;</p>
<p>11:40:56</p>
<p>ОСУХОВСЬКИЙ О.І.</p>
<p>Прошу передати слово Олегу Гелевею.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Гелевея.</p>
<p>&nbsp;</p>
<p>11:41:02</p>
<p>ГЕЛЕВЕЙ О.І.</p>
<p>Олег Гелевей, Всеукраїнське об'єднання "Свобода".</p>
<p>На сьогодні день у нас в системі закупівлі ліків йде величезна катастрофа, ліки закуплені всього лиш на 20 відсотків. Чим будемо ми завтра лікувати людей, ніхто не знає. На складах ліки вже закінчуються. Тому цей закон, він необхідний, прийняти якомога швидше в стінах Верховної Ради. Я дуже прошу всіх депутатів і тих, які хочуть зараз піти поїсти, а не проголосувати, і тих, які хочуть сходити десь в туалет, все-таки бути тут присутнім і проголосувати за цей необхідний законопроект як завжди голосує "Свобода" стовідсотково і як завжди всім показує приклад як треба голосувати за необхідні законопроекти в стінах Верховної Ради. Шановне товариство, якщо ми сьогодні цей законопроект не проголосуємо, то завтра в нас не буде чим лікувати наших хворих. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Народний депутат Геращенко, фракція "УДАР".</p>
<p>&nbsp;</p>
<p>11:42:02</p>
<p>ГЕРАЩЕНКО І.В.</p>
<p>Шановні колеги, дійсно ці закони були внесені до порядку денного ще в серпні, вони пройшли всі комітети і отримали повну підтримку профільних комітетів. Наша політична сила давно виступає і за те, що потрібно навести лад в Міністерстві охорони здоров'я, і нарешті дійсно вирішити питання з вакцинацією наших дітей, і в зоні АТО, і на всій території України. Тому абсолютно правильно, що зараз цей закон стоїть на порядку денному. Наша фракція дасть 41 голос всіх народних депутатів за його підтримки. Ще наголошую, що Президент України так само неодноразово звертався з питанням того, що потрібно тут навести лад. І тому не може тут бути сумніву, і якихось там інших рішень у всіх політичних фракцій присутніх у залі, що цей закон потрібно підтримати в цілому, тому що діти не можуть чекати поки закінчиться там АТО чи ще щось таке, вони мають отримувати нормальну вакцинацію. Дякуємо.</p>
<p>&nbsp;</p>
<p>ГОЛОВУЮЧИЙ. Дякую. Благодир, народний депутат, "Суверенна європейська Україна".<b></b></p>
<p>&nbsp;</p>
<p>11:43:01</p>
<p>БЛАГОДИР Ю.А.</p>
<p>Ляшку Олегу, будь ласка, передайте слово.</p>
<p>&nbsp;</p>
<p>11:43:05</p>
<p>ЛЯШКО О.В.</p>
<p>Олег Ляшко, Радикальна партія. Безумовно, ми підтримаємо цей законопроект, але, Олександр Валентинович, як до Голови Верховної Ради у мене до вас питання: а хіба немає нагальніших питань в країні, раз ми зібрали позачергову сесію? Ми сьогодні отут маємо в залі&nbsp; 240 голосів, як мінімум, з двох питань, це питання оформлення спадщини на селі і питання виплати валютних кредитів. Чому чи як Голова Верховної Ради не ставите ці питання в порядок денний? Ви, очевидно, не знаєте, що мільйони людей, а саме 4 мільйони українських громадян не мають можливості виплачувати валютні кредити по тому ідіотському, драконівському курсу, який сьогодні є. Мільйони українських селян не можуть оформити свою спадщину, передати свої хати дітям, тому що у них немає 10-20 тисяч гривень, щоб заплатити нотаріусу, заплатити в БТІ за свою хату, яку вони побудували.</p>
<p>Я вважаю, що український парламент, якщо ми сьогодні збираємося востаннє перед виборами, то треба не закони, які фальсифікують вибори, на Донбасі вносити, а питання спадщини і питання виплати валютних кредитів. Я звертаюся вчергове до вас, пане Голово Верховної Ради, і це підтримують всі присутні тут народні депутати. Ставте на голосування питання спадщини, питання виплати валютних кредитів. Це наш обов'язок перед українськими громадянами.</p>
<p>Ну, і користуючись нагодою, що тут є Прем'єр-міністр. Арсенію Петровичу, людям-медикам у Попасній Луганської області&nbsp; із липня місяця не виплачують заробітню плату. Так сама немає води, газу і світла у звільненій Мар'янці Донецької області, яка звільнена з липня місяця. У багатьох інших містах та селах на звільнених територіях не виплачують заробітні плати, не виплачують людям пенсії.</p>
<p>Я прошу вас, я прошу міністра соціальної політики, яка балотується у депутати, іде на вибори. Людмила, спочатку виплати людям пенсії і соціальні допомоги, потім іди на вибори. Бо, мені здається, що ви загралися з виборами. Ви зараз усі займаєтесь виборами, замість того, щоб вирішити соціальні проблеми жителів Донбасу, соціальні проблеми усіх українських громадян. Досить гратися у вибори, займайтесь тим, для чого вас вибрали…</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, всі, хто записався, виступили. Що стосується внесених пропозицій по законам. У випадку, коли Верховна Рада буде здатна приймати позитивні рішення, я поставлю наприкінці Закон про спадщину. Раз… <i>(Шум у залі)</i></p>
<p>Колеги, заспокойтесь! Заспокойтесь, будь ласка! Зараз від нашого рішення буде залежати життя людей. <i>(Шум у залі)</i> Ви хочете зірвати засідання? Спробуйте це зробити! Сядьте на своє місце, будь ласка. Сядьте на своє місце, будь ласка. Дайте хворому водички, нехай людина відпочине.</p>
<p>Прошу, шановні колеги, зараз нам треба прийняти рішення, від якого залежить життя наших громадян: а саме – забезпечення ліками наших громадян.<i> (Шум у залі)</i></p>
<p>Колеги, голосно треба кричати у ваших виборчих округах, тут не треба заважати працювати. Прошу, шановні колеги! Прошу, шановні колеги, підготуватись до голосування. Єдине, у мене звернення до всіх вас. Для того, щоби ми прийняли рішення, враховуючи, що в залі достатньо невелика кількість народних депутатів, у порівнянні з тим, скільки повинно бути, прошу всіх дуже уважно підготуватись до голосування. Дуже уважно підготуватись до голосування. Олександра Володимирівна, будь ласка, вашого голосу може не вистачить для прийняття цього закону.</p>
<p>Тому, шановні колеги, прошу підтримати… Олександра Володимирівна, будь ласка. щоб не зірвали голосування. Дайте хвилину сказати народному депутату Кужель.</p>
<p>&nbsp;</p>
<p>11:47:16</p>
<p>КУЖЕЛЬ О.В.</p>
<p>Спасибо, Александр Валентинович. Вопрос касается вакцины, которая куплена у Раисы Богатыревой. У нее действительно закончился срок регистрации и закончился еще, есть небольшой строк действия. Но, исполняющий обязанности министра Лазоришинец имеет возможность своим приказом ее внедрять и пусть берет на себя ответственность. А переложить на депутатов Верховного Совета, если будут те же негативные последствия, как от ее прививок были, я считаю, это недопустимым.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу заспокоїтись. Ви уважно слухали виступ, виступ, да, Кабінету<b> </b>Міністрів, ідеться про життя людей.</p>
<p>Зараз колеги, я прошу, давайте сядемо на свої місця, давайте проголосуємо закон. У випадку, коли не буде прийнято рішення, дам можливість вам виступити, будь ласка, зараз&nbsp; ми зірвемо просто голосування. <i>(Шум у залі) </i></p>
<p>Я ще раз хочу сказати,&nbsp; шановні колеги, прошу сісти на свої робочі місця. Колеги, колеги!&nbsp; Будь ласка, голові комітету,&nbsp; будь ласка,&nbsp; 1 хвилину.</p>
<p>&nbsp;</p>
<p>11:48:33</p>
<p>БАХТЕЄВА Т.Д.</p>
<p>Уважаемые коллеги, этот законопроект был действительно&nbsp; зарегистрирован 11 сентября, но висновки мы только получили, вот буквально&nbsp; в пятницу, в октябре. Этот законопроект&nbsp; не сможет работать&nbsp; и не даст возможность правильно и ответственно провести&nbsp; МОЗУ вакцинацию.&nbsp; Потому что действительно Александра Кужель правильно сказала, что оно было закуплено прошлым еще правительством, и термин уже регистрации прошел. Мы берем на себя ответственность за жизни детей, этот закон может&nbsp; для того, что если нужно МОЗУ сегодня не купить новые, достойные препараты, взять на себя ответственность постановой Кабмина&nbsp; разрешить&nbsp; их вакцинацию.</p>
<p>&nbsp;Я как народный депутат, голосовать&nbsp; не буду, это будут жизни детей&nbsp; ставиться под вопросом.&nbsp; Хотя вакцинация БЦЖ сегодня очень нужна и ни одной&nbsp; вакцины, поверьте, ни в одном городе и ни в одном регионе нет. Поэтому, перекладывать ответственность на депутатов …</p>
<p>&nbsp;</p>
<p>ГОЛОВУЮЧИЙ.&nbsp; Зрозуміло.</p>
<p>Уряд прокоментує питання? Будь ласка, представник МОЗУ є?&nbsp; Будь ласка.</p>
<p>&nbsp;</p>
<p>ЯЦЕНЮК А.П.</p>
<p>Шановні народні депутати України, так це наша відповідальність, якраз брати на себе відповідальність. Тобто ви не голосуєте за те, щоб дати можливість 509 тисяч вакцин, які відповідають законодавству, які очікують люди, відправити у лікарні і провести вакцинацію проти туберкульозу. Ну, розум є?! Про що ми ведемо дискусію?</p>
<p>&nbsp;</p>
<p>ГОЛОВУЮЧИЙ. Будь ласка, МОЗ, короткий коментар, з місця.</p>
<p>&nbsp;</p>
<p>ТЕРЕЩЕНКО А.В. Доброго дня шановний Олександре Валентиновичу, шановні народні депутати, насправді, той законопроект, який сьогодні розглядається, буде стосуватися вакцини БЦЖ, а й решта лікарських засобів. Вкрай важлива, дійсно, вакцина БЦЖ, норма, яку пропонується сьогодні прийняти, вона стосується, що лікарські засоби пройшли контроль якості і були вироблені під час дії реєстраційного посвідчення. Крім того, було проведено контроль якості на території України. І просимо підтримати цей законопроект, який дасть можливим вже зареєстрованим лікарським засобам, які були зареєстровані, були закуплені за кошти державного бюджету, місцевих бюджетів, надати можливість їх використовувати до завершення терміну придатності, визначеного виробником. Прийняття цього законопроекту зніме блок для 700 тисяч доз необхідної вакцини БЗЖ. Це наша біобезпека держави, це є зниження захворюваності новонароджених і дітей перших трьох років життя від генералізованих захворювань туберкульозу. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Мирний.</p>
<p>&nbsp;</p>
<p>11:51:57</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Дійсно є дуже багато нагальних питань, але це питання не менш важливе ніж всі ті, про які ми кажемо. Давайте тоді шукати рішення, враховуючи критично мінімальну кількість людей в залі, можливо, тоді ми голосуємо за цей закон за виключенням одного рядку, а далі БЦЖ буде окремим наказом виконуючого обов'язки міністра, просто введено в дію. Бо, інакше, взагалі голосів немає. "Свобода" стовідсотково буде голосувати, "УДАР", я почув, теж. Але далі ми повинні знайти ті слова або ті дії, які мають переконати тих необхідних&nbsp;&nbsp; 226 голосів. Я думаю, що варто зараз в ложі уряду порадитись, прийняти рішення і внести пропозицію в зал, яка буде обов'язково підтримана. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Пинзеник, будь ласка.</p>
<p>&nbsp;</p>
<p>11:52:58</p>
<p>ПИНЗЕНИК В.М.<b> </b></p>
<p>Шановні колеги! Дозвольте я коротко поясню суть проблеми, яку нам треба вирішити. Ліки, про які ми говоримо, отримали реєстраційне свідоцтво, вони завезені, строк дії реєстраційного свідоцтва закінчився. Поки ми будемо оформляти нові документи, закінчиться строк придатності ліків, тому я закликаю всіх в кого є голова проголосувати за цей закон.</p>
<p>&nbsp;</p>
<p>ГОЛОВУЮЧИЙ. Шановні колеги! Прошу підготуватись до голосування, прошу всіх, шановних народних депутатів сісти на свої робочі місця. І мене ви знаєте, що дивує, що представники, або екс-представники&nbsp; Партії регіонів розповідають, що їх уряд, уряд Азарова-Януковича робив порушення. Ми знаємо, про це порушення, але зараз йдеться про життя&nbsp; людей і ці порушення треба виправляти, у нас немає іншого варіанту для наших дій. І діяти треба відповідально, шановні колеги! Тому прошу, шановні, без спекуляцій, без пафосу передвиборчого, спокійно підтримати пропозиції уряду.</p>
<p>Прошу, шановні колеги,&nbsp; голосувати, (4459а): за основу і в цілому, колеги! У нас немає часу, коли ми за основу приймемо, через два місяці тільки може бути прийнятий в цілому. Тому треба, або голосувати, або не голосувати взагалі, голосувати треба за основу і в цілому, іншого формату для прийняття сьогоднішній рішень немає. Прошу, шановні народні депутати,&nbsp; підтримати пропозицію уряду (4459а) за основу і в цілому, за основу і в цілому. Прошу голосувати. Всі разом, давайте!</p>
<p>&nbsp;</p>
<p>11:54:50</p>
<p>За-215</p>
<p>Рішення не прийнято.</p>
<p>По фракціям, будь ласка. 51 - "Батьківщина", Партія регіонів – 27,&nbsp; "УДАР" – 40, 25 - "Економічний розвиток", 16 - "Суверенна європейська Україна", 35 -&nbsp; "Свобода", 0 – ЗМС,&nbsp; позафракційні – 21. Фактично фракція "Батьківщина" може сьогодні прийняти це рішення чи ні.</p>
<p>Прошу Терьохіну, народному депутату включити мікрофон.</p>
<p>&nbsp;</p>
<p>11:55:19</p>
<p>ТЕРЬОХІН С.А.</p>
<p>Шановні колеги! Ще один аргумент, сьогодні система реєстрації не тільки ліків, а й інших препаратів, яка існує в Україні, не відповідає європейським... нормам європейських директив. Відповідно до цього закону, ми робимо перший крок для того, щоб зняти подвійну перереєстрацію і сертифікацію подвійну, яка вимагається директивами ЄС і нашими зобов'язаннями по Договору про асоціацію з Євросоюзом.</p>
<p>І абсолютно вірно депутат Пинзеник розповів самий сенс цього закону. Тому давайте все-таки зосередимося. І пані Кужель, будь ласка, не треба мені праве вухо травмувати.</p>
<p>&nbsp;</p>
<p>ГОЛОВУЮЧИЙ. Шановні колеги. Будь ласка, народний депутат Рудьковський, народний депутат Геращенко. І я дам Прем'єр-міністру заключне слово. Будемо приймати рішення. Будь ласка.</p>
<p>&nbsp;</p>
<p>11:56:26</p>
<p>РУДЬКОВСЬКИЙ М.М.</p>
<p>Шановні колеги, нам дійсно необхідно вирішити питання по медпрепаратах. І дійсно процедура реєстрації медпрепаратів, вона настільки складна, що вона реально позбавляє частину наших громадян життя. Ми мали таку саму ситуацію за ввезення препаратів по зупинці крові. Хлопці гинули на війні з-за того, що процедура – дуже складна. І тому&nbsp; не потрібно тут передергувати, а прийняти рішення. А відповідальність лежить на міністерстві: якщо ці медпрепарати будуть вбивати дітей, то повинні сідати&nbsp; ті, хто проводять ці експертизи, це по-перше.</p>
<p>Друге питання... І тому питання потрібно голосувати, а не передергувати.</p>
<p>Друге питання. Я звертаюсь до Прем'єр-міністра. По всій країні тисячі людей відправляють за власний рахунок, дайте доручення: це порушення закону, не можна цього робити. В мене на окрузі така ситуація критична склалася.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, народний депутат Геращенко.</p>
<p>&nbsp;</p>
<p>11:57:38</p>
<p>ГЕРАЩЕНКО І.В.</p>
<p>Шановні колеги, немає сумніву, що лікарські&nbsp; препарати були і, на жаль, залишаються годівницею для цілих кланів, в тому числі були для клану Богатирьової. І тому потрібно, насправді, щоб Генпрокуратура розібралася, хто там що закуповував. <b></b></p>
<p>І ще б ті, хто були причетні до корупції, за це відповідали.&nbsp; Але до чого зараз це… Державний бюджет, за рахунок якого&nbsp; закупили насправді вакцини, і діти сьогодні не можуть отримати вакцини.</p>
<p>Так само я хочу наголосити, що у нас немає примусової вакцинації. Батьки приймають рішення: чи вони вакцинують дитину, чи не вакцинують. А ми маємо насправді дати шанс тим родинам, які хочуть пройти вакцинацію і убезпечити свою дитину від&nbsp; можливості захворювання туберкульозом, пройти відповідну вакцинацію.</p>
<p>І останнє. Абсолютно очевидно, що Міністерство охорони здоров'я бере зараз на себе оце… відповідність за те, що ті регуляції, які вони дали, що ця вакцина відповідає європейським стандартам, є правдивими. Ми тільки повинні дозволити насправді їх використовувати. От про що йдеться, шановні колеги. І сподіваємося, що в наступні…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Гєллєр, народний депутат. Колеги, я давав представникам фракцій.</p>
<p>&nbsp;</p>
<p>11:58:50</p>
<p>ГЄЛЛЄР Є.Б.</p>
<p>Спасибо,&nbsp; Александр Валентинович. Уважаемые коллеги, я понимаю, что сейчас предвыборная у всех пора, поэтому&nbsp; прошу вести себя корректно. Фракция Партии регионов за нужные законы голосовать будет, и прошу не говорить, что кто-то голосует, кто-то – нет. Поэтому фракция Партии регионов за все законы, которые необходимы для нашего населения, голосовать будет.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Прем’єр-міністру слово. І будемо пробувати повернути це питання.</p>
<p>&nbsp;</p>
<p>ЯЦЕНЮК А.П.</p>
<p>Шановні колеги, пане Голово! Є прохання повернутися до голосування по цьому закону. В двох словах ще раз. Цей закон має два елемента.</p>
<p>Перше. Ми вводимо європейську процедуру реєстрації лікарських засобів. Той, хто проти цієї процедури, і той, хто виступає проти спрощення цієї процедури, він виступає за те, щоб далі за кожне реєстраційне посвідчення брали хабарі. Ми просимо повністю зробити&nbsp; європейську систему і пустити європейські ліки на український ринок. Без хабарів і по дешевшій ціні.</p>
<p>І друге. Закон дає можливість вакцинувати вакциною БЦЖ проти туберкульозу&nbsp; 509 тисяч людей. Це&nbsp; відповідальність міністерства, але дайте цю відповідальність в законі.</p>
<p>Просимо проголосувати. Поверніться, будь ласка, до цього питання.</p>
<p>&nbsp;</p>
<p>ГОЛОВУЮЧИЙ. Колеги, прошу зараз&nbsp; підготуватися до голосування.</p>
<p>Єдине, я звертаюсь до всіх народних депутатів: друзі, давайте сідати на свої робочі місця, підготуємось. У нас не вистачає народних депутатів, які повинні бути тут в залі і на межі кількість депутатів для прийняття рішення. Тому, колеги, я прошу, давайте там дискусії завершувати біля колон. Давид Важаєвич, попросіть. Я прошу, колеги зі "Свободи", давайте на свої робочі місця. <i>(Шум в залі)</i></p>
<p>Да, все нормально. Я прошу сісти всіх на свої робочі місця, "Свобода" голосує повністю, я не заперечую. Більше того, мені надійшов лист від народного депутата Шевченка, який не був на реєстрації, карточка на реєстрації не спрацювала, але він присутній був під час реєстрації. Тому, колеги, прошу. Прошу підготуватись до голосування. І зараз давайте, відповідально проголосуємо за це рішення. Прошу повернутись, підтримати повернення до розгляду питання 4459 а.</p>
<p>Прошу, шановні колеги, голосувати. Всі голосуємо.</p>
<p>&nbsp;</p>
<p>12:01:43</p>
<p>За-232</p>
<p>Рішення прийнято. Дякую.</p>
<p>Зразу, шановні колеги, щоб ніхто не вийшов із залу, прошу за основу і в цілому підтримати цей проект – 4459а.</p>
<p>Прошу голосувати. Колеги, не розслабляємось.</p>
<p>&nbsp;</p>
<p>12:02:07</p>
<p>За-230</p>
<p>Рішення прийнято. Дякую.</p>
<p>По фракціях, будь ласка. "Батьківщина" – 54, 28 – Партія регіонів, 39 – "УДАР", 27 – Економічний розвиток", "Суверенна європейська Україна" – 18, 35 – "Свобода", ЗМС – 0, позафракційні – 29.</p>
<p>Я дякую всім народним депутатам, які відповідально підійшли до своїх обов'язків.</p>
<p>&nbsp;Шановні колеги! Зразу з цього пакета – закон 4384 а. Проект Закону про затвердження Загальнодержавної цільової соціальної програми протидії ВІЛ-інфекції/СНІДу. Прошу Прем'єр-міністра дуже коротко проінформувати. Я переконаний, що зараз без обговорення ми проголосуємо.</p>
<p>&nbsp;</p>
<p>ЯЦЕНЮК А.П.</p>
<p>Шановні члени парламенту! Цей законопроект дає нам можливість затвердити&nbsp; державну програму. Затвердження державної програми, по-перше, з глобального фонду додатково нам дасть можливість отримувати 1,2 мільярда гривень на ретровирусну терапію і на допомогу, на закупівлю медичних препаратів для ВІЛінфікованих людей. Програма розрахована на 4 роки, ми її вносили декілька місяців тому її прийняття дасть можливість фінансувати зараз закупівлю медичних препаратів для ВІЛінфікованих і отримати донорські кошти. Просимо її підтримати.</p>
<p>&nbsp;</p>
<p>ГОЛОВУЮЧИЙ. Колеги, дуже серйозна проблема не тільки для України для всіх країн. Тому прошу. Можем без обговорення зразу приймати? Можемо. Прошу підтримати законопроект 4384а, за основу і в цілому. Колеги прошу всіх голосувати. Прошу. Відповідально. Мужньо.</p>
<p>&nbsp;</p>
<p>12:03:50</p>
<p>За-244</p>
<p>Рішення прийнято.</p>
<p>Дякую. По фракціям, будь ласка. "Батьківщина" – 60, Партія регіонів – 31, "УДАР" – 41, 29 – "Економічний розвиток", 18 – "Суверенна європейська Україна", 35 – "Свобода", 0 – ЗМС, позафракційні – 30.</p>
<p>Шановні колеги! Зразу є пропозиція… Шановні колеги, зараз два питання: перше – щодо внесення змін до додатку № 3 до Закону про Державний бюджет, щодо соціального захисту інвалідів, ветеранів та учасників антитерористичної операції (5146). Можемо без обговорення проголосувати? Дуже дякую за довіру, шановні колеги.</p>
<p>Прошу підготуватись, тільки підготуватись, спокійно, впевнено.&nbsp; Прошу за основу і в цілому, 5146. Прошу голосувати.</p>
<p>Для включення і прийняття рішення.&nbsp;</p>
<p>&nbsp;</p>
<p>12:04:57</p>
<p>За-248</p>
<p>Ми включили до порядку денного. Рішення прийнято.&nbsp;</p>
<p>І зараз прошу за основу і в цілому проголосувати. Прошу, шановні колеги. 5146 – за основу і в цілому.&nbsp; Прошу голосувати.</p>
<p>&nbsp;</p>
<p>12:05:23</p>
<p>За-248&nbsp;&nbsp;</p>
<p>Є потенціал ще у Верховній Раді незважаючи на всі складнощі в яких ми працюємо.</p>
<p>По фракціям, будь ласка. Рішення прийнято. "Батьківщина" – 63, 31 - Партія регіонів, "УДАР" - 41, 27 - "Економічний розвиток", "Суверенна європейська Україна" - 19, 35 - "Свобода" - , "За мир та стабільність" - 1, позафракційні - 31.</p>
<p>Прошу, шановні колеги! Я чув. Прийде час я поставлю. <i>(Шум в залі) </i>Прошу, колеги! Не розійдуться! Тут всі відповідальні народні депутати, хто розійдеться – той зрадник українського народу. Прошу. Прошу, шановні колеги! <i>(Шум в залі)</i></p>
<p>Наступне питання: про внутрішньо переміщених осіб. Ви з Луганської області, мені здається?! Про внутрішньо переміщених осіб – з вашого регіону. Прошу, шановні колеги, включити до порядку денного проект Закону "Про&nbsp; внутрішньо переміщених осіб", це стосується всіх громадян України, які вимушено покинули свої домівки, права яких треба забезпечити. Прошу, шановні колеги,&nbsp; це два закони – 4490а і 4490а-1.</p>
<p>Прошу включити їх до порядку денного. Прошу, шановні колеги, голосувати.<i>(Шум в залі)</i></p>
<p>Включити до порядку денного. Це ж ваш закон – Пацкана.</p>
<p>&nbsp;</p>
<p>12:06:49</p>
<p>За-238</p>
<p>Рішення прийнято.</p>
<p>По фракціям, будь ласка. "Батьківщина" – 62, 30 – Партія регіонів, 39 – "УДАР",&nbsp; "Економічний розвиток" – 30, "Суверенна європейська Україна" – 18, &nbsp;&nbsp;35 – "Свобода", ЗМС – (традиційно) 0, позафракційні – 24.</p>
<p>Шановні колеги, у нас є два альтернативних закони. Я так розумію, що зараз я зобов'язаний дати авторам закону, я єдине не бачу депутата Мірошніченка, він сачкує, тому його закон ми будемо знімати і будемо голосувати за закон народного депутата Пацкана Валерія Васильовича.</p>
<p>Колеги, заслухаємо Валерія Васильовича? Чи зразу проголосуємо. Голосуємо зразу. Ні? Будь ласка, Валерій, на трибуну. Ваша фракція заперечує, щоб ми зразу голосували. Будь ласка.</p>
<p>&nbsp;</p>
<p>12:07:50</p>
<p>ПАЦКАН В.В.</p>
<p>Шановний Голово! Шановні народні депутати!&nbsp;&nbsp; Шановний весь український народ! Ми заборгували перед більше як півмільйона українського народу, які змушені були покинути домівки у зв'язку з проведенням антитерористичної операції, - Закон про вимушено переселених осіб.</p>
<p>У нас в комітеті є два закони. Закон 4490а, внесений народним депутатом Мірошниченком, і Закон 4490а/1 від 14 жовтня 2014 року. Наголошую, що саме в новій редакції – від 14 жовтня 2014 року.</p>
<p>Про що говорить Мірошниченка. Тут в основному виписані, зокрема, стаття 13 Конституції України детально переписана. Дуже ускладнена процедура отримання статусу вимушено переселеної особи. Закон внесений мною, народними депутатами Геращенко, Іоновою, Луценко, Шевченком, Бенюком та Кайдою. Визначає, що цим законом ми створюємо єдиний державний реєстр вимушено переселених осіб. Ми даємо чітку процедуру і механізми для допомоги цим вимушеним переселенцям. І цей законопроект необхідно приймати за основу і в цілому. В нас немає часу відтягувати, щоб цей законопроект зараз приймати за основу і в наступному парламенті ще за нього голосувати.</p>
<p>Прошу всіх підтримати рішення комітету і проголосувати за законопроект 4490а/1, внесений 14 жовтня 2014 року. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, можемо голосувати чи є необхідність обговорити? Кому?</p>
<p>Геращенко, будь ласка, слово. Я дам, я бачу дві руки, три руки. Будь ласка.</p>
<p>&nbsp;</p>
<p>12:09:45</p>
<p>ГЕРАЩЕНКО І.В.</p>
<p>Шановні колеги, дійсно, на сьогодні тільки офіційно в Україні&nbsp; зареєстровано 420 тисяч переселенців. Це величезна кількість людей, і ми маємо визначити їх статус і підтримати.</p>
<p>Разом з тим ми з урядом зараз і з усіма авторами законопроекту обговорили те, що цей закон має працювати, він не повинен бути популістським. І тому для того, щоб ми могли прийняти його і за основу, і в цілому, ми просимо виключити зараз, під стенограму, з цього закону ті кілька пунктів виключити, які на сьогодні держава&nbsp; не може в себе взяти, зокрема це стаття 9, пункт&nbsp; про те, що переселенці можуть все-таки звертатися до органів місцевої&nbsp; самоврядування&nbsp; з проханням про виділення земельної ділянки за&nbsp; рахунок&nbsp; виділення цільового кредиту і таке інше. Тому що тут уряд&nbsp; прийняв правильне рішення про надання допомоги&nbsp; фінансової на оренду житла. Так само для того, щоб цей&nbsp; законопроект&nbsp; працював, ми просимо вилучити:&nbsp; в статті&nbsp; 4 –&nbsp; пункт&nbsp; 6; в статті 4 –&nbsp; пункт&nbsp; 8, абзац другий та третій; в статті&nbsp; 4 – пункт&nbsp; 10, абзаци&nbsp; другий-шостий;&nbsp; в статті&nbsp; 4 –&nbsp; пункт&nbsp; 11, абзац 5; в&nbsp; статті&nbsp; 4 –&nbsp; пункт 13 і&nbsp;&nbsp;&nbsp; далі по тексту.&nbsp; Змінити назву&nbsp; "Єдиний&nbsp; державний реєстр" на "Єдину інформаційну базу даних про взяття на облік внутрішньо переміщених&nbsp; осіб".</p>
<p>В статті&nbsp; 7 пункт 4 в абзаці&nbsp; другому вилучити слова&nbsp; "нотаріально посвідчену" та доповнити словами "припинення інших видів зайнятості, у тому&nbsp; числі&nbsp; самозайнятості та підприємницької діяльності, яка здійснюється за заявним принципом та спрощеною процедурою за місцем перебування особи&nbsp; у порядку, встановленому&nbsp; Кабінетом Міністрів".</p>
<p>В статті&nbsp; 7 – пункт&nbsp; 4 абзац 3; в&nbsp; 9-й –&nbsp; пункт 1 абзац 5, в 9-й – пункт 1 підпункт 4 і в статті 12 –&nbsp;&nbsp; абзац 9.</p>
<p>І я хочу наголосити, що цей законопроект&nbsp; ми відпрацювали разом з волонтерами,&nbsp; громадськими організаціями&nbsp; і міжнародними&nbsp; організаціями. Він повністю відповідає&nbsp; європейс…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги, тільки пункт&nbsp; 5 з пунктом&nbsp; 4&nbsp; не переплутайте&nbsp; і будемо зараз голосувати.</p>
<p>Будь ласка, Рудьковський, народний депутат.&nbsp;&nbsp;</p>
<p>&nbsp;</p>
<p>12:12:08</p>
<p>РУДЬКОВСЬКИЙ М.М.</p>
<p>Шановні народні депутати, нам дійсно потрібно прийняти цей законопроект, бо сотні тисяч людей зараз опинилися без державної&nbsp; матеріальної допомоги,&nbsp; виїхали фактично&nbsp; без&nbsp; свого майна. І ми повинні із змінами, без змін, але прийняти&nbsp; цей законопроект.</p>
<p>У мене також&nbsp; звернення&nbsp; і до&nbsp; Голови Верховної Ради, і до Прем'єр-міністра України. Я все-таки просив би, щоб якщо ми встановлювали мінімальну фінансову допомогу, давайте встановимо її на рівні прожиткового мінімуму,&nbsp; ніякі там&nbsp;&nbsp; 800 гривень чи щось.</p>
<p>Друге питання. У нас стоїть питання чергове це про внесення до законодавства про відпустки. Пропонується людям, які в зоні АТО втратили роботу відправити їх в безоплатні відпустки. Шановні колеги, це абсолютно неправильний підхід. Люди платили протягом життя до Фонду по допомозі по безробіттю. Їх треба зараховувати до безробітних і надавати їм допомогу фінансову на рівні, який встановлюється законом по безробіттю. Ми повинні, ми зобов'язані це зробити. Люди виїхали без майна, без одягу, без нічого і це їм допоможе якось не бути жебраками на території Україні. Я дуже прошу, щоб саме таким чином ми вирішували це питання.</p>
<p>І останнє. Олександр Валентинович, ми, позафракційні голосуємо цей закон останній раз, а слідуючим, якщо не буде поставлений Закон про спадщину, ми не беремо участі у голосуванні, ми виходимо до трибуни і будемо наполягати, поки Закон про спадщину&nbsp; не буде проголосований сесійною залою, ми більше голосувати нічого не будемо. Я звертаюсь до Прем'єр-міністра підтримати нашу позицію для того, щоб ми вирішили питання, яке турбує людей.</p>
<p>&nbsp;</p>
<p>ГОЛОВУЮЧИЙ. Шановні колеги, прошу заспокоїтись. Зараз ми можемо приймати рішення. У нас останній виступаючий. Будь ласка, народний депутата Леонов, "Свобода". Я дам можливість в наступному питанні виступити. Чотири виступаючих.</p>
<p>&nbsp;</p>
<p>12:14:36</p>
<p>ЛЕОНОВ Е.В.</p>
<p>Дякую, пане Голово. Шановні народні депутати, шановний український народе, Всеукраїнське об'єднання "Свобода" вже півроку вимагає від Верховної Ради України ухвалення Закону про статус тимчасово переміщених осіб. З моменту окупації Криму тисячі найкращих кримчан, найкращих патріотів України, які боролися все життя за українську державність на території Криму одразу після окупації стали нев'їздними, стали біженцями, зазнали переслідувань, зазнали катувань і вбивств збоку окупаційного режиму.</p>
<p>Після того додалися ще проблеми. Почалася війна на Донбасі, справжня війна, а не яка там антитерористична операція. І ще тисячі одразу ж найкращих синів і дочок України опинилися в екзилі, опинилися змушеними покинути свої домівки, держава повинна принаймні визначити їхній статус. Бо наразі ми їх просто не помічаємо. Де-юре оцих наших громадян просто не існує. Вони просто нібито добровільно всередині держави переїхали з одного місця на інше, це юридичне. А фактично ці люди втратили все: втратили все своє життя, втратили життя своїх пращурів. Тому що, як в моїй родині, як мій батько, дід, прадід, прадід мого прадіда поховані в кримській землі, і в один раз я теж став не в'їздним до своєї рідної домівки. Поки ми на Майдані горіли, а Путін з Януковичем уже розіграли ту картуи, окупували наш Крим. Тому, друзі мої, зараз не зважаючи на всі перешкоди ми повинні проголосувати цей закон, ми повинні&nbsp; встановити статус, а поправки до цього закону можна ухвалювати безкінечно, бо бездоганних законів немає. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, на цих хвилях,&nbsp; мені здається, треба нам виступити. Колеги, я тільки можу, коли від фракції наполягають, по одній хвилині давати.</p>
<p>Давайте, Соболєв, від фракції не виступали. Добро.</p>
<p>&nbsp;</p>
<p>12:16:40</p>
<p>СОБОЛЄВ С.В.</p>
<p>На жаль, Закон про вимушених переселенців (Соболєв, фракція "Батьківщина") був заветований. І тому він до цього часу не працює. Законопроект, який зараз внесений, дає можливість вирішити ключове питання, це питання, яке стосується переселенців вимушених. І дуже добре, що автори законопроекту зняли цілий ряд популістських речей, які б ніколи не були виконані.</p>
<p>Але, крім того, я хотів би звернути увагу на те, що тут вже не раз це звучало, при фронтових територіях нам треба негайно вирішити питання про порядок виплати пенсій і заробітних плат, які ідуть через відділення банків.</p>
<p>Арсеній Петрович, Попасне. Всі гроші перераховуються. Банк "Аваль" не працює. Тому жодна людина не може отримати пенсії. Зверніть на це увагу. Ми спеціально перевірили. Всі до копійки гроші надійшли в цей населений пункт, але ніхто не може отримати там кошти.</p>
<p>Тому велике прохання проаналізувати, якщо немає можливості через одні банки, виплачувати це в інший спосіб. Тому що ми&nbsp; отримаємо ситуацію, коли ми не врегулюємо це законом, ні про яких тимчасових переселенців. Цей закон треба підтримати&nbsp; і для нас це принципово, щоб…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Хомутиннік від "Економічного розвитку".</p>
<p>&nbsp;</p>
<p>12:17:56</p>
<p>ХОМУТИННІК В.Ю.</p>
<p>Шановні колеги, я закликаю підтримати цей законопроект. Сьогодні сталася така ситуація, що десятки тисяч людей вимушені жити в інших місцях. І це дуже добре, що у нас люди, які приймають переселенців, зараз добрі і достатньо з такою повагою відносяться в будь-якому регіоні до цих людей. Але ми маємо законодавчо врегулювати це питання і дати можливість місцевим громадам більше повноважень. Надавати можливість для тих людей, які&nbsp; опинилися в складній ситуації. Тому я закликаю підтримати цей законопроект, але будь-яких змін, які тут були з голосу наголошені, ми не можемо робити. Давайте приймемо в цілому, як є, а якщо будуть якісь питання, то після цього будемо вносити якісь зміни. Але з голосу нічого робити не можна, так, що пункт такий, пункт такий. Закон відпрацьований, треба його підтримувати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте по одній хвилині, ще дві фракції не виступало. Будь ласка, Литвин Володимир Михайлович.</p>
<p>&nbsp;</p>
<p>12:19:08</p>
<p>ЛИТВИН В.М.</p>
<p>Шановний Голово, шановний Прем'єр-міністре України! Однозначно, треба цей закон приймати. Я б тільки не гарячкував би відносно землі. Ви прекрасно розумієте, що землі в сільській місцевості вже немає. Це будуть конфлікти – вчителі, працівники соціальної сфери землі не отримали б.</p>
<p>Друге. Учасники АТО землі не отримують. Тому треба приймати це рішення і передбачити необхідні фінансові забезпечення внутрішнього переміщених осіб.</p>
<p>І друге. Користуючись нагодою, я звертаюсь до уряду. Треба вирішити питання реалізації законів щодо забезпечити&nbsp; часників АТО, особливо поранених. Особливо тих, які потребують довготривалого лікування, які потребують протезування, і не тими можливостями, які просто говориться, для того, щоб ці люди відчули, що вони мають повноцінну увагу з боку держави.</p>
<p>І нарешті останнє. Шановний Голово, я прошу вас, після цього поставте на голосування питання про спадщину. Бо у мене таке&nbsp;&nbsp; &nbsp;враження: злочинної влади немає, а "дахування"&nbsp; зберігається вже з боку нової, демократичної влади. І дайте людям&nbsp; можливість не відчувати, що…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.&nbsp;</p>
<p>Будь ласка, народний депутата Долженков і будемо приймати рішення.</p>
<p>&nbsp;</p>
<p>12:20:41</p>
<p>ДОЛЖЕНКОВ О.В.</p>
<p>Доброго дня,&nbsp; шановні колеги! Фракція Партії регіонів звичайно не буде осторонь стояти проблем захисту інтересів&nbsp; тимчасово переміщених осіб, тому що це дійсно нагальна проблема сьогодення. Сотні тисяч громадян&nbsp; з Автономної Республіки Крим та із Донецької, Луганської областей були вимушені переселитися. Але що стосується саме захисту&nbsp; прав &nbsp;громадян,&nbsp; оскільки ми саме говоримо про прийняття цього законопроекту&nbsp; для захисту прав громадян.&nbsp;</p>
<p>Несправедливо, я вважаю, був знятий з розгляду законопроект&nbsp; 4490а, який нами також підтримується. Його суть полягає в тому, що він більше&nbsp; надає гарантій захисту прав вимушеним тимчасовим&nbsp; переселенцям.&nbsp; У зв'язку з тим, що ми саме будемо&nbsp; голосувати за законопроект 4490а-1, я пропоную до статті&nbsp; 8-ї цього законопроекту доповнити абзацом, який би&nbsp; гарантував право на безоплатне проживання в пунктах тимчасового перебування. Наступного змісту: "Надати тимчасово&nbsp; вимушеним переселенцям право&nbsp; на …</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>ДОЛЖЕНКОВ О.В. Дайте мені завершити, зараз, хвилиночку.</p>
<p>"Безоплатне проживання у пунктах тимчасового розміщення&nbsp; внутрішньо переміщених осіб, вимоги&nbsp; до місць тимчасового розміщення&nbsp; внутрішньо переміщених осіб встановлюються Кабінетом Міністрів&nbsp; України. Перелік місць на тимчасове розміщення&nbsp; внутрішньо переміщених осіб та порядок утримання&nbsp; таких місць, визначається&nbsp; Кабінетом Міністрів&nbsp; України з урахуванням&nbsp;&nbsp; пропозицій органів виконавчої влади&nbsp; та органів місцевого самоврядування".&nbsp; Ця норма створить дієвий, практичний механізм&nbsp; реалізації права хоча б на безоплатне проживання цих громадян. Тому що&nbsp;&nbsp; вказане питання є дуже нагальним.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, з пропозицією Терьохін народний депутат. І&nbsp; я&nbsp; дам&nbsp; слово уряду, і будемо голосувати після цього.</p>
<p>&nbsp;&nbsp;&nbsp;</p>
<p>&nbsp;12:22:37</p>
<p>ТЕРЬОХІН С.А.Дякую дуже!&nbsp; Терьохін, Київ, Голосіїво.</p>
<p>Я хотів би&nbsp; &nbsp;наголосити на колізії можливій, якщо ми приймемо цей закон з Законом про економічний статус окупованого Криму, автором якого я пишаюся бути. Там написана стаття 14, де теж виписані права для внутрішніх переселенців. Якщо приймати цей закон, то тоді треба його поширити також на закон про кримчан, бо будуть різні режими для вимушених переселенців з Криму і із Донецька, і Луганська, а цього не можна робити, це розбрат внесене. Тому давайте так, в прикінцевих положеннях цього закону виписати формулу, що стаття 14 Закону "Про Крим" викладається в такій самій редакції як цей закон. Розумієте в чому справа? І з цим прийняти цей закон.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, зрозуміла позиція. Від уряду Арсеній Петрович Яценюк, будь ласка, Прем'єр-міністр.</p>
<p>&nbsp;</p>
<p>ЯЦЕНЮК А.П.</p>
<p>Шановний пане Голово, шановні народні депутати України, давайте з приводу закону про переселенців, про забезпечення прав і свобод внутрішньо переміщених осіб. Я дуже прошу, щоб ми його в передвиборчій риториці і в цьому передвиборчому вирії все-таки чесно говорили з людьми.</p>
<p>Ми зараз взяли на себе зобов'язання, вдумайтесь, зараз зареєстровано 420 тисяч тимчасово переміщених осіб, виплата на одну особу 884 гривні, це непрацездатну, на непрацездатну особу половина від цієї суми. Якщо врахувати, що виплати йдуть по всім непрацездатним, 355 мільйонів на місяць, виплати протягом шести місяців. Тільки 2 мільярда гривень виплат протягом шести місяців, це у тому випадку, якщо цифра не буде збільшуватися. А ми зараз бачимо тенденцію, що після прийняття відповідного рішення уряду і про забезпечення додаткових виплат, зразу йдуть неймовірні темпи росту реєстрації. У нас сталося так, що на минулому тижні за три дні плюс 6 відсотків. Тому я прошу, щоб ми не брехали людям. Те, що ми можемо зараз заплатити, ми будемо платити.</p>
<p>Саме тому є прохання, підтримати проект закону з урахуванням пропозицій, яка висловлена автором закону Іриною Геращенко, з чітким визначенням того, що обсяг фінансування здійснюється і визначається Кабінетом Міністрів України. Те, що зберемо – те роздамо. Те чого немає, немає чого обіцять і брехать людям.</p>
<p>Що стосується двох інших законів – це Закон про спадщину. Я хотів би висловити офіційну позицію уряду, Олександр Валентинович, і звернутися до членів парламенту. Уряд безпосередньо брав участь у підготовці цього законопроекту. Мета законопроекту дуже проста: передати сільським і селищним радам права вчинення нотаріальних дій. Уряд підтримує це рішення і просимо, щоб проголосувати за цей законопроект. <i>(Оплески)</i></p>
<p>&nbsp;Третє&nbsp; питання, яке піднімалось тут і яке стосувалось виплати пенсій і зарплат. В принципі, всюди, де ми контролюємо території ми виплачуємо пенсії і зарплати, і всі види соціальної допомоги. Але по окремим територіям, які щойно звільнені відправляєш туди машину інкасаторську, бандити її ловлять і крадуть гроші. Саме тому, зараз я почув вашу позицію по одному з населених пунктів – Попасне – ми перевіримо, що за банк, тому що комерційні банки просто не працюють, тому що люди бояться на роботу виходити, до них з автоматами приходять гроші забирають, людські гроші, людські пенсії, людські зарплати. Я зараз дам доручення, якщо там можливо відкрити установу Ощадбанку, щоб швидко її відкрити і здійснити відповідні соціальні виплати.</p>
<p>Тому по закону, я прошу, по тимчасово переміщеним особам, підтримайте в редакції, в якій висловила Ірина Геращенко зауважень з врахуванням пропозицій уряду, що уряд визначає обсяги фінансування з огляду на фінансові можливості. Те, що сказав Сергій Терьохін, абсолютно правильно по статті 14 закону, і що уряд визначає центральні органи виконавчої влади відповідальні як за реєстрацію, так і виплати, так і за роботу з переселенцями. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Я прошу підготуватись до голосування, секретаріат, будь ласка,&nbsp; оголошення всім&nbsp;&nbsp; зайти до залу, відповідальне голосування. Нагадую народним депутатам, що ми зараз будемо голосувати за закон (4490а-1): про внутрішніх переміщених осіб з врахуванням узгоджених з профільним комітетом та урядом правок, які озвучила народний депутат Геращенко, а також те, що сказав Прем'єр-міністр України.</p>
<p>Прошу, шановні колеги, підтримати за основу і в цілому проект 4490а-1. Будь ласка, будь ласка, бачите, зараз тепер 100 відсотків буде голосів. Колеги, я прошу, ну давайте дисципліновано. Запросіть до залу&nbsp; всіх, запросіть до залу. Запросіть до залу.</p>
<p>У редакції від 14 жовтня, безумовно, безумовно, ця редакція була саме роздана, так. Прошу, шановні колеги, підтримати за основу і в цілому, з урахуванням оголошених мною зауважень. Прошу голосувати.</p>
<p>&nbsp;</p>
<p>12:28:52</p>
<p>За-187</p>
<p>Шановні колеги, за – 187.</p>
<p>Рішення не прийнято.</p>
<p>По фракціям, будь ласка. "Батьківщина" – 60, Партія регіонів відмовилася голосувати за переміщених осіб – тільки 1 депутат проголосував, 40 – фракція "УДАР", "Економічний розвиток" – 5, "Суверенна європейська Україна" – 18, "Свобода" – 34,&nbsp; ЗМС – 0, позафракційні – 29.</p>
<p>Шановні колеги, будь ласка, народний депутат Гєллєр.</p>
<p>&nbsp;</p>
<p>12:29:21</p>
<p>ГЄЛЛЄР Є.Б.</p>
<p>Уважаемый Александр Валентинович, уважаемые коллеги, мы не можем голосовать за те поправки, которые мы не понимаем, о чем они. О том, что озвучили, что поменять пункт такой-то на пункт такой-то – это ни о чем. Давайте обговорим поправки, и мы с удовольствием проголосуем за этот законопроект.</p>
<p>И, пожалуйста, включите правку нашего депутата Долженкова.</p>
<p>&nbsp;</p>
<p>ГОЛОВУЮЧИЙ. Будь ласка, включить&nbsp; мікрофон народного депутата Геращенко, вона прокоментує поправки.</p>
<p>&nbsp;</p>
<p>12:29:48</p>
<p>ГЕРАЩЕНКО І.В.</p>
<p>Шановні колеги, мова ідеться про те, що в тому законопроекті, який пройшов всі профільні комітети і отримав повне підтримку в тому числі Партії регіонів і всіх інших політичних сил, не було норми про те, що фінансування саме вимушених переселенців визначає саме Кабінет Міністрів. І тому з цього закону прибрали... Ні, тут визначається статус, тут визначається, як саме нараховуються всі ці гроші. І уряд прийме це своїм рішенням, яке він уже і прийняв.</p>
<p>От дивіться, яка зараз у нас стоїть ділема: що ми взагалі залишимо людей без статусу, без вирішення їх проблем, чи ми насправді не вирішимо це питання. Закон дає, і я гарантую вам це як… від нашого авторського колективу можливість сьогодні вирішити: питання статусу цих людей; питання того, щоби вони не пробігали 20 кіл пекла, отримуючи довідку, що вони є переселенці; питання того, що з завтрашнього дня буквально уряд нараховує їм гроші, які вони зможуть виплачувати в тому числі за оренду житла; питання вирішення того, що вони отримують дитячі садочки, школи…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>12:31:01</p>
<p>ГЕРАЩЕНКО І.В. …доступ до медицини. Що ми прибрали з цього закону? Тільки те, що так само підтримується в тому числі і міжнародними організаціями,&nbsp; і чого не може на сьогодні гарантувати держава, от зокрема рішення про виділення земельної ділянки. Тобто в цих питаннях наші шановні переселенці вони є… мають однакові права з іншими громадянами України.</p>
<p>Звичайно, вони можуть отримувати земельні ділянки, але не по спеціальній&nbsp; процедурі, а так само, як і інші громадяни України. Зате включається спеціальна процедура – те, щоби вони швидко отримали довідку, швидко отримали реєстрацію, щоби діти могли йти в дитячі садочки, щоби діти могли йти в школи, щоби вони отримали доступ до медицини. І я закликаю нас всіх прийняти цей закон. Це допоможе і міжнародним організаціям включитися в фінансову допомогу Україні для вирішення питань переселенців. <i>(Шум у залі)</i></p>
<p><i>&nbsp;</i></p>
<p>ГОЛОВУЮЧИЙ. Шановні колеги!</p>
<p>&nbsp;</p>
<p>12:32:10</p>
<p>ГЕРАЩЕНКО І.В.</p>
<p>Поправка в тому, що ми викидаємо – наприклад, стаття 9-а – позицію відносно того, що вони можуть звертатися до органів місцевого самоврядування з проханням виділити земельну ділянку за рахунок виділення цільового кредиту.</p>
<p>Або друга поправка абсолютно технічна, де ми правильно називаємо орган реєстрації, тому що уряд, насправді, вже прийняв рішення про цей орган, і він йому дав там певне рішення. Вони можуть звертатися як інші громадяни України, але не по спеціальній процедурі, а як інші… як ми, усі інші громадяни&nbsp; України до органів&nbsp; місцевого самоврядування – в порядку черги. Ну насправді ми маємо сьогодні вирішити питання переселенців, це дуже важливо. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Зараз я бачу тут багато в нас рук і знову дискусія навколо цього питання. Я ще раз пояснюю, що тут багато статей…, там, 8-а, тобто тут статті, їх озвучила Ірина Геращенко, які вилучаються. І технічні питання, а саме: замінити назву "Єдиний державний реєстр" на "Єдину інформаційну базу даних про взяття на облік внутрішньо переміщених осіб". Ну невже це є принципові речі, щоби зірвати голосування?</p>
<p>Будь ласка, Вечерко, народний депутат. Зараз дамо.</p>
<p>&nbsp;</p>
<p>12:33:20</p>
<p>ВЕЧЕРКО В.М.</p>
<p>Шановний Олександр Валентинович, шановні народні депутати! Законопроект Пацкана нужно в цілому сьогодні піддержати. Почему? Я недавно вернулся с Совета Европы, где была сессия Совета Европы и члены Совета Европы настаивали тоже, чтобы в целом помочь нашим переселенцам, которые переселились, как внутрь Украины, так и за пределами границ Украины. Александр Валентинович! Здесь нужно наших переселенцев обуть, обогреть, сделать также, как в других странах, социальное жилье строить нужно, за каждым нужно внимание. И это очень важный вопрос. И я прошу Арсения Петровича взять под контроль этот законопроект, чтоб он выполнялся. Тогда новые депутаты и новая власть будет иметь авторитет не только в Украине, и в странах Европейского Союза. Прошу всех народных депутатов, здесь политики нет. Здесь жизнь людей за которую мы должны отвечать …</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Воропаєв і Прем'єр прокоментує питання.</p>
<p>&nbsp;</p>
<p>12:34:33</p>
<p>ВОРОПАЄВ Ю.М.</p>
<p>Уважаемые коллеги! Мы не слышим саму правку госпожи Геращенко. Мы слышим ее комментарий, что ее правку надо принять, а в чем суть правки (для стенограммы), как закон изменить мы не слышим этого. Пожалуйста, прочитайте саму правку для стенограммы, а мы тогда примем решение.</p>
<p>&nbsp;</p>
<p>ГОЛОВУЮЧИЙ. Прем'єр-міністр, Арсеній Яценюк.</p>
<p>&nbsp;</p>
<p>ЯЦЕНЮК А.П.</p>
<p>Шановний пане Голово, шановні народні депутати України! Я бачу, що немає розуміння в парламентській залі. Ще раз звертаюсь до вас з проханням проголосувати за цей законопроект. Але хочу вам офіційно заявити, якщо законопроект не буде проголосований, права тимчасово переміщених осіб все рівно забезпечені Кабінетом Міністрів України. Всі 3 постанови ми прийняли. Єдине, що ви не даєте можливості додатково узаконити статус тимчасово переміщених осіб. Тому є прохання. Повернутись до законопроекту, проголосувати в тій редакції, яка зачитана, якщо щось не буде влаштовувати в законі, прийде новий парламент – підкорегує, чекати новий парламент зараз 2 місяці надто дорого для людей.</p>
<p>Якщо ви не проголосуєте за закон, уряд офіційно заявляє, права тимчасово переміщених осіб захищені через рішення Кабінету Міністрів України як про реєстрацію тимчасово переміщених осіб, так і про виплати, так і про зайнятість, так і про їхній соціальний статус. Дякую за увагу.</p>
<p>Я змушений йти на зустріч з Єврокомісаром з питань енергетики, тому… до наступних зустрічей, або вже, напевно, і не зустрінемся, зустрінемся з новим парламентом.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я прошу давайте опустимо руки. Питання щодо правок, зараз голова комітету профільного озвучить всі ці питання. Я прошу Валерій Васильович Пацкан, будь ласка.</p>
<p>&nbsp;</p>
<p>12:36:31</p>
<p>ПАЦКАН В.В.</p>
<p>Шановні колеги, ми виключаємо той пункт яким передбачалось надавання земельних ділянок та кредитів згідно облікової ставки НБУ, ми виключаємо, ось в цьому і полягає вся правка. Я дуже прошу зараз не спекулювати і не переводити в політичну агітацію вимушено переселених осіб.</p>
<p>Шановні члени Партії регіонів! Це в першу чергу і для ваших виборців цей закон, необхідний. І ми просимо вас підтримати цей законодавчий акт.</p>
<p>Прошу підтримати його за основу і в цілому.</p>
<p>&nbsp;</p>
<p>ГОЛОВУЮЧИЙ. Колеги, давайте голосувати. Я прошу,&nbsp; будь ласка. Я прошу від трьох фракцій, дам слово керівникам або представникам. І на цьому підведемо риску.</p>
<p>Будь ласка, Соболєв, "Батьківщина".</p>
<p>&nbsp;</p>
<p>12:37:21</p>
<p>СОБОЛЄВ С.В.</p>
<p>Соболєв, "Батьківщина". Шановні колеги! Чим цей закон відрізняється від нинішнього статусу? По цьому закону ми накінець-то передаємо всі права, які стосуються реєстрації, працевлаштування, виділення дошкільних установ, влаштування в школи, на те, чого ми стільки добивалися – на місцевий рівень.&nbsp; Коли сільський, селищний голова в разі, якщо в нього є там переселенці – ці переміщені особи, він на місці вирішує ці питання, так само як голова міста або селища, - це дуже важливо, чого не може визначити Уряд постановами.</p>
<p>І друге. В нас є, був, існував тимчасовий статус реєстрації. Ми цим законом вводимо постійний статус реєстрації, щоб знову кримчани, донеччани, луганчани, які отримали цей статус, не змушені були бігати по кабінетах знову збирати довідки.</p>
<p>Тому те на чому наполягала "Батьківщина" в цьому законі є. Ми на кінець то опустилися до рівня людей там де вони проживають і там буде відбуватися це. Тому дуже важливо узгодити це з Кримом, як сказали вже.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Мирний. Колеги, давайте не зривати голосування. Тому що ви ж за спадщину просили, ми не встигнемо прийняти рішення. Тому, будь ласка, давайте. <i>(Шум в залі) </i>Прошу.</p>
<p>&nbsp;</p>
<p>12:38:34</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Я звертаюся більше не до уряду, я звертаюся більше до наших колеги з Партії регіонів, які свідчать про те, що вони готові голосувати.</p>
<p>Давайте ми зробимо той крок, який цілком логічний випливає з ваших заяв. Давайте ми зараз повернемося до розгляду цього питання і якщо виникають якісь спірні моменти, вже в процедурі будемо ці питання вирішувати. Тому що те, що відбувається зараз – це фарисейство, це дійсно гра на публіку. Це дійсно намагання показати себе і продати себе перед виборами. Тому, якщо ми є парламентарями, - повертаємося, обговорюємо. А робити вигляд, що ми боримося за права людей в той момент, коли нічого, взагалі, не відбувається, тому що закон навіть не повернутий, ну це, вибачте, - це вже гра для людей, для картинки – фарисейство. Давайте повертаємось, обговорюємо! Все буде нормально!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Хомутиннік і голосуємо.</p>
<p>&nbsp;</p>
<p>12:39:53</p>
<p>ХОМУТИННІК В.Ю.</p>
<p>Шановний Олександр Валентинович! Шановні колеги!</p>
<p>Є процедура прийняття законопроекту, будь-якого. Зараз голова комітету профільного відповідально сказала, які саме зробити треба поправки. Тому в тій редакції, яку запропонував голова комітету, де буде вилучено земельні ділянки та позиції щодо Національного банку, які були озвучені. Ми готові голосувати. Але все решта, те, що було проголошено народним депутатом Геращенко, і незрозуміло, які пункти що на що змінюється, ми підтримувати не будемо.</p>
<p>Тому пропозиція, запропонована головою комітету, ми підтримуємо. Всі решта питань, які є там неузгодженості технічні, надайте доручення юридичному управлінню в робочому порядку їх виправити, назви будь-які установ і так далі.</p>
<p>Тому в такій редакції ми голосуємо. Щоб не сталося так, що ми приймемо декларацію і будемо на виборах казати, що ми нібито комусь допомогли, насправді все залишиться так само. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я думаю, що пропозицію всі почули. Давайте в редакції, яку запропонував голова комітету. Закон з урахуванням, я розумію, те, що сказали по Криму. В редакції 14 жовтня, нагадую, цей проект закону.</p>
<p>Єдине, я так розумію, що говорять, пропозиція була народного депутата Хомутинніка щодо техніко-юридичного редагування. Тому що змінити назву, як це називається реєстр, це не є питання, так я розумію. Це підтримується, пропозиція також.</p>
<p>Тому, шановні колеги, прошу з урахуванням цих пропозицій проголосувати проект в редакції, запропонованій комітетом, з техніко-юридичним редагуванням за основу і в цілому. Прошу голосувати.</p>
<p>Вибачаюсь, повернутися. Спочатку давайте всі до залу зайдемо, підготуємося до голосування. Будь ласка, карточки у відповідні місця прошу засунути і з кишені дістати. І прошу, колеги, підтримати пропозицію та повернутися до розгляду питання 4490а/1. Прошу голосувати.</p>
<p>&nbsp;</p>
<p>12:42:24</p>
<p>За-247</p>
<p>Рішення прийнято.</p>
<p>Будь ласка, шановні колеги, відразу не розслабляючись, пропозиція підтримати в редакції, про яку я говорив, щоб я не повторював уже &nbsp;цей формат, за основу і в цілому.</p>
<p>&nbsp;</p>
<p>12:42:54</p>
<p>За-249</p>
<p>Рішення прийнято.</p>
<p>По фракціям, будь ласка.&nbsp; "Батьківщина" – 62,&nbsp; 32 – Регіони,&nbsp; "УДАР" – 41, "Економічний розвиток" – 29,&nbsp; 20 – "Суверенна європейська Україна", 35 – "Свобода",&nbsp; ЗМС – 0, позафракційні – 30.</p>
<p>Шановні колеги,&nbsp; депутати тут, які виступали, і уряд, ви бачили, гаряче підтримував пропозицію, щоб ми прийняли Закон про спадщину.&nbsp; Але у мене звернення до всіх народних депутатів, я сподіваюсь, відповідальних, щоб не вийшло, що ми зараз&nbsp; проголосуємо цей закон і багато депутатів втекли&nbsp; із залу отримувати спадщину. Тому прошу, колеги, щоб всі залишилися, поки&nbsp; ми не розглянемо всі заплановані питання. Це принципова вимога. Погоджуємось?..</p>
<p>Прошу, народний депутат Міщенко доповідає&nbsp; закон, але перед&nbsp; цим&nbsp; ми повинні, хвильку, включити його до порядку денного. Давайте проголосуємо.</p>
<p>Прошу, колеги, включити проект&nbsp; (5141)&nbsp;&nbsp; про внесення змін до деяких законодавчих актів України (щодо деяких питань спадкування) до порядку денного. Спочатку включити до порядку денного, щоб голосувати далі. Прошу, прошу включіть систему "Рада" щодо включення до порядку денного.</p>
<p>&nbsp;</p>
<p>12:44:18</p>
<p>За-250</p>
<p>Рішення прийнято.</p>
<p>Без обговорення. Ну, Сергію Міщенку, автору&nbsp; давайте дамо&nbsp;&nbsp; одну хвилину… <i>(Шум у залі) </i>&nbsp;Дві хвилин.&nbsp; Ні, ні, ні, Сергію, ну просять без обговорення. Без обговорення? Без обговорення.&nbsp; Голосуємо. Голосуємо&nbsp; без обговорення за основу&nbsp; і в цілому. Голосуємо. <i>(Шум у залі)</i></p>
<p>&nbsp;Чекай, стоп, стоп,&nbsp; стоп, зупиніть. Я бачу… Мін'юст, зупиніть голосування. Зупиніть. Добре. Давайте так, шановні колеги,&nbsp; пропозиція наступна, щоб у нас не було волюнтаризму, потім не прийшлось переголосувати закон, я прошу&nbsp; дати можливість автору закону виступити і&nbsp; дати можливість міністру юстиції виступити і прийняти&nbsp; рішення. Немає заперечень? Немає. Прошу, будь ласка, Сергій Григорович, дві хвилини.</p>
<p>&nbsp;</p>
<p>12:45:07</p>
<p>МІЩЕНКО С.Г.</p>
<p>Сергій Міщенко, 98 округ, Київщина.</p>
<p>Шановні депутати, шановні громадяни України, ні шановні ті, хто цей час блокує цей законопроект, щоб він вступив в дію. Ви тепер зрозуміли всі, що це основна боротьба з корупцією, тому що це не Закон про спадщину Міщенка, це те, що кожен місяць сотні мільйонів доларів отримає не бюджет, а оцінщики, інформаційні центри за кожну довідку, нотаріуси і таке інше, тому що за кожну хату чи квартиру 10 тисяч гривень. Якщо за кожну земельну ділянку 10 тисяч гривень, якщо за кожний пай 10 тисяч гривень. Тут для всіх, можливо, це копійки, як мені деякі депутати кажуть. Це не проблема, ви підіть в село і вам скажуть в чому дійсно проблема те, що ви не відчуваєте, ви не ходите до людей, ви в списках. Тому я вас прошу і питання не в Законі про спадщину, а питання в тому, щоб його підписали, тому що ми 29 травня 243 народних депутати його вже прийняли. Це повторення його голосування. І його не відправляють на підпис, відправляють інший законопроект – Януковича, не цей законопроект. Зараз ми підтверджуємо цей законопроект знову і знову. А тепер ми будемо вимагати, щоб як тільки його приймуть, негайно його підписав Турчинов і негайно відправив на підпис Президенту, щоб він його підписав. Оце саме головне. І я вдячний Донію, Заболотньому, Катеринчуку, Литвину, Мошенському, Рудьковському, всім іншим, хто допомагав мені це зробити. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, перед голосуванням прошу міністру юстиції дати слово. Павло Дмитрович Петренко, будь ласка.</p>
<p>&nbsp;</p>
<p>ПЕТРЕНКО П.Д.</p>
<p>Шановні колеги, Кабінет Міністрів і Міністерство юстиції підтримують даний законопроект. Основна його суть полягає в тому, щоб наші громадяни, які проживають в сільській місцевості дійсно отримали фахову &nbsp;можливість і допомогу при оформленні спадщини. Тому законопроект доопрацьований спільно з авторами в комітеті, і він буде працювати.</p>
<p>Саме основне, щоб наші сільські і селищні голови, і наша громада, яка зараз проживає на територіях, чітко усвідомлювала, що той сільський і селищний голова, який дбає за свою громаду, направить уповноваженого представника. Той отримає відповідне посвідчення, стаж і буде надавати такі послуги. На тих територіях, де місцева влада не скористається цим законом, там не буде таких послуг. То ми повинні чітко роз'яснити зараз нашим громадянам, що ми&nbsp; надаємо серйозні повноваження місцевим органам влади, але це і серйозна відповідальність. І місцеві органи влади повинні нею скористатися.</p>
<p>При цьому, наголошую, що все рівно система державних нотаріусів залишається працювати. І у наших людей є альтернативне право: чи вони підуть у сільську раду і оформлять своє право на спадщину, чи поїдуть до недержавного нотаріуса і так само отримають право на спадщину. Відповідно ми забезпечуємо максимально конституційні права наших громадян і даємо серйозну відповідальність місцевим органам влади. Нехай вони цю відповідальність реалізовують. Дякую.</p>
<p>&nbsp;</p>
<p>ГОЛОВУЮЧИЙ. Тобто Кабмін підтримує за основу і в цілому, так я розумію?</p>
<p>Шановні колеги, у випадку, коли цей закон буде прийнятий без будь-яких змін, як тут зараз запропоновано, я сьогодні його підпишу і відправлю до Адміністрації Президента.</p>
<p>Будь ласка, шановні колеги, прошу підготуватися до голосування. Ставиться на голосування проект Закону 5141 про внесення змін до деяких законодавчих актів України (щодо деяких питань спадкування). Прошу, колеги, голосувати. Прошу, за основу і в цілому.</p>
<p>&nbsp;</p>
<p>12:49:41</p>
<p>За-254</p>
<p>Я не бачу скільки "за". 254, у мене монітори не&nbsp; працюють.</p>
<p>Рішення прийнято. Дякую.</p>
<p>По фракціям. Колеги, єдине, що у мене відключились монітори. Я не бачу. "Батьківщина" – 60, буду з загального екрану диктувати, регіони – 34, "УДАР" – 41,&nbsp; "Економічний розвиток" – 27, "Суверенна європейська Україна" – 20, "Свобода" – 35, ЗМС – 1, позафракційні – 36.</p>
<p>Дякую, шановні колеги. Будь ласка, секретаріат прошу підготувати закон для підпису.</p>
<p>Шановні колеги, питання, яке активно обговорювалось, тільки як ми обіцяли… Звертаюсь до всіх депутатів, не розходимось, доопрацюємо дуже важливе питання – включення до порядку денного. Одне із них – це питання голосування наших військовослужбовців.</p>
<p>Прошу! Прошу! Перед тим, як включати до порядку денного, щоб ми не зірвали це питання, я би просив, щоби виступили автори&nbsp; закону: народний депутат Жванія і народний депутат Ємець. Прошу, Давид Важаєвич, 2 хвилини, перед прийняттям рішення щодо включення. Тому що я боюсь, що ми зірвемо включення без виступу голови комітету. Колеги, не розходимось, спадщина почекає! Прошу депутатів не розходитись! Плюс соціальні закони ще нам необхідно приймати. Давид Важаєвич, будь ласка.</p>
<p>&nbsp;</p>
<p>12:51:13</p>
<p>ЖВАНІЯ Д.В.</p>
<p>Шановні колеги, я вже не перший раз доповідаю про законопроект 5157, я думаю, що вже шостий раз. І він був на сайті Верховної Ради, зараз він вже декілька місяців є. І, на жаль, у нас ніколи не набиралось голосів для того, щоби в принципі виконати те, що називається законопроектом Жванії. Але це є законопроект повністю узгоджений з Центральною виборчою комісією, зі всіма суб'єктами проведення виборчого процесу, який є відповідальний. Це є колективний труд. Вибачте мене, але я цей законопроект сам би не зареєстрував ніколи і не наполягав би на ньому.</p>
<p>Що стосується пунктів, він повністю дублює закон, який ми приймали без обговорення напередодні президентських виборів. Сьогодні я розумію, що є висока напруга, тому що це є парламентські вибори і є багато думок. Але хочу вас запевнити, що багато норм вже втратили чинність, тому що виборчий процес почався. Але основні пункти, які залишились і є ще час прийняти, вони дають можливість забезпечити безпеку проведення&nbsp;&nbsp;&nbsp; виборів на території Луганської і Донецької областей. Вони дають&nbsp; можливість голосувати військовослужбовцям, які знаходяться на цих територіях для того, щоб вони&nbsp; мали можливість на волевиявлення і голосування по своїм уподобанням.</p>
<p>Також&nbsp; там є ще декілька пунктів, які дають можливість зекономити кошти, тому що ви знаєте як ви приймали рішення важко щодо виділення коштів для проведення виборів, тобто законопроект&nbsp; є збалансований. І ще раз наголошую, що всі керівники фракцій мали можливість обговорити цей&nbsp; законопроект багато разів на всіх можливих нарадах, всі мали можливість його читати на сайті Верховної Ради, він вже там існує як мінімум місяць.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому,&nbsp; шановні колеги, є величезне прохання зараз …</p>
<p>&nbsp;</p>
<p>ГОЛОВУЮЧИЙ. Дякую, Давид Важаєвич. Я думаю, перед голосуванням&nbsp; зможемо ще ваші корекції послухати.</p>
<p>Шановні друзі, от я дивлюсь на монітор: пообіцяли щоб проголосували спадщину і всі залишаються&nbsp; в залі. Проголосували вже&nbsp; менше на 20 чоловік народних депутатів в залі, 20 карток уже пішли відпочивати – це непорядно по відношенню до наших громадян.</p>
<p>Прошу, Леонід Ємець, перед&nbsp; включенням до порядку денного .</p>
<p>Запросіть,&nbsp; будь ласка, всіх до залу.</p>
<p>&nbsp;</p>
<p>12:54:00</p>
<p>ЄМЕЦЬ Л.О.</p>
<p>Шановні колеги, я вже доповідав&nbsp; з приводу суті цього законопроекту, він стосується виключно права військовослужбовців, які сьогодні знаходяться в зоні АТО і за чинним законом не мають можливості реалізувати передбачене Конституцією право на персональне голосування. Так от, моїми змінами до Закону про вибори запроваджується така можливість для тих хлопців, які сьогодні захищають&nbsp; Україну. Єдине що я хотів би,&nbsp; під протокол озвучити&nbsp; правки запропоновані фракцією "Свобода", що зміни до уточнених списків виборців вносяться не у день голосування,&nbsp;&nbsp;&nbsp; а за&nbsp; день до голосування. Таким чином,&nbsp; будь-які зауваження щодо можливості&nbsp; використання цих правок&nbsp; для фальсифікації, чи каруселей, ми таким чином повністю&nbsp; нівелюємо і викреслюємо.</p>
<p>Загалом цей законопроект стосується виключно можливості військовослужбовців проголосувати в порядку, визначеному законом і визначеного Центральною виборчою комісією. Тому я дуже прошу всіх народних депутатів підтримати мій законопроект, тому що тим самим ви озвучите і реалізуєте право наших хлопців, які захищають український народ, проголосувати і обрати той склад Верховної Ради, який вони вважають за потрібний. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми з вами зараз для того, щоб розглянути ці питання, повинні включити до порядку денного, колеги, до порядку денного, а потім запишетесь на виступи. Прошу народних депутатів сісти на свої робочі місця. Нагадаю, йдеться про два альтернативних закони, 5157 і 5157-1. І той, і той закон вносять зміни в виборче законодавство України.</p>
<p>Прошу, колеги, для того, щоб визначитися, який закон підтримує парламент, прошу включити їх до порядку денного нашої сесії. Прошу, колеги, голосувати щодо включення до порядку денного. Прошу підтримати. Включення.</p>
<p>&nbsp;</p>
<p>12:56:20</p>
<p>За-186</p>
<p>Рішення не прийнято.</p>
<p>По фракціям, будь ласка, 47 – "Батьківщина". Я не розумію, в чому причина такого голосування? Партія регіонів тільки 4, "УДАР" – 38, 26 – "Економічний розвиток",&nbsp; "Суверенна європейська Україна" – 11, 34 – "Свобода", ЗМС – 0, позафракційні – 26.</p>
<p>Я прошу, Соболєв, є у нас керівник фракції? Включіть йому мікрофон, чому фракція не голосує. Соболєву включіть мікрофон, будь ласка.</p>
<p>&nbsp;</p>
<p>12:56:52</p>
<p>СОБОЛЄВ С.В.</p>
<p>Соболєв, "Батьківщина". У нас чітка позиція, за будь-який законопроект, який передбачає припинення, погашення бюлетенів, що є чітко в законопроекті, який доповідав Жванія. Те, що стосується не підрахунку голосів по кожній окремій скриньці, ми голосувати не будемо за такі законопроекти. Хто бажає, нехай голосує, ми це вже проходили при режимі Януковича, і тому будь-які можливості фальсифікації Закону "Про вибори" ми не підтримуємо. Дякую.</p>
<p>&nbsp;</p>
<p>ГОЛОВУЮЧИЙ. Колеги, я хочу &nbsp;звернути вашу увагу, що ми глоосували за включення двох законів. В другому законі, який доповідав народний депутат Ємець, взагалі немає, ні бюлетенів, ні голосування, там, скриньками, без скриньок і так далі. Тобто пропозиція окремо за кожний голосувати включення, так я розумію? Добро, я почув. Дайте можливість, я прошу, автору закону Жванії, і я прошу Представнику Президента – по репліки перед голосування. Включіть мікрофон народного депутата Жванія.</p>
<p>&nbsp;</p>
<p>12:57:55</p>
<p>ЖВАНІЯ Д.В.</p>
<p>Дякую. Я хочу репліку по виступу голови фракції "Батьківщини", ніяких фальсифікацій не планується на території Луганської і Донецької областей. Це є вимога Центральної виборчої комісії для забезпечення, тому що там забезпечити вибори дуже важко. І це вимоги не від депутатів, не від авторів, а від Центральної виборчої комісії, які були враховані в законі. У вас є представники в Центральній виборчій комісії, рішення і прохання вони колегіальні, вони приймаються на своїх засіданнях. Якщо у вас якісь зауваження, тоді звертайтесь до ваших представників в Центральній виборчій комісії.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон Представника Президента.</p>
<p>&nbsp;</p>
<p>12:58:45</p>
<p>КНЯЗЕВИЧ Р.П.</p>
<p>Шановний Олександр Валентинович! Шановні колеги! Якщо проблема тільки в тому, що хтось переживає про так зване погашення бюлетенів, бо я просто звертаю увагу, що мова йде про ті бюлетені, які неможливо доставити в певні одномандатні&nbsp; виборчі округи. І зараз в законі просто незрозуміло, що з ними робити. І треба, або врегульовувати це питання, або розуміти, що ми зумисно створюємо ситуацію, при якій певна кількість бюлетенів буде гуляти і невідомо в який спосіб буде погашатись.</p>
<p>Але якщо проблема в тому і виключно в тому, чи там щось по скриньках, то давайте включати ці питання і в першому читанні, і в цілому голосувати з врахуванням тих пропозицій, які щойно були оголошені. Ніхто проти цього не заперечує, щоб ця норма стосувалася виключно округів в Донецькій, Луганській області. Проблема ж не в тому, проблема в тому, що просто хтось за будь-яких умов не хоче, щоб в цьому законі було унормовано всі ці процедури, а щоб на всякий випадок залишались лазійки для того, щоб можна було впливати на результати виборів – це правда.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Для того, щоб нам вносити корекції до будь-якого закону, їх треба включити до порядку денного. Не включивши ми не можемо ні змінювати, ні корегувати. &nbsp;Тому, шановні колеги, я прошу, щоб не було тут виступів, що те не подобається чи інше не подобається, я тоді ставлю кожний з цих законів окремо щодо включення до порядку денного. Тому, шановні колеги, першим за реєстрацією я ставлю проект закону (5157) народного депутата Жванії.</p>
<p>Прошу, шановні колеги, підтримати включення до порядку денного. Прошу голосувати.</p>
<p>&nbsp;</p>
<p>13:00:41</p>
<p>За-130</p>
<p>Рішення не прийнято.</p>
<p>Наступний закон, шановні колеги – закон народного депутата Ємця, йдеться виключно про військовослужбовців. Ми зобов'язані забезпечити їх правом голосувати, (5157-1). Прошу, колеги, підтримайте включення цього проекту до порядку денного. Прошу голосувати. Всіх прошу, шановні колеги, голосувати.</p>
<p>&nbsp;</p>
<p>13:01:19</p>
<p>За-171</p>
<p>Рішення не прийнято.</p>
<p>По фракціям, будь ласка. 49 – "Батьківщина". Я не розумію, колеги, йдеться виключно про військовослужбовців, виключно про військовослужбовців. Партія регіонів – 0, "УДАР" – 40, "Економічний розвиток" – 18, 10 – "Суверенна європейська Україна",&nbsp; – 19, "Свобода" – 35. Дякую колегам. "За мир та стабільність" – 0. Я хочу сказати, що дві фракції у нас голосують в повному складі за це питання, тому що... "УДАР" і "Свобода". <i>(Оплески)</i> Тому що, колеги, це питання: голосування військовослужбовців, це наш обов'язок, в кінці кінців, кожного депутата з будь-яких фракцій – дати можливість тим, хто захищає, ризикую чи своїм життям, своїм здоров'ям Україну, дати можливість проголосувати. вони більше нас всіх разом мають право обирати наступну Верховну Раду. <i>(Оплески)</i></p>
<p>Тому, шановні колеги, я ще раз хочу поставити проект, який більше набрав голосів, щодо включення до порядку денного (5157-1). Прошу, колеги, підтримати. Всіх надрукуємо, хто не хоче це робити &nbsp;(5157-1). Автор – Ємець Леонід Олександрович. Прошу, колеги, підтримати цей проект, включивши його до порядку денного.&nbsp; Прошу щодо включення до порядку денного голосувати.</p>
<p>&nbsp;</p>
<p>13:02:52</p>
<p>За-183</p>
<p>Рішення не прийнято.</p>
<p>По фракціях. 52 – "Батьківщина", Партія регіонів – 0, 40 – "УДАР", "Економічний розвиток" – 19, "Суверенна європейська Україна" – 17, 35 – "Свобода", "ЗМС" – 0, позафракційні – 20.</p>
<p>Будь ласка,&nbsp; автору закону Ємцю. Дам можливість.</p>
<p>&nbsp;</p>
<p>13:03:16</p>
<p>ЄМЕЦЬ Л.О.</p>
<p>Шановний Олександре Валентиновичу! Шановні народні депутати! Вже багато було сказано про що цей законопроект – про право тих людей, які сьогодні своїм життям, своїм здоров'ям ризикують для того, щоб ми могли будувати нормальну&nbsp; європейську державу. І сьогодні ми лише даємо право їм, передбачене Конституцією, проголосувати на цих виборах за тих парламентарів, яких вони хочуть бачити в наступному парламенті.</p>
<p>Пане Голово, у мене величезне прохання дати слово представникам тих фракцій, які не голосували. Нехай вони пояснять&nbsp; всьому українському народу і тим військовим, які сьогодні є на кордоні&nbsp; Української держави, чому вони не голосували, в чому їхні резони. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я погоджуюся, шановні колеги. Прошу, Соболєв Сергій Владиславович. Чому частина фракції не голосує? Які причини? Поясніть, будь ласка.</p>
<p>Мирний, народний депутат, будь ласка. Я дам слово. З місця вже, ми час втрачаємо.</p>
<p>Колеги, у мене серйозна проблема. Зараз я от дивлюся в зал, подоставали картки і сховали в кишені. Колеги, вставте картки, будь ласка.</p>
<p>&nbsp;</p>
<p>13:04:32</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Подивіться, що зараз відбувається! Ви зараз позбавляєте (ті, хто не голосують) можливості&nbsp; людей, які зі зброєю в руках захищають нашу країну від агресора, не голосувати! Я вам прогнозую, що буде далі. Ці люди зі зброєю в руках прийдуть сюди і проголосують! Скористаються своїм конституційним правом. А те, що при цьому всім випишуть, які не голосують, ну, вибачайте. Сміттєві баки, це буде здаватися райським місцем. Що ви робите? Включіть голову хоча би. Є інстинкт самозбереження, чи немає? "Свобода" вам каже: не будете робити ці речі, отримаєте третій Майдан. І ми не допустимо, щоб ви забирали у наших хлопців можливість дати свій голос за тих, чи інших, кого вони вважають за потрібне. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Рудьковський, народний депутат. Будь ласка.</p>
<p>&nbsp;</p>
<p>13:05:31</p>
<p>РУДЬКОВСЬКИЙ М.М.</p>
<p>Шановні народні депутати! Я вважаю, що нам потрібно знайти компроміс. Я бачу, що зал зараз, частина депутатів, не хоче голосувати за цей закон, посилаючись на те, що військовослужбовці, які знаходяться в східних областях, постійно не проживають на цих територіях. Але, шановні колеги, раніше ми аналізували і давали право принаймні голосувати за партії. Але, я переконаний, що, Олександр Валентинович, потрібно дати представнику кожної фракції, хай виступить. Ми повинні знайти сьогодні компроміс, щоб ми могли надати людям, які захищають мирне право вибору для більшості громадян України по всій території України, висловити свою позицію на виборах. Кожен громадянин України повинен мати право взяти участь у виборах. Так написано в Конституції і ми повинні,&nbsp; депутати…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Пашинський, народний депутат. Я дам, я бачу дві руки, дам виступити. Добре</p>
<p>&nbsp;</p>
<p>13:06:44</p>
<p>ПАШИНСЬКИЙ С.В.</p>
<p>Шановні друзі! Коли подивитися нашу з вами виборчу риторику, то більших патріотів і більших захисників Вітчизни, чим в цьому залі, мабуть, на Україні не має. Мова йде про те, що 50 тисяч хлопців зі зброєю в руках захищають нашу незалежність. І це не гучні слова, захищають кожен день і кожну хвилину. І мова йде про те, що ми зобов'язані їм дати право голосувати. Я звертаюсь до своїх колег з партії "Батьківщина", які так щиро &nbsp;розказують про захист нашої Вітчизни. Хлопці, повставляйте картки назад і дайте можливість справжнім воїнам проголосувати своє майбутнє. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Ляшко народний депутат.</p>
<p>&nbsp;</p>
<p>13:07:43</p>
<p>ЛЯШКО О.В.</p>
<p>Олег Ляшко, Радикальна партія. Ті, хто не голосує за право військовослужбовців, захисників нашої Вітчизни проголосувати на виборах, ви вчиняєте аморально, ви вчиняєте безвідповідально. Люди там своє життя віддають за те, щоб ви сиділи в цьому залі. І ви маєте наглість позбавляти цих людей права голосувати. Не вчиняйте аморальні речі. Сьогодні дивиться вся країна. Люди військовослужбовці, які в окопах вошей годують, ви їм не даєте бушлатів, ви їм не даєте буржуйок, ви їм не даєте нормальної зброї і ви ще їх хочете позбавити права голоса.</p>
<p>Хлопці! Ви, що взагалі з глузду з'їхали? Чи кришой двинулися?</p>
<p>Тому я підтримую Голову Верховної Ради Турчинова Олександра Валентиновича. Олександр, закрий двері і нікого не випускай поки не проголосують, нікого. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Каплін народний депутат.</p>
<p>&nbsp;</p>
<p>13:08:53</p>
<p>КАПЛІН С.М.</p>
<p>Я хочу зараз публічно на камерах звернутися до лідерки "Батьківщини" Юлії Володимирівні Тимошенко, яка весь свій час проводить на ток-шоу і годинами розповідає в прямому ефірі про любов до країни, до солдат. Зателефонуйте своїм депутатам, які ще залишилися у залі парламенту, нехай вони підтримують українських солдат, нехай вони повернуть їм конституційне право проголосувати за ту політичну силу чи того іншого кандидата. Вони мають на це більше за усіх громадян України. Вони сьогодні відстоюють на передовій інтереси нашої країни, цілісність. Будь ласка, це моє прохання до вас, накажіть своїй фракції&nbsp;&nbsp; повернути Конституцію і права. &nbsp;І друге. Пане Голово!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги!</p>
<p>Лабунська, народний депутат і будемо приймати рішення. Давайте.</p>
<p>&nbsp;</p>
<p>13:10:08</p>
<p>ЛАБУНСЬКА А.В.</p>
<p>Олександр Валентинович, я хочу звернутися до всіх, що треба прийняти цей закон, але прибрати норму, яка дозволяє голосувати за мажоритарників. Не треба ризикувати нашими хлопцями, щоб сьогодні ті люди, які захищають країну там на заході, вони… їх хтось вимушував голосувати за одну чи другу особу. Це є рішення ще 12-го року. Дійсно в загальнодержавному окрузі це треба голосувати і ми не маємо права піти поки не проголосуємо, але прибрати норму щодо мажоритарного кандидата в цих округах. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Я прошу, давайте руки опускати, зараз спробуємо проголосувати. Я прошу вставте картки, будь ласка, шановні колеги. І мені дуже, ви знаєте, сумно, що домовились: спадщину голосуємо, ніхто не розходиться, 30 чоловік покинули зал. Я зразу констатую.</p>
<p>Тому, колеги, я прошу всіх зараз підготуватись до голосування. Сядьте на свої робочі місця. Що стосується зауваження народного депутата Лабунської: ми можемо це зробити, але після включення до порядку денного. Ви ж розумієте, закон ми не можемо включити навіть до порядку денного. Безумовно, в першу чергу зривають голосування за цей закон ті, хто не прийшли сьогодні для того, щоб працювати в парламенті. Але є ті, хто в залі знаходяться і не голосують.</p>
<p>Тому, шановні колеги, зразу попереджаю, це також в нас буде зараз фіксоване, знакове голосування і прізвища тих, хто не голосують за цей закон будуть також надруковані і буде проінформоване все суспільство з цього приводу. Прошу підготуватись до голосування. <i>(Шум в залі)</i></p>
<p>Прошу. Ємця закон – 5157-1. Я давав Соболєву слово, він відмовився від слова. Про вибори народних депутатів України щодо забезпечення реалізації конституційних виборчих прав…<i>(Шум в залі)</i></p>
<p>Шановні колеги! Я ще раз… Давид Важаєвич, я і ваш закон також зараз поставлю, і ваш закон поставлю. Вимагають депутати кожен окремо голосувати.</p>
<p>&nbsp;</p>
<p>ЖВАНІЯ Д.В. Емца закон… один пункт из закона, который нужно…</p>
<p>&nbsp;</p>
<p>ГОЛОС ІЗ ЗАЛУ. Закон …….&nbsp; Жвании не голосуется.</p>
<p><i>(Шум в залі)</i></p>
<p>&nbsp;</p>
<p>ГОЛОВУЮЧИЙ. Колеги, колеги! Колеги, я ще раз… Заспокойтесь, будь ласка, заспокойтесь.&nbsp; <i>(Шум в залі)</i></p>
<p>Про… Я дам після голосування, ви прокоментуєте ваше голосування. Будь ласка.</p>
<p>Шановні колеги, Давид Важаєвич наполягає, щоб і його закон також включали до порядку денного, я також буду ставити… Шановні колеги, узгоджений з ЦВК законопроект, який розробив профільний комітет – 5157.&nbsp; Його доповідав Давид Важаєвич. Прошу, колеги, підтримати. Він також узгоджений. Але не включивши його до порядку денного, зміни до нього, про які ви говорите, не можна внести. Тому кожний знову закон голосую окремо.</p>
<p>І я хочу сказати, шановні колеги, я не буду зачиняти двері, примушувати вас голосувати. Потім будемо дивитися нашим військовим в очі і будете їм пояснювати, чому не голосували.</p>
<p>Я прошу, колеги, підготуватися до голосування, всіх дійти до сесійної зали. Першим ставлю Закон 5157, автор – Давид Важаєвич Жванія. Прошу голосувати. Включення до порядку денного.</p>
<p>&nbsp;</p>
<p>13:13:36</p>
<p>За-138</p>
<p>Рішення не прийнято.</p>
<p>По фракціях, будь ласка. Зараз, Давид Важаєвич****, ми голосуємо, заспокойтеся. 31 – "Батьківщина", Регіони – 5, "УДАР" – 39, 27 – "Економічний розвиток", "Суверенна європейська Україна" – 9, 0 – "Свобода", ЗМС – 0, позафракційні – 27.</p>
<p>Наступний закон, автор – Ємець Леонід Олександрович. Проект Закону про внесення змін… в Закон про вибори народних депутатів щодо забезпечення реалізації конституційних виборчих прав учасників антитерористичної операції на позачергових виборах народних депутатів. Колеги, ви зрозуміли, виключно питання голосування наших військових. Інших питань в цьому законі немає. Прошу підтримати. Це принципово важливо наша позиція в цьому питанні – 5157-1.&nbsp; Прошу, колеги, підтримати включення до порядку денного. Включення до порядку денного прошу підтримати, колеги.</p>
<p>&nbsp;</p>
<p>13:14:43</p>
<p>За-202</p>
<p>Рішення не прийнято.</p>
<p>По фракціях, будь ласка. 54 – "Батьківщина", Регіони – 3, "УДАР" – 40, 24 – "Економічний розвиток",&nbsp; 20 – "Суверенна європейська Україна", 35 – "Свобода" , ЗМС – 0, позафракційні – 26.</p>
<p>Я обіцяв, будь ласка, Кужель пояснить, чому півфракції&nbsp; "Батьківщина"&nbsp; не голосує за цей закон. Будь ласка. Включіть мікрофон народного депутата&nbsp; Кужель. Прошу. <i>(Шум у залі)</i></p>
<p>&nbsp;</p>
<p>13:15:18</p>
<p>КУЖЕЛЬ О.В.</p>
<p>Вставлена карточка. Спокойно.</p>
<p>Дякую, Олександре Валентиновичу. Я би хотіла наголосити&nbsp; на тому, що треба,&nbsp; використовуючи ці діючі законопроекти, і болезнь с одной головы не перекладывать на другую.&nbsp; На сьогоднішній день всі військовослужбовці, які знаходяться в АТО, мають, якщо вони від Міністерства оборони&nbsp; або від Нацгвардії, або батальйони, які працюють з Нацгвардією і Міністерством оборони, мають військові квитки. Згідно українського діючого законодавства можна було, якщо було б бажання не організовувати каруселі перед виборами, как сегодня собираются, а організувати дійсно голосування військовослужбовців, будь ласка,&nbsp; є ще тиждень. Ми хочемо знати, щоб була перепись їх. Хто цю інформацію покаже?&nbsp; Ви поїдете на блок-пост, скажете&nbsp; там тисячу наших військовослужбовців, забросять там для &nbsp;голосування. А там наших хлопців 100 человек і&nbsp; ніхто їх звідкіля не&nbsp; хоче витаскувати. І ще&nbsp; зимового одягу немає. І тому не&nbsp; треба прикривати…</p>
<p>&nbsp;</p>
<p>ГОЛОВУЮЧИЙ. Зрозуміло. Шановні колеги, можемо ще раз спробувати. Давид Важаєвич просить. Я дам зараз&nbsp; В'ячеславу&nbsp; Кириленко після народного депутата&nbsp; Жванії. Включіть мікрофон народному депутату Жванії.&nbsp; Давид Важаєвич.</p>
<p>&nbsp;</p>
<p>13:16:38</p>
<p>ЖВАНІЯ Д.В.</p>
<p>Шановні колеги,&nbsp; сьогодні мені дуже жаль, що відбувається спекуляція на цьому законі. Закон був узгоджений, ще раз наголошую,&nbsp; з виборчою&nbsp; комісією центральною, з Міністерством оборони, з Міністерством внутрішніх справ. Цей законопроект розглядався два рази на комітеті Верховної Ради. Він є узгоджений. Якщо є якісь пропозиції, наприклад, законопроект&nbsp; Ємця, він не розглядався на комітеті, він є частиною збалансованого законопроекту, який дійсно&nbsp; може забезпечити нормальне проведення виборів.&nbsp; Зараз відбувається просто&nbsp;&nbsp; &nbsp;політична спекуляція. Якщо ми хочемо вирішити питання фахово, давайте голосувати законопроект, який запропонований і називається законопроект Жванії. Він не є мій законопроект. Я, як голова комітету, підписав його. Це всі узгодили і сьогодні треба припиняти цю спекуляцію, треба виходити на рішення для того, щоб ми провели вибори. А якщо хтось хоче попіариться, знайдіть іншу тему. Дякую.</p>
<p>&nbsp;</p>
<p>ГОЛОВУЮЧИЙ. Колеги, Давид Важаєвич, я підтримую ваш закон і голосую за нього. Але, коли у нас 130 голосів, я не бачу механізму як зробити 226. В той же час, закон Ємця мав максимальну кількість голосів - понад 200. Я прошу, шановні колеги, давайте ще раз, давайте В'ячеслав Кириленко виступить і спробуємо ще раз повернутись до цього питання.</p>
<p>&nbsp;</p>
<p>13:18:04</p>
<p>КИРИЛЕНКО В.А.</p>
<p>Дякую. Ну, от, коли розмовляєш із хлопцями, які в зоні АТО, два дні тому останній раз. принаймні у мене була розмова, там проблеми соціальні і військові, які вони порушують всім відомі. Але остання фраза завжди: "Ну, ми тут хоч проголосувати зможемо?". Під Маріуполем і під Волновахою стоять наші хлопці – Збройні Сили України, в них це питання, в тому числі і мобілізовані за нашими рішеннями.</p>
<p>Тому в мене перше зауваження. Ясно, що частина п'ятої, вся п'ята колона буде проти закону Ємця, тому що їм не подобаються українські війська на українській території як явище. І вони не хочуть їх бачити взагалі і не те, щоб право надати голосувати. Але от частину колег свої по Майдану я не розумію. Тобто, ви що хочете сказати, що тепер ті хлопці. Які зі зброєю в руках захищають Україну є таким матеріалом для маніпуляцій. Прийде якийсь начальник і скаже їм: "Ви тут не військові, а адмінресурс і голосуйте за того, за кого ми вам вкажемо". Ви уявляєте собі таке зараз? Це неможливо. Це вже не та армія.</p>
<p>Тому я закликаю колег…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>13:19:15</p>
<p>КИРИЛЕНКО В.А.</p>
<p>Тому я закликаю своїх колег по шанованій фракції "Батьківщина" підтримати законопроект 5157-1 внесений нашим побратимом депутатом Ємцем, який стосується право на реалізацію вибору нашими військовослужбовцями, які є армія, а не адмінресурс. Згадайте про це, коли зараз не будете знов тиснути кнопку. Прошу вас підтримайте! Слава Україні!</p>
<p>&nbsp;</p>
<p>ГОЛОВУЮЧИЙ. Дякую за конструктивний виступ. Шановні колеги, давайте, ми вже виступили, всі сказали. Прошу, колеги, у зв'язку з тим, що &nbsp;закон Леоніда Ємця набрав максимальну кількість голосів, але не підтриманий. Прошу, колеги, давайте зараз. Ну, відверто, все ж таки дамо можливість нашим військовим виконати їх конституційний обов'язок, своє конституційне право. Свій обов'язок, захищаючи країну, вони виконують, віддаючи життя за нашу країну. Давайте дамо їм можливість і проголосувати. Так, в складних умовах. Але вони мають право обирати, і це право ми повинні забезпечувати. Більше, я ще раз підкреслюю, ніж всі ми разом взяті, вони мають це право.</p>
<p>Прошу, колеги, ставлю останній раз на голосування включення до порядку денного проект 5157-1. Прошу, колеги, проголосувати за його включення. Голосування фіксуємо. Прошу, прошу голосувати.</p>
<p>&nbsp;</p>
<p>13:21:02</p>
<p>За-210</p>
<p>Рішення не прийнято.</p>
<p>По фракціям, будь ласка. "Батьківщина" – 56, фактично так і залишилось, Партія регіонів – 2, 40 – "УДАР", "Економічний розвиток" – 29, 20 – "Суверенна європейська Україна",&nbsp; "Свобода" – 35, ЗМС – 0, позафракційні – 28.</p>
<p>Всіх, хто не голосував, будуть надруковані і оприлюднені прізвища з відповідною партійністю.</p>
<p>Шановні колеги…</p>
<p>&nbsp;</p>
<p>&nbsp;ГОЛОС ІЗ ЗАЛУ&nbsp; <i>(Не чути).</i></p>
<p>&nbsp;</p>
<p>ГОЛОВУЮЧИЙ.&nbsp; Геращенко дайте слово, будь ласка.</p>
<p>&nbsp;</p>
<p>13:21:35</p>
<p>ГЕРАЩЕНКО І.В.</p>
<p>Олександр Валентиновичу, у нас насправді Збройні Сили України та інші силові структури відділені від політики. Але дуже модно зараз одягати всім камуфляж і їздити в зону АТО там розповідати як підтримують. Чи можна сьогодні від Верховної Ради України попросити звернутися до міністра оборони Полторака, до міністра внутрішніх справ Авакова, щоби надали інформацію як саме, які фракції голосували, чи дали вони можливість нашим воїнам сьогодні виконати свій громадянський борг і проголосувати.</p>
<p>Більше того, я хочу нагадати, що тут у нас деякі фракції стверджують, що вони мають свої батальйони в зоні АТО, своїх військових. Так дайте їм тоді ж проголосувати. Чи вони тільки на папері існують ці батальйони і таке інше?</p>
<p>Ми просимо від нашої фракції повернутися до цього запитання і все-таки дати можливість нашим воїнам, які сьогодні дійсно мають проблеми там із зимовим одягом, які влада має вирішити. Але це завдання влади і парламенту дати їм можливість виконати свій громадянський обов'язок і взяти участь виборах&nbsp; сказати комусь так, а комусь – ні на цих виборах. Просимо повернутись востаннє до цього питання. Дякуємо.</p>
<p>&nbsp;</p>
<p>ГОЛОВУЮЧИЙ. Будь ласка, Ірині Луценко включіть мікрофон. І потім – Миколі Катеринчуку. І будемо приймати рішення. Включіть мікрофон.</p>
<p>Будь ласка, поки ви йдете до трибуни, включіть мікрофон Миколи Катеринчука. Микола Катеринчук, будь ласка.</p>
<p>&nbsp;</p>
<p>13:23:15</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", "Європейська партія України".</p>
<p>Шановні народні депутати, зрозуміло, що зараз ідеться про демократичні вибори, перші демократичні вибори після повалення режиму Януковича. І буде незрозуміло, якщо ми не послухаємо Представника Президента в парламенті Князевича, який говорить нам, що якщо ми&nbsp; не встановимо процедуру погашення бюлетенів, то в нас 3 мільйони бюлетенів будуть гуляти по країні. Нам треба їх погасити, це перше.</p>
<p>Друге. Ми сьогодні не маємо права не проголосувати питання голосування наших хлопців в АТО. Ну, таке враження, що захищати країну, скажемо, боротися там, ризикувати життям ми даємо їм право, а дати можливість елементарно їм&nbsp; проголосувати ми не можемо забезпечити цим законом. Тому це принципове питання, Олександр Валентинович, я би хотів би, щоб ми, якщо нема консенсусу, напевно, все ж таки, взяли законопроект Ємця, внесли туди правки, але обов'язково проголосували. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Ірина Луценко.</p>
<p>&nbsp;</p>
<p>13:24:23</p>
<p>ЛУЦЕНКО І.С.</p>
<p>Шановні народні депутати, я звертаюсь, в першу чергу, до фракції "Батьківщина", мені Сергій Пашинський порадив виступити. Дивіться, в мене син 3 тижні уже під Донецьким аеропортом, він керує гаубицею, там 20 людей підлеглих. Він комісований,&nbsp; фактично він не мав іти в зону АТО. У нього в 2007 році була видалена щитовидка і фактично у нього інвалідність ІІ групи. Дитина пять разів ходила в воєнкомат, п'ять разів просила керівника медичної комісії і головного лікаря, щоб він підписав йому це подання.&nbsp; На нього неможливо вплинути, так само як на цих 50 тисяч хлопців,&nbsp; які в першу чергу&nbsp; добровольцями там стоять – це одне.</p>
<p>Я не знаю, що я йому буду розповідати.&nbsp; От він пише мені через 5 днів,&nbsp; коли їх відводять&nbsp; від зони Донецького аеропорту, от він пише мені&nbsp; sms: "Мамо, все нормально, сплю в бронежилеті&nbsp; і в касці під гаубицею", і так далі. Це перше.</p>
<p>Друге. Ми були, трьома депутатками, Маша Іонова і&nbsp; Іра Геращенко, і я під Маріуполем, дивилися як&nbsp; обороняються зараз ті сухопутні …</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>ЛУЦЕНКО І.О. …там дуже поважний генерал, перед яким треба зняти шляпу, як він опікується нашою армією. Так&nbsp; от він сказав дві ключових фрази, які повинні ви почути: "З окопів Київ видно краще, ніж вам з Хрещатика". <i>(Оплески)</i></p>
<p>&nbsp;&nbsp;&nbsp; Повірте мені, вони все бачать ті хлопці,&nbsp; вони все знають, вони повернуться. В них є право, коли вони щоденно віддають своє життя&nbsp; і душу там, душу, вони вночі кричать, вони не можуть…</p>
<p>&nbsp;</p>
<p>ГОЛОВУЮЧИЙ.&nbsp; Дякую, дякую.&nbsp;&nbsp;</p>
<p>Шановні колеги, останній раз ставлю на голосування включення до порядку денного проекту, який отримав максимальну кількість голосів. Колеги,&nbsp; я прошу, не виймайте картки, а вставляйте картки,&nbsp; будь ласка, я ж дивлюсь на монітор. Прошу, колеги, щодо включення до порядку денного, останній раз ставлю і друкую всі голосування, які були.&nbsp; 5157-1, закон, який&nbsp; отримав максимальну кількість голосів, прошу підтримати.</p>
<p>Колеги, я ж побачу включення і той включу. Для того, щоб&nbsp; внести, можна внести зміни по бюлетеням, по всьому, але по-перше в цьому законі взагалі цього не має. Ви хочете включити? Включимо. Але питання&nbsp; полягає в&nbsp; тому, що ми не можемо включити&nbsp; до порядку денного, ми не можемо розглядати. Як ми можемо зараз корегувати той, чи інший закон?&nbsp; Я вже сотий раз це пояснюю.</p>
<p>Прошу, шановні колеги, всіх хто присутні тут, прошу! І народного депутата Геллєра також, який балотується в цьому регіоні,&nbsp; будь ласка, голосуйте! Прошу підтримати включення до порядку денного 5157-1. Прошу голосувати.</p>
<p>&nbsp;</p>
<p>13:27:37</p>
<p>За-214</p>
<p>Рішення не прийнято.</p>
<p>По фракціям, будь ласка, 60 – "Батьківщина", Партія регіонів – 1, "УДАР" – 41, 29 – "Економічний розвиток", "Суверенна європейська Україна" – 20, "Свобода" – 35,&nbsp; "За мир та стабільність" – 0, позафракційні – 28.</p>
<p>Шановні колеги, ще один закон, який не можу не поставити на голосування. Я розумію, що шансів нема його прийняти, але я зобов'язаний, морально зобов'язаний поставити його на голосування. Тому що було звернення комбатів, які керують батальйонами в зоні АТО. Щодо прийняття рішення, вони зверталися до Президента, але, я думаю, що парламент може також сказати тут своє слово, щодо заборони трансляції героїчних серіалів про загарбників і злочинців, які вторглися на територію України, тобто російських серіалів.</p>
<p>Прошу, шановні колеги, включити до порядку денного 5036, автор народний депутат Кириленко та інші народні депутати. І, я так розумію, що буде прохання також включити, Княжицькому включіть мікрофон, альтернативний закон. Зараз, я дам можливість. Княжицькому включіть мікрофон.</p>
<p>&nbsp;</p>
<p>13:28:51</p>
<p>КНЯЖИЦЬКИЙ М.Л.</p>
<p>Олександр Валентинович, це не альтернативний закон, він був раніше зареєстрований, просто він стосується не лише телебачення, а й кінематографії, це законопроект 4443а, який передбачає не просто заборону, а й відповідальність за те, хто буде це порушувати, і чітко виписує критерії про трансляцію фільмів і серіалів агресора. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Мірошниченка включіть мікрофон.</p>
<p>&nbsp;</p>
<p>13:29:15</p>
<p>МІРОШНИЧЕНКО І.М.</p>
<p>Ігор Мірошниченко, фракція Всеукраїнського об'єднання "Свобода". Олександр Валентинович, ми наполягаємо на тому, щоб було разом з цим законопроектом включено також наш спільний з Олександром Мирним законопроект, який визначає національний аудіовізуальний продукт, законопроект 4143. На наш погляд, він є більш повним, він чітко регламентує, що таке вітчизняний серіал, що таке національний аудіовізуальний продукт. Застереження дуже просте. Значна частина, так званих, російських серіалів знімається в Україні і вони потрапляють під визначення наших серіалів. Безперечно там є певні теми, які прописані і які забороняють використання цих серіалів на українському телебаченні. Але законопроект 4143 дуже чітко регламентує використання таких продуктів, кількість їх в ефірах, не лише телебачення, але і радіо. Я дуже наполягаю, щоб цей законопроект також було внесено у порядок денний. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка,&nbsp; перед голосуванням автору закону Кириленко В'ячеславу, одна хвилин.</p>
<p>&nbsp;</p>
<p>13:30:18</p>
<p>КИРИЛЕНКО В.А.</p>
<p>Дякую. Колеги праві в тому, що немає меж досконалості, але наш з Томенко законопроект найпростіший і для сприйняття, і для прийняття. По-перше, він має на меті тільки фільми, які зняті після 24 серпня 1991 року. Тобто не б'є по цих советских серіалах, в яких не було ще такої вже зовсім неперевершеної антиукраїнської пропаганди як це Росія робить зараз.</p>
<p>По-друге, це стосується не всіх російських серіалів, а тільки тих, де серед головних героїв співробітники ФСБ російської, співробітники міліції російської і військовослужбовці російської армії. Тобто ми воюємо і водночас ми пропонуємо тих хто з нами воює, агресорів. От тому треба зараз приймати хоча би в першому читанні.</p>
<p>І, по-третє, законопроект встановлює заборону на трансляцію таких російських серіалів, тимчасово, в нашій редакції поки що до 31 березня наступного року це, щоб не було зайвого крику, який вже навколо цього піднімається. І це стимулюватиме випуск наших серіалів про бійців АТО, а не про російських ментів і…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Пропозиція наступна, я бачу на монітор і констатую, що дуже швидко зменшується кількість народних депутатів. Ви бачите фактично в лівій частині від мене залу практично вже не залишилось жодного депутата, там де сидять Партія регіонів, там де сиділи комуністи, тощо. Зрозуміло. Один депутат, я бачу, який спостерігає за процесом.</p>
<p>Зараз ми побачимо на моніторі, скільки проголосують, на жаль, зменшується кількість і з других фракцій, тому я ставлю один раз&nbsp; на голосування, прошу мобілізуватись. Кожен закон, який був названий, які регламентують це питання – 5036, 4443а і 4143 –&nbsp; щодо включення до порядку денного. Прошу перший закон, автор Кириленко-Томенко (5036) проект Закону про внесення змін до Закону&nbsp; України про телебачення і радіомовлення (щодо захисту інтересів держави). Прошу голосувати включення до порядку денного. Прошу всі разом відповідально давайте натиснемо.</p>
<p>&nbsp;</p>
<p>13:32:44</p>
<p>За-165</p>
<p>Рішення не прийнято.</p>
<p>По фракціям, будь ласка. 54 – "Батьківщина", "регіони" – 0,&nbsp; "УДАР" – 33, "Економічний розвиток" – 8, "Суверенна європейська Україна" – 12, "Свобода" – 35, "За мир та стабільність" – 0, позафракційні – 23.</p>
<p>Наступний проект 4443а&nbsp; прошу, колеги, щодо включення до порядку денного. Представляє автор Закону народний депутат Княжицький. Будь ласка, прошу підтримати включення.</p>
<p>&nbsp;</p>
<p>13:33:30</p>
<p>За-172</p>
<p>Рішення не прийнято.</p>
<p>Наступне питання...</p>
<p>По фракціям, будь ласка. 56 – "Батьківщина", "регіони" – 0,&nbsp; "УДАР" – 35, 12 – "Економічний розвиток", 13 – "Суверенна європейська Україна", 35 – "Свобода", "За мир та стабільність" – 0, позафракційні – 21.</p>
<p>І останній закон, який внесений для включення до порядку денного з цього питання (4143). Я так розумію, автор Мірошниченко, тому що у мене нема під руками цього закону. Прошу, шановні колеги, підтримати включення до порядку денного.</p>
<p>&nbsp;</p>
<p>13:34:13</p>
<p>За-161</p>
<p>Рішення не прийнято.</p>
<p>По фракціям, будь ласка. 49 – "Батьківщина", "регіони" – 0,&nbsp; "УДАР" – 34, "Економічний розвиток" – 11, 12 – "Суверенна європейська Україна", 35 – "Свобода", ЗМС – 0, позафракційні – 20.</p>
<p>Шановні колеги, я прошу опустити руки, я поясню чому. Тому що поки я ставив на голосування це питання, ті, хто не хочуть захистити наш інформаційний простір від загарбників з боку Російської Федерації, уже покинули зал. І колеги, у нас зараз, поки ми голосували зменшилась кількість, менше, ніж 226 народних… Пропозиції, колеги, коли в мене немає 226 голосів в залі, я не сприймаю. Тому, колеги, я ще раз… Ви не чуєте мене? Заспокойтесь, будь ласка. Тому, шановні колеги, я сподіваюсь, що наступний парламент прийме ці закони, важливі для країни закони. А сьогоднішнє засідання ми закриваємо, до побачення.</p>
<p>Всі, хто не голосував за проукраїнські патріотичні закони, хто зривав голосування за право військових обирати, будуть проінформвані. Буде проінформовано суспільство і ці прізвища будуть надруковані в засобах масової інформації. До Центральної виборчої комісії ми звернемось з тим, щоби вони змогли розглянути питання, яким чином все-таки спробувати дати можливість забезпечити виборче право наших військових.</p>
<p>До побачення, шановні колеги.</p>
<p><b>&nbsp;</b></p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

