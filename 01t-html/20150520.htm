Стенограма пленарного засідання
20 травня 2015
&nbsp;
<p align=center>ЗАСІДАННЯ СОРОК ПЕРШЕ</p>
<p align=center>Сесійний зал Верховної Ради України</p>
<p align=center>20 травня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:01:34</p>
<p>ГОЛОВУЮЧИЙ. Добрий ранок, шановні колеги народні депутати! Прошу: займайте свої місця. Ми можемо розпочинати нашу роботу, шановні колеги. Будь ласка. Будь ласка, прошу включити систему "Рада" для реєстрації народних депутатів України.</p>
<p>&nbsp;</p>
<p>10:02:38</p>
<p>258 народних депутатів зареєструвалось на дану хвилину.</p>
<p>Оголошую ранкове пленарне засідання Верховної Ради України відкритим. Перед тим, як ми розпочнемо нашу роботу, хочу привітати нашого колегу з днем народження, а саме: Віктора Івановича Вовка. З днем народження, колего! <i>(Оплески)</i> Найкращі й щирі побажання, успіхів і благополуччя.</p>
<p>Шановні колеги! Сьогодні у нас середа. Відповідно до Регламенту Верховної Ради України у нас відведено 30 хвилин для виступів народних депутатів. В зв'язку з цим я прошу народних депутатів підготуватись до запису на виступ.</p>
<p>Будь ласка, підготуйтесь до запису на виступ. Прошу шановних народних депутатів реєструватись до виступу, будь ласка. Реєструватися на виступ. Реєструємося. Реєструємося.</p>
<p>Будь ласка, Юрій Береза, Микола Княжицький "Народний фронт", прошу.</p>
<p>&nbsp;</p>
<p>10:04:37</p>
<p>КНЯЖИЦЬКИЙ М.Л.</p>
<p>Шановні народні депутати, де знаходиться голка від нашої олігархії? Про це на суді у Відні чесно сказав олігарх Фірташ, вона знаходиться в олігархічних каналах. Ви чудово знаєте, що Фірташ визнав в суді, що допомагав Януковичу абсолютно всупереч закону через канал "Інтер", який за його словами йому належить.&nbsp; Що ніким не доведено? Що має відбутися завтра? Завтра Національна рада України з питань телебачення і радіомовлення планує на наступні 10 років продовжити ліцензію каналу "Інтер". Відбувається це всупереч чинному законодавству з декількох причин. Причина перша, "Інтер", який веде мовлення 24 години, отримував ліцензію колись лише на 20 годин, 4 години взагалі ніхто ніколи не оголошував конкурс. Засновниками каналу "Інтер" є іноземні юридичні особи. Господарський кодекс чітко вказує, що будь-яка особа на 100 відсотків заснована іноземною юридичною особою, теж вважається іноземною. Всі засновники каналу "Інтер" іноземні юридичні особи. Закон забороняє видавати ліцензію іноземним телерадіоорганізаціям. Закон забороняє видавати ліцензію компаніям, які були засновані державними та іноземними юридичними особами. Канал "Інтер" був заснований Фондом держмайна та російським каналом ОРТ. Тому видавати ліцензію каналу "Інтер" категорично заборонено. Більше того, ці 20 відсотків Фонду держмайна були вкрадені менеджментом "Інтеру" і незаконно присвоєні і додані. І зараз за ці кошти фактично обдурюється український народ.</p>
<p>Шановні народні депутати,&nbsp; фракція "Народного фронту" вимагає негайно призупинити цей безлад, ми недопустимо&nbsp;&nbsp; продовження мовлення цього мовника з невідомими засновниками і з корінням в країні-агресорі. Ми вимагаємо оголосити чесний і відкритий конкурс на ці частоти для того, щоб там вели мовлення або канал "Культура", або&nbsp; щоб іноземні об'єктивні інвестори з усього світу, чи українські отримали цю ліцензію. Ми не дозволимо більше нас дурити, завтра "точка Ч" і ми не дозволимо Національній раді знову дати "Інтеру" обдурювати наш народ.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Олександр Кодола,&nbsp; "Народний фронт".</p>
<p>&nbsp;</p>
<p>10:07:12</p>
<p>КОДОЛА О.М.</p>
<p>Олександр Кодола, Чернігівщина, фракція "Народний фронт". Шановні колеги! Шановні виборці! До мене як до народного депутата,&nbsp; дуже часто надходять звернення від військовослужбовців та членів їх родин з приводу отримання посвідчення учасника бойових дій воїнами, які брали участь в антитерористичній операції. Без відповідного посвідчення військовослужбовці&nbsp; в тому числі і ті, хто отримав важкі поранення,&nbsp; не можуть вчасно скористатися належними їм пільгами та отримати відповідне лікування. Я вже неодноразово направляв свої депутатські звернення та запити до Міністерства оборони України, Адміністрації Президента щодо таких випадків.</p>
<p>Останній випадок, коли до мене звернувся мешканець Ніжина, військовослужбовець 1-ї танкової&nbsp; бригади, який&nbsp; з 16 червня до кінця серпня 2014 року проходив службу в зоні&nbsp; проведення Антитерористичної&nbsp;&nbsp; операції.&nbsp; В листопаді&nbsp; 2014 року заявником до військової частини були передані&nbsp; всі необхідні документи для оформлення посвідчення учасника бойових дій.&nbsp; Лише 2 березня цього року відповідні документи були передані до Міністерства оборони&nbsp; України, але і досі нема відповіді щодо того, коли буде видане йому посвідчення учасника бойових дій і це при тому, що комісією&nbsp; Міноборони з питань визначення учасників бойових дій рішення було прийнято ще 10 квітня 2015 року. І таких звернень дуже багато, але&nbsp; набагато більше випадків, коли люди навіть не звертаються за допомогою до депутатів чи волонтерів, а просто вимушені чекати місяцями, часом втрачаючи кошти та здоров'я, коли нарешті командування військових підрозділів виконає свою роботу і люди зможуть отримати статус і посвідчення учасника бойових дій.</p>
<p>Я наголошую, що наше завдання зробити все можливе аби військовослужбовці, які сьогодні ризикують життям, стримуючи агресію ворога на Сході України знали, що в тилу роблять все можливе аби їх права були дотримані. Саме тому я звертаюся в черговий раз до міністра оборони України Полторака Степана Тимофійовича, забезпечити своєчасне отримання учасниками антитерористичної операції в Луганській та Донецькій областях посвідчень учасників бойових дій. Такий крок безумовно сприятиме зростанню довіри до служби в українській армії. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко, Радикальна партія.</p>
<p>&nbsp;</p>
<p>10:09:44</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати, шановний Володимире Борисовичу! Я хочу вам нагадати, що 14 січня 2015 року Верховна Рада України прийняла закон депутата від фракції Радикальної партії Юрія Шухевича, який давав можливість продовжити до 1 січня 2022 року дію положення щодо права виходу на пенсію після досягнення 55-річного віку жінкам, які звільнені з роботи та мають не менше 30 років страхового стажу.</p>
<p>31 січня 2015 року Президент України Петро Порошенко наклав вето на цей закон і повернув його до Верховної Ради. Відповідно до вимог Регламенту Верховної Ради, законопроект повернутий із зауваженнями Президента, мав би бути розглянути впродовж місяця. Однак вже минуло три місяці і досі в парламенті не розглянутий закон, який дає можливість жінкам по досягненню 55 років виходити на пенсію.</p>
<p>Фракція Радикальної партії від імені мільйонів українських жінок вимагає винести до зали парламенту законопроект, подолати вето Президента і дати можливість нашим шановним героїчним трудівницям, які досягнули 55-річного віку виходити на пенсію, якщо у них є 30 років трудового стажу. Ми це обіцяли на виборах, коли ми прийшли до парламенту, ми виконали свою обіцянку, ми прийняли цей закон.</p>
<p>Я прошу вас як Голову Верховної Ради не тормозити можливість захищати права трудових українських жінок і захистити їх тут винісши цей закон до зали Верховної Ради.</p>
<p>Також ми вкотре наполягаємо, винести до зали парламенту наш законопроект, який скасовує драконівську норму про стягнення з працюючих пенсіонерів 15 відсотків від пенсії. Сьогодні за підсумками першого кварталу ми бачимо суттєве перевиконання доходів державного бюджету, отже ми вважаємо, що прийшов час ліквідувати цю драконівську норму і повернути працюючим пенсіонерам їхню всю повну пенсію, яку вони заробили. Досить заробляти на пенсіонерах, грабуйте чи оббирайте, повертайте до державної власності вкрадене олігархами майно, хай платять ті, хто отримує надприбутки, а не наші пенсіонери.</p>
<p>Так само ми наполягаємо на необхідності індексації зарплат і пенсій їхнього підвищення на рівень інфляції. Вважаємо, що цю норму має бути прийнято, так ми і домовлялись з урядом, з 1 червня 2015 року. Я закликаю український парламент захищати права трудових людей. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Мартиняк Сергій Васильович, "Воля народу".</p>
<p>&nbsp;</p>
<p>10:13:16</p>
<p>МАРТИНЯК С.В.</p>
<p>Прошу передати слово Єремеєву.</p>
<p>&nbsp;</p>
<p>ГОЛОВУЮЧИЙ.&nbsp; Ігор Єремеєв, "Воля народу".</p>
<p>&nbsp;</p>
<p>10:13:25</p>
<p>ЄРЕМЕЄВ І.М.</p>
<p>Український народе! Шановний Голово! Шановні народні депутати!&nbsp; Ми неодноразово в цьому залі чуємо про те як коаліція бореться з корупцією, деолігархізацією і&nbsp; розвішує ярлики, займається критиканством. І під цими лозунгами ми дуже&nbsp; часто чуємо хороші законопроекти. Напевно, один із таких законопроектів з боротьбою про тіньову економіку – це&nbsp; закон, який передбачає відкриття інформації про кінцевих бенефіціарів. Такий закон декілька місяців тому прийняла Верховна Рада.&nbsp; Але піар відбувся, а дій не відбулося.</p>
<p>А по суті 25 травня всі підприємці України повинні подати інформацію про кінцевих власників підприємств. А форму номер 4, яку розробили Міністерство юстиції дали тільки декілька тижнів. Вона складається&nbsp; з&nbsp; десятків різних аркушів, які необхідно заповнити. І звичайний підприємець не може заповнити ці аркуші, для цього необхідно наймати юристів.</p>
<p>І сьогодні Україна перетворилася в сотні метрові черги, в яких підприємці стоять в службі реєстрації, Державній службі реєстрації з проханням допомогти зареєструвати даний документ. Відразу з'явилися "рішали", які за 500 гривень можуть подати дані документи Державній службі реєстрації і вирішити для&nbsp; підприємців ці проблеми.</p>
<p>Наша фракція зареєструвала закон 2892, в якому пропонується&nbsp; перенести термін з 25 травня на 1 січня 2015 року. І дати можливість підприємцям вирішити цю проблему. Тому що, якщо 25 травня цей документ не буде поданий, в результаті кожний підприємець заплатить 8 тисяч гривень штрафу. Назвали, що закон бореться з олігархами, а в результаті потерпають всі прості підприємці, які просто не мають можливості заповнити даний документ.</p>
<p>Наша фракція вимагає, щоб негайно даний законопроект був включений у порядок денний, прийнятий за основу&nbsp; і в цілому до 25 травня, таким чином вирішити проблему тисячі підприємців України. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, наступний Сергій Дунаєв, "Опоблок".</p>
<p>&nbsp;</p>
<p>10:15:41</p>
<p>ДУНАЄВ С.В.</p>
<p>Прошу передати слово Гусаку Владимиру Георгійовичу, народному депутату.</p>
<p>&nbsp;</p>
<p>10:16:03</p>
<p>ГУСАК В.Г.</p>
<p>Володимир Гусак, "Опозиційний блок".&nbsp; Шановні виборці!</p>
<p>Шановні колеги! Шановний Голово! Економічно Україна повернулася на 20 років назад. В першому кварталі 2015 року валовий внутрішній продукт впав на 14 відсотків порівняно з першим кварталом 2014 року. Нам кажуть, що минулого року не було війни, і саме цим пояснюється такий спад виробництва. Але ВВП впав і на сім відсотків порівняно з четвертим кварталом 2014 року, коли ситуація на Сході була приблизно такою ж, як зараз, а це вже… він впав на 7 відсотків. Це дуже багато, і це результат неефективної діяльності теперішнього уряду.</p>
<p>В березні 2015 року місячна інфляція, підвищення споживчих цін, тобто підвищення цін для людей склало 11 відсотків. Останній раз, коли місячна інфляція була більше десяти відсотків, 20 років тому, у 1995 році. Але зупинятися на цьому ніхто не збирається. І в квітні місячна інфляція склала вже 14 відсотків.</p>
<p>Але… І це ще не кінець Коли у лютому місяці було підвищено тарифи на залізничні перевезення на 30 відсотків, ми попереджали, що через два-три відповідне буде підвищення цін для людей. Так і сталося.</p>
<p>Але досі не призначено генерального директора "Укрзалізниці", вона залишається вже&nbsp; вісім місяців без директора, і знову ведуться розмови про велике підвищення тарифів на залізничні перевезення. Це буде новий виток інфляції</p>
<p>Разом з інфляцією до України повернулася і велика заборгованість по&nbsp; зарплаті. За останній рік ця заборгованість зросла втричі, зараз складає 1 мільярд 600 мільйонів гривень, і весь час зростає</p>
<p>Повертаючись до загальної картини, шановні колеги, навіть у бюджеті цього року рівень річної споживної інфляції був запланований 27 відсотків. За чотири місяці ми вже маємо 37 відсотків, 33 відсотки – це підвищення цін на продукти харчування і ми живемо за соціальними стандартами грудня 2013 року. Відверто кажучи, це вже якесь знущання.</p>
<p>Учора ми миттєво прийняли Закон про дефолт України, навіть обідню перерву скоротили. У той же час довгий час залишається без розгляду законопроекти "Опозиційного блоку", спрямовані на підвищення соціальних стандартів. Ми вимагаємо негайно розглянути ці...</p>
<p>&nbsp;</p>
<p>ГОЛОВУЮЧИЙ. Десять секунд – завершуйте.</p>
<p>&nbsp;</p>
<p>ГУСАК В.Г. І підвищити соціальні стандарти, і провести реальну індексацію зарплат і пенсій, щоб вони хоч якось відповідали інфляції. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Вознюк Юрій Володимирович, "Народний фронт".</p>
<p>&nbsp;</p>
<p>10:19:46</p>
<p>ВОЗНЮК Ю.В.</p>
<p>Передайте слово, будь ласка,&nbsp; Гузю Ігорю.</p>
<p>&nbsp;</p>
<p>10:19:57</p>
<p>ГУЗЬ І.В.</p>
<p>Слава Україні! Ігор Гузь, "Народний фронт", 19-й шахтарський округ. Шановні друзі, так сталося, що я обирався в окрузі на Волині, де лишилися, слава Богу, ще декілька шахт, які&nbsp; працюють. Завдяки парламенту, завдяки уряду під час перегляду бюджету ми додали 200 мільйонів гривень на добудову єдиної шахти, яка сьогодні будується в Україні, 10-ї шахти. І за цей час, за ці місяці, за зиму і за весну нововолинські шахтарі для того, щоб добитися виплати собі заробітної плати змушені чи в мороз, чи не в мороз іти, перекривати дорогу. Буквально 10 днів тому, 2 тижні знову нововолинські шахтарі, які будують єдину шахту в Україні – 10-у, змушені були перекривати дорогу. Чому? Тому що, на жаль, на сьогоднішній день титульний лист на фінансування 10-ї шахти не підписаний. Тому що, на жаль, пані Яресько і пан Демчишин не запустили систему фінансування десятої шахти.</p>
<p>Я дуже прошу міністра Яресько, міністра Демчишина дуже швидко, буквально сьогодні-завтра, бо знову нововолинські шахтарі вже завтра будуть перекривати дорогу у нас на Волині, запустити фінансування десятої шахти. Не йдеться про те, що вони вимагають 200 мільйонів гривень вже зразу. Йдеться про те, що підпишіть титульний лист, дайте декілька десятків мільйонів, які мають запуститися.</p>
<p>На сьогоднішній день у нас половина шахт перебувають на зоні терористів в Донецькій і Луганській області. Ми готуємося до зими, вже в травні готуємося до зими. Тому вкрай необхідно в цьому році давати перше вугілля з десятої шахти в Нововолинську.</p>
<p>Тому я як депутат-мажоритарник від імені шахтарів, від імені органів місцевого самоврядування, від імені депутатів "Народного фронту" прошу не доводити ситуацію до крайньої міри, що знову мені доведеться, мерам Нововолинська і інших міст, губернатору виїжджати і дивитися, позичати в Сірка очі – і розповідати, що там десь в уряді скоро-скоро підпишуть.</p>
<p>Тому, шановні друзі, я прошу пані Яресько ще раз, пана Демчишина, який якщо в черговий раз буде з цим затягувати, пишіть заяву, йдіть у відставку. Доведіть справ до кінця, підпишіть титульний лист по десятій шахті Нововолинська, дайте шахтарям перші гроші, щоб вони не страйкували, а готували перше вугілля з десятої шахти.</p>
<p>Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Лінька. Передає слово народному депутату Галасюку.</p>
<p>Галасюк, прошу.</p>
<p>&nbsp;</p>
<p>10:23:08</p>
<p>ГАЛАСЮК В.В.</p>
<p>Дякую. Шановний Володимире Борисовичу, шановні колеги народні депутати! Віктор Галасюк, фракція Радикальної партії.</p>
<p>Сьогодні настільки складні економічні часи, що ми не маємо права на великі економічні помилки. Але давайте подивимося, що сьогодні в нас є.</p>
<p>ВВП, розмір економіки України, в першому кварталі скоротився більш ніж на 17 відсотків в порівнянні з минулим кварталом минулого року. В цей час Міністерство економіки і міністра економіки, чим займається – дерегуляцією. Чи це виправляє ситуацію? Якщо ще в 2013 році прибуток великих, середніх підприємств, які формують більшу частину ВВП країни, складав 40 мільярдів гривень, то вже в 2014 році ми маємо збитки в 400 мільярдів гривень. Чим в цей час займається Міністерство економіки? Масштабною приватизацією та спробою запустити продаж сільськогосподарської землі в Україні. В ті часи, коли ці активи коштують щонайменше. Замість того, щоб виправляти ситуацію в промисловості, замість того, щоб створювати робочі місця, думають над тим, як розпродати ті активи за безцінь.</p>
<p>Експорт товарів за рік скоротився з 62 мільярдів доларів до 53-х. Ми втратили 9 мільярдів доларів в торгівельному балансі. А потім ми дивуємося, чому у нас такий курс гривні нестабільний. Чим в цей час займається Міністерство економіки? Вважає, що головна реформа – це скорочення Міністерства економіки. Так я вам доповідаю, до чого це призводить.</p>
<p>Сьогодні в складі уряду знаходяться 17 міністерств і 50 органів центральної влади, в яких працюють тисячі працівників. Ви знаєте, скільки з цих людей займається промисловістю, економікою та експортом? 2 відділи займаються промисловістю, 1 відділ займається експортом. Там в сумі працює менше 30 людей. Менше 30 людей в країні фахово опікуються питаннями розвитку промисловості та стимулюванням експорту. Тими питаннями, від яких залежить не тільки майбутнє, а сьогодення країні.</p>
<p>Тому ми закликаємо, фракція Радикальної партії закликає змінити економічні пріоритети на створення робочих місць, на масштабне стимулювання розвитку економіки, на захист вітчизняного виробника. Я хочу сказати, що нам приємно, що нарешті уряд нас почув в питаннях реструктуризації державного боргу. Бо ми з Олегом Ляшком з першого дня коаліційних перемовин вимагали реструктуризації державного боргу, заморожування сплати відсотків до того, як буде припинена військова агресії проти України, та часткового списання. Так, як це було з Польщею в 1991 році. Тоді нам казали: "Та ви ненормальні, та це політичне самогубство, та цього ніколи не буде". А ми кажемо: "Треба зняти цей зашморг фінансовий борговий з України і скерувати ці кошти не на проїдання, не на розкрадання, не на затикання бюджетних дірок, а скерувати їх на масштабний розвиток української промисловості. На створення нових робочих місць. І це…</p>
<p>&nbsp;</p>
<p>СИРОЇД О.І. Прошу, завершуйте. Завершуйте, пане Вікторе.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>ГАЛАСЮК В.В. Це дасть податки країні, за рахунок яких ми будемо жити не як жебраки, ходити по світу за кредитами МВФ, а як достойний партнер, як достойний член європейської родини. Дякую.</p>
<p>&nbsp;</p>
<p>ГОЛОВУЮЧИЙ. Павло Унгурян, "Народний фронт".</p>
<p>&nbsp;</p>
<p>10:26:41</p>
<p>УНГУРЯН П.Я.</p>
<p>Шановні колеги! Вчора, 19 травня, міністр фінансів Сполучених Штатів Америки пан Джейкоб Лью зробив дуже важливу для України заяву. Я цитую: "Тим, хто володіє облігаціями щодо державного боргу України, необхідно піти на певні жертви у дискусії з Кабінетом Міністрів України щодо реструктуризації зовнішнього боргу України".</p>
<p>Я хочу нагадати всім виборцям про те, що Програма співробітництва з Міжнародним валютним фондом передбачала необхідність вирішення ситуації щодо виплати найближчим часом 15 мільярдів доларів США щодо зовнішньої заборгованості. На жаль, більша частина цих боргів виникла за останні буквально 5-6 років. І ми маємо сьогодні справу, коли одночасно Україна має вести війну, Україна має проходити дуже і дуже складний процес євроінтеграції і адаптації всього українського законодавства до європейських стандартів, норм та директив. Україна має проходити дуже болісний але вкрай необхідний процес боротьби з корупцією, підбору і виховання нової управлінської еліти.</p>
<p>І все це відбувається в умовах зовнішньої агресії. Безумовно, питання зовнішньої заборгованості в цей момент є вкрай-вкрай болючим. І вчора Прем'єр-міністр зазначив, що ми не маємо права в цей момент вимивати кошти з державного бюджету, фактично виплачувати борги знову взятими&nbsp; коштами за Програмою співробітництва з МВФ. Саме&nbsp; тому ми з вами&nbsp; вчора проголосували за два законопроекти, які дають уряду можливість маневру, які дають уряду можливість вести дискусію із кредиторами. І ми дуже вдячні і Сполученим Штатам Америки, і персонально міністру фінансів пану Джейкобу Лью за позицію про&nbsp; те, що&nbsp; пул приватних кредиторів мав би іти на певні жертви для того, щоби допомогти Україні у цей складний час. Безумовно, зазначив він, це не означає, що має бути це&nbsp; виключно за рахунок кредиторів, але знайти модель, модель реструктуризації, яка була би взаємно приємною – це було би важливо. Отже рухаємося шляхом реформ у цей важкий час, ми мусимо пройти достойно і&nbsp;&nbsp; нехай нас у цьому благословить Господь. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Юрій Чижмарь, Радикальна партія.</p>
<p>&nbsp;</p>
<p>10:29:47</p>
<p>ЧИЖМАРЬ Ю.В.</p>
<p>Юрій Чижмарь, фракція&nbsp; Радикальної партії. Шановні колеги! Я думаю, що сьогодні соціальна ситуація в країні повинна бути&nbsp; номером 1 на повістці дня парламенту, уряду і&nbsp; всіх владних установ.&nbsp; Я хочу нагадати, що 28 грудня минулого року, приймаючи Закон про бюджет, ми прийняли тоді непопулярний Закон про скорочення пільг&nbsp; і інших&nbsp; стандартів, але ми пішли&nbsp; назустріч уряду розуміючи, що ситуація в країні вкрай складна. Одним з компромісів, який був для&nbsp; Радикальної партії і ми приймали,&nbsp; голосували за цей непопулярний закон, було саме проведення повної індексації у відповідності до економічної ситуації в країні за результатами першого півріччя. І хочу нагадати, і про це свідчить стенограма Верховної Ради, що наша пропозиція звучала саме: уряд індексує.&nbsp; І про це погодився&nbsp; і&nbsp; Прем'єр-міністр з трибуни, і про це підтвердив Голова&nbsp; Верховної Ради,&nbsp; що саме буде&nbsp;&nbsp; індексовано за результатами першого&nbsp; півріччя.</p>
<p>Що ж&nbsp;&nbsp; ми бачимо попало у закон?&nbsp; Якщо ви звернетеся у законопроект, а&nbsp; на підставі нього прийнятий Закон 76-8 від 28 грудня 2014 року, пунктом 14 "Заключних положень" передбачено, що уряд не індексує, &nbsp;як факт, а уряд розробить тільки порядок індексації зарплат, пенсій та інших соціальних виплат, це є підміна понять, це є не те, про що ми домовлялися, це є фальшування нормативного документу, що ніколи не створюватиме довіру в цій залі і довіру народу до парламенту.</p>
<p>Я б хотів звернутися сьогодні до Володимира Борисовича, провести службове розслідування з питань підміни нормативного документу, не у відповідності до стенограми і не у відповідності до тієї пропозиції, яка була озвучена Радикальною фракцією, як компромісне питання, аби ми могли людям компенсувати втрати їхніх доходів хоча б за результатами першого півріччя.</p>
<p>Хочу нагадати, що тільки за чотири місяці цього року інфляція становить 114 відсотків. І уряд вчора чи позавчора, вибачте, на презентації плану законодавчих реформ зголосив, що наступна індексація буде тільки 1 грудня. Це знову ж таки не те, про що ми домовлялися. Тому я вимагаю сьогодні переглянути стенограму, переглянути той нормативний документ і прийняти рішення, і все ж таки з 1 липня уряд повинен провести індексацію. Ми про це говорили з січня місяця, жодних обмовлень не може бути. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Ланьо Михайло Іванович, "Воля народу". Народний депутат Ланьо, "Воля народу" група. Ігор Миронович. Шановні колеги! Народний депутат Євтушок. Іван Крулько.</p>
<p>&nbsp;</p>
<p>10:33:10</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний Голово Верховної Ради, шановні колеги! Сьогодні в країні склалася не проста негативна, соціально-економічна ситуація, а катастрофічна, і ми це відчуваємо під час наших постійних зустрічей з виборцями. Сьогодні, за офіційними даними, рівень інфляції склав 61 відсоток. І, безумовно, в цій ситуації законодавчий орган України – Верховна Рада України, повинна була би прийняти термінові законопроекти, які необхідні для виправлення цієї ситуації.</p>
<p>В той же час, абсолютно дивним і показовим було, коли вчора за наполяганням проурядової фракції, пропрем'єрської фракції був виключений законопроект, який поданий фракцією "Батьківщина" (номер 2698), який передбачає повернення пенсіонерам, які працюють, які змушені працювати, повної пенсії. На сьогоднішній день їхні пенсії оподатковуються у не конституційний і не законний спосіб на 15 відсотків.</p>
<p>Ми вважаємо, і переконані в тому, що пенсіонери, які заробили за своє життя пенсії, повинні як це і передбачено в Конституції України отримувати їх у повному об'ємі. Тому давайте зараз, коли ми будемо розглядати включення до порядку денного сесії ряду законопроектів, внесемо туди законопроект, який вчора був чомусь вилучений, (2698), відновимо в цьому конкретному питанні справедливість. А для цього потрібно з бюджету до кінця року, всього-на-всього, 191 мільйон гривень – це не та сума, яка сьогодні є критичною, але це та сума, яка потрібна кожному працюючому пенсіонеру, яка впливає на добробут конкретно взятих родин.</p>
<p>Так само як фракція "Батьківщина" наполягає на включенні до порядку денного&nbsp; ще питання, які в цьому самому блоці – це законопроект (2703) щодо заходів про оновлення наборів продуктів і не продовольчих товарів і послуг для визначення прожиткового мінімуму. Не відповідає прожитковий мінімум сьогодні стану речей, не можуть за ті кошти, які передбачені у прожитковому мінімуму люди купити собі необхідні продукти і товари.</p>
<p>Так само ми наполягаємо на розгляді законопроекту (2704) стосовно забезпечення погашення заборгованості і заробітної плати. Так само як ми и вважаємо, що необхідно внести зміни до Податкового кодексу – це законопроект 2682 стосовно оподаткування пенсій.</p>
<p>Давайте друзі наводити лад у цьому питанні і це є державницький підхід – це є той, який сьогодні вимагають від нас люди.</p>
<p>І ми повинні абсолютно чітко сьогодні в цій складній ситуації хоч трошки подивитися, як живуть українські родини. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Оксана Юринець.</p>
<p>Народний депутат Голуб, будь ласка.</p>
<p>&nbsp;</p>
<p>10:36:35</p>
<p>ГОЛУБ В.В.</p>
<p>Шановний головуючий, шановні колеги, хотів би привернути вашу увагу а також увагу українського суспільства стосовно ситуації, яка склалася навколо одного із стратегічних підприємств України, а саме: "Укртранснафти". Зокрема щодо обслогов4ування поточних та депозитних рахунків товариства, відкритих в Публічному акціонерному товаристві Комерційний банк "Приватбанк". Так, керуючись 492 Постановою Правління Національного банку України "Про затвердження інструкції, про порядок відкриття, використання і закриття рахунків у національній та іноземних валютах" ПАТ "Укртранснафта" надало 8 травня до столичної філії КБ "Приватбанк" комплект документів, які підтверджують зміни у складі керівництва товариства, та картку із зразками підписів посадових осіб ПАТ "Укртранснафта", які мають право першого та другого підпису розрахункових документів. Перевіривши надані документи, працівник столичної філії КБ "Приватбанк" ідентифікував фізичних осіб, посадових осіб ПАТ "Укртранснафта" та прийняв документи без жодних зауважень.</p>
<p>Станом на сьогодні зразки підписів керівництва "Укртранснафта" досі є неактивними. Натомість, столичною філією КБ "Приватбанк" створюються штучні перепони для активації таких карток. Подібні дії банку починаючи з 8 травні унеможливлюють проведення розрахунків та повністю заблокували господарську діяльність "Укртранснафти". Крім того, такими діями банку створено і додаткову реальну загрози неможливості для "Укртранснафти" перерахувати до Державного бюджету України&nbsp; рентну плату за транспортування нафти у сумі близько 50 мільйонів гривень кінцевий строк сплати якої є сьогодні. А також своєчасні виплати заробітної плати більш ніж 4 тисяч працівникам "Укртранснафти", які знаходяться в усіх регіонах України.</p>
<p>Також звертаю вашу увагу на те, що незаконними діями працівниками банку чиняться штучні перепони у користуванні коштами ПАТ "Укртранснафта", які були тимчасово розміщені на депозитних рахунках відкритих у столичній філії КБ "ПриватБанк". Зокрема після неодноразового інформування&nbsp; "Укртранснафти" щодо відсутності намірів надалі продовжувати дії депозитних&nbsp;&nbsp; договорів з ПАТ КБ "ПриватБанк" строк дії яких закінчився, а також вказівки ПАТ "Укртранснафта" перераховувати кошти, які були розміщені на відповідних депозитних рахунках на поточні рахунки товариства, банком безпідставно&nbsp; неповернуті ці кошти,&nbsp; а мова йде&nbsp;&nbsp; про кошти&nbsp; у сумі приблизно 155 мільйонів гривень.&nbsp;</p>
<p>Враховуючи вищевикладене, прошу мій виступ вважати&nbsp; депутатським запитом до Прем'єр-міністра України, голови Національного банку&nbsp; України, та Генерального прокурора&nbsp; України.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! Час на виступи вичерпано, час на виступи вичерпано, переходимо до …</p>
<p>У нас є ряд&nbsp; питань, шановні колеги, для включення до порядку денного, вони викладені в розкладі на розгляд 20 травня. А саме: 2578 проект постанови, автор вніс пропозицію його перенести і не розглядати&nbsp; сьогодні, 2536 про Закону про внесення змін до Регламенту Верховної Ради України (щодо оптимізації діяльності Верховної Ради України) народного депутата Миколи Томенка, 2582 зміни до Бюджетного кодексу України (щодо освітньої субвенції), 2620 про мобілізаційну підготовку та мобілізацію, 2860 проект Закону про внесення змін до деяких законодавчих актів України щодо удосконалення окремих положень з питань судоустрою. А також те, що лунало за пропозицією 2896, це перенесення терміну. Так я зрозумів? Для бізнесу і це лунали ці слова з трибуни сьогодні і вносив таку пропозицію Юрій Луценко, 2896.</p>
<p>В мене є пропозиція, шановні колеги народні депутати, щоб ми зараз ці проекти законів включили до порядку денного сесії, за виключенням 2578 і включаючи 2896. Автор наполягає, щоб постанова 2578 була включена в порядок денний, 2578. По ній немає консенсусу, наскільки я розумію.</p>
<p>Будь ласка, ставлю на голосування щодо включення 2578 до порядку денного. Прошу визначатися. 2578.</p>
<p>&nbsp;</p>
<p>10:43:01</p>
<p>За-147</p>
<p>Рішення не прийнято.</p>
<p>Шановні колеги, далі у нас залишилося 2536, 2896, 2582, 2620, 2860. Будь ласка, Юрій Луценко.</p>
<p>&nbsp;</p>
<p>10:43:23</p>
<p>ЛУЦЕНКО Ю.В.</p>
<p>Шановний пане Голово, шановні колеги!</p>
<p>Фракція "Блоку Петра Порошенка" пропонує голосувати решту законопроектів пакетом, але ми підтримуємо колегу Єремеєва, який абсолютно обґрунтовано вказує на необхідність якнайшвидшого рішення питання внесення змін щодо відомостей по кінцевим бенефіціарам. Сьогодні бізнес не встигає подати ці відомості і треба внести закон (2896) до порядку денного. Разом з (2896) решта законів в пакеті прошу проголосувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Ще раз вношу пропозицію включити до порядку денного сесії, колеги, проект Закону (реєстраційний номер 2536, 2896, 2582, 2620, 2860), включити до порядку денного сесії, по цим проектам немає жодних застережень.</p>
<p>Тому я прошу народних депутатів України зайняти свої місця.</p>
<p>Вікторія Сюмар, ще є два питання по співпраці з МВФ, будь ласка, закони заслухайте їх і…</p>
<p>&nbsp;</p>
<p>10:45:33</p>
<p>СЮМАР В.П.</p>
<p>Колеги, ми готові підтримати включення до порядку денного питання про кінцевого бенефіціара, бо оскільки воно, дійсно, достатньо гаряче. Але, якщо ми вже з голосу вносимо законопроекти, то прохання від нашої фракції також обов'язково зараз поставити до порядку денного два законопроекти, які необхідні нам&nbsp; для співпраці з&nbsp; Міжнародним валютним фондом і Світовим банком, – це 2873 і&nbsp; 2879. І тоді все це пакетом з цими двома, плюс кінцевий бенефіціар, запропонований фракцією "Блоку Петра Порошенка", ми підтримуємо.&nbsp;</p>
<p>&nbsp;</p>
<p>ГОЛОВУЮЧИЙ. Ви знаєте, колеги, я думаю, що буде абсолютно справедливо не включати жодного проекту закону з голосу.</p>
<p>Тому 2896 і от ті, що пролунали зараз до порядку денного сесії ми&nbsp; окремо розглянемо. У вас є порядок денний, який&nbsp; вам роздано, а саме, я наголошую на цьому: 2536, 2582, 2620, 2860 – це ті проекти законів, які визначені в розкладі. Тому, будь ласка, а потім я вам всім дам слово. Тому, будь ласка, проекти законів, які включені до розгляду, до порядку денного, які визначені в розкладі, прошу голосувати і підтримати те, що заплановано. Прошу підтримати – це те, що заплановано, те, що є у вас перед вашими очима в розкладі.</p>
<p>&nbsp;</p>
<p>10:47:19</p>
<p>За-211</p>
<p>Будь ласка, не встигли? Підготуйтесь, будь ласка. Підготуйтесь, будь ласка. Ми зараз голосуємо тільки те, що визначено в розкладі.&nbsp; Підготуйтесь, будь ласка. Те, що було в розкладі.</p>
<p>Будь ласка, хвилина – Олег Березюк, "Самопоміч".</p>
<p>&nbsp;</p>
<p>10:48:01</p>
<p>БЕРЕЗЮК О.Р.</p>
<p>Вельмишановний пане Голово! Ми проголосуємо зараз цей порядок денний. Але практика внесення з голосу&nbsp; в порядок денний законодавства не повинна бути в парламенті. Це є неправильно.</p>
<p>&nbsp;</p>
<p>ГОЛОВУЮЧИЙ. Фактично, ви продовжили те, що я сказав. Тобто ми не будемо з голосу жодного слова&nbsp; голосувати.</p>
<p>Тому, будь ласка, прошу:&nbsp; 2536, 2582, 2620, 2860 – це те, що стоїть у порядку денному. Прошу голосувати за включення до порядку денного сесії. Не сьогоднішнього засідання, а сесії. Будь ласка, прошу голосувати.</p>
<p>&nbsp;</p>
<p>10:48:51</p>
<p>За-237</p>
<p>Дякую.</p>
<p>Будь ласка, Сергій Соболєв, хвилину.</p>
<p>&nbsp;</p>
<p>10:49:15</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, вчора в порядку денному стояло питання 2698 стосовно повернення в повному об'ємі пенсій пенсіонерам працюючим. Сьогодні&nbsp; це питання було піднято як мінімум трьома фракціями. Ми просимо поставити, якщо ви не хочете ставити це в пакеті, окремо поставте на голосування. Це питання, яке коштує 191 мільйон гривень до кінця року. Це ті кошти, які є сьогодні на казначейському рахунку, які є в бюджеті. Але це встановить справедливість, коли працюючі пенсіонери, ті, які заробили собі пенсію, будуть отримувати пенсію в повному об'ємі. Прохання поставити питання це на голосування для включення у порядок денний, 2698.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка народний депутат Шипко.</p>
<p>&nbsp;</p>
<p>10:50:16</p>
<p>ШИПКО А.Ф.</p>
<p>Група "Відродження" вимагає поставити на голосування постанову 2578.</p>
<p>Постанова дуже коротка. Відповідно до вимог статті 113 Конституції у зв'язку з тим, що виконання Україною всіх умов Міжнародного валютного фонду загрожує значній частині населення України опинитися за межею зубожіння.</p>
<p>І по-перше, доручити Кабміну переглянути спільно з місією Міжнародного валютного&nbsp; фонду умови отримання Україною кредитних коштів щодо&nbsp; недопущення стрімкого зростання цін, тарифів на житлово-комунальні послуги для населення та товарів першої необхідності та ліків, скорочення видатків на соціальну сферу, скасування податкових пільг та підвищення розмірів податків і зборів, скорочення межі медичних та загальноосвітніх закладів. Прошу, шановні депутати, покажіть свою значимість для людей, захистить народ України. Дякую вам.</p>
<p>&nbsp;</p>
<p>ГОЛОВУЮЧИЙ. Шановні колеги, зазначена постанова не набрала необхідної кількості голосів. Олег Ляшко – хвилину і переходимо до розгляду питань порядку денного.</p>
<p>&nbsp;</p>
<p>10:51:20</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>У мене питання до шановного колеги, який щойно закликав нас захистити народ України. А чому ви не захистили народ України, коли були у фракції Партії регіонів? Чому ви не захистили народ України, коли Янукович грабував країну і вбивав на Майдані?</p>
<p>Що стосується вказаного проекту постанови, фракція Радикальної партії голосувала за цей проект, бо ми так само вважаємо, що всі кредити, які ми беремо, мають йти на створення робочих місць, на відновлення національної економіки, а не проїдання, не на латання&nbsp; бюджетних дірок і не на те, щоб повертати попередньо взяті кредити. Минулого року 9 мільярдів доларів кредитів взяли – 15 мільярдів доларів кредитів заплатили, це дорога в нікуди, це дорога до дефолту.</p>
<p>Тому ми вважаємо, що якщо брати кредити, то тільки на створення робочих місць. Давати людям роботу, зарплату, перспективу, от для чого брати кредити, а не проїдати і розкрадати. Ми категорично, Радикальна...</p>
<p>&nbsp;</p>
<p>ГОЛОВУЮЧИЙ. Колеги, переходимо до розгляду питань порядку денного. Ми домовилися, що з голосу ми нічого не ставимо. Проект постанови про внесення змін до постанови Верховної Ради від 11 грудня 2014 року, (реєстраційний номер 2321) підготовлений народним депутатом України Сергієм Тарутою. Є пропозиція автора розглядати цей проект&nbsp; постанови за скороченою процедурою. Прошу визначитися щодо розгляду за скороченою процедурою постанови.</p>
<p>&nbsp;</p>
<p>10:53:14</p>
<p>За-193</p>
<p>Рішення прийнято.</p>
<p>Будь ласка, для доповіді запрошується Сергій Тарута народний депутат України&nbsp;</p>
<p>&nbsp;</p>
<p>10:53:40</p>
<p>ТАРУТА С.О.</p>
<p>Уважаемые депутаты, во время принятия Постановления 11 декабря было внесена неточность, и пригород Мариуполя, который относился к Новоазовскому району, был отнесен к Волновахскому району. На расстоянии 70 километров до сегодняшнего дня никто не выполняет никаких административных услуг.</p>
<p>Было решение сельского совета, было решение Мариуполя, поддержка областной администрации о том, чтобы исправить ошибку и присоединить Виноградарский сельский совет к городу Мариуполь, для того чтобы все служащие местных органов управления, которые не получают в течение трех месяцев заработную плату, наконец-то получили.</p>
<p>Поэтому просьба всех поддержать. Мариуполь, мы знаем, - это горяча точка, это как раз этот поселковый совет, который находится на окраине, и он не может на сегодняшний день технически через блок-посты обслуживаться на удаленности 70 километров. Поэтому просьба поддержать. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Микола Трохимович Федорук, голова підкомітету.</p>
<p>&nbsp;</p>
<p>10:55:28</p>
<p>ФЕДОРУК М.Т.</p>
<p>Шановні народні депутати, Комітет з питань державного будівництва, регіональної політики та місцевого самоврядування розглянув на своєму засіданні 13 травня 2015 року проект Постанови Верховної Ради про внесення змін до Постанови від 11 грудня 2014 "Про зміни в адміністративно-територіальному устрої Донецької області, зміну і встановлення меж Волноваського, Новоазовського та Тельманівського районів Донецької області, внесений народним депутатом України Тарутою.</p>
<p>За наслідками всебічного обговорення комітет вирішив рекомендувати Верховній Раді відповідно до частин першої та другої статті 114 Регламенту Верховної Ради прийняти зазначений проект постанови за наслідками розгляду у першому читанні за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги, два – "за", два – "проти". Запишіться, будь ласка.</p>
<p>Народний депутат Романова, будь ласка.</p>
<p>&nbsp;</p>
<p>10:56:52</p>
<p>КИШКАР П.М.</p>
<p>В дійсності фракція "Об’єднання "Самопоміч" (Павло Кишкар), фракція буде підтримувати цей проект звичайно. Єдине, що наголошуємо на тих проблемах, з якими ми познайомилися під час відвідання Волновахи. І насправді Тельманівська РДА існує. Фізично вона живе, працює і існує не на папері, а в реальності в Маріуполі.</p>
<p>Ми звертаємо увагу пана Президента, ми звертаємо увагу виконавчої влади на місцях, Донецьку обласну державну адміністрацію, що якщо немає території, то не може бути районної державної адміністрації. Якщо ми приєднали ці сільські ради до Волновахи, а Волноваський район зараз трошки менший за територію Чернівецької області, то будь ласка, ліквідуйте ті органи, які не потрібні. Додайте ці, штатку розпишіть для Волноваської РДА і добавте тих людей, щоб вони виконували свої функції. А так получається, що існують в реальності дві РДА, які нічого не роблять, катаються по Маріуполю, а у Волновасі не вистачає людей.</p>
<p>Давайте думати більш прогресивно і більш гнучко щодо використання тих можливостей, доволі обмежених, які в нас є. Давайте працювати!</p>
<p>Звертаємо увагу і пана Президента, і керівника Донецької обласної державної адміністрації на цю невідповідність. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Матвієнко Анатолій Сергійович.</p>
<p>&nbsp;</p>
<p>10:58:21</p>
<p>МАТВІЄНКО А.С.</p>
<p>Матвієнко, "Блок Петра Порошенка". Шановні колеги! Якби у нас не було Закону "Про об'єднання громад", Володимире Борисовичу, я звертаюся і до вас, то зрозуміло, що цю постанову варто було б підтримати. Сьогодні є Закон "Про об'єднання громад", про добровільне об'єднання громад. Замість того, щоб рухатися за цим законом, цивілізовано збільшувати ємкість громади, утворювати одну громаду, створювати відповідні можливості на території цієї громади, ми приєднуємо сільську раду до міської ради.</p>
<p>Створимо "матрьошку", в результаті чого ускладнюємо організацію роботи місцевого самоврядування на даній території, і не зрозуміло, що творимо. Тому, Володимире Борисовичу, я вважаю, що наявність Закону "Про об'єднання громад" не дозволяє нам голосувати за подібні постанови. Хай діють у відповідності з законом. І тоді ми будемо розуміти, що ми творимо дієздатні громади. А не плодимо чергові "матрьошки".</p>
<p>Я не знаю, особисто я буду утримуватися і просити авторів цієї постанови діяти у відповідності з тим законодавством, яке ми дали для об'єднання громад. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Помазанов, будь ласка.</p>
<p>&nbsp;</p>
<p>10:59:53</p>
<p>ПОМАЗАНОВ А.В.</p>
<p>Шановний пане головуючий, шановні народні депутати! В цілому ми підтримуємо дану постанову. Ми бачимо, що є висновки позитивні комітету. Автор, дійсно, переймається цими питаннями.</p>
<p>Але у мене є одне питання до цього автора. Шановний пане Тарута, де ви були вчора без десяти шість, коли ми голосували важливі законопроекти, які підтримують внутрішньо переміщених осіб?! Де ви були?! Де були "Опозиційний блок", де були інші представники?!</p>
<p>Шановний пане Гройсман, вчора, вчора і Антон, і всі, і всі, хто вчора відсутній був! І тому, шановний пане Гройсман, ваша вчора запрацювала система контролю. Ось ваша система контролю – червоним відмічено ті, кого не було в залі, коли голосуються важливі законопроекти!</p>
<p>Тому, шановні колеги, я закликаю тут займатися не тим, чим ми займаємося. Ми підтримуємо вашу постанову. Але ми повинні підтримувати, в першу чергу людей, військових, батьків, дітей, а не те, чим ми зараз займаємось!</p>
<p>Дуже дякую.</p>
<p>&nbsp;</p>
<p>ГОЛОВУЮЧИЙ. Дякую, шановні друзі.</p>
<p>Я дуже радий, що врешті статистика, яку ми сьогодні ведемо публічно на сайті, вже починає працювати. І виходять народні депутати і говорять про те, хто голосував, а хто ні.</p>
<p>Будь ласка, Марія Матіос, "Блок Петра Порошенка".</p>
<p>&nbsp;</p>
<p>11:01:20</p>
<p>МАТІОС М.В.</p>
<p>Сергій Олексійович, розкажіть, де ви вчора були о шостій годині. Я знаю, що пан Тарута о шостій годині був в Маріуполі.</p>
<p>&nbsp;</p>
<p>ГОЛОВУЮЧИЙ. Шановні колеги, дивіться… Василь Васильович, будь ласка, Сергій Тарута, прошу.</p>
<p>Ви пам'ятаєте цей фільм: "Чего вы кричите?". Кому? Кому дати репліку? А хто стоїть на трибуні? Так, а чого ви кричите? <i>(Шум у залі)</i></p>
<p>Сергій Олексійович… Сергій Олексійович, скажіть що це ви, бо колеги вас не впізнали.</p>
<p>&nbsp;</p>
<p>11:01:52</p>
<p>ТАРУТА С.О.</p>
<p>Це я, Тарута Сергій Олексійович.</p>
<p>Я вчора був в Маріуполі. Для Маріуполя це був дуже важливий день. Вчора приїхали посол Томбінський, був радник посла Франції, був також консул Німеччини і був консул Польщі. Це була перша поїздка такої&nbsp; уважаемой делегації. І я це ініціював уже чотири місяці. Я написав заяву&nbsp; командировки, так що, пробачте, но я був у Маріуполі.</p>
<p>&nbsp;</p>
<p>ГОЛОВУЮЧИЙ. Дякую, Сергій Олексійович.</p>
<p>Микола Федорук.</p>
<p>&nbsp;</p>
<p>11:03:16</p>
<p>ФЕДОРУК М.Т.</p>
<p>Як Анатолій Сергійович абсолютно поставив правильне питання відносно того, чи не можна було б скористатися Законом "Про об'єднання громад".</p>
<p>Так, можна було б, ми про це говорили на засіданні комітету, рекомендували це, але автор постанови настоював на тому, наполягав на тому, щоб зараз прийняти це рішення, адже люди там не отримують декілька місяців, бюджетні установи не отримують заробітну плату і так далі. А Закон "Про об'єднання громад", реально провести його буде лише до кінця року, щоб він вступив в дію і вирішили всі процедурні питання.</p>
<p>Тому я закликаю всіх колег проголосувати за дану постанову і допомогти людям, які живуть, будуть жити тепер в місті Маріуполь. Населений пункт, і там ради місцеві, не будуть "матрьошки", Анатолій Сергійович, а ці ради будуть ліквідовані, а це стане містом … містом Маріуполь.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Є важливе уточнення. Будь ласка, Дмитро Лубінець, "Блок Петра Порошенка".</p>
<p>&nbsp;</p>
<p>11:04:34</p>
<p>ЛУБІНЕЦЬ Д.В.</p>
<p>Дмитрий Лубинец, 60-й мажоритарный округ, Донецкая область, фракция "Блок Петра Порошенко".</p>
<p>Сама постанова, сама по себе неплохая. Единственное, что, Сергей Алексеевич, я встречался с этими людьми в Виноградном. Это мой избирательный округ, я доказывал, что нельзя взять один населенный пункт и присоединить к Мариуполю, при этом оставляя рядом два населенных пункта с территориальным центром в Волновахе за 130 километров. Я доказывал, что если вы хотите забрать Мариуполь, нет вопросов. Но вы заберите тогда два, которые находятся рядом. К тому же у нас есть Закон об объединении громад, и люди на это шли.</p>
<p>А то, что они не получают заработной платы, это неправда. Слава Богу, мы привели в порядок, и Кабинет Министров по последней постанове… все выплаты социальные там производятся, мало того, выплачена вся заработная плата по школе и по медицине за несколько месяцев.</p>
<p>Поэтому я прошу эту постанову отправить на доопрацювання. И если присоединять этот населенный пункт к Мариуполю, то добавить туда еще два, которые находятся рядом.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, Ігор Мосійчук.</p>
<p>&nbsp;</p>
<p>11:05:56</p>
<p>МОСІЙЧУК І.В.</p>
<p>Ігор Мосійчук, Радикальна партія.</p>
<p>На жаль, прийняття подібних постанов в парламенті мені нагадує один кінофільм і одного героя, який казав: "Кемськая волость? Забирайте". На жаль, ми постійно адміністративно узаконюємо здачу територій, ми постійно – парламент іде на зустріч терористам і окупантам.</p>
<p>В даному випадку, ще одна проблема, яку піднімав колега Кишкар, це існування судів, які числяться за окупованими територіями, а знаходяться в Маріуполі та інших містах, адміністрацій і тому подібне. Треба об'єднувати зусилля нації, треба об'єднувати військових і звільняти території, а не приймати рішення про їхнє скорочення. Фракція Радикальної партії буде голосувати проти цієї постанови.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Матвієнков.</p>
<p>&nbsp;</p>
<p>11:07:09</p>
<p>МАТВІЄНКОВ С.А.</p>
<p>Матвиенков, 57-й округ, Мариуполь.</p>
<p>Вы знаете, я внимательнейшим образом слушаю выступления, и, вы знаете, трудно даже некоторые из них комментировать. Проблема действительно есть и эту проблему нужно решать. О том, что постанова не комплексно подходит к решению этого вопроса, да, есть вопросы, но, тем не менее, есть проблемы у людей – жителей города Мариуполя. Я думаю, эту проблему сейчас нужно разрешить голосованием и поставить точку над "і". О том, что нам необходимо всем провести административно-территориальную реформу, и она уже давно назрела в Украине, в этом сомнений нет и, конечно, к ней нужно готовиться и проводить ее серьезно.</p>
<p>Но сегодня вот то решение, которое есть, оно подготовлено, оно прошло комитет, оно прошло согласование жителей города, прошло согласование жителей поселка, не о какой сдаче здесь речи не идет и идти не может, поэтому есть предложение: поддержать данное постановление. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я думаю, що всі, хто виступаючі висловлювали свою позицію – всі потрохи мають рацію на те, що потрібно і підтримувати з одного боку і врахувати ті пропозиції, які лунали.</p>
<p>Але я думаю, що ми не маємо права провалювати цю постанову. Наскільки я бачу, колеги, по різним фракціям не всі готові голосувати за цю постанову. Тому давайте зробимо таким чином. Якщо автор буде наполягати, я поставлю на голосування. Якщо автор не буде наполягати, можливо, повернути на доопрацювання в комітет або автору. Таким чином, щоб внести в тому числі з врахуванням тих двох населених пунктів, які були сказані.</p>
<p>Сергій Тарута, будь ласка, хвилину. Я раджусь з вами, я можу і таку пропозицію поставити.</p>
<p>&nbsp;</p>
<p>11:08:54</p>
<p>ТАРУТА С.О.</p>
<p>Спасибо. Речь идет не о новой постанове, а о внесении изменений в ту, которую мы уже приняли. И все здесь в зале за нее уже голосовали. В том числе и Радикальная партия голосовала за эту постанову. А мы сейчас только корректируем и изменяем, изменяем те ошибки.</p>
<p>Я выходил тогда возле трибуны, говорил, когда мы голосовали, что здесь есть ошибка. Сказали, мы через неделю это все изменим. Три месяца прошло! А это уже проголосованная постанова и мы вносим изменения. Давайте проголосуем. Тогда пусть Мариуполь увидит, кто действительно думает о них, а кто спекулирует!</p>
<p>&nbsp;</p>
<p>ГОЛОВУЮЧИЙ. Шановні колеги, дивіться, представники, які виступали з цієї трибуни, вони теж донеччани. І розуміють, про які населені пункти йде мова. Якщо є пропозиція депутатів, то її, можливо, було б врахувати.</p>
<p>Але давайте зробимо наступним чином. Я можу зараз поставити сигнальне голосування,&nbsp; щоб просто не завалити цю постанову. Якщо вона не набере необхідної кількості голосів, ми її відправимо автору на доопрацювання. Я тоді попросив би, Сергію Олексійовичу, вас спільно з колегами, які висловлювали позиції, ще раз зібратись, обговорити. Щоб не допустити жодних помилок. Я не бачу тут ніякої проблеми, в цьому, щоб доопрацювати. Такий підхід приймається? Приймається?</p>
<p>Будь ласка, підготуйтесь. Сигнальне голосування. Проект Постанови 2321, сигнальне голосування. Будь ласка, визначаємося, шановні колеги, сигнальне голосування, 2321.</p>
<p>&nbsp;</p>
<p>11:10:45</p>
<p>За-222</p>
<p>Я думаю, що&nbsp; вона може&nbsp; набрати зараз&nbsp; голоси, може набрати голоси. Будь ласка, колеги,&nbsp; займіть свої місця. Будь ласка, 23… На ваш розгляд внесена постанова, реєстраційний номер&nbsp; 2321, в цілому.</p>
<p><a href="http://w1.c1.rada.gov.ua/pls/zweb2/webproc4_2?pf3516=2321&skl=9" target=_blank>2321</a> – в цілому. Голосуємо. 2321, будь ласка.</p>
<p>&nbsp;</p>
<p>11:11:44</p>
<p>За-239</p>
<p>Рішення прийнято.</p>
<p>Я просив би єдине, що те, що сказав народний депутат Лубінець, давайте попрацюємо над&nbsp; постановою, можливо, треба ще додаткові вносити зміни сюди. Будь ласка, попрацюйте і ми визначимося. Дякую.</p>
<p>На ваш розгляд внесено проект Постанови про зміну і встановлення меж Артемівського району Донецької області – народний&nbsp; депутат Курило Віталій Семенович підготував проект&nbsp; постанови.</p>
<p>Є пропозиція автора розглядати&nbsp; її за скороченою процедурою, прошу визначатись – 2792. Розгляд за скороченою процедурою.</p>
<p>&nbsp;</p>
<p>11:12:41</p>
<p>За-183</p>
<p>Рішення прийнято.</p>
<p>Будь ласка, Віталій Семенович, доповідайте.</p>
<p>&nbsp;</p>
<p>11:12:53</p>
<p>КУРИЛО В.С.</p>
<p>Шановні народні депутати! Шановні виборці! Дана постанова дещо&nbsp; відрізняється від попередньої, хоча вона&nbsp; також уточнює межі ряду населених пунктів Донецької області. Вона відрізняється тим, що якщо там уже люди були приєднані до якогось району, то в даному випадку два населених пункти – це Миронівська селищна рада і Світлодарська міська рада, - які в цілому мають більше 15 тисяч населення, вони входили до складу міста Дебальцеве. І після відомих подій ці населені пункти знаходяться на території, контрольованій Україною. І у зв'язку з цим не працює казначейська служба, школи, які там є, лікарні, дитячі садочки, тобто вся інфраструктура, не одержують заробітної плати, не працює, фактично паралізована влада.</p>
<p>Тому є пропозиція, яка подана Артемівським районом, районною радою артемівською, яка погоджена адміністрацією донецькою, військово-цивільною адміністрацією. Пропозиція складається в тому, щоб збільшити територію Артемівського району на 1 тисячу 323 гектари земель за рахунок передачі йому 1 тисячі 111 гектарів земель Миронівської селищної ради і&nbsp; 212 гектарів Світлодарської міської ради.</p>
<p>Це ситуація, яка вимагає, як кажуть, форсмажорна, бо люди там, знаходячись на території, контрольованій Україною, з січня місяця не одержують ніяких ні соціальних допомог, ні заробітної плати, ні в лікарнях харчування, ні ліків, нічого.</p>
<p>Тому я просив би народних…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>КУРИЛО В.С. … я просив би народних депутатів підтримати дану постанову.</p>
<p>&nbsp;</p>
<p>ГОЛОВУЮЧИЙ. Будь ласка, Федорук Микола Трохимович, голова профільного підкомітету.</p>
<p>&nbsp;</p>
<p>11:15:26</p>
<p>ФЕДОРУК М.Т.</p>
<p>Шановні народні депутати, Комітет з питань державного будівництва, регіональної політики і місцевого самоврядування розглянув на своєму засіданні 13 травня проект даної постанови і пропонує: за наслідками обговорення прийняти дану постанову в першому читанні за основу і в цілому. Це якраз буде ліквідація тої матрьошки, яка існувала до цього часу в Дебальцеве. А люди (те, що говорив доповідач) зможуть отримувати соціальні виплати і пенсії, і заробітну плату. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, запишіться: два – "за", два – "проти". Прошу.</p>
<p>Юрій Павленко, "Опозиційний блок".</p>
<p>&nbsp;</p>
<p>11:16:29</p>
<p>ПАВЛЕНКО Ю.О.</p>
<p>Да, прошу передати слово Наталії Королевській.</p>
<p>&nbsp;</p>
<p>11:16:36</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие. Безусловно, мы сейчас рассматриваем правильные проекты. Но хочу обратить ваше внимание, почему так сложилась сейчас ситуация. Потому что правительство приняло неадекватные решения, неадекватные постановления, где в те населенные пункты, которые сегодня находятся под контролем Украины, были внесены неправильные разграничения. Поэтому мы в первую очередь требуем, чтобы правительство урегулировало на своем уровне вопрос выплат социальных пособий, пенсий, заработных плат на тех территориях, которые как контролируются Украиной, так и не контролируются. Сегодня люди из Донецкой и с Луганска, пенсионеры, вдуматься, – пенсионеры выиграли суд у правительства, выиграли апелляцию у правительство. И доказали, что они обязаны сегодня платить людям.</p>
<p>Мы здесь все в зале адекватные, и мы понимаем, что есть сложная ситуация. И мы прекрасно себе отдаем отчет, что есть технические моменты. Но когда правительство тупо игнорирует решение судов, тупо их не выполняет, игнорирует миллионы пенсионеров, которым ничего не было сделано, чтобы вывезти из Луганска, чтобы вывезти из Донецка, чтобы защитить этих людей. А сейчас их бросили там один на один на голодную смерть.</p>
<p>То мы настаиваем, и "Оппозиционный блок" настаивает, чтобы сняли антиконституционные нормы, чтобы восстановили все положенные по Конституции Украины и законам Украины выплаты, чтобы в парламенте был создан комитет по Донбассу, где четко были бы прописаны процедуры как людям сегодня получить заработанные пенсии, заработанные заработные платы, и заработанные социальные выплаты. Это граждане Украины, и мы обязаны сегодня поддержать и помочь им. Спасибо.</p>
<p>&nbsp;</p>
<p>ГОЛОВУЮЧИЙ. Павло Кишкар, "Самопоміч", будь ласка.</p>
<p>&nbsp;</p>
<p>11:18:45</p>
<p>КИШКАР П.М.</p>
<p>"Самопоміч", Павло Кишкар, Об'єднання "Самопоміч".</p>
<p>"Самопоміч" наполегливо пропонує колегам підтримати дану постанову. Єдине, що я, відповідаючи на репліку колеги, я не впевнений насправді, що всі в цьому залі є сповна розуму. Тому що говорити такі речі просто популістично, зважаючи на ваш політичний досвід, ну,&nbsp; побоялися хоча б Бога. Повірте, що люди держави, які є дійсно українцями, турбуються і думають про тих людей, які є на тимчасово окупованих територіях. І ми докладемо всіх максимальних зусиль не шкодуючи себе для того, щоб їх повернути в лоно України, щоб відновити Україну в наших кордонах. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Оксана Корчинська, Радикальна партія.</p>
<p>&nbsp;</p>
<p>11:19:40</p>
<p>КОРЧИНСЬКА О.А.</p>
<p>Оксана Корчинська, фракція Радикальної партії. Шановні колеги, ми всі просимо, наша фракція, підтримати дану постанову за основу і в цілому. тому що це райони, котрі щоденно перебувають під обстрілом нашим ворогом. У нас там, дійсно, складана ситуація. Там є місцеві лікарні і служба екстреної медицини і медицини катастроф, котрі щоденно надають допомогу як цивільному населенню, так і нашим поранен6им. І їм, дійсно, не платять зарплати у зв'язку з тим, що&nbsp; вони, на жаль, відносяться до Дебальцевського району. Просимо нагадати нашому уряду, і наша фракція офіційно звертається до уряду України з проханням допомогти Артемівському району і місту Артемівськ&nbsp; у зв'язку з тим, що населення міста Артемівськ і Артемівського району збільшилось на 40 відсотків від проживаючих людей до початку війни. У них надзвичайно важка ситуація. В місті Артемівськ є&nbsp;5 гуртожитків, котрі в критичному стані знаходяться, де живуть переселенці з дітками, там потрібно надзвичайно терміново робити ремонт. Мерія все робить для того, щоб поремонтувати лікарні і приймати поранених, і переселенців, і наших поранених.</p>
<p>Нагадаю вам, що лікарня Артемівська за цей період прийняла більше&nbsp; 3 тисяч поранених, там видатні лікарі, герої-лікарі працюють, наші військові лікарі і їм потрібна наша допомога. Надзвичайно парламент просимо зараз підтримати цю постанову.</p>
<p>Дуже вдячні.</p>
<p>&nbsp;</p>
<p>ГОЛОВУЮЧИЙ. Шановні колеги! Ми достатньо обговорили даний проект постанови&nbsp; про зміну і встановлення меж Артемівського району Донецької області, і є пропозиція&nbsp; комітету прийняти в цілому даний проект постанови.&nbsp; Будь ласка, прошу зайняти свої&nbsp; місця,&nbsp; шановні колеги&nbsp; народні депутати і підготуватись до голосування.</p>
<p>На ваш розгляд для голосування внесено проект Постанови (реєстраційний номер 2792) про зміну і встановлення меж Артемівського району Донецької області.&nbsp; Будь ласка,&nbsp; шановні колеги, голосуємо, є пропозиція голосувати в цілому даний проект&nbsp; постанови.&nbsp; Будь ласка, в цілому.&nbsp;&nbsp;</p>
<p>&nbsp;</p>
<p>11:22:43</p>
<p>За-283</p>
<p>Рішення прийнято.&nbsp;</p>
<p>Дякую,&nbsp;&nbsp; шановні колеги.</p>
<p>Переходимо до розгляду проектів законів в&nbsp;&nbsp; першому читанні. На ваш розгляд внесено проект Закону (реєстраційний номер 1270) про внесення змін до Земельного кодексу України (щодо удосконалення механізму передачі земельних ділянок, відчужених для суспільних потреб чи з мотивів суспільної необхідності), народний депутат Бондар Віктор Васильович.</p>
<p>Є пропозиція автора, розглядати даний проект закону за скороченою процедурою. Прошу визначатися 1270 щодо розгляду за скороченою процедурою, шановні колеги.</p>
<p>&nbsp;</p>
<p>11:23:30</p>
<p>За-176</p>
<p>Рішення прийнято.</p>
<p>Будь ласка, доповідайте.</p>
<p>&nbsp;</p>
<p>11:23:36</p>
<p>БОНДАР В.В.</p>
<p>Дякую. Вельмишановний Володимире Борисовичу, шановні колеги, даний законопроект спрямований на те, щоб врегулювати прогалину, яка сьогодні існує в земельному законодавстві щодо питань придбання та оформлення земельних ділянок, відчужених для суспільних потреб чи з мотивів суспільної необхідності.</p>
<p>Якщо говорити коротко і простими словами, мова йде про те, що сьогодні, коли відбуваються якісь будівництва інфраструктурних проектів чи проектів для розвитку району, міста, області, виникає необхідність викупити земельну ділянку і оформити на районну адміністрацію або на місто, яке є замовником даних робіт. В той же час, якщо подивитися, є прогалина між Бюджетним кодексом і Земельним кодексом. Наприклад, районна адміністрація чи місто викуповує земельну ділянку для суспільних потреб, для будівництва доріг чи інфраструктурних об'єктів, а оформити на себе нормально не може, бо по іншому земельному законодавству, по Земельному кодексу виникає необхідність оформити і зробити договір на викуп цієї ділянки з відповідним територіальним управлінням, органів земельних ресурсів. Тобто колізія, коли викуповується земля для суспільних потреб за кошти місцевих бюджетів, а оформлення відбувається на інший територіальний орган, втрачає громада кошти, право власності не набуває та структура, тобто районна адміністрація чи місто, для якої ця операція здійснюється. Ми пропонуємо внести зміни у 122 статтю Земельного кодексу, щоб право власності набувала та структура, яка здійснює викуп цієї земельної ділянки для суспільних потреб. Простий і нормальний законопроект, який реально вирішує питання територіальної громади і місцевого самоврядування.</p>
<p>Дякую. І прошу підтримати за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Бакуменко. Співдоповідь від комітету? Будь ласка.</p>
<p>&nbsp;</p>
<p>11:25:42</p>
<p>БАКУМЕНКО О.Б.</p>
<p>Шановний Володимир Борисович! Шановні колеги! На ваш розгляд внесено законопроект, яким пропонується доповнити статтю 122 Земельного кодексу України новою частиною встановити, що земельні ділянки, відчужені для суспільних потреб чи з мотивів суспільної необхідності, надаються у користування, або у власність для таких потреб органами, які прийняли таке рішення про їх викуп.</p>
<p>Комітет відмітив, що розподіл повноважень органами виконавчої влади, органів місцевого самоврядування щодо викупу земельних&nbsp; ділянок приватної власності для суспільних потреб на сьогодні заплутаний.</p>
<p>Наприклад, Кабінет Міністрів України викупив земельну ділянку для цілей національної безпеки, після того ділянка стає власністю держави, але передавати її у постійне користування певній військовій частині має обласна державна адміністрація, а не Кабінет Міністрів України. Законопроектом пропонується усунути ці неузгодженості, якщо Кабінет Міністрів України викупив ділянку, то і продавати повинен Кабінет Міністрів. Якщо обласна державна адміністрація чи сільська рада викупила, то і передавати повинен той орган, який викупив.</p>
<p>Головне науково-експертне управління Апарату Верховної Ради України вважає, що за результатами розгляду в першому читанні даний законопроект доцільно доопрацювати з врахуванням наведених зауважень та пропозицій. За результатами обговорення комітет вирішив рекомендувати Верховній Раді України проект Закону про внесення змін до Земельного кодексу України щодо удосконалення механізмів передачі земельних ділянок відчужених для суспільних потреб чи з мотивів суспільної необхідності (реєстраційний номер 1270), прийняти за основу. Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; запишіться два – "за", два – "проти".</p>
<p>Олег Купрієнко, Радикальна партія.</p>
<p>&nbsp;</p>
<p>11:27:53</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка, Чернігів.</p>
<p>Шановні колеги! Попередні наші колеги наприймали законопроектів, особливо в земельному законодавстві, настільки складних і крючкотворних, що оформити земельну ділянку для суспільних потреб, тобто для&nbsp; громади буває наскільки складно, що майже неможливо. І замість того, щоб просто прозоро, відкрито вирішувати це питання приходиться ходити п'ять кругів аду. Це стосується і не тільки цього законопроекту, це стосується і відводу земельних ділянок для простих громадян.</p>
<p>Тому будь-які законопроекти, які хоч на трішечки полегшують процедуру оформлення земельних ділянок треба приймати, голосувати і спрощувати життя нашим людям.</p>
<p>Тому ми підтримуємо указаний законопроект у першому читанні. І, якщо є зауваження у народних депутатів – можна буде доопрацювати. Але дана норма вона невеличка, але вона усуває дуже великий пласт проблем, який виникає при оформленні земельних ділянок, що&nbsp; вилучаються: для суспільних потреб, для громади, в тому числі для потреб військової, для потреб оборони. І це спростить процедуру&nbsp; оформлення і наше з вами життя. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Від "Батьківщини", будь ласка, Івченко Вадим Євгенович.</p>
<p>&nbsp;</p>
<p>11:29:23</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги! Фракція однозначно підтримує даний законопроект, але я хотів би, щоб ми з вами&nbsp; не плутали. Це відчуження земельних ділянок або викуп для суспільних потреб. Яка сьогодні відбувається ситуація? Якщо районна державна адміністрація, не орган місцевого самоврядування, я наполягаю, а саме районна державна адміністрація хоче викупити земельну ділянку для&nbsp; розв'язки чи для будівництва чогось іншого, то відведення цієї земельної ділянки відбувається Держкомземом, а договір заключає обласна державна адміністрація. Тобто кошти йдуть із районного бюджету, а договір заключає районна державна адміністрація.</p>
<p>Це технічний законопроект, який дозволяє розподілити по рівням: районна адміністрація, Держкомзем, обласна адміністрація – ті земельні ділянки, які вилучаються для громад районів, для&nbsp; суспільних потреб. Це вносяться&nbsp; зміни в статтю 122 Земельного кодексу.</p>
<p>Прошу колег підтримати, оскільки ми зіткнулися з&nbsp; цією проблемою під час будівництва об'єктів "Євро-2012". Якщо ми приймемо даний&nbsp; законопроект, це значно полегшить саме викуп земельних ділянок, який відбувається для суспільних потреб на користь громад. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Долженков.</p>
<p>&nbsp;</p>
<p>11:30:50</p>
<p>ДОЛЖЕНКОВ О.В.</p>
<p>Дякую. Фракція "Опозиційний блок", звичайно, буде підтримувати дану законодавчу ініціативу, оскільки вона спрямована у переважній більшості саме не на спрощення викупу, а на узгодження процедури розпорядження та передачі у користування тих земельних ділянок, які були викуплені з мотивів суспільної необхідності, для суспільних потреб відповідними органами державної влади та органами місцевого самоврядування.</p>
<p>Звичайно, відповідно до статті 41 Конституції України право власності є невідчужуваним, але є випадки, коли саме для суспільних потреб, суспільної необхідності, а це випадки, які були озвучені попередніми колегами, зокрема, щодо будівництва доріг, автомагістралей, щодо будівництва інших суспільно значущих об'єктів інфраструктури, приймається рішення, і відповідно до вказаного рішення необхідно визначити подальшу долю відповідних земельних ділянок.</p>
<p>Тому, звичайно, вказаний законопроект є вкрай важливим для того, щоб визначити напрями та визначити компетентний орган, який приймає рішення про подальшу передачу відповідних земельних ділянок, користування та власність.</p>
<p>Враховуючи те, що положення вказаного законопроекту є дещо оптимальними та невеликими, ми взагалі пропонуємо вказаний законопроект проголосувати за основу і в цілому, тому що вносити якісь пропозиції, я вважаю, абсолютно недоцільно. Він абсолютно простий. Той приймає рішення щодо подальшої передачі в користування та у власність, приймає рішення про викуп та відчуження вказаної земельної ділянки з мотивів суспільної необхідності та суспільних потреб.</p>
<p>Тому, шановні колеги, пропонуємо проголосувати та підтримати вказану законодавчу ініціативу за основу та в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Григорій Михайлович Заболотний, "Блок Петра Порошенка".</p>
<p>&nbsp;</p>
<p>11:32:51</p>
<p>ЗАБОЛОТНИЙ Г.М.</p>
<p>Хочу сказати, що цей законопроект є надзвичайно важливий у тому плані, що якби навіть він сьогодні не появився у сесійній залі, то органи місцевого самоврядування і районні державні адміністрації заставили б нас все рівно розглянути дану проблему, так як вони піднімаються вже більше року. В результаті того, що саме такого законопроекту не існувало до цього часу, появилося дуже багато судових рішень, які були не на користь влади, бо рішення приймалося до цього авторитарним методом. Враховую чи те, що сьогодні цей закон абсолютно простий, а слід пам'ятати, що все, що просте, воно геніальне, треба його в обов'язковому плані підтримати, він заслуговує на увагу, повагу і сьогодні проголосування. Дякую.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Будь ласка, Юрій Левченко.</p>
<p>&nbsp;</p>
<p>11:33:55</p>
<p>ЛЕВЧЕНКО Ю.В.</p>
<p>Левченко, ВО "Свобода", 223-й округ, місто Київ.</p>
<p>Товариство, тут дуже багато говорилося про те, який це простий і такий хороший законопроект, як він усуває різноманітні колізії і так далі. Ну, справді, він усуває одну проблему юридичну, технічну, але створює одну абсолютну несправедливість і абсурдність, яка полягає в тому, що в разі ухвалення цього законопроекту в цьому вигляді ділянки, які будуть відчужені, забрані у людей, забрані у бабусь, у пенсіонерів, дача якась може бути забрана під міст, забрана ще якась ділянка, яку люди використовують для свого проживання, так от ці ділянки можуть бути передані потім приватним особам для якихось будівництв, які незрозумілі – які будівництва, наскільки вони є суспільно потрібні ці будівництва. Чомусь ніхто про це не говорить сьогодні в оцих всіх ваших виступах. Тому що якщо ви робите отакі зімни, то ці зміни можна робити за тієї умови, що ці ділянки можуть лишатися в користуванні державних чи комунальних власників, а не передаватися приватним&nbsp; особам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, уточнення 10 статті. Тут записано, що земельні ділянки, незалежно від їх цільового призначення, відчужені для суспільних потреб чи з мотивів суспільної необхідності, надаються у користування або у власність для таких потреб... для таких потреб тими ж органами, які прийняли рішення про їх викуп. Тобто фактично тут є запобіжник, тут же немає ні зміни цільового призначення, нічого.</p>
<p>Тому я думаю, що ми можемо, обговоривши це питання, була пропозиція голосувати його за основу і в цілому. Якщо немає заперечень, тоді я поставлю на голосування цю пропозицію, колеги. Але прошу перед тим зайняти свої місця. Шановні колеги, прошу зайняти свої місця для голосування за проект Закону (реєстраційний номер 1270): проект Закону про внесення змін до Земельного кодексу України (щодо удосконалення механізму передачі земельних ділянок, відчужених для суспільних потреб чи з мотивів суспільної необхідності) (реєстраційний номер 1270). Готові голосувати, колеги? Готові.</p>
<p>Будь ласка, є пропозиція народних депутатів голосувати за основу та в цілому. За основу і в цілому. Голосуємо, колеги, за основу і в цілому.</p>
<p>&nbsp;</p>
<p>11:37:12</p>
<p>За-208</p>
<p>Колеги, ще раз, за основу, була пропозиція голосувати за основу. Ви будьте, будь ласка, шановні колеги, уважніші, бо внаслідок обговорення ніхто не заперечував і були пропозиції щодо голосування його за основу і в цілому. В цьому законі тільки одна стаття, яку я процитував.</p>
<p>Будь ласка, давайте повернемося. Повертаємося до розгляду цього питання, 1270.&nbsp; Давайте повернемось.</p>
<p>&nbsp;</p>
<p>11:37:55</p>
<p>За-286</p>
<p>Повернулись.</p>
<p>Пропозиція комітету – за основу. Прошу голосувати. За основу.</p>
<p>&nbsp;</p>
<p>11:38:13</p>
<p>За-291</p>
<p>Рішення прийнято. Дякую, шановні колеги.</p>
<p>На ваш розгляд внесено проект Закону, реєстраційний номер 1201, про державну службу. Про внесення змін до Закону України "Про державну службу" (щодо обов'язкового володіння українською мовою посадовими та службовими особами органів державної влади). Реєстраційний номер 1201. Народний депутат Головко. Є пропозиція народного депутата за скороченою процедурою розглядати цей проект Закону. Прошу, визначайтесь.</p>
<p>&nbsp;</p>
<p>11:38:58</p>
<p>За-187</p>
<p>Рішення прийнято. Будь ласка.</p>
<p>&nbsp;</p>
<p>11:39:06</p>
<p>ГОЛОВКО М.Й.</p>
<p>Михайло Головко, Всеукраїнське об’єднання "Свобода", 164 виборчий округ, Тернопільщина.</p>
<p>Шановні депутати, до вашої уваги представлений законопроект 1201 про внесення змін до Закону України "Про державну службу" (щодо обов'язкового володіння українською мовою посадовими та службовими особами органів державної влади). Проект спрямований на забезпечення безумовного виконання конституційних норм про всебічний розвиток і функціонування української мови у всіх сферах суспільного життя на всій території України, неухильне додержання Конституції України посадовими та службовими особами органів державної влади під час виконання ними службових обов’язків.</p>
<p>У даному законопроекті пропонується внести зміни, відповідно до яких посадові та службові особи органів державної влади повинні володіти українською мовою на рівні, необхідному для виконання ними їх посадових і професійних обов’язків, не допускати публічних проявів зневаги до української мови, знущатися чи глуму над нею, а також її дискредитації. А також зобов’язаність складати іспит з української мови для підтвердження рівня володіння нею, необхідною для виконання ними службових обов'язків.</p>
<p>Товариство, взагалі абсурдно є, що ми сьогодні такий законопроект розглядаємо в стінах Верховної Ради. Адже це певно тільки українська держава є як виняток в світі, що державні чиновники вищого рівня, міністри, замміністрів, інші не знають, не володіють державною мовою, не вміють писати, читати чи спілкуватися. У будь-якій іншій цивілізованій країні це є як норма. В Європі, в Польщі, в Німеччині, у Великій Британії і в Америці, але тільки не в Україні. Тут ти можеш займати найвищу державну посаду, але не знати державної мови. Я вважаю, що це, і наша політична сила", Всеукраїнське об'єднання "Свобода", що це є неприпустимо. Адже, якщо ми хочемо розвивати реальну українську державу, піднімати її рівень і статус, саме основне, ми зобов'язані, щоб чиновники вищого рівня поважали, виконували Конституцію, 10 статтю Конституції України про державну мову. І володіли, і знали державну мову.</p>
<p>Я закликаю вас підтримати. Щоб дійсно Україна була, як і всі інші цивілізовані країни, і таким чином, ми утвердили б суверенітет, незалежність і цілісність нашої…</p>
<p>&nbsp;</p>
<p>ГОЛОВУЮЧИЙ. Будь ласка, прошу, завершуйте.</p>
<p>&nbsp;</p>
<p>ГОЛОВКО М.Й. … в питанні є багато спекуляцій. І тому, щоб врешті-решт це питання було знято, я думаю, що ми маємо в цьому питанні бути єдині. Тому закликаємо вас підтримати цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ. Голова підкомітету Альона Шкрум.</p>
<p>&nbsp;</p>
<p>11:41:40</p>
<p>ШКРУМ А.І.</p>
<p>Шкрум Альона, фракція "Батьківщина". Шановні народні депутати, шановний пане Голово! Комітет з питань державного будівництва, регіональної політики та місцевого самоврядування розглянув на своєму засіданні 4 березня поданий народними депутатами Головком, Осуховським, Іллєнком та іншими законопроект про внесення змін до Закону України "Про державну службу" щодо обов'язкового володіння українською мовою.</p>
<p>Головне Науково-експертне управління зазначає декілька дуже важливих зауважень та пропонує повернути на доопрацювання суб'єкту права законодавчої ініціативи даний законопроект. Комітет під час обговорення на засіданні загалом підтримав ідею законопроекту, підтримав важливість в повному обсязі володіння державними службовцями українською мовою. І сказав про те, що дійсно, аналіз мовної ситуації в державній службі свідчить про окремі проблеми та принаймні щодо того, що застосування української мови державними службовцями має дійсно відбуватися під час виконання ними службових повноважень, що сьогодні не завжди є ситуацією.</p>
<p>З огляду на зазначене, комітет все ж рекомендує за наслідками розгляду в першому читанні підтримати даний законопроект за основу. І виражає бажання доопрацювати його до другого читання з урахуванням зауважень Науково-експертного.</p>
<p>Втім, я також маю зазначити, що ми враховували на своєму засіданні аналіз рішень інших комітетів. І Комітет з питань бюджету насамперед висловив зауваження про те, що даний законопроект потребує дуже значних видатків з державного бюджету, так як він передбачає новий іспит з державної мови для всіх державних службовців і окремо для кандидатів на державну службу, що дійсно&nbsp; буде великим тягарем на даний час для нашого державного бюджету. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться два – "за", два – "проти", прошу.</p>
<p>Народний депутат Помазанов, "Народний фронт".</p>
<p>&nbsp;</p>
<p>11:43:41</p>
<p>ПОМАЗАНОВ А.В.</p>
<p>Шановні колеги, дуже дякую. Я вважаю, що така законодавча ініціатива, вона має місце на життя. Зараз ми, на жаль, маємо ганебне явище, коли державні службовці починаючи з нижчої ланки і до найвищої не володіють українською мовою, державною мовою нашої країни. То, звичайно, що є до цього законопроекту певні зауваження, є певні недоліки. Але, я вважаю, що сама ідея і сама концепція такої реформи, вона має право на життя. І ми повинні все ж таки реалізувати державну політику в тому напрямку, що всі повинні розмовляти державною мовою в першу чергу, а не мовою нашого агресора, який на Донбасі вбиває наших дітей. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, "Блок Петра Порошенка", народний депутат Рибак.</p>
<p>&nbsp;</p>
<p>11:44:33</p>
<p>РИБАК І.П.</p>
<p>Прошу передати слово Миколі Томенко.</p>
<p>&nbsp;</p>
<p>ГОЛОВУЮЧИЙ. Микола Томенко.</p>
<p>&nbsp;</p>
<p>11:44:46</p>
<p>ТОМЕНКО М.В.</p>
<p>Шановні колеги, я хочу звернути увагу, що насправді ідея законопроекту є набагато важливішим, чим ми тут говоримо. У мене складається враження, що у нас нове покоління міністрів і чиновників, менеджерів і адвокатів не знає ні Конституції, ні державної мови, ні традицій, ні переконання, що вони працюють на українську державу.</p>
<p>У нас зараз, щоб міністром стати, наприклад, якщо ви міністр юстиції, щоб заступниками стати і начальниками управління, треба в фірмі його працювати. Щоб, наприклад, там в Міністерстві екології працевлаштуватися, треба працювати в братській адвокатській компанії. Тобто у них корпоративна етика. Вони прийшли, вони менеджери адвокатів, олігархів. А ми ж державних службовців української держави набирали.</p>
<p>От я при всій повазі до Президента, розбираюсь зараз з нашим сумнозвісним законопроектом про заборону на вивіз лісу-кругляка.</p>
<p>&nbsp;Виявляється, що юристи в Адміністрації Президента не знають, що є стаття 94, а там чітко написано, що Президент може ветувати закон протягом 15-и днів. Ви запитайте у мене: а скільки лежить у Президента цей законопроект? Уже більше місяця, тобто чиновники Адміністрації Президента не читали 94-у статтю Конституції&nbsp; і підставляють Президента, бо він уже не має права підписувати законопроект, уже Голова Верховної Ради повинен півмісяця як підписати.</p>
<p>Тому мені&nbsp; здається, що коли ми кажемо: державний службовець – це людина, яка шанує державу, яка поважає Конституцію і закони, яка знає українську&nbsp; державну мову, і не може бути&nbsp; жодного іншого аргументи, щоби цей чоловік сказав: "Ну я зайняв міністра або зам. міністра, по-тихеньку&nbsp; підтягнусь, за місяць Конституцію прочитаю, закони прочитаю і вивчу українську мову". Можливо з іспитом тут треба продебатувати, яку форму перевірки зробити, щоб цей тест на знання мови ми виявили. Але в українській державі ми не можемо дозволити розкоші, щоб державний службовець, починаючи з міністра до чиновника, не володів українською мовою. Голосуємо "за".</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Ігор&nbsp; Шурма, "Опозиційний блок".</p>
<p>&nbsp;</p>
<p>11:47:00</p>
<p>ШУРМА І.М.</p>
<p>Ігор Шума&nbsp; "Опозиційний блок".</p>
<p>Ну в мене був виступ одного змісту, але послухавши попереднього виступаючого&nbsp; про міністрів, які працюють в&nbsp; уряді, як вони розмовляють, про їхній фах, я хочу задати зразу до своїх колег по коаліції запитання:&nbsp; слухайте, кого ви туди набрали? Ви ж несете відповідальність за тих людей, кого ви набрали. Якщо вам сьогодні за них соромно, якщо у нас сьогодні люди не вміють спілкуватися державною мовою на посаді державних службовців, то я розцінюю внесення змін і доповнень як вашу спробу вигнати цих людей з роботи, бо вам незручно їм сьогодні сказати: "Ідіть з роботи". Прикриєтесь законом.</p>
<p>А я ще хочу звернутися одночасно, Володимир Борисович, до справедливості. Значить&nbsp; у нас був поданий&nbsp; законопроект 1596 стосовно політичної неупередженості.&nbsp;</p>
<p>На засіданні комітету сказали, що розгляд цього законопроекту є недоцільним, а він передбачав одну річ, він писав у ствердженій формі, державний службовець є позапартійним. Це давало можливість людям не залежати від того, хто приходить до влади, професійним. Його зняли, бо є прийнятий, розглядається прийняття одного закону про держслужбу.</p>
<p>Я, до речі, громадянам України сказати, що це буде в рекорді Гіннеса цей закон, тому що за нього голосували в першому читанні 20 разів, з чим я вас всіх і вітаю. То тоді, будь ласка, якщо є така пропозиція по українській мові, по державній мові, вносьте зміни вже в новий закон. Що ж ми вносимо зміни до закону, який має лічені дні для проживання? Або тоді дайте можливість провести департизацію через прийняття цього закону. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Володимир Михайлович Литвин.</p>
<p>&nbsp;</p>
<p>11:49:13</p>
<p>ЛИТВИН В.М.</p>
<p>Шановний Голово, шановні колеги, потрібно погодитися з доповідачем, який сказав, що дивно ставити таку пропозицію про прийняття відповідного закону Верховної Ради України. Це рівнозначно тому, щоб в оперативному театрі створювати гурток хорового співу, але ситуація з українською мовою, використання її на державній службі є катастрофічною, особливо за останній період. Треба знати англійську мову і належати до певної корпорації, і ти будеш державним службовцем, і це розповсюджується на все суспільство. Зверніть увагу на результати незалежного зовнішнього оцінювання з української мови, це ганебне явище.</p>
<p>Тому зрозуміло, що цей закон треба прийняти сьогодні за основу і в цілому, передбачити курси і іспити з української мови для державних службовців, передбачити іспит з української історії, з історії України і іспит зі знання основ законодавства Конституції, щоб у нас була правова держава,&nbsp; і щоб у нас була історична пам'ять, і щоб у нас державні службовці показували приклад поваги до держави, починаючи із знання української мови. Це основа, це засади на якій треба будувати державу. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, від фракцій, будь ласка, Олена Шкрум.</p>
<p>Вадим Івченко, від фракції "Батьківщина", потім Юрій Чижмарь.</p>
<p>&nbsp;</p>
<p>11:51:07</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги! Дивіться, законопроект дуже потрібний, але три тижні тому ми прийняли в першому читанні Закон "Про державну службу". Сьогодні ми приймаємо зміни до старого закону і комітет рекомендує прийняти за основу. Це означає, що в другому читанні цей закон вже буде не потрібен, оскільки ми приймемо комплексний Закон про державну службу.</p>
<p>Володимир Борисович є пропозиція, щоб ми норми цього закону врахували в новому Законі про державну службу. І коли ми будемо розглядати, щоб обов'язково ці норми про знання державної мови про іспити державних службовців обов'язково були враховані – це буде правильно.</p>
<p>Або сьогодні відразу прийняти за основу і в цілому, але знову треба, щоб в новому законі ці питання були враховані. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Юрій Чижмарь, Радикальна партія.</p>
<p>&nbsp;</p>
<p>11:52:05</p>
<p>ЧИЖМАРЬ Ю.В.</p>
<p>Юрій Чижмарь, Радикальна фракція. Шановні, цей закон сьогодні, дійсно, державний службовець повинен володіти українською мовою і служити виключно українському народу. Це стосується не тільки чиновників місцевого самоврядування і державних органів, і установ, але і депутатів Верховної Ради, які в більшій своїй частині інколи не знають норм належно української мови і виступають з трибуни на російській мові. Але є інша проблема – це освітня проблема, на жаль, сьогодні треба констатувати, рівень викладання української мови настільки низький, що цього року за результатами тестів ЗНО 23 тисячі, а це майже 10 відсотків учнів не здало тести на українську мову. Треба відмітити, що сьогодні в місцях компактного проживання, а особливо на Закарпатті, в угорсько-мовних регіонах, румуно-мовних регіонах викладання українською мовою вчителями настільки низький, що випускники не володіють в достатній мірі українською мовою.</p>
<p>Тому питання до Міністерства освіти, шановні, приведіть у&nbsp; відповідність свої регламентні норми, і якість учителів для того, щоб національні меншини…</p>
<p>&nbsp;</p>
<p>ГОЛОВУЮЧИЙ. Будь ласка, Рефат Чубаров, "Блок Петра Порошенка".&nbsp;</p>
<p>&nbsp;</p>
<p>11:53:19</p>
<p>ЧУБАРОВ Р.А.</p>
<p>Шановні колеги! Це&nbsp; моя провина в тому, що я не встиг ознайомитися детально з цим законопроектом. Але от вислухавши деякі виступи, дозвольте мені, буквально пару думок, взагалі, Закон України "Про державну службу" потребує вдосконалення по всіх аспектах. І, в першу чергу, виходячи з того, що у нас відбулося за рік і відбувається, виходячи з окупації Криму.</p>
<p>Друге. Жодних не може бути сумнівів у тому, що державні службовці зобов'язані&nbsp; мати, зобов'язані користуватися державною мовою. В той же час, я хочу, щоб просто вас попросити не поспішати сьогодні&nbsp; його&nbsp; приймати і в цілому цей закон. Лише з огляду на те, що ми&nbsp; маємо там удосконалити деякі норми, які&nbsp; будуть притаманні для тих територій, які ми зобов'язані повернути, ми будемо повертати не лише&nbsp; території, а людей.</p>
<p>Закон про державну службу в частині мов…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>11:54:31</p>
<p>ЧУБАРОВ Р.А. … в частині вимог щодо української мови, зокрема в Криму використовувалася, як дубина проти тих людей, які служили Україні, хотіли служити, але з різних причин не знали української мови.</p>
<p>Отже, хочу сказати, що якщо би лише знанням української мови визначався би патріотизм людини його український&nbsp; настрій, можливо, я би цього не говорив би.</p>
<p>Отже, за основу сьогодні – так, працюємо на друге читання для того, щоб надати можливість всім тим людям, які сьогодні в окупації інтегруватися знову назад в Україну і&nbsp; відповідно, відповідати вимогам того закону, який ми приймемо. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Олександр Дехтярчук "Блок Петра Порошенка".</p>
<p>&nbsp;</p>
<p>11:55:24</p>
<p>ДЕХТЯРЧУК О.В.</p>
<p>Олекандр Дехтярчук, "Блок Петра Порошенка".</p>
<p>Шановні депутати, звертаю вашу увагу на те, що нещодавно нами у сесійному залі прийнято два законопроекти у першому читанні – законопроект про державну службу і про службу в органах місцевого самоврядування. Зокрема, стаття 8 визначає, проекту Закону "Про державну службу", державний службовець зобов'язаний, частина п'ята, користуватися державною мовою.</p>
<p>Звичайно, що важливість прийняття законопроекту про українську мову є потрібною, але чи варто приймати ще додатково один законопроект, якщо можна доопрацювати відповідну статтю як і Закону "Про державну службу", так і Закону "Про службу в органах місцевого самоврядування"? Робоча група буде засідати сьогодні, тому комітет запрошує до участі пана Головка і всіх бажаючих вдосконалити саме цю частину законодавства України.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Я думаю, що всі проговорили це питання.</p>
<p>Значить, насправді, я думаю, що колеги, які щойно говорили про закон, насправді, ми прийняли з вами за основу Закон "Про державну службу", який у повній мірі врегульовує комплексно питання мови. І тому, звісно, ви визначайте самі, але я вважаю, що такі речі треба один раз і назавжди так прийняти, щоб це був окремий закон, який регулює всі відносини і в рамках державної служби, і він є досконалим без будь-яких застережень.</p>
<p>Будь ласка, Юрій Луценко, хвилину, і будемо голосувати.</p>
<p>&nbsp;</p>
<p>11:57:08</p>
<p>ЛУЦЕНКО Ю.В.</p>
<p>Шановний пане Голово, шановні колеги! Ми пропонуємо, заслухавши всі виступи, відхилити даний законопроект через те, що питання володіння державною українською мовою комплексно врегульовується Законом про держслужбу, але при цьому пропонуємо профільному комітету готуватися до поправок, які зобов'яжуть держслужбовців першої і другої категорії у певний термін опанувати англійську мову, яка необхідна для інтеграції України у світовий простір.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, дякую. Ми зрозуміли пропозиції, які пролунали в залі. Я поставлю його на голосування за основу. Якщо він не набере зараз голоси, буде враховано, що він відхилений, а ми продовжуємо роботу із законом, який вже прийняли за основу, який регулює це питання – закон, комплексний Закон про державну службу і Закон про службу в органах місцевого самоврядування.</p>
<p>Будь ласка, шановні колеги, визначаємося, 1201 – визначаємося.</p>
<p>&nbsp;</p>
<p>11:58:31</p>
<p>За-152</p>
<p>Рішення... насправді, шановні колеги, це питання буде врегульоване. Рішення не прийнято. Це питання буде врегульоване, оскільки воно визначено і ми голосували за нього за основу.... <i>(Шум у залі)</i> Насправді, колеги, ми вже один раз за цей закон з вами проголосували. Бо в Законі про&nbsp; державну службу ця норма є і вона була проголосована... Уряду... Восьма частина читайте, стаття... Вибачте, стаття 8 частина п'ята.</p>
<p>Шановні колеги, працюємо далі. <i>(Шум у залі)</i> Шановні колеги, 1332 проект закону. Будь ласка, будь ласка, хвилину – Сергій Соболєв.</p>
<p>&nbsp;</p>
<p>11:59:24</p>
<p>СОБОЛЄВ С.В.</p>
<p>..."Батьківщина". Шановні колеги, ну давайте хоча б не соромити свою країну, щоб це не виглядало, що парламент відхилив це питання. Давайте зараз проголосуємо: врахувати це положення при остаточній розробці Закону про державну службу. І таким чином парламент висловить свою позицію. Дякую.</p>
<p>&nbsp;</p>
<p>ГОЛОВУЮЧИЙ. Надзвичайно гарна пропозиція: при підготовці до другого читання Закону про державну службу врахувати пропозицію, розглянути врахування пропозиції, яка включена в проект закону 1201. Голосуємо. Пропозицію голосуємо, я її оформлю окремим протокольним дорученням, окремим&nbsp; протокольним дорученням підтриманим парламентом. Давайте підтримаємо: врахувати цю позицію, врахувати цю позицію при підготовці до другого читання Закону про державну службу. Давайте підтримаємо. Давайте підтримаємо. Прошу підтримати, колеги, оце слушна дуже пропозиція, давайте підтримаємо. Прошу підтримати, колеги, прошу голосувати, давайте підтримаємо цю пропозицію для врахування при підготовці до другого читання.</p>
<p>&nbsp;</p>
<p>12:00:35</p>
<p>За-245</p>
<p>Гарна була пропозиція Сергія Соболєва. Дякую, пане Сергію. Всім все стало зрозуміло.</p>
<p>Шановні колеги, відповідно до Регламенту роботи Верховної Ради України оголошую перерву до 12 години 30 хвилин. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Заходимо в зал для продовження нашої роботи. Будь ласка, секретаріат фракцій, повідомте депутатів про початок нашої роботи.</p>
<p>Шановні колеги, будь ласка, заходимо в зал, займаємо робочі місця.</p>
<p>Я звертаюсь до голів фракцій змобілізувати депутатів для того, щоб ми могли продуктивно голосувати. Ми зараз не зможемо навіть за скорочену процедуру проголосувати. Тому я дуже прошу. Але зараз ми маємо проголосувати за скорочену процедуру.</p>
<p>Шановні колеги! Зараз ми згідно порядку денного переходимо до розгляду проекту Закону про внесення змін до Закону України "Основи законодавства України про охорону здоров'я". Автор законопроекту поросив розглянути даний законопроект за скороченою процедурою. І я прошу всіх підтримати, бо ми інакше перейдемо в повний розгляд цього законопроекту.</p>
<p>І тому дуже прошу підтримати пропозицію автора розглядати за скороченою процедурою. Будь ласка, прошу підтримати, прошу проголосувати, будь ласка.</p>
<p>&nbsp;</p>
<p>12:37:54</p>
<p>За-106</p>
<p>Дякую. Я прошу уважно, ще раз поставлю. Якщо не буде людей в залі, ми засідання зупинимо звичайно. Зараз ми почекаємо кілька хвилин і подивимося, чи підійдуть депутати.</p>
<p>Я прошу колег не виходити з залу, а заходити в зал, настійливо прошу.</p>
<p>Готові так? Тоді я ще раз ставлю на голосування пропозицію розглянути за скороченою процедурою проект закону 1332. Будь ласка, прошу проголосувати. Голосуємо.</p>
<p>&nbsp;</p>
<p>12:38:52</p>
<p>За-118</p>
<p>Депутатів в залі нема. Давайте ми, зараз я ще раз поставлю, якщо не буде, ми просто проведемо голосування, чи є необхідна кількість депутатів в залі. Якщо не буде, ми просто зупинимо наше ранкове засідання. І всі законопроекти, які були підготовлені, вони просто будуть автоматично зняті з розгляду на сьогоднішній день.</p>
<p>Я попрошу, хто ще є зараз в кулуарах, зайдіть, будь ласка, в зал. Я прошу підтримати дану пропозицію. Не кричіть із залу.</p>
<p>І я третій раз, востаннє, ставлю пропозицію автора розглянути законопроект 1332 за скороченою процедурою. Будь ласка, голосуємо.</p>
<p>&nbsp;</p>
<p>12:40:00</p>
<p>За-133</p>
<p>Тоді розглядаємо... Давайте ми перший тест: чи&nbsp; нас є достатньо для розгляду, – а потім вже перейдемо&nbsp; до розгляду, бо якщо немає достатньої кількості депутатів,&nbsp; немає сенсу і починати розглядати даний законопроект. Тому прошу приготуватись до сигнального голосування, сигнальним голосуванням ми вияснимо, чи є в залі необхідна кількість голосів. Тоді я прошу приготуватись до сигнального голосування і прошу провести сигнальне голосування, прошу голосувати, прошу голосувати сигнальне голосування,&nbsp; будь ласка.</p>
<p>&nbsp;</p>
<p>12:40:58</p>
<p>За-170</p>
<p>Дякую вам.</p>
<p>Шановні колеги, в залі немає необхідної кількості депутатів для того, щоб проводити законопроекти і фактично ми зараз не можемо жоден&nbsp; з тих законів, які є поставити на голосування і провести. Давайте обміняємося думками, голови фракцій, з того приводу, які є думки. Бо&nbsp; я ще раз хочу наголосити, що ідучи на вибори, ніхто не попереджав, ніхто не говорив&nbsp;&nbsp;&nbsp; своїм виборцям, що на роботу ходити не буде, не було цього в програмі жодної політичної партії і жодної політичної сили. І я ще раз кажу, це особливо важливо в час, коли&nbsp; Україна веде війну, в той період, коли наші хлопці на передовій, на фронті захищають країну, і багато законів, які ми розглядаємо, є вкрай важливі для них там, на передовій. Давайте ми обміняємося думками і вирішимо як діяти далі.</p>
<p>Почнемо, перший від&nbsp; "Батьківщини",&nbsp; будь ласка&nbsp; Сергій&nbsp;&nbsp; Соболєв.</p>
<p>&nbsp;</p>
<p>12:42:05</p>
<p>СОБОЛЄВ С.В.</p>
<p>Соболєв,&nbsp; "Батьківщина".</p>
<p>Без сумніву – це сором. Наша пропозиція є наступна: зараз почати обговорення за повною процедурою – це дуже важливий&nbsp; законопроект, який регулює&nbsp; діяльність тих, хто надає в тому числі і медичну допомогу&nbsp; тим, хто є на фронтах, тому це дуже важливий закон, а далі голосування, щоб відбулося тоді коли&nbsp; буде необхідна кількість людей.&nbsp; Тому пропозиція зараз іти по повній процедурі, розглянути&nbsp; повний проект&nbsp; пакету&nbsp; закону і далі&nbsp; голосувати&nbsp; в період, коли&nbsp; буде можливість це зробити. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Мосійчук, Радикальна партія.</p>
<p>&nbsp;</p>
<p>12:42:44</p>
<p>МОСІЙЧУК І.В.</p>
<p>Радикальна партія, Ігор Мосійчук. Це звичайно ганьба українського парламентаризму, ганьба перед воїнами, які зараз на передовій тримають оборону, тримають бій, зараз на разі йде бій у Широкіно, двоє поранених. Але я не підтримую колегу, не можна починати розгляд, коли в залі немає належної кількості депутатів.</p>
<p>І тому звертаюсь до віце-спікера з проханням, покликати спікера сюди і депутатів, в тому числі, які з ним. І зверніться через гучномовець до совісті колег, і нехай всі знають, хто прогулює засідання. Дякую.</p>
<p>&nbsp;</p>
<p>ГОЛОВУЮЧИЙ. Дякую. Від "Народного фронту" Вікторія Сюмар, включіть мікрофон.</p>
<p>&nbsp;</p>
<p>12:43:39</p>
<p>СЮМАР В.П.</p>
<p>Шановні колеги, очевидно тут є пропозиція і від першого заступника голови регламентного комітету провести перереєстрацію і подивитися скільки народних депутатів зараз є, і скільки карток є.</p>
<p>І далі прохання до керівництва Верховної Ради, оприлюднити інформацію про тих депутатів, яких немає зараз в залі для того, щоб виборці знали і щоб вони їм пояснювали.</p>
<p>Більше того, я поінформую, що ми з нашими колегами із "Самопомочі" вчора підписали законопроект про зміни до Регламенту, про відміну перерву з 12 до 12.30, якщо ми не можемо після того 15 хвилин зібрати депутатів в залу. Дякую.</p>
<p>&nbsp;</p>
<p>ГОЛОВУЮЧИЙ. Дякую. "Опозиційний блок", Ігор Шурма, будь ласка.</p>
<p>&nbsp;</p>
<p>12:44:20</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Шановні колеги, як би не хотіли, ми повинні визнати факт, що сьогоднішня кількість присутніх в залі це є результат хронічного порушення Регламенту початку засідань. Ми ще ні разу не розпочали о 10 годині, ми ще ні разу не розпочали у 12.30. Всі думають, що ви розпочнете через 15 хвилин, через 15 хвилин хтось буде. Це перше.</p>
<p>Що стосується законопроекту, який ми будемо розглядати? Я прошу депутатів не утрувати на війні. Ви вже задовбали тим, що весь час наголошуєте на війну. Мова йде про медичних працівників і обслуговують медичні працівники не тільки воїнів АТО, але й цивільне населення і пенсіонерів, і людей. Але в кінці мова йде про соціальний пакет, який стосується медичних працівників. Я думаю, що якщо ми почнемо розгляд, ми завалимо цей законопроект – це буде на совісті тих, хто сьогодні не прийшов у зал. Тому я пропоную не розглядати цього законопроекту, хочете – розглядайте інші, там нещасна медицина не заслуговує для того, щоб ще один законопроект завалили. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я тільки відповім, першу річ, увага, шановні колеги,&nbsp; хочу наголосити, всі засідання кожного нашого робочого дня о 10 ранку я знаходжусь тут&nbsp; в залі, пане Ігор. І те, що ми не починаємо о 10 ранку – це вина не керівництва Верховної Ради, а того, що ми просто не маємо кількості голосів для голосування. І тому, прошу…. ви подивіться, скільки є від "Опозиційного блоку"? Ви підіть до Бойка і до Фірташа і скажіть хай на роботу ходять, а не читайте моралі нам… Розумієте, хай на роботу ходять ваші депутати і тоді ми будемо працювати. І коли ми говоримо про війну, от хто-хто, а не вам говорити про війну, бо багато з ваших депутатів спричинились до того, що сьогодні наші хлопці гинуть на передовій.</p>
<p>І тому я вчора говорив, зауваження "Опозиційному блоку" і ще раз говорю, будьте коректними в своїх висловленнях до депутатів. Дякую вам.</p>
<p>Будь ласка,&nbsp; Березюк, "Самопоміч".</p>
<p>&nbsp;</p>
<p>12:46:34</p>
<p>БЕРЕЗЮК О.Р.</p>
<p>Вельмишановний пане головуючий! Вельмишановні колеги! Власне, неміч, вона завжди сприймається важко і хочеться виглядати краще, але виглядаємо сьогодні зле. Я, справді, згоден з зауваженням, що депутати мають звичку заходити на&nbsp; 15 хвилин пізніше ніж починається засідання. Тому я&nbsp; підтримую пропозицію пана Соболєва розпочинати обговорення, багато депутатів слухають обговорення в коридорі і кликати їх на момент голосування. Не треба робити з мухи слона також.</p>
<p>Друга річ. Я особисто як лікар проти відміняти перерву з 12 до 12.30 – це не додасть ефективності нашої роботи. Тому панове не говоримо, а розпочинаємо роботу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка,&nbsp; Кононенко від "Блоку Петра Порошенка".</p>
<p>&nbsp;</p>
<p>12:47:34</p>
<p>КОНОНЕНКО І.В.</p>
<p>Шановні колеги! Поки ми звинувачували один одного, підійшли депутати. Тому я підтримую колег, давайте починати роботу і приймати результативні рішення. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, за висловлені думки, за обговорення всі фракції висловились…</p>
<p>"Відродження", будь ласка, включіть Шипко одну хвилину.</p>
<p>&nbsp;</p>
<p>12:47:56</p>
<p>ШИПКО А.Ф.</p>
<p>Шановні колеги! Ми бачимо, що в залі немає голосів, але ці&nbsp; законопроекти, які ми розглядаємо вони дуже&nbsp; важливі.</p>
<p>І тому я пропоную все-таки по порядку денному йти, розглядати, обговорити&nbsp; всі законопроекти. А завтра, коли буде&nbsp; в залі достатня кількість народних депутатів просто&nbsp; називаємо номер законопроекту голосувати. Ми можемо сьогодні всі законопроекти обговорити, провести обговорення. Дякую.</p>
<p>&nbsp;</p>
<p>ГОЛОВУЮЧИЙ. Дякую за пропозицію, немає такої норми Регламенту, щоб обговорення і голосування було окремо.</p>
<p>Товариство, я зважаючи на більшість думок, які були висловлені, я ще раз поставлю&nbsp; на голосування розгляд даного законопроекту за скороченою процедурою, щоб ми могли почати розгляд.</p>
<p>Я прошу ще раз тих депутатів, які знаходяться в кулуарах зайти в зал, максимально наблизитись до своїх робочих місць, приготуватись до голосування.</p>
<p>І я ставлю ще раз пропозицію розгляду за скороченою процедурою проекту Закону про внесення змін до Закону України "Основа&nbsp; законодавства України про охорону здоров'я". Прошу підтримати пропозицію про&nbsp; розгляд за скороченою процедурою.</p>
<p>Прошу підтримати і проголосувати, будь ласка.</p>
<p>&nbsp;</p>
<p>12:49:27</p>
<p>За-172</p>
<p>Дуже вам дякую.</p>
<p>І я запрошую до доповіді народного депутата України Шипка Андрія Федоровича – від&nbsp; трибуни.</p>
<p>&nbsp;</p>
<p>12:49:50</p>
<p>ШИПКО А.Ф.</p>
<p>Андрій Шипко, Дніпропетровщина, місто Нікополь, Орджонікідзе, Нікопольський район.</p>
<p>Шановні народні депутати! Дорогі виборці! Ми всі знаємо, що кадри вирішують усе, а кадрове забезпечення охорони здоров'я – це одне з найскладніших і найболючіших питань у галузі.</p>
<p>У лікарнях міст не вистачає лікарів, про село і говорити нічого. Вузьких спеціалістів там взагалі немає, а один сімейний лікар – це не декілька&nbsp; сіл. Люди вимушені їхати лікуватися до обласних центрів іноді за сотні кілометрів. Наприклад, моя рідна Дніпропетровщина, місто Орджонікідзе, близько 50 тисяч населення, востаннє молодий лікар-педіатр&nbsp; сюди&nbsp; приїхав у 1994 році, а терапевт – у 2004-му. Заробітна платня молодого лікаря – 1500 гривень. Хто з такою зарплатнею піде у село? Хто лікуватиме людей?</p>
<p>В законопроект 1332 ми пропонуємо внести додаткові державні гарантії медичним працівникам: виплати надбавок за вислугу років щомісячно – понад 3 роки, понад 10 років, понад 20 років; надання щорічної грошової винагороди за сумлінну працю та зразкове виконання службових обов'язків; виплати допомоги на оздоровлення в розмірі місячного посадового&nbsp; окладу при наданні щорічної відпустки; одержання доплати в розмірі 25 відсотків щомісячно від посадового&nbsp; окладу за роботу в закладах охорони здоров'я в сільській місцевості.</p>
<p>Я як&nbsp; співавтор законопроекту розумію, що підвищення рівня праці медиків потребує додаткових коштів з Держбюджету, але люди, які щодня рятують наше життя, потребують нашої підтримки. Головне науково-експертне управління підтримує, в основному, законопроект, комітет підтримує в основному і в цілому. Прошу піддержати людей у білих халатах і&nbsp; проголосувати за даний законопроект.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді від комітету запрошується Корчинська Олександра Анатоліївна. Будь ласка.</p>
<p>&nbsp;</p>
<p>12:51:55</p>
<p>КОРЧИНСЬКА О.А.</p>
<p>Шановні народні депутати, перед тим, як представити цей законопроект, надзвичайно прошу всіх членів коаліції повернутися в зал, тому що для лікарів це принципово важливий законопроект.</p>
<p>Якщо зараз відбудеться ситуація, яка сталася вчора ввечері з дуже правильним законопроектом по переселенцям, котрий не проголосований з-за відсутності депутатів, нам всім ганьба. Тому я&nbsp; прошу, поки я буду представляти його, все ж таки запросити всіх&nbsp; своїх колег в зал.</p>
<p>Шановні колеги, Комітет Верховної Ради України з питань&nbsp; охорони здоров'я на своєму засіданні розглянув проект Закону України про внесення змін до Закону України "Основи законодавства України про охорону здоров'я" (щодо соціальних гарантій працівникам охорони здоров'я). Метою законопроекту є підвищення рівня оплати праці працівників державних і комунальних закладів, установ і організацій охорони здоров'я. Для досягнення цієї мети законопроектом пропонується доповнити статтю 77 "Основ законодавства України про охорону здоров'я" положеннями, згідно із якими медичними фармацевтичним працівникам надається право на отримання щомісячної надбавки за вислугу років у відсотках до посадового окладу, ставки заробітної плати, залежно від стажу роботи у сфері охорони здоров'я в таких розмірах: понад 3 роки – 10 відсотків, понад 10 років – 20 відсотків, понад 20 років – 30 відсотків. Щорічної грошової винагороди в розмірі одного посадового окладу, ставки заробітної плати за сумлінну працю, допомоги на одноразове в розмірі місячного посадового окладу при наданні щорічної відпустки, доплати в розмірі 25 відсотків щомісячно від посадового окладу за роботу в державних і комунальних закладах охорони здоров'я, розташованих у сільській місцевості та селищах міського типу.</p>
<p>Комітет з охорони здоров'я....</p>
<p>&nbsp;</p>
<p>ГОЛОВУЮЧИЙ. Будь ласка, дайте можливість завершити – 20 секунд.</p>
<p>&nbsp;</p>
<p>КОРЧИНСЬКА О.А. Комітет з охорони здоров'я Верховної Ради одноголосно підтримує зазначену законодавчу ініціативу. Тому просимо підтримати цей законопроект за основу та в цілому. Дуже вдячні.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Шановні колеги, є потреба обговорювати, так же ж? Тому я прошу: два – "за", два – "проти", прошу записатися на виступи.</p>
<p>Від Радикальної партії – Вовк Віктор Іванович.</p>
<p>&nbsp;</p>
<p>12:54:47</p>
<p>ВОВК В.І.</p>
<p>Кириченко прошу передати слово, Кириченко, прошу передати&nbsp; слово народному депутату Кириченко.</p>
<p>&nbsp;</p>
<p>ГОЛОВУЮЧИЙ. Кириченкові, будь ласка, включіть мікрофон.</p>
<p>&nbsp;</p>
<p>12:54:55</p>
<p>КИРИЧЕНКО О.М.</p>
<p>Радикальная партия однозначно просит поддержать этот законопроект, потому что это вопрос, во-первых, социальной справедливости. У нас работники культури і освіти вже отримують такі надбавки. Чому ми настільки не любимо наших лікарів, які працюють так само, як і інші робітники соціальної сфери? Це перше питання.</p>
<p>По-друге, ми зараз на протязі 25 років пытаемся уничтожить нашу медицину. До каких пор мы будем нашим врачам платить меньше 100 долларов в месяц и не давать им возможности к элементарному существованию как врачей? Это абсолютно неправильно, мы обязаны заохотити людей до роботи на селі.</p>
<p>&nbsp;</p>
<p>ГОЛОВУЮЧИЙ. По запису зараз є виступ: Мусій Олег Степанович. Ви передаєте слово Матвієнкові чи…</p>
<p>&nbsp;</p>
<p>12:55:52</p>
<p>МУСІЙ О.С.</p>
<p>Ні-ні, я буду сам говорити. Шановні колеги, шановні народні депутати, шановні лікарі України! Сьогодні насправді наступив день встановлення справедливості, до якої йшла наша медична галузь протягом 23 років. Те, що відбувається з оплатою праці медичних працівників, - це ганьба для всього українського суспільства! Насправді отримувати молодий лікар після закінчення півтори тисячі гривень, і потім вимагати від нього адекватного надання медичної допомоги, є ганебним і неприпустимим. Мало того, ви знаєте, що оплата праці в охороні здоров'я є серед промисловості на останньому місці. Немає такої галузі, де б платили менше офіційну заробітну плату.</p>
<p>Саме тому це законопроект про відновлення цієї історичної справедливості щодо оплати праці медичних працівників. Я закликаю всіх проголосувати за основу і в цілому за згаданий законопроект. Це дозволить відновити статус медичних працівників і всіх, хто працює в галузі охорони здоров'я. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, від "Батьківщини" Сергій Соболєв.</p>
<p>&nbsp;</p>
<p>12:57:04</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, цей дійсно дуже важливий законопроект. Наша фракція обговорювала його і підтримає. Єдине, ми б хотіли застерегти, що цей законопроект потребує додаткового фінансування в бюджеті. І ми б хотіли чітко розуміти, що Міністерство фінансів і уряд виконають цей закон, який, я переконаний, повинен бути підписаний Президентом. В рамках цього обговорення я б хотів сказати, що найважливіше зараз – не просто орієнтуватися на якісь цифри, які будуть давати додаткові відсотки надбавок. Наступив час, коли нам треба реально перейти до реформування система охорони здоров'я, коли нам треба на кінець-то відмовитись від старого принципу "койко-мест". І треба перейти до нового принципу, коли дійсно той, хто надає найкращі в медичних закладах допомогу, повинні отримувати максимальну надбавку. І це повинно регулюватися тим, що пацієнт фактично і є ключовий в закладах охорони здоров'я, а не ліжко-місця або будь-які інші показники.</p>
<p>Тому ми підтримуємо цей законопроект. Ми готові за нього голосувати і за основу, і в цілому. Але хотілося б, щоб Міністерство фінансів чітко розуміло, що цей законопроект повинен мати фінансове обґрунтування. І це повинно бути профінансовано вже в рамках цього бюджетного року. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Кишкар Павло Миколайович, "Об'єднання "Самопоміч".</p>
<p>&nbsp;</p>
<p>12:58:39</p>
<p>КИШКАР П.М.</p>
<p>Прошу передати Ірині Сисоєнко. Дякую.</p>
<p>&nbsp;</p>
<p>ГОЛОВУЮЧИЙ. Я не почув, кому. Сисоєнко, будь ласка, передайте. Сисоєнко.</p>
<p>&nbsp;</p>
<p>12:58:48</p>
<p>СИСОЄНКО І.В.</p>
<p>Шановні колеги, сьогодні, на жаль, реформи у сфері охорони здоров'я майже не відбувається. Саме тому ми як парламент просто зобов'язані підтримати тих медичних працівників, які тривалий час працюють в медичних установах за принизливу заробітну плату, яка складає більше, ніж тисяча гривень.</p>
<p>Саме цей законопроект є важливим для тих людей, які зможуть одержати хоч невелику, але все ж таки надбавку. Мова йде про те, що для бюджету ті суми не будуть досить великими, але для кожної людини, яка одержує заробітну плату в тисячу гривень, надбавка у вигляді 100-а гривень, 150-и додаткових гривень, дійсно буде важливою підтримкою.</p>
<p>Тому я прошу всіх народних депутатів підтримати в першому читанні даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. "Опозиційний блок", Ігор Шурма. І Анатолій Матвієнко потім репліку. Будь ласка, Шурма.</p>
<p>&nbsp;</p>
<p>12:59:48</p>
<p>ШУРМА І.М.</p>
<p>Ігор Шурма, "Опозиційний блок". Цей закон заслуговує його підтримати. Але наголошую: його можна проголосувати лишень в першому читанні. Поясню, чому. Хто зараз скаже, скільки всього медичних працівників працює в Україні? Це ж не питання тільки лікарів. Це ж питання і медичного персоналу всього. Мова йде про мільярдні суми на рік. Тому без фінансового обґрунтування ми лишень збуримо ситуацію.</p>
<p>Наступне. Не можна в цьому законопроекті давати право на надбавку. Тому що право, це не означає, що її виплатять. На моє велике переконання, при підготовці цього законопроекту у другому читанні, звичайно, можна це все поправити.</p>
<p>І ще одне. Питання, наголошую, стосується всіх медичних працівників. Наголошувалося, що це важливо для лікарів. І медичні сестри, і всі, хто працюють в охороні здоров'я. До тих пір, поки Мінфін не дасть "добро", я думаю, ми лишень спровокуємо ситуацію. Наразі воно виглядає, як популістське. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Анатолій Матвієнко. Ну, товариство, ну, не може бути від однієї фракції виступи. Це вже і так другий виступ. Ні, вибачте. Анатолій Матвієнко.</p>
<p>&nbsp;</p>
<p>13:01:00</p>
<p>МАТВІЄНКО А.С.</p>
<p>Андрію Володимировичу, іде мій час. Додайте мені 10 секунд. Андрію Володимировичу, я звертаюсь до вас, давайте дамо протокольне доручення в Міністерство охорони здоров'я і профільному комітету. Отримати нарешті стратегію розвитку медичної сфери. Ми латаємо те, що маємо реформувати. Це є абсурд. Не маючи перспективи, не розуміючи її, ми, очевидно, можемо робити помилки.</p>
<p>Теза друга. Бюджетний комітет завжди приймає рішення по тому чи іншому законопроекту. Обґрунтування ціни цього проекту і з якого часу він має вступити в дію, має бути від бюджетного комітету. Ми його не слухаємо.</p>
<p>І третя теза. Є соціальні лікарні, які мають медичних працівників. Але всі вони зараховані до соціальних людей, до соціальних працівників. Це неправильно. Це люди-інваліди, які обслуговуються медициною. Тому вони мають також бути включені в подібні законопроекти. Тому...</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд, завершуйте.</p>
<p>&nbsp;</p>
<p>13:02:10</p>
<p>МАТВІЄНКО А.С. Тому ми не можемо голосувати цей законопроект в цілому. Я прошу не ставити сьогодні без цих застережень рішення остаточне. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. До речі, зараз вже буде голосування. Народні депутати, хто є в холі, будь ласка, заходьте в зал.</p>
<p>Від "Народного фронту" ще не було виступу, так? Сюмар, одну хвилину. І від "Батьківщини", був виступ. Був виступ, вибачте.</p>
<p>Вікторія Сюмар.</p>
<p>&nbsp;</p>
<p>13:02:37</p>
<p>СЮМАР В.П.</p>
<p>Шановні колеги, вже 4 місяці у нас новий міністр охорони здоров'я, який обіцяв реформу. Досі ніхто не зрозумів, що це за реформа, в який спосіб в систему охорони здоров'я будуть залучатися кошти? Очевидно, що ця реформа, вона не просто назріла, вона перезріла. І без відповіді на питання, де брати на це кошти? Приймати законопроекти, які обіцяють ці гроші без консультації з Мінфіном, це просто безвідповідально перед людьми. Але, очевидно, його треба приймати, щоб базові соціальні стандарти в селах все-таки дотримувались.</p>
<p>Ми підтримуємо пропозицію про підтримку цього законопроекту в першому читанні, про проведення консультацій із Міністерством фінансів, із бюджетним комітетом, який розуміється, скільки це видатків буде потребувати з бюджету. І особливо наполягаємо на внесенні все-таки стратегії реформування сфери охорони здоров'я. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>"Воля народу", Деркач. Товариство, я одну секунду, щоб ваш час не забирати. Я вам розкажу вчорашню історію. Чим більше благих намірів, чим більше ми обговорюємо, тим менше шансів було прийняти даний законопроект.</p>
<p>Тому я прошу Деркач, зараз одну хвилинку, прошу включити мікрофон.</p>
<p>&nbsp;</p>
<p>13:03:53</p>
<p>ДЕРКАЧ А.Л.</p>
<p>&nbsp;Уважаемые коллеги, фракция "Воля народа" будет поддерживать данный законопроект и в первом чтении, и в цілому. Мы хотели бы обратить внимание и разделить вместе с вами озабоченность деятельностью Министерства охраны здоровья.</p>
<p>Вопрос связан с тем, что мы внесли законопроект о снятии с занимаемой должности министра здравоохранения Квиташвили, поскольку согласно Регламента, кадровые вопросы рассматриваются в первую очередь, хотели бы поставить завтра этот законопроект на голосование. Спасибо.</p>
<p>&nbsp;</p>
<p>ГОЛОВУЮЧИЙ. Так, ми висловили думки, усі фракції, які є в залі. Я дуже прошу колег зайти в зал, тому що зараз відбудеться голосування. І дуже важливо, я прошу не виходити з залу, а заходити в зал, шановні колеги народні депутати. Я прошу зайняти свої робочі місця. Дуже важливий даний законопроект. Фактично всі виступаючі&nbsp; висловлювались за його підтримку одні&nbsp; за основу, а інші казали, що в цілому.&nbsp; Я буду ставити поетапно ці пропозиції і прошу приготуватись усіх до голосування. Отже, ставиться на голосування проект Закону про внесення змін до Закону України&nbsp; "Основи законодавства&nbsp; України&nbsp; про охорону здоров'я" (щодо соціальних гарантій працівників&nbsp; охорони здоров'я), (номер 1332) за основу. Перша пропозиція - за основу. Прошу проголосувати і прошу&nbsp; підтримати,&nbsp; будь ласка.&nbsp;&nbsp;&nbsp;&nbsp;</p>
<p>&nbsp;</p>
<p>13:05:52</p>
<p>За-257</p>
<p>Дуже дякую вам.</p>
<p>Була пропозиція поставити&nbsp; і в цілому, чи є заперечення&nbsp; в залі? Є застереження в залі і я не можу поставити в цілому, вибачте,&nbsp; будь ласка, коли є застереження, я не можу поставити в цілому закон до другого читання. Давайте за скороченою&nbsp;&nbsp;&nbsp; процедурою підготовка його. Давайте&nbsp; за скорочену процедуру підготовки до другого читання. Немає потреби, так?</p>
<p>&nbsp;Добре, переходимо до наступного законопроекту. Наступний проект закону…</p>
<p>Якщо є застереження в залі, я не можу поставити в цілому. Якщо є, до мене&nbsp; підійшов Анатолій Матвієнко, що в нього є поправки… Добре, давайте, товариство,&nbsp;&nbsp; за скороченою продертою до другого читання, є така&nbsp; вимога, хоч це&nbsp; не має значення, ми й так через тиждень зберемося, але давайте цю пропозицію за скороченою процедурою до другого читання. Прошу підтримати.</p>
<p>&nbsp;</p>
<p>13:07:08</p>
<p>За-149</p>
<p>Дякую. Немає підтримки.</p>
<p>Переходимо до наступного. Проект Закону&nbsp; про внесення змін до Податкового кодексу України (щодо оподаткування окремих транспортних засобів, що можуть бути віднесеними до предметів розкоші), (номер 1868). Автор просить проголосувати&nbsp; за скороченою процедурою. Будь ласка, прошу підтримати за скорочену процедуру.</p>
<p>&nbsp;</p>
<p>13:07:44</p>
<p>За-127</p>
<p>Товариство, я дуже прошу ще раз, я поставлю цю пропозицію. Дуже прошу зайняти робочі місця і проголосувати.</p>
<p>Шановні колеги депутати, я ще раз ставлю пропозицію, даний законопроект за скороченою процедурою. Будь ласка, прошу підтримати, голосуємо.</p>
<p>&nbsp;</p>
<p>13:08:19</p>
<p>За-114</p>
<p>Я розумію, в депутатів є принципова позиція, щоб ми розглядали за повною процедурою. Так? Так. Будь ласка, тоді до доповіді запрошується Барна Олег Степанович, у вас 10 хвилин до доповіді, намагайтеся увійти в регламент. Дякую. Будь ласка.</p>
<p>&nbsp;</p>
<p>13:08:45</p>
<p>БАРНА О.С.</p>
<p>Шановні депутати, дивлячись на підставі того, що був прийнятий Закон "Про оподаткування транспортних засобів", кубатура якого більше 3 куба з податком 25 тисяч гривень в рік, виникла цікава ситуація, що автомобілі престижних марок такі, як "Porsche Cayenne"100 тисяч євро з кубатурою 2,9, "Range Rover" вартістю 80 тисяч євро. Чекайте, що за шум?</p>
<p>Шановні, найбільшу рекламу для Верховної Ради і для себе робите ви. Сядьте, будь ласка, і втихомиртеся. Значить, оці автомобілі, які мають вартість поверх 80 і 100 тисяч євро, відповідно до законодавства, не оподатковуються взагалі.</p>
<p>Далі. Поряд з тим бюджетні автомобілі вартості 10 тисяч євро, 15 тисяч євро, з двигунами старої системи, які використовують наші бізнесмени низької і середньої ланки, чи сільського господарства оподатковуються оподатковуються вартістю 25 тисяч гривень. Таким чином, щоб врегулювати це питання і зробити його диференційованим я склав формулу, яку ви бачите на табло, в яку входять ряд коефіцієнтів. Це початкова вартість нового автомобіля, мотоцикла, чи човна, яхти, гелікоптера, відповідно до каталогу, чи єдиної ціни в салонах країни на час купівлі, об'єм циліндрів двигуна, потужність і вік транспортного засобу. Таким чином з цієї формули, я хочу сказати і подібна формула є для визначення податку на мотоцикли, гелікоптери, моторні човни, яхти, літаки, враховуються показник початкової вартості, тобто автомобілі чи об'єкти оподаткування, початкова вартість яких в&nbsp; нових салонах менше 50 тисяч євро, тобто автомобілі бюджетні, або середнього класу.</p>
<p>Прошу глянути на розрахунки для прикладу, автомобіль вартістю 60 тисяч євро об'ємом два літри, потужністю 200 кінських сил, новий виходить податок 2.300. Автомобіль вартістю 100 тисяч євро 4 літри мотор, потужність 300 кінських сил виходить 34 тисячі гривень, автомобіль вартістю 130 тисяч євро, 6 літрів, 50 кінських сил виходить 138 тисяч євро податку в рік. При цьому, прошу всіх зауважити, що співвідношення потужності двигуна і об'єму прямопропорційно від податку. Якщо візьмемо автомобіль вартістю 130 тисяч євро, але об'ємом не 6 літрів, а 3, потужністю не 500 кінських сил, а 200, відповідно в нього податок буде не 138 тисяч, а в п'ять раз менше.</p>
<p>Відповідно, далі – гляньте сюди, – а це йде зменшення податку даного автомобіля вартістю 100 тисяч євро об'ємом 4 літри і потужністю 300 кінських сил протягом років: як зменшується податок диференційовано від&nbsp; віку автомобілів, починаючи від нового 34 тисячі євро, через 5 років буде в два рази менше, через 10 – 8.&nbsp;</p>
<p>Далі. Таким чином оподаткування по даній формі способу оподатковуються самі дорогі об'єкти вартістю більше 50 тисяч євро. Величина податку пропорційно залежить від технічних характеристик,&nbsp; об'єму потужностей об'єкту оподаткування. Окрім човнів, літаків та гелікоптерів – там входить тільки ціна.</p>
<p>Зі збільшенням віку об'єкту величина податку на нього зменшується. Для оподаткування даного об'єкту протягом всього часу враховується встановлена органом виконавчої&nbsp; влади єдина по всій країні&nbsp; ціна даної марки і даної моделі, що унеможливлює, будь-які корупційні ризики, пов'язані із оцінкою об'єктів оподаткування із віком. Тобто через відповідні оціночні служби.&nbsp;</p>
<p>Оподаткуванню не підлягають бюджетні автомобілі та автомобілі середнього класу, що відповідає вимогам соціальної справедливості та економічної обґрунтованості.</p>
<p>Наступне, початкова вартість нового автомобіля об'єкта буде позбавлено будь-яких корупційних ризиків пов'язаних із визначенням його вартості поточної.</p>
<p>Далі. А отже, в даній формулі відсутні будь-які корупційні ризики, пов'язані із справністю нарахування податку, так як у формулі враховується лише&nbsp; об'єктивні технічні показники об'єкту оподаткування. Тобто початкова його вартість – вік, об'єм, потужність. Поєднані…</p>
<p>Далі. З диференційованим підходом до нарахування податку, виходячи із вартості об'єкта та його технічних характеристик даний спосіб оподаткування нарахування податку є соціально-справедливим. Прошу повернути на три кадри назад. Зверніть увагу на цей момент, початкова вартість – вартість нового об'єкта повинна бути єдиною для даної марки, моделі по всій&nbsp; Україні&nbsp;&nbsp; і може встановлюватися на підставі двох способів: перше – або вартості даної марки моделі об'єкта оподаткування офіційного дилера на території України, якого вибирає орган виконавчої влади, а якщо такого дилера немає або хоче Кабінет Міністрів, відповідній службі самі встановлювати, значить, створення центральним органом виконавчої влади каталогу вартості об'єктів оподаткування на підставі вартості даного об'єкта у товаровиробника заграничного каталогу товаровиробника із додаванням відповідних митних зборів – мита, ПДВ, акцизного збору. Таким чином, нараховується податок протягом п'яти років чи досягнення об'єктом його вартості, яка вже не підлягає оподаткуванню до встановленої межі. Тобто оця формула і метод позбавлений будь-яких корупційних ризиків.</p>
<p>Більше того, він позбавлений таких корупційних ризиків, якщо може хтось із чиновників придбати автомобіль по завідомо заниженій ціні або внаслідок подарку. Тобто якщо прийшла "халява" в одному способі, будь ласка, платіть хоч податок.</p>
<p>Дякую.</p>
<p>Будь ласка, запитання.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, ми маємо три хвилин на запитання і відповіді до доповідача. Будь ласка, прошу записатися на запитання доповідачу. Будь ласка.</p>
<p>Шановні колеги, згідно регламенту розгляду за повною процедурою, спочатку доповідач – питання до нього, потім співдоповідач – і питання до співдоповідача. Урочисто вам повідомляю. Комітет … співдоповідач.</p>
<p>&nbsp;</p>
<p>БАРНА О.С. Ну,&nbsp; раз&nbsp; нема запитань, значить, я хочу ще вам сказати наступне. Будь ласка, там ще формули… А, є? Будь ласка...</p>
<p>&nbsp;</p>
<p>ГОЛОВУЮЧИЙ. Пане Степан, я дуже вас прошу зосередитись, не перебирати повноваження ведучого і уважно прислухатися до запитань.&nbsp;</p>
<p>Отже, Євтушок Сергій Миколайович, "Батьківщина", прошу.</p>
<p>&nbsp;</p>
<p>13:16:59</p>
<p>ЄВТУШОК С.М.</p>
<p>Шановний головуючий, прошу передати від фракції "Батьківщина" задати запитання Шлемко Дмитру Васильовичу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Шлемко, включіть мікрофон.</p>
<p>&nbsp;</p>
<p>13:17:10</p>
<p>ШЛЕМКО Д.В.</p>
<p>Шановний доповідачу, за оформленим розрахунком, який ви визначили, Науково-експертне управління дало заключення, що для автомобілів і мотоциклів поріг бази від 50 тисяч євро, який ви пропонуєте, буде значно меншим, ніж той навіть, який вже сьогодні існує в нашому законодавстві. Як це пояснити ви можете, те, що є в заключенні?</p>
<p>&nbsp;</p>
<p>13:17:42</p>
<p>БАРНА О.С. Поясню. Дякую.</p>
<p>Пояснюю, значить, покажіть, будь ласка, слайд для розрахунку податку для об'єктів вартістю від 40 тисяч євро чи від 30 тисяч євро. Будь ласка.</p>
<p>Тобто оцю формулу, там, де є мінус 50 тисяч євро, можна вставити мінус, наприклад, 30 тисяч євро чи мінус 40 тисяч євро. Відповідно буде оцінка проводитися автомобілів, які вище 50 тисяч євро чи 40 тисяч євро. Тобто ми даємо таку саму можливість Кабінету Міністрів встановити відповідну межу. І от маєте, будь ласка, розрахунок: якщо автомобіль вище 30 тисяч євро, якщо вартість його 40 тисяч євро, кубатура 1,5 літра, 150 кінських сил, податок буде для нового – тисячу 294 гривні; 60 тисяч євро, 2 літри 200 кінських сил – виходе 6 тисяч 900 гривень; ну, і для автомобіля 130 тисяч євро – буде 172 гривні. Якщо зменшувати межу, тобто не 50 тисяч євро і більше, а 30 тисяч євро, покажіть, будь ласка, слайд для автомобілів...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Левченко Юрій Володимирович.</p>
<p>&nbsp;</p>
<p>13:18:57</p>
<p>ЛЕВЧЕНКО Ю.В.</p>
<p>Левченко, ВО "Свобода", 223-й округ, місто Київ.</p>
<p>Підтримуючи вашу ідею, що треба відходити від звичайного літражу, як зараз&nbsp; уряд зробив псевдоподаток на розкіш, а реально податок середній класі враховувати все ж таки також ціну безпосередньо автомобіля, чи ви усвідомлюєте, що той факт, що в свою формулу ви вставляєте все ж таки літраж і ви вставляєте&nbsp; потужність, знову спричиняє дисбаланс, де дорожчі автомобілі будуть сплачувати або меншу, або не набагато більший податок, ніж&nbsp; дешевші автомобілі за рахунок того, що у них менший літраж і менша потужність. Я думаю, що ваша формула, ваші розрахунки це показували. Це один момент.</p>
<p>&nbsp;Другий момент. Щодо каталогу незрозумілим видається підхід щодо визначення ціни транспортного засобу. В законопроекті не уточнюється, який каталог застосовується при визначенні ціни транспортного засобу. А тому варто замість посилання на каталог встановити, що враховується початкова вартість з салону, але не нижче середньоринкової ціни. Вказаний підхід, до речі…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>13:20:09</p>
<p>ЛЕВЧЕНКО Ю.В.</p>
<p>Вказаний підхід дозволить визначити базу оподаткування і для автомобілів, придбаних за кордоном, до речі.</p>
<p>І останнє питання. Ми маємо відходити від доларизації, євроїзації, і взагалі, валютизації, умовно кажучи, нашої економіки. Ми маємо всі…</p>
<p>&nbsp;</p>
<p>БАРНА О.С. Перше. Показники…</p>
<p>&nbsp;</p>
<p>ГОЛОВУЮЧИЙ. Вибачте, ще 10 секунд. Намагайтесь входити в регламент. 10 секунд, Левченко.</p>
<p>&nbsp;</p>
<p>13:20:32</p>
<p>ЛЕВЧЕНКО Ю.В.</p>
<p>Ми маємо всі наші закони писати виключно в гривнях. Це неправильно, коли ми провокуємо нашу економіку на відходження від національної валюти і на перехід на будь-які інші валюти. Будь ласка, треба писати виключно в національній валюті.</p>
<p>&nbsp;</p>
<p>13:20:50</p>
<p>БАРНА О.С.</p>
<p>Я зрозумів. Ще би, будь ласка, заставити американців виготовляти, чи німців, чи японців, лексуси в гривні і нам віддавати. Це би було ідеально.</p>
<p>Перший момент. Прив'язка потужності і об'єму має бути очевидна і перспективна, виходячи з тих обставин, що одна і та сама модель, та сама марка може мати потужність і двигуни різної модифікації. А це означає, що, чим більший об'єм, хоч машина, наприклад є "Аudi A6" з мотором 2 літри і може бути 4 літри, відповідно має і більше платити податок.</p>
<p>Окрім того, чому прив'язана потужність? Тому що саме нові типи двигунів, форсовані, мають значно більшу потужність при малому об'ємі, але це не означає, що вони менше споживають пального. Тобто це і питання екології. Тому прив'язка така повинна бути.</p>
<p>Третій момент: відносно каталогу. Два способи централізованого визначення початкової, нової ціни. І це безпосередньо покладається на відповідний орган виконавчої влади, який бере на себе відповідальність. Або…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка, дайте завершити.</p>
<p>&nbsp;</p>
<p>БАРНА О.С. … який відповідно довіряється або сам встановлює на підставі початкової ціни у виробників з нарахуванням відповідно митних зборів. І це буде саме об'єктивно, і справедливо, і чесно.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань податкової та митної політики<a name=Temp></a> Южаніна Ніна Петрівна. 5 хвилин, будь ласка.</p>
<p>&nbsp;</p>
<p>13:22:34</p>
<p>ЮЖАНІНА Н.П.</p>
<p>(Цікаве питання.) Шановні колеги, слід констатувати, що справді, прийнята наприкінці минулого року в рамках запропонованої урядом податкової реформи конструкція місцевого транспортного податку, є не досить досконалою.</p>
<p>Ми всі знаємо, що автомобілі об'ємом 3 тисячі кубічних сантиметрів та до 5 років оподатковуються податком у розмірі 25 тисяч гривень на кожний автомобіль кожний рік для юридичних і фізичних осіб. Наші колеги, автор законопроекту, який тільки що вам доповідав, запропонував трохи інших підхід до оподаткування предметів розкоші, до яких він відносить не тільки автомобілі, а й мотоцикли, моторні човни, яхти, літаки і гелікоптери.</p>
<p>Ми, на жаль, не побачили, як в цій формулі будуть оподатковуватися інші предмети розкошу, для яких по ідеї автори і прописували цей окремий закон. Комітетом підтримана загальна мотивація законопроекту щодо необхідності зміни підходів в оподаткуванні транспортним податком. Це насамперед стосується об'єктного складу, про який я вам сказала. Це мотоцикли, літаки, гелікоптери, які не враховані нами в кінці минулого року. Але ж формульний підхід не дає можливості легкого адміністрування цього податку. Тобто складності вже починаються навіть з моменту ознайомлення з цією формулою.</p>
<p>Кабінет Міністрів не підтримує цей законопроект. Зокрема у висновку уряду зазначено, що законопроектом не передбачено механізму вивчення початкової вартості транспортних засобів, особливо у випадках їх придбання на вторинному ринку. Ви це бачите, що складно визначити.</p>
<p>Суттєві зауваження надані і Головним науково-експертним управлінням Апарату Верховної Ради. Крім того, законопроектом не пропонуються зміни до пункту 267.6 статті 276 Податкового кодексу щодо порядку обчислення транспортного податку, необхідність яких випливає з запропонованих новацій.</p>
<p>Незрозумілим залишається обсяг відомостей, які відповідно до цієї норми органи внутрішніх справ зобов'язані надавати органам Державної фіскальної служби для розрахунку податку.</p>
<p>Окрім того, слід зауважити, що наявність ще чотирьох законопроектів, які внесені народними депутатами,&nbsp; № 1830 - Левченко, № 2161 - Чумак, № 2399 – Дмитренко, № 2484 Шурми підтверджують, що ідею, яку закладав Барна, треба було б реалізувати. Щодо оподаткування предметів розкошів.</p>
<p>Комітет з питань податкової та митної політики розглянув зазначений законопроект. Після тривалих дискусій більшістю голосів, більшістю голосів, вирішив рекомендувати Верховній Раді України прийняти його за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дуже вам дякую. Ви не покидаєте трибуни, - до вас зараз будуть ще питання. Будь ласка, прошу записатись на запитання до співдоповідача. Три хвилини виділяється на це. Будь ласка, прошу записатись.</p>
<p>Осуховський Олег Іванович.</p>
<p>&nbsp;</p>
<p>13:26:23</p>
<p>ОСУХОВСЬКИЙ О.І.</p>
<p>Прошу передати слово Юрію Левченку.</p>
<p>&nbsp;</p>
<p>13:26:30</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. От ви тільки що сказали у вашій доповіді, що є маса інших законопроектів, які регулюють схоже питання. Але тільки ви дещо не уточнили по факту. Насправді є документ 1830 за нашим авторством, моїм і колег із "Свободи", який був поданий за тиждень раніше, на тиждень раніше, ніж проект пана Барни.</p>
<p>І цей проект якраз регулює, щоб податок вираховувався виключно з ринкової вартості автомобіля. Тобто справжній податок на розкіш. Я хотів би вас запитати, як так вийшло, що законопроект за авторства пана Барни, який на тиждень пізніше з'явився, має висновок комітету і вийшов на сесійну залу, а наш законопроект, який на тиждень раніше був, не має висновку комітету і зараз не розглядається в сесійній залі? Будь ласка, поясніть цей казус, скажімо так. Дякую.</p>
<p>&nbsp;</p>
<p>13:27:25</p>
<p>ЮЖАНІНА Н.П.</p>
<p>Шановний народний депутат,&nbsp; хочу сказати, що раніше порядок денний комітету формувала не я. Я зараз хочу повністю змінити підхід нашого комітету до формування порядку денного засідання комітету. І, якщо є альтернативні, схожі за ідеологією законопроекти, розглядати тільки разом, всі, які є на сьогоднішній день. І я хочу сказати, що вашу ідею ми підтримуємо. І я би запропонувала повернутися до цих законопроектів і напрацювати один новий узагальнюючий від групи депутатів, які&nbsp; і вирішать всю цю проблему, і зніме дискусію щодо такої складної формули.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Дмитренко Олег Миколайович, "Блок Петра Порошенка".</p>
<p>&nbsp;</p>
<p>13:28:05</p>
<p>ДМИТРЕНКО О.М.</p>
<p>Олег Дмитренко, "Блок Петра Порошенка". Закон, дійсно, має життя, і треба його підтримати особливо по яхтам і по літакам. Але нам треба зосередити увагу на те, що весь світ зараз переходить на електромобілі, і нам треба всім пропагувати електротранспорт. Бо він, дійсно, екологічний, і менше займатися оцим питанням про автомобілі. В цілому потрібно прийняти в першому читанні. Доопрацювати, чітко виключити автомобілі. А Підтримую яхти і літаки. Дякую.</p>
<p>&nbsp;</p>
<p>ГОЛОВУЮЧИЙ. Це, розумію, було не запитання, а виступ більше.</p>
<p>Маркевич Ярослав Володимирович, "Самопоміч".</p>
<p>&nbsp;</p>
<p>13:28:55</p>
<p>МАРКЕВИЧ Я.В.</p>
<p>&nbsp;Скажите, пожалуйста, во всем мире достаточно высока уже тенденция, что расчет введется исходя из того вреда окружающей среде, которую наносит автомобиль, то есть выбросы СО2. Не разумно ли было в данной ситуации учесть и этот фактор при расчете налогов?</p>
<p>&nbsp;</p>
<p>13:29:22</p>
<p>ЮЖАНІНА Н.П.</p>
<p>Я думаю, розумно. Тому що у нас в комітеті іще знаходиться ряд законопроектів, які стосуються і оподаткування вживаних автомобілів. І ми маємо звертати увагу на те, що по вживаним автомобілям теж треба думати про вред, який наноситься навколишньому середовищу, і не приймати просто популістських законів. Тому я от все-таки пропонувала би повернутися до…</p>
<p>І напрацювати новий законопроект, який&nbsp; буде враховувати всі наші запитання, які зараз виникають, а не приймати зараз за основу і потім напрацьовувати&nbsp; незрозуміло що. Ну на чому ми будемо напрацьовувати? У нас поданій&nbsp; формулі 50 тисяч євро не оподатковується, а тільки те, що&nbsp; зверх 50 тисяч євро. А автомобілі, які куплені, річні&nbsp; автомобілі, ви знаєте, що вони коштують половину вартості, а по формулі розраховується податок як від нового, тобто людина купить&nbsp; автомобіль за 25 тисяч, а він стоїть по прайсу &nbsp;75, але це він новим&nbsp; стояв, а через рік він його …</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Є необхідність завершити 10 секунд? Немає. Будь ласка, можете вже займати своє робоче місце.</p>
<p>Зараз у нас будуть виступи від&nbsp; фракцій по 3 хвилини і я прошу записатись на виступи. Але колеги, давайте порадимося, тобто йдемо по повній процедурі як ви і хотіли, так?&nbsp; Добре. Тоді прошу, по&nbsp;&nbsp; 3 хвилини від фракцій провести виступи, провести запис.&nbsp;</p>
<p>Шановні колеги, я хочу вам ще раз повторити норму Регламенту: спочатку у нас ідуть виступи від&nbsp; фракцій, а потім ідуть виступи від народних депутатів – це дві окремі статті Регламенту нашої роботи. Отже,&nbsp; від&nbsp;&nbsp;&nbsp; "Блоку Петра Порошенка"&nbsp;&nbsp; Степан Барна, так? Ви передаєте йому слово.</p>
<p>Дякую вам.</p>
<p>&nbsp;</p>
<p>13:31:46</p>
<p>БАРНА О.С.</p>
<p>Дякую. Значить, шановні, я знаю, що не всі з вас були фізиками і математиками, тому я прошу, зверніть, будь ласка, на формулу увагу. Покажіть формулу&nbsp; ще раз.</p>
<p>Перше. Адміністративність багато часу не займе, тому що в першу чергу, щоб ви всі зрозуміли – це автомобілі, податок на розкіш, на розкішні автомобілі, яхти і так далі, інша справа, що там є мінус&nbsp; 50 тисяч. Я ще раз кажу: Кабмін може встановити мінус 40 тисяч, або мінус 30 тисяч на розгляд.</p>
<p>Другий&nbsp;&nbsp; момент. Зверніть увагу на&nbsp; формулу: добуток, множник.&nbsp;&nbsp;</p>
<p>Об'єм, що ділиться на 2 літри. Раз є добуток, в електромобілях двигуна об'єм не рахується, тільки потужність в кіловатах, а раз об'єм – нуль, значить і вся формула (чисельник) має нуль. Тобто електромобілі по цій формулі не оподатковуються.</p>
<p>Далі. Питання початкової вартості. Це питання повинно бути об'єктивне для того, щоб не було знову того самого: ризиків корупційних щодо заниження початкової вартості автомобіля, якого притримали чи поточного визначення оцінки вартості автомобіля під час оцінки щороку. Скажіть, будь ласка, хіба таке не може бути, я переганяв машини через кордон і постійно давав хабара митникам, щоб занизили комерційну вартість імпортного автомобіля для того, щоб були менші митні збори. І так воно робиться на даний час.</p>
<p>Четвертий момент. Викиди СО<sub>2</sub>.</p>
<p>Наступний момент. Забруднення середовища на пряму залежить від об'єму і потужності автомобіля. (Я ще скажу, за Кучму і Януковича.) Забрудненість середовища автомобіля виключно залежить від об'єму і потужності двигуна, а не від того, як це встановлюють, знову те саме, за хабарі на місцях екологічні служби. І таким чином, вторинний ринок встановлюється формульним методом від 0 до 5 років. Хочете до більше років, але початковий коефіцієнт, який враховується, це вартість нового автомобіля, яка знижується з віком.</p>
<p>&nbsp;</p>
<p>ГОЛОВУЮЧИЙ. Дякую. Шлемко Дмитро Васильович від "Батьківщини", включіть мікрофон.</p>
<p>&nbsp;</p>
<p>13:34:29</p>
<p>ШЛЕМКО Д.В.</p>
<p>Шановні народні депутати, ідея введення в Україні податку на розкіш не є новою. І у Верховній Раді України попереднього скликання навіть було зареєстровано цілий ряд подібних законопроектів.&nbsp;</p>
<p>Однак, коли в парламенті попереднього скликання абсолютну більшість складали або багачі, або їх поплічники, зрозуміло, що прийняття такого законопроекту було абсурдним.</p>
<p>Тому, дійсно, такий закон сьогодні потрібен, бо вже досить обкладати податками і платежами лише простих українців, тоді, коли багачі залишаються з свої ми статками і мало, відповідно, що платять. І, безумовно, що в сьогоднішніх умовах заможні люди повинні платити значно більше. І додаткове оподаткування високих доходів і розкоші було і є, залишається у світовій практиці. Податок на розкіш носить не лише економічний характер, тому що він добавляє до бюджетів, але і морально-політичний. Тому що сьогодні люди повинні чітко усвідомлювати, що є соціальна справедливість, коли багатші в умовах, що склалися в країні платять значно більше. І саме вони повинні платити більше ніж бідні.</p>
<p>Але виникає сьогодні у мене запитання іншого порядку, яке вже тут піднімалося. Даний законопроект зареєстрований у лютому цього року, наш законопроект за номером 1344 спільно із народним депутатом Вадимом Івченко, зареєстрований у грудні 2014 року. Однак, він жодного разу не попав, ні в порядок денний, не розглядався і до нині. І навіть пані Южаніна, коли доповідала, що він є в комітеті, то цього законопроекту цього теж там ніби і немає.</p>
<p>Ми зовсім іншу пропонуємо базу, методологію оподаткування, ставки оподаткування. І виникає закономірно питання, а чому так? Чи це не справедливе відношення до тих чи інших фракцій, тих чи інших законопроектів? Чи це є відслідковування того, що хочу все-таки VIP- персонам, які мають предмети розкоші, а в даному випадку не тільки автомобілі, мотоцикли, але і яхти, вертольоти і літаки, зменшити їм оподаткування. Тому що формульний розрахунок чітко і ясно свідчить про те, що поріг оподаткування береться різниця 50-ти – все, що тільки вище. Тому зрозуміло, що&nbsp; податок на автомобільні-мотоцикли буде значно нижчим, навіть він є сьогодні. Тому треба збалансувати всі&nbsp; законопроекти і&nbsp; вивести такий, який&nbsp; був би як один, але ми будемо&nbsp; голосувати за цей законопроект, як і за всі інші, які дозволять розкошелитись багатим.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Будь ласка, від "Народного фронту" Тимошенко Юрій Володимирович. Будь ласка, з трибуни.</p>
<p>&nbsp;</p>
<p>13:37:52</p>
<p>ТИМОШЕНКО Ю.В.</p>
<p>Друзі! Я прошу хвилиночку уваги, тому що справа дійсно дуже&nbsp; поважна. Дивіться, я хочу подякувати, пану Степанові Барні, визнаючи, закон бездоганно розписаний, його формули бездоганно чіткі і прозорі. І скажу всім, що пан&nbsp; Степан – це&nbsp; одна з найпорядніших, найтвердіших людей в цій Верховній Раді. Але друзі, схаменімося, друзі, автомобіль – не розкіш, автомобіль – це&nbsp; засіб пересування. Це не літак, це не яхта.</p>
<p>Я проста людина у якої більше 30 років немає машини – не тому, що я наркоман і пияка, а просто така економічна ситуація у багатьох простих людей в житті. І все життя, я&nbsp; мрію, що ось колись я дороблюся і куплю собі якогось омріяного саме джипу. А тепер ви хочете забрати в мене цю мою мрію, виходить, якщо я і спроможусь цей джип колись купити, то я вже не буду мати, що з хати чи з колекції&nbsp; продати, щоб його експлуатувати. Люди, побійтеся Бога, не всі хто їздять&nbsp; на джипах є злодії і олігархи. Я знаю багатьох моїх друзів, які разом зі мною їздили на заробітки за&nbsp; кордон – 5 років він тяжко працював, ходив у дранті, не&nbsp; доїдав, щоб купити омріяну машину. А тепер він змушений буде її продати.</p>
<p>Прошу вас подумати, може, взагалі, за цей закон не варто голосувати. Дякую.</p>
<p>Пане Степане, пробачте, направду, дуже вас люблю і поважаю, вибачте.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Пташник Вікторія Юріївна від "Самопомочі".</p>
<p>&nbsp;</p>
<p>13:39:49</p>
<p>ПТАШНИК В.Ю.</p>
<p>Прошу передати Вікторії Остріковій.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Острікова з трибуни.</p>
<p>&nbsp;</p>
<p>13:40:03</p>
<p>ОСТРІКОВА Т.Г.</p>
<p>Шановні колеги, коли ми з вами проголосували за зміни до Податкового кодексу, то&nbsp; я хочу зауважити, що ми запровадили не податок на розкіш, а транспортний податок. Саме так він називається у Податковому кодексі. І звичайно ж, ми тоді допустили помилку. Тому що ми прив'язалися до об'єму двигуна – 3 літри, і до віку транспортних засобів, не старше п'яти років.</p>
<p>Шановні колеги, "Меrсеdеs ML" 2015 року випуску не є об'єктом оподаткування за чинною редакцію Податкового кодексу вартістю 100 тисяч євро. Те саме стосується наддорогих автомобілів "Lamborghini" і так далі, в яких об’єм двигуна є менше 3 літрів. Ми повинні з вами виправити цю соціальну несправедливість, тому що одним з принципів основних Податкового кодексу є економічна обґрунтованість і соціальна справедливість податків. Я не кажу, що та формула, яку запропонував ініціатор законопроекту, є бездоганною, але, колеги, знаючи про те, що податок запроваджений неправильно, Мінфін і Кабінет Міністрів за майже півроку наявності цієї норми у Податковому кодексі не зробили жодної дії на виправлення цієї соціальної несправедливості</p>
<p>Автор нам пропонує прив'язатися не тільки до віку і об'єму, а й до потужності і до вартості. Беззаперечно, тут між першим і другим читанням потрібно говорити про можливе зниження порогу, тому що вартість мотоциклу і вартість літака&nbsp; не може бути однаковою.</p>
<p>Тому, беззаперечно, мотоцикли і моторні човни, потрібно говорити про зниження порогу. Це має бути сума нижче 50 тисяч євро. Але до всіх, хто налаштований до цього законопроекту скептично, я хочу поставити питання: колеги, ви що, не хочете, щоб літаки, гелікоптери і яхти оподатковувалися? Ми беззастережно повинні прийняти цей законопроект у першому читанні, проголосувати за нього, і тоді створити робочу групу на базі комітету, і всі альтернативні законопроекти, про які тут говорилося, і від "Свободи", і від "Батьківщини", спільними зусиллями напрацювати той підхід, який дозволить і адмініструвати податок з транспортних засобів, і враховувати при цьому їх вартість і соціальну складову. Тому фракція "Самопоміч" буде підтримувати цей закон і закликає вас всіх до того, щоб ми його з вами проголосували зараз за основу. Дякую.</p>
<p>&nbsp;</p>
<p>ГОЛОВУЮЧИЙ. Дуже дякую.</p>
<p>Шановні колеги, я дуже прошу, в залі величезний шум і просто навіть не чути доповідача. Я прошу під час доповіді зберігати в залі тишу, щоб ми могли чути думки, які говорить доповідач.</p>
<p>А зараз до слова запрошується Мосійчук Ігор Володимирович від трибуни.</p>
<p>&nbsp;</p>
<p>13:42:55</p>
<p>МОСІЙЧУК І.В.</p>
<p>Ігор Мосійчук, Радикальна партія.</p>
<p>По тому, що зараз відбувається в залі, схоже, що оподаткування пенсій пенсіонерам важливіше від оподаткування літаків, яхт і подібних речей.</p>
<p>Шановні колеги, надзвичайно важливий законопроект і тема піднята Степаном Барною. Треба підтримати... <i>(Шум у залі)</i> Ой, Олегом – перепрошую. Але тут зараз в когось намагаються забрати мрію – купити джип. Хтось починає казати, що є альтернативні законопроекти, що є це... Я боюся, що ми забалакаємо зараз цю проблему, тому є пропозиція: в першому читанні підтримати, а об'єднати авторів альтернативних законопроектів, допрацювати в комітетах відповідних і вийти на друге читання. Тому що, якщо зараз ми оцим шумом, гамом і тим, що відбувається, спробами врятувати чиюсь мрію похоронимо податок на літаки і гелікоптери, то виборці цього явно не зрозуміють. Повторюся, знімаючи з людей з людей податок на пенсію, не обкладати літаки і яхти – це злочин.</p>
<p>Тому Радикальна партія готова повністю долучитися до доопрацювання даного законопроекту, підтримує його за основу. І закликаємо всіх колег бути уважними і підтримати цей важливий законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, тепер відводиться 15 хвилин на виступи народних депутатів. Я прошу записатися на виступ. Проводиться запис від народних депутатів. Будь ласка.</p>
<p>Це вже останній пункт Регламенту, по повній процедурі.</p>
<p>Отже, Ар'єв Володимир Ігорович, "Блок Петра Порошенка". Будь ласка.</p>
<p>&nbsp;</p>
<p>13:45:42</p>
<p>АР’ЄВ В.І.</p>
<p>Шановні друзі, я хочу привітати свого колегу по фракції Олега Барну із тим, що законопроект створений достатньо чіткий, там все написано по ділу і без зайвого популізму, яким часто грішить, на жаль, нинішній склад Верховної Ради.</p>
<p>Я не вважаю, що є проблема у формулах, оскільки сьогодні, якщо ми говоримо про те, що вся система фіскальна переходить на комп'ютерне обчислення податків, то просто формула буде закладена в програми. Але є певні невеличкі проблеми у питаннях того, від чого відштовхуватися, оскільки навряд чи варто порівнювати ціну мотоцикла і автомобіля, оскільки достатньо дорогий мотоцикл – 25 тисяч євро уже, але 50 тисяч євро – це уже планка просто захмарної ціни для мототранспорту.</p>
<p>Так само і щодо човнів моторних, які не варто порівнювати з яхтами. Це можна поправити. І я вважаю, що тут, дійсно, варто зробити не урівнялівку всіх, хто володіє транспортними засобами, незалежно це використовується "пікап" для сільськогосподарських потреб чи "рейнжровер" для крутих поїздок. Це дійсно дає градацію абсолютно чітку і справедливу щодо оподаткування транспортних засобів відповідно їхньої вартості. Я вважаю, що ті, хто вчили математику добре, то вони оцінять цей законопроект. І я вважаю, що після того, як будуть внесені поправки в нього, його можна приймати зараз в першому читанні, а потім і в цілому. Як, власне, таку саму схему можна вживати для оподаткування інших засобів, які можна вважати засобами розкоші. Це і майно нерухому, це і інші засоби. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Воропаєв Юрій Миколайович, "Опозиційний блок". Від трибуни, будь ласка.</p>
<p>&nbsp;</p>
<p>13:48:00</p>
<p>ВОРОПАЄВ Ю.М.</p>
<p>Дискуссия о том, с чего брать налог: от стоимости машины или от объема двигателя не только у нас идут. Они в разных странах идут, дискуссии. И в разных странах по-разному поступают. В Швейцарии берут от стоимости машины, а в Англии берут от объема двигателя. Почему? Потому что машина с большим объемом наносит (больше двигателя) больше вреда окружающей среде и городу не только для воздуха, а в том числе для дорожного покрытия.</p>
<p>Я вам хотел другое сказать, другое напомнить. Когда у нас впервые ввели налог в виде пошлины государственной на сделки по продаже недвижимости, у нас не было никакого ограничения. Просто была установлена ставка от стоимости продажи, от стоимости квартир, то есть недвижимости. Квартиры, гаражи, что угодно, дачные домики. Потом одумались. Почему? Потому что умные люди стали делать как? Одну сумму сделки указывать в договоре, и совершенно другую сумму сделки отдавать наличкой между собой.</p>
<p>Ввели новую норму, дополнительную, по которой указали, что оценочная стоимость в договоре должна быть не ниже стоимости, определенной БТИ. Стали получать справки в БТИ, покупать справки эти для того, чтобы цена была не очень высокой, и снова обманывать государство на налоги. То есть уходить от налогообложения путем вставления в договор не настоящей суммы сделки, а суммы, которую они там договорятся, которую ниже не могут опустить. Что будет у нас в данном случае, если мы пойдем по данному пути и снова введем такой субъективный фактор как оценочная стоимость машин. У нас будут покупать отдельно, кузов - отдельно, а колеса – отдельно, или кузов с колесами – отдельно, а двигатель – отдельно. То есть люди начнут снова обманывать государство, как обычно всегда происходит, и тем самым уклоняться от налога.</p>
<p>Нынешний налог, который установлен нами уже и введен, и действует в виде объема двигателя, не позволяет ничего никаким образом придумать, чтобы уклониться от налога. Данный закон предлагает схему, как от налога уклониться, вот и все. Поэтому призываю вас не поддерживать данный закон.</p>
<p>Я поэтому и понимаю Кабмин, который также не поддерживает этот закон. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Головко Михайло Йосипович передає своє слово Юрію Левченку від трибуни.</p>
<p>&nbsp;</p>
<p>13:50:44</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Шановні телеглядачі, шановний народе України! Те, що у нас останніми роками постійно відбувається підміна понять, коли влада і більшість в цій Верховній Раді, чи більшість регіональна, чи більшість сьогоднішня – коаліція говорить про так звані податки на розкіш, це факт.</p>
<p>Розповідається про введення податок на розкіш, а реально вводяться податки на середній клас. Тому що враховують не ринкову вартість того чи іншого предмету оподаткування, - чи це квартира, чи це будинок, чи це машина, чи це щось інше. А враховують якісь технічні суб'єктивні показники на кшталт літражу, метражу і тому подібне.</p>
<p>А той факт, що будиночок десь в Карпатах якогось гуцула, в якому 150 квадратів, коштує в 100 разів менше, ніж 150 квадратів в Козині, під Києвом, в якому живе олігарх чи підолігаршок, це нікого не цікавить. Тому дуже добре, що хоча би йдуть якісь потуги по зміні оцієї системи. Що нарешті починають хоча би говорити трошки не лише про літражі і метражі, не лише про квадратні метри і про якісь технічні показники, а говорять про ринкову вартість.</p>
<p>Але, на превеликий жаль, цей законопроект є настільки маленьким кроком, що він тільки починає дискусію, він не змінює ситуацію.</p>
<p>Безперечно, ми будемо за нього голосувати в першому читанні. Але, на жаль, як і в діючій ситуації, він знову бере за базис не ринкову вартість автомобіля чи іншого предмету розкоші, а бере за базис літраж, бере потужність і так далі. Лише трошки вставляє початкову вартість автомобіля. Це неприпустимо. У нас має всюди бути для справедливої податкової системи базис ринкова вартість. Чим більше твоя квартира коштує, тим більше плати податків. Чим більше твоя машина коштує, тим більше плати податків. Чим більше літак коштує, гелікоптер, тим більше плати податків. Чим більше шуба коштує, яхта, тим більше плати податків. Тому що в державі, де люди мають тисячу двісті мінімальну зарплату, де пенсіонери мають тисячу гривень пенсії, то мати такі машини це не те, що, знаєте, аморально, це не те, що неправильно, соромно, це взагалі вже межує з злочином. Тому, якщо справді говориться про наповнення бюджету, говориться про боротьбу із соціальною несправедливістю, то вводьте справжні податки на розкіш. Щоб олігархи, щоб їхні прислужники, щоб один відсоток багатіїв, які сьогодні жирують, поки вся решта країни з голоду вже помирає, щоб вони нормально сплачували в бюджет. І це має стосуватися не тільки машин, а квартир і інших податків на розкіш.</p>
<p>А також це має стосуватися – нагадую всім, шановна коаліція! -&nbsp;&nbsp;податку на доходи фізичних осіб, які ви відмовляєтесь зробити прогресивним, бо ви самі не хочете платити з&nbsp; ваших декларацій нормальні податки. А платите 15 відсотків і 20 відсотків, що є цирком просто.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити.</p>
<p>&nbsp;</p>
<p>ЛЕВЧЕНКО Ю.В. Чим більше людина заробляє, тим більше має бути відсоток податку на доходи фізичних осіб. так як є в усій Західній Європі. Де&nbsp; у Швеції…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Пане Юрій, регламент для всіх є однаковий. Я дав можливість завершити.</p>
<p>А зараз – Мельник Сергій Іванович, "Блок Петра Порошенка", будь ласка.</p>
<p>&nbsp;</p>
<p>13:54:33</p>
<p>МЕЛЬНИК С.І.</p>
<p>Шановні колеги, я хочу сказати, що з реформуванням податку з власників транспортних засобів ми вже дійшли до абсурду. Я хочу такий екскурс зробити, згадайте, ми починали колись податок з власників транспортних засобів, коли це було джерело дорожнього фонду і звичайно тоді об'єм відігравав роль, тому що оскільки машина більше споживає бензину, значить повинен більше платити. Потім ми ввели податок на першу реєстрацію транспортного засобу, який також був джерелом дорожнього фонду. Потім багатьом реформаторам здалося, що ми отримаємо більше податку від акцизу, але потім виявилось, що&nbsp; бензин, більшість бензину, ввозиться в&nbsp; Україну "сірого" і ми взагалі нічого не отримали.&nbsp;</p>
<p>Моя пропозиція&nbsp; сьогодні, що треба розділити, ми сьогодні вже включили цей податок до податку на майно, але якщо це податок на майно,&nbsp; то дійсно має бути за основу вартість. А пропозиція, коли ми пропонували, що&nbsp; має&nbsp; бути податок на пістолет, тобто чим&nbsp; більше машина заправляється&nbsp;&nbsp; і платиться, ми&nbsp; зробили сьогодні акциз. Сьогодні багато хто&nbsp; каже, що це податок на розкіш, але якщо це податок на розкіш,&nbsp; то класичний податок – це акциз, але він включений&nbsp; в нас до майна. Моя пропозиція: давайте ми розглянемо в комплексі всі законопроекти, що стосуються і повернутись&nbsp; до економічної природи цих податків, і від цього рухатись. Тому виникає багато спорів.</p>
<p>&nbsp;Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Рибак Іван Петрович&nbsp; "Блок Петра Порошенка".</p>
<p>&nbsp;</p>
<p>13:56:17</p>
<p>РИБАК І.П.</p>
<p>Шановні колеги, давайте подумаємо першим,&nbsp; що ми платимо і&nbsp; взагалі за&nbsp; що ми платимо. Ми під’їжджаючи на автозаправочну&nbsp; станцію, вставляючи пістолет, ми вже&nbsp; сплачуємо у вартості літра пального за викиди в атмосферу. Але де ці кошти діваються? Ці кошти мали би йти на покращення навколишнього середовища в Україні, на сьогоднішній день така позиція взагалі як Спеціальний фонд охорони довкілля у державі, взагалі відсутній, а кошти йдуть до загального фонду. За що ми ще сплачуємо, коли ми вставляємо пістолет в бак з пальним? Ми сплачуємо по суті акциз на&nbsp; дороги, акциз пального. Де наші дороги? Чому до сьогоднішнього дня на Західній&nbsp; Україні такі ями, що діти, йдучи по селах зі шкіл, недавно чуть дитина одна не потонула і це дійсно не жарт і не анекдот, а це дійсно правда. За що ми платимо ще? Ми повинні платити на сьогоднішній день податок не за розкіш, ми повинні платити сьогодні, виключно виходити з питання вартості об'єкту оподаткування, іншого правильного виходу в цій ситуації не буде. Сьогодні ми можемо обкладати податком все, але треба ще одне подумати, якщо вартість автомобіля 50 тисяч євро, то для того, щоб офіційно заробити цих 50 тисяч євро у вигляді податків, треба сплатити десь 27 тисяч євро для того, щоб мати можливість прийти з 50 тисячами євро до автосалону і придбати такий автомобіль.</p>
<p>Я думаю, що якщо ми будемо дивитися в природу грошей, звідки ці гроші беруться на придбання таких автомобілів, ці питання самі собою відпадуть. І в нашій державі ми не будемо годуватися виключно з того,&nbsp; годувати державний бюджет&nbsp; з того, щоб якомога більше обкладати наших громадян податком, а держава навпаки соціально справедлива і буде ще своїм громадянам допомагати. А чим більше хороших машин взагалі на вулицях, на наших дорогах, я рахую, що це було б і краще. Дякую.</p>
<p>&nbsp;</p>
<p>ГОЛОВУЮЧИЙ. Вибачте. Зараз до виступу запрошується Голуб Владислав Володимирович, але він передає Порошенкові від трибуни. Товариство, це вже буде останній виступ. Наступні, які записалися, вже не встигають виступити. Будь ласка.</p>
<p>&nbsp;</p>
<p>13:58:54</p>
<p>ПОРОШЕНКО О.П.</p>
<p>Шановні колеги, я дійсно вважаю, що цей закон можна буде доробити до другого читання. Але, як початок, для того, щоб ми виправили ту ситуацію, в якій ми зараз опинилися, з оподаткуванням автомобілів виключно від вітражу, треба виправляти. І підхід, що ми формулу закладаємо додатково і вартість, яку ми теж зможемо там до другого читання узгодити на робочій групі, яка була б справедлива. Те, що ми обкладаємо і закладаємо в цю формулу не тільки автомобілі, а й мотоцикли, яхти, літаки це теж дуже правильний підхід. Я абсолютно переконаний, що в першому читанні ми зараз цей законопроект маємо підтримати, щоб він вже не відкладався на пізніше, а далі ми його доопрацюємо і винесемо на друге читання, ту пропозицію, яка вже буде всіх узгоджувати. Мені здається, що в залі є консенсус, що це приймати треба, але, і в нашій фракції, власне, також. Але доробити ми це зможемо, дякую всім.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я на правах ведучого оголошую продовження на 15 хвилин нашої роботи. Зараз до заключного слова, але попрошу дуже коротко Олега Барну, доповідача. І після того ми перейдемо до голосування, тому я прошу, колег, народних депутатів зайти в зал через дві хвилинки відбудеться голосування. Я прошу зайняти робочі місця і зайти в зал.</p>
<p>Будь ласка.</p>
<p>&nbsp;</p>
<p>14:00:23</p>
<p>БАРНА О.С.</p>
<p>Шановні депутати! Олег Барна, фракція "Блоку Петра Порошенка", Тернопільщина, Україна. Я хочу деяким просто пояснити один момент. В першу чергу – це є податок на розкіш. В деякій мірі воно виглядає і на марнотратство, яке треба платити за яхти, літаки, гелікоптери, моторні човни, які особливо дуже дорогі. Це є диференційований податок, який залежить на пряму від дороговизни автомобіля, об'єму і потужності. І необхідність цього полягає в тому, що ми повинні дивитися в очі щиро людям. Роботяга, який собі важким трудом заробив копійку навряд чи може дозволити собі купити новий "Лексус" за 120 тисяч євро. П'ятирічна машина, якщо він таку купив оподатковуватися не буде.&nbsp; По решті ці критерії можуть там коефіцієнтами міняти Кабінет Міністрів, але головне, ми повинні шанувати і своїх людей, ми повинні шанувати і чужу працю. І ми повинні на рівні дивитися в очі нашим людям.</p>
<p>І, якщо ми хочемо, відповідно, красотою оповити наші дороги, гарними автомобілями, то давайте разом зробимо так, щоб на цій красоті їздили всі наші трудяги – український народ.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Отже, згідно Регламенту ми завершили обговорення і зараз можемо переходити до голосування.</p>
<p>Тому я ще раз запрошую всіх депутатів у зал зайняти робочі місця&nbsp; – дуже&nbsp; вразливий і чутливий законопроект. І я думаю, що буде&nbsp; оцінка по голосуванню. І я прошу, щоб були всі в залі. Прошу повідомити про голосування в холі.</p>
<p>У нас є пропозиція комітету і виступаючих: за основу&nbsp; його прийняти. І тому я ставлю на голосування проект Закону про внесення змін до Податкового кодексу України (щодо оподаткування окремих транспортних засобів, що можуть бути віднесені до&nbsp; предметів розкоші). Номер&nbsp;&nbsp; 1868 за основу, прошу проголосувати.</p>
<p>Будь ласка.</p>
<p>&nbsp;</p>
<p>14:03:18</p>
<p>За-176</p>
<p>Шановні колеги! А що нам дасть сигнальне? Воно нічого не дасть. Давайте…</p>
<p>Товариство, давайте пропозиції, які є? Як нам бути в ситуації? Прошу Анатолій Матвієнко або&nbsp; голова комітету хай порадить.</p>
<p>Будь ласка, голова комітету.</p>
<p>Южаніній, включіть, будь ласка, мікрофон.&nbsp;&nbsp;</p>
<p>&nbsp;</p>
<p>14:03:51</p>
<p>ЮЖАНІНА Н.П.</p>
<p>Шановні колеги! Я все-таки прошу відправити даний законопроект на доопрацювання. Ми доопрацюємо за цей тиждень у комітеті, і на наступну пленарну сесію винесемо цей законопроект, але вже врахуємо думки всіх спеціалістів з цього приводу.</p>
<p>І крім того, отримаємо висновок все-таки&nbsp; Кабінету Міністрів.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я думаю, що це є слушна пропозиція, щоб ми проголосували за повернення у комітет на доопрацювання. Так? Дала голова комітету пропозиції, я її повторюю: у комітет на доопрацювання.&nbsp;</p>
<p>Шановна голова комітету, сформулюйте пропозицію. У нас є повернення суб'єкту законодавчої ініціативи? Як воно має звучати, і як пропозиція? Будь ласка, Южаніній.</p>
<p>&nbsp;</p>
<p>14:04:45</p>
<p>ЮЖАНІНА Н.П.</p>
<p>Я пропоную повернути саме автору на доопрацювання, але в комітеті із секретаріатом разом ми врахуємо, заберемо всі законопроекти, які є на цю тему, і доопрацюємо, допоможемо автору подати новий законопроект такий, як потрібний, про який ми всі проговорили.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Товариство, згідно регламенту, наступна пропозиція, яка має голосуватися, товариство, по регламенту, звучить так: "Повернути суб'єкту права законодавчої ініціативи на доопрацювання".</p>
<p>Наступна пропозиція буде: "Направити на доопрацювання до комітету для підготовки на перше … на повторне перше читання".</p>
<p>Тому я спочатку поставлю пропозицію повернути суб'єкту права законодавчої ініціативи на доопрацювання. Власне, таку пропозицію запропонувала голова комітету. Я думаю, це є слушна пропозиція. Автор з нею згоден, її підтримує. Я прошу всіх сконсолідуватися і проголосувати.</p>
<p>Отже, ставлю на голосування пропозицію "повернути суб'єкту права законодавчої ініціативи на доопрацювання" законопроект 1105. Прошу підтримати, прошу проголосувати. Будь ласка, голосуємо.</p>
<p>&nbsp;</p>
<p>14:06:17</p>
<p>За-147</p>
<p>Дякую вам.</p>
<p>Отже ставлю… <i>(Шум у залі)</i> Товариство, йде процедура, передбачена регламентом. Під час процедури… давайте ми її пройдемо, потім обміняємося думками.</p>
<p>Наступна пропозиція, яка пропонується згідно регламенту, ми ж ідемо по повній процедурі, це є направити на доопрацювання до комітету для підготовки на повторне перше читання.</p>
<p>Отже, я ставлю пропозицію, прошу уважно, направити на доопрацювання до комітету для підготовки на повторне перше читання. Ставлю на голосування цю пропозицію, проект закону про внесення… направити на доопрацювання проект Закону 1868 на повторне перше читання. Хто підтримує цю пропозицію – будь ласка, голосуємо.</p>
<p>&nbsp;</p>
<p>14:07:24</p>
<p>За-184</p>
<p>Шановні колеги, таким чином усі пропозиції не набрали необхідної кількості голосів, але важливо...</p>
<p>Ще важливе повідомлення, товариство, народний депутат України Чубаров Рефат Абдурахманович подав в&nbsp; президію заяву: "Відповідно до статті 13 Закону України "Про статус народного депутата України" та статей 9, 60 Регламенту Верховної Ради України, затвердженого Законом України "Про Регламент Верховної Ради України" повідомляю про&nbsp; входження до складу депутатської фракції&nbsp; "Блок Петра Порошенка" у Верховній Раді України восьмого скликання. Привітаємо нашого шановного колегу.</p>
<p>&nbsp;І ще одне, товариство, в нас завтра день вишиванки. Ми колись мали таку традицію, щоб приходили в зал у вишиванках, а особливо – прекрасна половина, жінки, дівчата. Це давало дуже урочистого святкового настрою. Тому я запрошую завтра, хто має змогу прийти у вишиванці.</p>
<p>Сьогодні у 15 годині у сесійній залі Верховної Ради України відбудеться парламентське слухання на тему: "Про військово-медичну доктрину України". А на сьогодні ми порядок денний вичерпали. Ми здобули неоціненний досвід у розгляді законопроекту за повною процедурою. Я думаю, це хороший досвід для нашої роботи. А наше продовження роботи буде завтра. Тому я ранкове засідання Верховної Ради України оголошую закритим. Завтра ми продовжимо роботу&nbsp; о 10&nbsp; годині ранку.</p>
<p>Дякую. Хорошої плідної роботи в комітетах. До завтра.</p>

