Стенограма пленарного засідання
01 квітня 2014
&nbsp;
<p align=center>ЗАСІДАННЯ ДВАДЦЯТЕ</p>
<p align=center>Сесійний зал Верховної Ради України</p>
<p align=center>1 квітня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Я прошу запросити всіх народних обранців до залу, ми зараз будемо починати нашу роботу. Прошу підготуватися до реєстрації.</p>
<p>А за традицією я хочу проінформувати і привітати. Сьогодні день народження народного депутата України Буряка Сергія Васильовича. Прошу його привітати з ним. <i>(Оплески) </i></p>
<p>&nbsp;Шановні колеги, я прошу включити систему "Рада" і провести реєстрацію народних депутатів.</p>
<p>10:04:11</p>
<p>В залі зареєструвалося 250. Верховна Рада розпочинає свою роботу.</p>
<p>А я прошу працівників секретаріату відремонтувати комп'ютер, тому що сюди інформація чомусь не виводиться.</p>
<p>Будь ласка, шановні колеги, за традицією у вівторок ми розпочинаємо наше засідання з виступів представників, керівників депутатських фракцій і груп. Прошу, шановні колеги, записатися на виступи. Прошу включити запис народних депутатів.</p>
<p>Будь ласка, фракція "УДАР". Виступає Віталій Володимирович? Віталій Володимирович Кличко, будь ласка.</p>
<p>&nbsp;</p>
<p>10:05:25</p>
<p>КЛИЧКО В.В.</p>
<p>Шановні колеги, минуло більше 40 днів після вбивств на Майдані, а досі не названо імен вбивць. Невже вони всі сховалися в Москві чи стали новим кримським "беркутом"? Це наш борг перед загиблими –&nbsp; знайти, затримати і покарати вбивць. Ми вже цього тижня чекаємо на звіт керівників цілого блоку про результати розслідувань. Але ми розуміємо, що правоохоронним органам сьогодні не просто. Але ситуація, коли лунає стрілянина в Києві, в столиці і купа молодиків розгулює з безконтрольною кількістю зброї, треба покласти край. І треба&nbsp; в цьому напрямку діяти рішуче. Інакше провокації, які грають на розкол України, загрожують життю та безпеці громадян, будуть і далі тривати.</p>
<p>Колеги, цього тижня ми повинні підготувати базу для того, щоб ефективно розв'язати проблеми в контексті окупованих територій і в боротьбі з економічною та соціальною кризою. І перше питання, яке стоїть сьогодні на повестке дня –&nbsp; це питання Криму.</p>
<p>Думаю, буде доцільним заслухати міністра оборони щодо того, як виводяться наші військові з Криму. В ЗМІ з'являються повідомлення щодо багато військових не можуть виїхати, вивезти&nbsp; родини тільки тому, що нема грошей. Деяким через волонтерів ми допомагаємо. Якщо потрібно туди направити перевізників, давайте сьогодні з'ясуємо і наша політична сила готова долучитися до цього і допомогти в цьому напрямку.</p>
<p>Також у російському полоні ще знаходяться командири і бійці українці. Громадяни ставлять питання, коли їх буде звільнено. Більш того, так звані "зелені чоловічки" продовжують захоплення заручників. Незаконно затримано вчора депутата, сина депутата нашої фракції Сергія Куніцина. Продовжується утримувати&nbsp; офіцера Дем'яненка та інших. Звільнити заручників необхідно негайно. Бо окупаційна влада поводиться в Криму таким же чином як і сомалійські пірати.</p>
<p>Далі. Росія заявляє про денонсацію угод щодо базування Чорноморського флоту. Після вона повинна вивести свій флот з Криму, а уряд України вимагатиме сплати Москвою компенсацій за односторонньою денонсацією Харківських угод.</p>
<p>Тепер, щодо законодавчих ініціатив. Законопроект про присвоєння українським військовим у Криму статусу учасника бойових дій вже пройшов комітет, треба його розглянути і віддати належне нашим військовим, які залишаються вірними Присязі.</p>
<p>Далі. У профільному комітеті опрацьовується Закон про окуповані території з урахуванням положень законопроекту від нашої партії. Після врахування всіх зауважень його треба розглянути найшвидше.</p>
<p>Те ж саме стосується Постанови про забезпечення прав і свобод українських громадян в Криму. Важлива тема і кримськотатарська. Цей народ не визнає окупації Криму. Значить, всі кроки з підтримки корінних народів, зокрема зареєстрований законопроект про права корінних народів в Україні. Час вже також розглянути законопроекти, потрібні для отримання безвізового режиму з Європейським Союзом.</p>
<p>Наступне питання. Скасування несправедливих рішень попередньої влади, а також надання бізнесу можливості для відновлення роботи і інвестицій.</p>
<p>Перше. Має бути ухвалений в цьому законопроект про скасування утилізаційного збору, який ми проголосували за основу.</p>
<p>Друге. Розглянути законопроект про відміну штрафів для нових підприємств.</p>
<p>Третє. Встановити для уряду ліміт часу, наприклад, рік, за який переглянути законодавство щодо регуляторної політики.</p>
<p>Четверте. Необхідно підвищити відповідальність посадовців за неправомірні дії. А то на місцях лише кажуть про те, що помінялись лише прізвища, але не корупційні схеми, корупційні схеми, на жаль, залишились такими як вони були.</p>
<p>Всі ці пропозиції подано нашою фракцією до Апарату Верховної Ради, їх негайно потрібно ставити&nbsp; до порядку денного і ухвалювати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Комуністичної фракції&nbsp;&nbsp; народний депутат Цибенко.</p>
<p>&nbsp;</p>
<p>10:10:27</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова Комітету&nbsp;&nbsp;&nbsp; з соціальної політики та праці.</p>
<p>Шановні громадяни України, шановні виборці!&nbsp; Рішення парламенту щодо секвестру Державного&nbsp; бюджету на 2014 рік та прийняття антикризових&nbsp; заходів&nbsp; інакше як шоковою терапією або крематорієм&nbsp; назвати неможна. Це голосування значною мірою було знаковим.</p>
<p>Три місяці вчорашня опозиція, а нинішня влада, доводила українському народу: ми не такі як попередники, ми не такі як вони – ми чесні,&nbsp; ми порядні, ми сповідуємо європейські цінності.&nbsp; А потім прийшли до залу засідань&nbsp; Верховної Ради України і одним голосуванням підтвердили: такі ж самісінькі, бо "затягнули паска" народу&nbsp; України не на животі українському бідоласі, а на шиї.&nbsp; Ви так само обібрали, обікрали&nbsp; ветерана, інваліда, пенсіонера, безробітного, ви обікрали злиденного і каліку. То чим же ви кращі?&nbsp;</p>
<p>Хочу кілька прикладів навести із тих змін, які внесені&nbsp; до Державного бюджету. Хочу нагадати декому із тих колег, які активно тиснули кнопку за замороження мінімальної пенсії&nbsp; і мінімальної заробітної плати, про те, що в бюджеті 2014 року вперше за багато років&nbsp; не збільшено соціальні стандарти&nbsp; з 1 січня 2014 року.&nbsp; Попередня влада не&nbsp; підвищувала мінімальну пенсію 11 місяців, а в грудні місяці 2013 року обійшлася&nbsp; копійчаними доплатами.</p>
<p>Нинішня влада&nbsp; вирішила&nbsp;&nbsp; піти значно далі, вона пропонує не підвищувати&nbsp; ці злиденні пенсії&nbsp; всі 12 місяців і це на фоні 40-50-відсоткового збільшення тарифів на житлово-комунальні послуги, і плати за енергоносії.</p>
<p>В цей же день, коли приймалися зазначені документи, міністр соціальної політики з гордістю, з цієї трибуни, говорила про те, що середня пенсія на Україні складає 1 тисяча 526 гривень. Навіть ця сума надзвичайно мала за 40-50 років трудового стажу. Але я назву і іншу цифру, кожен четвертий українець отримує пенсію у 1 тисячу гривень і менше.</p>
<p>І ще одне, про що хочу сказати. З цієї трибуни прем'єр-міністр України, презентуючи ці проекти, заявив про те, що треба говорити правду народу України. То давайте чесно скажемо, що мінімальна заробітна плата в Україні становить не 1 тисячу 218 гривень, як це записано в бюджеті, а складає, що й саме по собі жалюгідна плата,&nbsp; 852 гривні. Саме такою є ставка першого тарифного розряду. То й не дивно, що понад 2 мільйони громадян України, які чесно працюють і сплачують єдиний соціальний внесок, отримують менше ніж мінімальна заробітна плата, а ще 3 мільйони працюючих отримують менше 2 тисяч гривень.</p>
<p>Отже, кожен другий, офіційно працюючий, отримує значно менше двох тисяч гривень, але це працюючий. Але я хочу сказати про те, що влада подбала і про безробітних. Було зменшено на 1,1 відсотка відрахування до Фонду соціального страхування на випадок безробіття. Це означає, що ці відрахування практично зменшуються удвічі. Це означає, що в бюджеті цього фонду до кінця року з'являється дірка у 4 мільярди гривень і вже з лютого-березня наступного року нічим буде платити допомогу по безробіттю.</p>
<p>Багато розмов йшло про олігархів, про їх відсторонення від влади, єдине, що змінилося, що олігархи прийшли на пряму у владу, ось так допомогли народу України ці зміни. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Бурні оплески були, для радіослухачів розшифрую.</p>
<p>Шановні колеги, зараз від фракції "Батьківщина" Сергій Соболєв, будь ласка, на трибуну Верховної Ради.</p>
<p>&nbsp;</p>
<p>10:16:00</p>
<p>СОБОЛЄВ С.В.</p>
<p>Шановні колеги! Вчорашній безпрецедентний випадок, який стався увечері на Хрещатику, бряцання зброєю, незаконною зброєю, яка відбувається на вулицях інших міст Україні, і те, що вчора сталося на Тимчасовій спеціальній комісії, яка, завчасно не попередивши всіх членів комісії, попробувала проголосувати з пропозицією відсторонити главу МВС,&nbsp; на мій погляд, це все є ланцюг однієї проробленої операції, яка планувалася в Кремлі, а саме:&nbsp; операції по і дестабілізації ситуації в Україні, дестабілізації ситуації в органах Міністерства внутрішніх справ. Бо як по іншому можна назвати ситуацію, коли парламент ухвалює постанову про негайне роззброєння, вказавши на те, що крайні елементи повинні бути приведені до порядку, а окремі члени фракції Партії регіонів голосують за те, щоб міністр внутрішніх справ, який почав виконувати постанову парламенту, закони України, в цей момент відсторонявся від своєї посади.</p>
<p>Я думаю, що це є безпрецедентний випадок, який повинен бути розслідуваний в залі парламенту. І я вважаю, що зараз повинна зібратися в повному складі Тимчасова спеціальна комісія. І людей треба попереджати не за півтори години, коли вони не можуть добратися з інших регіонів України, а з такого питання важливого люди повинні бути попереджені завчасно. Тому прохання, якщо комісія сама не може організувати свою роботу, до вас, Олександре Валентиновичу, дати доручення &nbsp;організувати роботу комісії і щоб на ній були присутні всі представники всіх фракцій, які були подані для роботи в цій комісії.</p>
<p>Друге. На мій погляд, порядок денний на сьогодні вимагає&nbsp; ухвалення&nbsp; негайного рішення, яке потрібно країні, а саме, я подав проект Постанови (за номером 4614) і мені відомо, що комітет щойно його підтримав про негайне роззброєння всіх незаконно озброєних формувань. Питання іде про наступне, Міністерство внутрішніх справ і Служба безпеки України спільним наказом дали два тижні для здачі незаконної зброї. За цей час тисячі людей скористалися цим правом і здали незаконну зброю, що, фактично, звільняє їх від адміністративної і&nbsp; кримінальної відповідальності. З цього моменту, коли цей наказ завершив свою дію, будь-хто, хто має незаконну зброю є поза законом і згідно з нашим законодавством буде відповідати в адміністративному і кримінальному плані&nbsp; за те, що сталося. Саме тому у мене пропозиція, щоб цей проект постанови був поставлений на голосування. Я думаю, що це буде зайвий фактор, який буде сприяти негайному&nbsp; прийняттю такого рішення, щоб потім кожен міліціонер, кожен представник Служби безпеки не роздумував, що йому робити у випадку, коли на нього наставляють ствол або коли цим стволом користуються для пграбування банків, магазинів або пограбування простих помешкань наших громадян.</p>
<p>Друге. На сьогоднішній день ми маємо цілий рішень, як сприяти будуть фактично переозброєнню нашої армії. Той проект рішення, який вносять наші колеги&nbsp; і там є два альтернативних законопроекти про&nbsp; можливість списання з прибутку підприємств тих коштів, які вони направляють на зміцнення обороноздатності країни, я думаю, що це буде гарний приклад для всіх підприємців України. Які бажають допомогти нашій армії. Я вважав би, що цей законопроект треба негайно розглянути.</p>
<p>Крім того, у нас є нагальний законопроект про амністію. Ви знаєте, що протягом останніх трьох років амністія в країні не проводилася. І, таким чином, десятки тисяч людей, в основному представників середнього класу, знаходяться за ґратами. На мій погляд, це є необхідні рішення, які ми повинні ухвалити.</p>
<p>Тому до роботи. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, від депутатської групи "Економічний розвиток" Ярослав Сухий. Анатолію Кириловичу Кінаху передає слово.</p>
<p>&nbsp;</p>
<p>10:21:08</p>
<p>КІНАХ А.К.</p>
<p>Шановні народні депутати, шановні співвітчизники! Необхідно висловити щиру подяку за ту потужну підтримку, яку Україна відчуває від світового співтовариство. І на Генеральній сесії Асамблеї Організації Об'єднаних Націй відбулася надзвичайно важлива для України подія, коли Резолюція Генеральної асамблеї Організації Об'єднаних Націй, де чітко зафіксована територіальна цілісність України, незаконність так званого кримського референдуму, засудження агресії Російської Федерації проти України, була підтримана ста державами світу. Для нас це має найпринциповіше значення в контексті підсилення позицій України в подальшій роботі мирними, правовими засобами захищати нашу територіальну цілісність і наші національні, українські інтереси. Але має принципове значення, щоб і ми виконували свої українські домашні завдання. І одне із першочергових – це необхідність забезпечення правопорядку, високого рівня захисту прав людини, життя, здоров'я, безпеки громадян України на всій території.</p>
<p>Виходячи з цього, нам необхідно, безумовно, виконувати Постанову Верховної Ради України від 21 лютого по призупиненню кровопролиття, демілітаризації українських тих незаконно озброєних формувань, які несуть загрозу громадянам України. Однозначно необхідно жорстко протидіяти тим явищам, які відбуваються на всій території України в деяких містах і пов'язані з розбоями, погромами. Ми однозначно підтримуємо ініціативу в цьому напрямку.</p>
<p>Депутатська група "Економічний розвиток" також розробила законопроект 4613 на основі міжнародних стандартів. Ми пропонуємо включити його як невідкладний в порядок денний на наступному пленарному тижні, він спрямований якраз на те, щоб світ сприймав Україну як правову державу, яка живе, будує, включаючи захист&nbsp; громадян, їх безпеку, на основі рівності всіх перед законом.</p>
<p>Має&nbsp; найпринциповіше значення подальша робота по зміцненню сектору національної безпеки України. Необхідно&nbsp; розпочати з врахуванням останніх іспитів, які сьогодні проходить&nbsp; наша держава, нову редакцію стратегії національної безпеки, в якій необхідно підсилити такі фактори як формування сучасних Збройних сил України, позаблоковий статус нашої держави, щоб зняти розмови, які вносять загострення внутрі України, однозначно зміцнення і підтвердження незворотності&nbsp; інтеграції України в європейський економічний і політичний простір.</p>
<p>Стратегія національної безпеки України повинна бути підтримана новою редакцією Воєнної доктрини, Державної комплексної програми розвитку Збройних сил України і, однозначно, державними програмами&nbsp; розвитку&nbsp; спецтехніки, зброї, включаючи такі програми як будівництво кораблів типу "корвет", високоточна оперативна зброя тощо.</p>
<p>Дуже важливо, шановні народні депутати, вирішуючи і долаючи&nbsp; ризики і загрози, які стосуються територіальної цілісності, національної безпеки України працювати над відновленням і підвищенням&nbsp; ділової активності в Україні, створенню сприятливого інвестиційного клімату, особливо на фоні тих дуже серйозних і дуже гострих для української економіки рішень, які ми прийняли на минулому тижні у рамках секвестру бюджету і дуже серйозних фіскальних заходів. Ми маємо в першу чергу розглядати питання розвитку малого та середнього бізнесу для формування потужного середнього класу. Дуже важливо формувати всі умови і знижувати ризики втрати ринків, на жаль, на пострадянському просторі. Чіткі програми адаптації української економіки до європейських стандартів, до умов вільної торгівлі, підсилення експортної політики, захисту внутрішнього ринку, вирішення питань доступу до кредитних ресурсів – ці питання є нагальними і тільки сконсолідована держава може їх успішно вирішувати. І ми впевнені: цьому немає альтернативи. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, "Суверенна європейська Україна" надає слово Олесю Донію.</p>
<p>&nbsp;</p>
<p>10:26:23</p>
<p>ДОНІЙ О.С.</p>
<p>Доброго ранку, пані і панове!&nbsp;</p>
<p>Перше. Кілька днів тому громадська приймальня депутата представника групи "Суверенна європейська Україна" Валерія Мошенського у Луганській області була обстріляна. У наші часи це вже не дивина. Добре, що всі вижили, бо, нагадаю, це єдиний депутат, який по Луганській області пройшов самовисуванцем і не належав до Партії регіонів і зумів перемогти. І ми так само розуміємо хто зараз намагається дестабілізувати ситуацію на сході: в Луганщині, на Донеччині, на Харківщині. Сили. Які хочуть фактично відламати хоч один шматок від української держави.</p>
<p>Дивина в іншому. Коли депутат Мошенський звернувся до місцевої служби безпеки України, вони відмовилися реєструвати цей злочин і тягнули кілька днів. Тому в мене питання до голови Служби безпеки України. Ви тримаєте контроль над своїми відділеннями у східній Україні, чи там представники Служби безпеки України будуть знов вимагати гроші за те, що вони будуть відкривати справи. Я вже не кажу розкривати справи, але хоча би відкривати справи. Шановні, це вже нова влада. Вона повинна задати собі зовсім іншу модель поведінки, а не вдаватися до хабарництва і саботажу.</p>
<p>Друге питання. Представники нашої депутатської групи "Суверенна європейська Україна" подали законопроект про сенсорну кнопку. Це депутати Івахів, Єремеєв, Литвин і депутат з групи "УДАР"&nbsp; Чумак.</p>
<p>Нагадаю, що коли ми як представники опозиції були в попередній Верховній Раді, в цій Верховній Раді в опозиції, ми вимагали боротьбу з кнопкодавством. Це було завдання, це була вимога, це була солідаризація з журналістами і громадськими діячами, які є на балконі і які моніторять нашу діяльність.&nbsp; А що ж зараз змінилося? Панове, що зараз змінилося? Кнопкодавством тепер&nbsp; займаються&nbsp; не лише представники регіоналів і комуністів, на жаль, я бачу це і в нашому середовищі. Влада повинна задавати приклад. Вона може задавати&nbsp; поганий приклад, а може задавати добрий приклад. Якщо ми говоримо про інші орієнтири, панове, давайте спробуємо не лише говорити, а і спробуємо діяти.</p>
<p>Ми наполягаємо, щоб законопроект про боротьбу з кнопкодавством, а&nbsp; відповідно введення сенсорної кнопки був поставлений на голосування і проголосований. І це тоді відповідатиме не лише нашим гаслам, а і показувати приклад для нації.</p>
<p>Третє питання. Ми як&nbsp; представники провладної більшості взяли участь в голосуванні за законопроект до внесення змін до бюджету. Це був важкий законопроект і&nbsp; важке для нас рішення. Це був секвестр бюджету, який фактично поклав відповідальність, на жаль, в першу чергу на незахищені верстви населень.&nbsp; Якщо зараз не будуть проголосовані законопроекти про захист незахищених верств населень, то, очевидно, що знову це буде будуватися держава для алігархату.</p>
<p>Тому ми наполягаємо, щоб було повернуто питання&nbsp; про скасування пенсійної реформи. І у нас був поданий законопроект на цю тему, зокрема паном Литвином, і він зараз був повернутий на перше читання. Ми вимагаємо, щоб він був поставлений на голосування.</p>
<p>Ми вимагаємо, щоб ви поставили на голосування законопроект Сергія Міщенка про спадщину. Бо гроші, які йдуть за цю спадщину, вони осідають в кишенях чиновників і не наповнюють бюджет. Ми просто вимагаємо, щоб наша зала розглядала законопроекти на захист незахищених верств населення. Це не прохання, це наполягання.</p>
<p>І саме тому я повертаюся до другого нашого питання. Ми повинні показати приклад з себе. З себе, в першу чергу, а лише потім ми маємо право вимагати від інших.</p>
<p>Тому перша наша вимога – поставити на голосування законопроект по боротьбі з кнопкодавством, введення сенсорної кнопки. Дякую за увагу і сподіваюся, що так воно і буде.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, від Всеукраїнського об'єднання "Свобода" Олег Ярославович Тягнибок. Будь ласка.</p>
<p>&nbsp;</p>
<p>10:31:23</p>
<p>ТЯГНИБОК О.Я.</p>
<p>Шановне товариство! Олег Тягнибок, фракція Всеукраїнського об'єднання "Свобода".</p>
<p>Зараз парламент повинен взяти на себе надзвичайно важливу місію, місію фактично формування нової доктрини зовнішньої політики, а також обороноздатності України. Ми повинні всі ті огріхи, які були в українському законодавстві в цій сфері до цього часу, знищити і зруйнувати.</p>
<p>Саме тому фракція Всеукраїнського об'єднання "Свобода" пропонує зараз нашому зовнішньополітичному відомству звернутися до наших держав-гарантів, згідно Будапештського договору 1994 року, зокрема Великобританія, також Сполучені Штати Америки, з приводу підписання двосторонніх угод між Україною, а також тими країнами. Ці угоди допоможуть захистити обороноздатність нашої держави, збільшити обороноздатність нашої держави і захистити українців.</p>
<p>Крім того, ми пропонуємо звернутися до Конгресу Сполучених Штатів Америки із закликом відродити у форматі так званої антипутінської коаліції, яка вже почала формуватися після голосування в Організації Об'єднаних Націй, принцип так званого ленд-лізу. Який в свій час під час Другої світової війни був запропонований Рузвельтом. І цей принцип передбачає, що країна, яка потерпає від агресора, але немає достатньої кількості фінансів і коштів для закупівлі військового озброєння, може позичити ці кошти в інших країн. А після подолання агресії ця військова техніка і озброєння, яке позичалося, буде віддано. Фактично тільки це може зупинити путінський рейх, як в свій час був зупинений гітлерівський рейх.</p>
<p>Окрім того, Всеукраїнське об'єднання "Свобода" вважає, що&nbsp; в царини обороноздатності, про що ми говорили вже раніше і постійно, варто встановити фінансування Збройних Сил України на рівні 5 відсотків від ВВП до подолання технічного відставання наших Збройних Сил від країн сусідів.</p>
<p>Враховуючи, звісно, нагальну потребу реформування та переозброєння війська, ми вважаємо, що треба відновити престижність служби в Збройних Силах України та в інших військових формуваннях. Збільшити грошове утримання військовослужбовців – це зараз дуже важливо. І розв'язати проблему забезпечення їх житлом і надання державою пільгових кредитів для його придбання.</p>
<p>Нам потрібно розпочати нарешті розбудовувати власний військово-промисловий комплекс для забезпечення Збройних Сил України сучасним вітчизняним озброєнням та ефективної участі України у світовому ринку зброї. Нам треба негайно припиняти військово-технічне співробітництво з Росією та оперативно налагодити взаємовигідну співпрацю з іншими державами.</p>
<p>Треба негайно забезпечувати суворий контроль за ціноутворенням і надходженням виручених коштів від торгівлі зброєю до державного бюджету України. Треба припинити практику бездумного знищення сучасних ефективних зразків озброєння на вимогу інших держав та його продажу на шкоду України.</p>
<p>Україна повинна нарешті створити систему вишколу і мобілізації резервістів. "Свобода" пропонує це зробити за швейцарським взірцем. Відновити систему початкової військової підготовки, про що вже раніше говорили, а також цивільної оборони у загальноосвітніх школах та мережу військових кафедр у вишах. Ми вважаємо, що при сьогоднішній ситуації треба і відновлювати призов до війська. "Свобода" вважає, що зараз якраз прийшов час створити ефективну контррозвідувальну службу для гарантування безпеки українського запілля та боротьби проти диверсантів і саботажників імовірного противника. А цього тижня, шановне товариство, все-таки варто підтримати ті законопроекти. які допоможуть фінансуванню Збройних Сил України. Зокрема ми сьогодні будемо розглядати 4491 щодо посилення матеріально-фінансового забезпечення обороноздатності держави. Це дасть можливість залучення для цих завдань коштів з місцевих бюджетів, неурядових організацій, фізичних та юридичних осіб. А також 4492, таким чином, ухваливши цей законопроект, ми зможемо зменшити суму сплати податку на прибуток тих підприємств, які допомагають українському війську.</p>
<p>Крім того, назрів уже закон про люстрацію. І ми просто вимагаємо від Апарату Верховної Ради все-таки зареєструвати наш законопроект про вільне володіння зброєю. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, від фракції Партії регіонів – Михайло Чечетов, будь ласка.</p>
<p>&nbsp;</p>
<p>10:36:37</p>
<p>ЧЕЧЕТОВ М.В.</p>
<p>Уважаемый Александр Валентинович, уважаемые коллеги, уважаемые избиратели! Да, действительно, сегодня сложилась непростая и довольно сложная и политическая, и социально-экономическая ситуация в государстве. Это требует максимального, сегодня это требует максимального единения страны и консолидации в обществе. Что касается простых людей, то і на Заході, які розмовляють українською мовою, и на Востоке, кто говорит на русском языке, у них есть единое понимание того, что все мы одна большая многонациональная украинская семья.</p>
<p>И на Западе, де розмовляють українською мовою, і на Сході, где разговаривают на русском языке, есть и другое единое понимание, что чем дружнее будет наша многонациональная украинская семья, тем быстрее мы преодолеем те трудности, которые стоят на нашем пути, и быстрее построим свободную демократическую европейскую и процветающую украинскую державу. Но, к сожалению, на уровне политиков такого понимания нет. На уровне политиков&nbsp; часто бывает, что они не умеют слышать друг друга, не умеют слушать друг друга, кто-то&nbsp; пытается продавить свое мнение,&nbsp; ломая&nbsp; через колено.&nbsp;&nbsp;&nbsp; Это не ведет к единению,&nbsp; к единству, к консолидации&nbsp; и быстрому преодолению тех трудностей, которые&nbsp; стоят на пути Украины.</p>
<p>На сегодняшний день есть две проблемы, которые поднимаются&nbsp; и ни&nbsp; Западе, и на Востоке. И если мы услышим и&nbsp; решим их, мы&nbsp; объединим страну.</p>
<p>Проблема номер один – максимальная децентрализация&nbsp; власти, передача прав и полномочий&nbsp; в регионы, местным громадам, проведение территориально-административной реформы.&nbsp; Вы знаете, это было&nbsp;&nbsp; и на Западе, и на Востоке. И в западных регионах, когда в областных советах требовали&nbsp; отменить институт глав администраций областных, передать&nbsp; полномочия областным&nbsp; советам формировать исполкомы,&nbsp; избирать в областных советах глав исполнительной&nbsp; власти в регионах, а может быть и&nbsp; напрямую в регионах. То же самое и на Востоке Украины.</p>
<p>Поэтому, Партия регионов со своей стороны сделает все возможное для того, чтоб это пожелание,&nbsp; это требование, этот наказ избирателей всей Украины: и Запада, и Востока, и Центра, и Юга был услышан и был&nbsp; формализован в проекте&nbsp; новой Конституции, которую, я надеюсь, мы примем&nbsp; осенью, расширив значительно полномочия регионов в рамках единого унитарного государства.</p>
<p>И вторая проблема. Сегодня практически 45 миллионов украинского народа, народа Украины, как минимум, понимают два языка: русский и украинский. І, якщо галичанин приїде на Донеччину і буде&nbsp;&nbsp;&nbsp;&nbsp;&nbsp; розмовляти на українській мові, його зрозуміють. Если русскоязычный шахтер из Донбасса приедет во Львов&nbsp;&nbsp; и будет говорить на русском языке,&nbsp; его тоже поймут. Но при всем том, что все мы понимаем два языка, половина говорит на русском, половина&nbsp; на украинском.</p>
<p>Нам сегодня нужно "сшивать" Украину. Те, кто шьют,&nbsp; знают, что если два куска материи&nbsp; сшить одной строчкой – это будет одна прочность, а если двойной строчкой сшить, крепость будет другая. Поэтому наверное&nbsp; и нам сегодня, образно говоря, нужно попытаться&nbsp; "сшить"&nbsp;&nbsp;&nbsp;&nbsp;&nbsp; Украину&nbsp;&nbsp;&nbsp;&nbsp; "двойной языковой строчкой", &nbsp;введя два государственных языка – украинский и русский. И Партия регионов будет со своей стороны предлагать объяснять и убеждать необходимость этого, формализовать в проекте Конституции, которую мы будем принимать осенью. Это еще раз, повторяю, объединит и консолидирует общество.</p>
<p>Дорогие друзья, так уже исторически сложилась, что на территории нашей страны проживают представители разных национальностей, говорящие на разных языках, исповедующие разные религии, носители разных национальных культур. Но это еще раз подчеркивает, что Украина многолика, но она одна, одна для всех нас и нам вместе нам жить. Поэтому и поднять ее сможем&nbsp; только объединившись, только консолидировав усилия, только все вместе, ставя во главу угла высшие интересы государства и народа. Спасибо.</p>
<p>&nbsp;</p>
<p>ГОЛОВУЮЧИЙ. Шановні народні депутати, ми завершили з вами виступи представників депутатських груп і фракцій. І я прошу народних депутатів сісти на свої робочі місця, ми починаємо приймати дуже важливі і відповідальні рішення. Секретаріат, прошу дати повідомлення, щоб всі зайшли до сесійної зали.</p>
<p>Шановні колеги, ви всі добре знаєте, що вчора в центрі Києва відбулася надзвичайна подія, в центрі Києва відбулася ввечері стрілянина, три людини були поранені і нападник був затриманий. Більше того, вночі працівники міліції провели роззброєння і виведення людей, які незаконно перебували в готелі "Дніпро".</p>
<p>Шановні колеги, незалежно від того, хто належить до якої політичної сили, хто ходить до якої церкви, незалежно від того, хто говорить ті чи інші політичні гасла, український народ вимагає порядку. Ті, хто носить зброю, можуть бути виключно в Збройних Силах України, в Національній гвардії, в Службі безпеки або в інших воєнізованих формуваннях.</p>
<p>Саме тому, шановні колеги, є пропозиція, щоб Верховна Рада підтримала проект, про який доповідав народний депутат Соболєв, йдеться про негайне&nbsp; роззброєння незаконних збройних формувань. І ми зобов'язані це провести незалежно від того, де знаходяться ці збройні формування в Центрі, на Заході, чи на Сході. Коли вони не належать до армії, Нацгвардії, Служби безпеки, міліції, вони є диверсанти, які працюють проти України.</p>
<p>Тому, шановні колеги, я прошу підтримати і включити до порядку денного дуже коротку, але змістовну Постанову (№4614) про негайне роззброєння незаконних збройних формувань в Україні. Будь ласка, вона роздана всім депутатам, шановні колеги, ми обговорювали це на Погоджувальній раді, в тому числі і з керівником фракції "УДАР" і всі підтримали. Вона має дві строчки, я їх оголошу, прошу підтримати і включити її до порядку денного.</p>
<p>Шановні колеги, прошу підтримати цю пропозицію. Проект Постанови (4614) про негайне роззброєння незаконних збройних формувань в Україні. Прошу голосувати всіх представників депутатських груп, фракцій, а також позафракційних, це спільна наша відповідальність. Будь ласка, прошу включити систему "Рада" і підтримати включення до порядку денного постанову 4614.</p>
<p>&nbsp;</p>
<p>10:44:23</p>
<p>За-235</p>
<p>Дякую. Рішення прийнято.</p>
<p>Шановні колеги! Зміст дуже короткий, я би просив, щоб зараз ви його заслухали і ми його підтримали. На комітеті Андрій Анатолійович Кожем'якін говорить, постанова повністю одноголосно підтримана. Я зачитую її зміст.</p>
<p>"У зв'язку з надзвичайною суспільно-політичною ситуацією, що склалася в країні, загостренням криміногенної обстановки і системними провокаціями з боку іноземних громадян на південному сході України та в місті Києві, Верховної Ради України постановляє: зобов'язати Міністерство внутрішніх справ України, Службу безпеки України негайно провести роззброєння незаконних збройних формувань".</p>
<p>Ця постанова набирає чинність з моменту її прийняття.</p>
<p>Шановні колеги, дуже короткий зміст, але з цього моменту ми вже будемо говорити, що це не політична проблема, е вже проблема відповідальності наших силових структур.</p>
<p>Шановні колеги, є доповнення до цієї постанови. Будь ласка, мікрофон Немілостивого включить. І я би просив, шановні колеги, всім голосувати. Я розумію, що комуністи підтримують незаконні збройні формування і тому не голосують. Будь ласка, включить мікрофон.</p>
<p>&nbsp;</p>
<p>10:45:34</p>
<p>НЕМІЛОСТІВИЙ В.О.</p>
<p>Шановний Олександр Валентинович, шановні колеги, я би просив врахувати, що при прийнятті цієї постанови під незаконні військові&nbsp; формування підпадуть воєнізовані охорони державних оборонних підприємств, телерадіозв'язку України, Служба, яка охороняє залізничні колії. Тому, можливо... я повністю підтримую по суті цю постанову, але щоб не сталося так, що ми разоружимо телерадіоцентри, оборонні підприємства і все інше.</p>
<p>&nbsp;</p>
<p>ГОЛОВУЮЧИЙ. Шановні колеги, мені здається, це риторичне питання, тому що прочитайте ще раз назву постанови і її зміст, йдеться виключно про незаконні збройні формування, коли будь-яке військове формування діє на підставі закону, будь то охоронна структура, чи структури, які забезпечують безпеку на залізничному транспорті, вони діють в межах закону, йдеться про незаконні збройні формування.</p>
<p>Будь ласка, мікрофон Журавському і Зарубінському. Будемо голосувати.</p>
<p>&nbsp;</p>
<p>10:46:37</p>
<p>ЖУРАВСЬКИЙ В.С.</p>
<p>Шановні колеги, наш комітет – Комітет з&nbsp; питань законодавчого забезпечення правоохоронної діяльності розглянув проект цієї постанови. В комітет, як ви знаєте, входять представники всіх фракцій, представлені в парламенті, і всі одноголосно підтримали цей проект постанови. З юридичної точки зору він бездоганний, з політичної – він необхідний. Закликаю народних обранців підтримати цей&nbsp; важливий законопроект. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народному депутату Зарубінському включить мікрофон і будемо приймати рішення.</p>
<p>&nbsp;</p>
<p>10:47:11</p>
<p>ЗАРУБІНСЬКИЙ О.О.</p>
<p>Дякую, дякую, Олександре Валентиновичу!</p>
<p>Шановні колеги, абсолютно підтримуючи цю постанову, хотів би зауважити або на роздум поставити та ке питання. Дивіться, якщо людина заявляє, що вона не входить в формування збройне, але вона має незаконну зброю, користується незаконною зброєю. Як бути тут? Олександр Валентинович, можливо, сформулювати так: "…незаконних збройних формувань – оця зброя, – та окремих громадян, які володіють незаконно зброєю". Ви розумієте, можуть бути окремі люди, які завжди скажуть: "А я не в формуванні, я маю право". Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, мені здається, зручне доповнення народного депутата Зарубінського.</p>
<p>Будь ласка, я бачу ще руки, наполягають колеги. Давайте дамо можливість ще висловитися з цього приводу. Народний депутат Яценко.</p>
<p>&nbsp;</p>
<p>10:48:08</p>
<p>ЯЦЕНКО А.В.</p>
<p>Шановні колеги. дійсно, ця проблема є і її треба вирішувати, але дуже потрібно питання вирішувати в комплексі. Я хочу зазначити, що сьогодні зареєстровано в парламенті законопроект 4613 за авторством Журавського, народного депутата, і моїм, який вже пройшов комітет і пройшов погодження з урядом. Це стосується внесення змін до статті 162 Кримінального кодексу, де посилюється покарання за якраз отакі от збройні банди, які сьогодні ходять по домах, грабують, мародерствують, іноді беруть участь службові особи якісь, долучаються до цього незаконно.</p>
<p>І, в принципі, якщо можна, Олександр Валентинович, давайте включимо цей також закон до порядку денного зараз, він невеличкий, і проголосуємо. Це про те, що казав пан Кінах от зараз, тільки що. Дякую.</p>
<p>&nbsp;</p>
<p>ГОЛОВУЮЧИЙ. Добре. Дякую. Будь ласка, народного депутата Гриневецького включіть мікрофон. Потім народний депутат Кайда? Я без окулярів не бачу. Сиротюк, зрозуміло.</p>
<p>&nbsp;</p>
<p>10:49:11</p>
<p>ГРИНЕВЕЦЬКИЙ С.Р.</p>
<p>Шановний Олександр Валентинович, шановні колеги! Я хотів би нам нагадати, що ми з вами прийняли Закон "Про Національну гвардію". І хочу повідомити, що Комітет з питань національної безпеки і оборони процедурно погодив кандидатуру на посаду керівника. Вважав би за доцільне призначити керівника Національної гвардії, бо те, що ми пишемо в постанові, по великому рахунку, - це буде функція спецпідрозділів Національної гвардії. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, включіть мікрофон народного депутата Сиротюка.</p>
<p>&nbsp;</p>
<p>10:49:44</p>
<p>СИРОТЮК Ю.М.</p>
<p>Юрій Сиротюк, Всеукраїнське об'єднання "Свобода". Шановний Олександре Валентиновичу, очевидно, що існування незаконних воєнізованих формувань і людей зі зброєю в центрі міста – це є неприйнятною ситуацією. Але ця ситуація стала наслідком того, що мирних громадян вбивали свої структури, розстрілювали. І люди мусили, озброюючись, зберегти своє життя.</p>
<p>Сьогодні просто забороняючи людям, ми знаємо, що три мільйони&nbsp; одиниць зброї&nbsp; знаходиться в нелегальному обігу, і тому ми повинні створити механізм, щоб люди могли легально володіти&nbsp; зброєю, як є в країнах Прибалтики, як є в Молдавії, як є в Грузії, і не ставити значну частину України поза законом. Тому я вимагаю, щоб ми внесли на розгляд Закон про цивільну зброю і боєприпаси, щоб люди мали право легально, &nbsp;законно&nbsp; володіти зброєю. Слава Україні!</p>
<p>&nbsp;</p>
<p>ГОЛОВУЮЧИЙ. Я би просив профільний комітет розглянути цю пропозицію.</p>
<p>Включіть мікрофон Інни Богословської. Друзі, і давайте примати рішення.</p>
<p>&nbsp;</p>
<p>10:50:39</p>
<p>БОГОСЛОВСЬКА І.Г.</p>
<p>Шановні колеги! Сьогодні не є питання чи можна, чи не можна залишати у людей зброю. Є питання: чи здатна міліція сьогодні професійно провести роззброєння; чи не перетвориться це в нові вбивства при затриманні. Тому я пропоную, якщо приймати цю постанову, то внести в неї відкладальну умову мінімум на два тижні, щоб люди, які повинні здати зброю, могли зробити це згідно закону і після тільки того, як цей термін минує, міліція може приймати рішення. До того, і міліція може все ж таки зможе організувати цей&nbsp; порядок таким чином, щоб нікого не було&nbsp; вбито і щоб було згідно&nbsp; з законом все зроблено під час затримання. У нас є погані приклади, нам треба їх уникнути.</p>
<p>Я прошу внести відлагальний термін на два тижні до постанови.</p>
<p>&nbsp;</p>
<p>ГОЛОВУЮЧИЙ. Шановні колеги, ну наполягає Партія регіонів. Давайте дамо останнє слово і голосуємо. Будь ласка, Анна Герман.</p>
<p>&nbsp;</p>
<p>10:51:54</p>
<p>ГЕРМАН Г.М.</p>
<p>Шановні народні депутати України! Якщо ви запитаєте кожного мешканця України чесного, чи хоче він, щоб стріляли на вулицях, кожен вам скаже: не хоче. Тому&nbsp; роззброювати треба було не сьогодні, а&nbsp; ще відразу після&nbsp; того, як завершилося протистояння на вулицях.</p>
<p>Я закликаю Партію регіонів підтримати&nbsp; постанову про роззброєння. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу, що вже є весь спектр виступів. Комуністи наполягають на слові.</p>
<p>Я Адаму Івановичу Мартинюку даю, але ж я просив би, щоб ви не тільки виступали, а ще й голосували.</p>
<p>&nbsp;</p>
<p>10:52:33</p>
<p>МАРТИНЮК А.І.</p>
<p>Дякую. Мартинюк фракція Комуністичної партії України. Ми з задоволенням проголосуємо, якщо влада виконає свої обіцянки і звільнить офіс центрального комітету. Це перше.</p>
<p>Друге. З приводу виступу Богословської. Я нагадую, що було офіційне звернення силових структур про те, щоб до 21 березня всі, хто володіє незаконною зброєю, здали цю зброю. Сьогодні вже 1 квітня, так що нічого нікуди відкладати, треба роззброювати. І тим гарячим головам, які сьогодні пропонують залишити законну зброю в тих, хто незаконно нею заволодів, то ми вже вчора на прикладі бандитизму побачили, до чого це призведе. Ви хочете озброїти всю країну для того, щоб диктувати їй волю. Досить, напевно! Треба дійсно забрати всю зброю! Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ми говоримо з вами про незаконні озброєні формування а також громадян, які незаконно володіють і використовують незаконно зброю. Поправка народного депутата Зарубінського.</p>
<p>Шановні колеги, весь спекр політичний ми почули в парламенті. Я прошу підтримати проект постанови, проголосувавши його за основу і в цілому. Нагадаю, номер проекту 4614: про негайне роззброєння незаконних збройних формувань у країні. Прошу підтримати голосування. За основу і в цілому. Прошу голосувати.</p>
<p>&nbsp;</p>
<p>10:54:09</p>
<p>За-256</p>
<p>Рішення прийнято.</p>
<p>По фракціях, будь ласка. Партія регіонів – 26,&nbsp; 80*** – "Батьківщина",&nbsp; 31 – "УДАР Кличка", 35 – "Економічний розвиток", 30 – "Суверенна європейська України",&nbsp; 30 –&nbsp; "Свобода",&nbsp; 0 – Компартія, позафракційні – 24.</p>
<p>Шановні колеги! До порядку денного. Пинзенику перед порядком денним Віктору Михайловичу включіть мікрофон, будь ласка.</p>
<p>&nbsp;</p>
<p>10:54:33</p>
<p>ПИНЗЕНИК В.М.</p>
<p>Шановні народні депутати! Ми з вами створили сьогодні неправильний прецедент. З сьогоднішнього дня це означає, що кожного разу, якщо на вулицях України будуть ходити невідомі люди із зброєю, правоохоронні органи мають чекати рішення Верховної ради України про роззброєння.</p>
<p>На мій погляд, якщо є норма закону, яка забороняє носити людям, яким не положено носити зброю, правоохоронна система має діяти, а не чекати рішень Верховної Ради України.</p>
<p>&nbsp;</p>
<p>ГОЛОВУЮЧИЙ. Віктор Михайлович, дякуємо, за коментар, але ситуація має виключно системно-політичну ознаку і проблему, на якій багато хто мав політичне спекулювання. І саме тому Верховна Рада зробила свій наголос на цій проблемі, доручивши і Службі безпеки і МВС виконати саме вимоги закону.</p>
<p>Шановні колеги, є прохання підтримати також заяву нашого депутата. Ми декілька разів оце не змогли зробити. І наші колеги з "УДАРу"&nbsp; наполягають на цьому. Народний депутат Аверченко написав заяву про складання повноважень. Я би просив парламент…&nbsp; Там далі тримають руку, я не бачу. І народний депутат Черняков.&nbsp; Ну, ми по черзі давайте будемо голосувати.</p>
<p>Перше. Я ставлю на голосування і прошу підтримати парламент щодо складання депутатських повноважень народним депутатом Аверченко.&nbsp; Прошу голосувати.&nbsp;</p>
<p>&nbsp;</p>
<p>10:56:27</p>
<p>За-227</p>
<p>Рішення прийнято.</p>
<p>Шановні колеги, я прошу всіх депутатів голосувати і працювати в цьому напрямку.</p>
<p>Будь ласка, народний депутат Черняков написав аналогічну заяву, просить підтримати парламент і його заяву щодо складання з себе депутатських повноважень. Прошу, колеги,&nbsp; підтримати і голосувати. Прошу голосувати.</p>
<p>&nbsp;</p>
<p>10:57:01</p>
<p>За-233</p>
<p>Рішення прийнято. Дякую.</p>
<p>Шановні колеги, ми переходимо до порядку денного.</p>
<p>Спочатку я би просив, щоб ми з вами вирішили технічне питання, зокрема, ідеться про наше рішення, яке було прийнято 25 березня 2014 року. Ми прийняли з вами Постанову про проведення в травні парламентських слухань на тему: "Забезпечення реалізації житлових прав мешканців гуртожитків: проблеми та шляхи їх вирішення".&nbsp; Але в цій постанові, на жаль, не було визначено конкретної дати. Профільний комітет вніс цю конкретну дату і просить підтримати шляхом голосування зміну до постанови. Пропонується ці слухання провести 21 травня поточного року. Немає заперечень, шановні колеги? Технічне питання, прошу підтримати. Прошу голосувати.</p>
<p>&nbsp;</p>
<p>10:58:02</p>
<p>За-239</p>
<p>Дякую. "За"- 239, рішення прийнято.</p>
<p>Шановні колеги, переходимо до кадрових питань, важливих питань. Вони пов'язані, в першу чергу, із змінами в Центральній виборчій комісії і ради Національного банку.</p>
<p>Будь ласка, я прошу на трибуну міністра юстиції Петренка Павла Дмитровича. Дуже коротко, Павло Дмитровичу, відразу по всім питанням дайте нам інформацію, по всім чотирьом, щоб ми вас чотири рази не викликали. А ми за кожне окремо будемо голосувати. Будь ласка.</p>
<p>&nbsp;</p>
<p>ПЕТРЕНКО П.Д. Доброго дня, шановні колеги! До вашої уваги пропонується ряд проектів постанов щодо кадрових змін в Центральній виборчій комісії.</p>
<p>Перша така постанова – це постанова про звільнення з посади члена Центральної виборчої комісії Копиленка Олександра Любимовича, у зв'язку з поданням ним заяви про складання повноважень. Процедурні питання щодо внесення відповідного подання виконуючим обов'язки Президента&nbsp; були дотримані.</p>
<p>Так само аналогічна постанова про звільнення, у зв'язку з поданою особистою заявою члена Центральної виборчої комісії Донченка Юрія Григоровича. Так само відповідно до приписів Конституції відповідне подання вніс виконуючий обов'язки Президента.</p>
<p>І два проекти постанов про призначення на дані посади членів Центральної виборчої комісії Березюк Катерини Григорівни і Діденка Олега Миколайовича.</p>
<p>Всі необхідні документи, які передбачені Законом про Центральну виборчу комісію і Конституцією України, були подані, розглянуті у профільному комітеті. Тому прошу вас підтримати дані проекти постанов шляхом голосування. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, дуже &nbsp;з коротким повідомленням на трибуну виходить Давид Важаєвич Жванія, голова профільного комітету.</p>
<p>&nbsp;</p>
<p>11:00:03</p>
<p>ЖВАНІЯ Д.В.</p>
<p>Шановний головуючий, шановні колеги! Комітет розглянув, всебічно обговорив питання і одноголосно підтримав подання виконуючого обов'язки Президента України, Голови Верховної Ради України про дострокове припинення повноважень членам Центральної виборчої комісії Копиленка Олександра Любомировича, а також Донченка Юрія Григоровича.</p>
<p>Також підтримав рішення щодо підтримки законопроекту (4564) про призначення Катерини Березюк на посаду члена Центральної виборчої комісії за результатами розгляду в першому читанні і прийняти за основу та в цілому.</p>
<p>А також ідентично прийняти за основу і в цілому Постанову (4565) про призначення Олега Діденка на посаду члена виборчої комісії за результатами розгляду в першому читанні.</p>
<p>Прошу підтримати, шановні колеги. Дякую.</p>
<p>&nbsp;</p>
<p>ГОЛОВУЮЧИЙ. Дякую, Давид Важаєвич.</p>
<p>Шановні колеги, можемо голосувати за ці питання? Можемо.&nbsp; Я прошу шановних народних депутатів сісти на свої робочі місця і підготуватися до голосування. Прошу сідати. Шановні колеги, прошу сідати. Нестор Іванович, прошу сідати і підтримати голосуванням пропозицію.</p>
<p>Будь ласка, шановні колеги, ставиться на голосування проект Постанови про звільнення з посади члена Центральної виборчої комісії (Копиленка) за власною заявою (проект постанови 4562). Прошу підтримати, шановні колеги, за основу і в цілому голосувати. Прошу голосувати.</p>
<p>&nbsp;</p>
<p>11:01:48</p>
<p>За-227</p>
<p>На межі: за-227.</p>
<p>Шановні колеги, я прошу більш інтенсивно тиснути на кнопку, щоби результат був… і результати більш-менш переконували.</p>
<p>Шановні колеги, ставиться проект Постанови про звільнення з посади члена Центральної виборчої комісії (Донченка) за власною заявою, наголошую (проект 4563). Прошу підтримати за основу і в цілому. Прошу голосувати, шановні колеги. Прошу голосувати за основу &nbsp;і в цілому.</p>
<p>&nbsp;</p>
<p>11:02:28</p>
<p>За-230</p>
<p>Рішення прийнято. Дякую.</p>
<p>Шановні колеги, тепер нам треба обрати двох членів Центральної виборчої комісії.</p>
<p>Перше ставлю пропозицію щодо призначення Катерини Березюк на посаду члена Центральної виборчої комісії. Проект Постанови 4564. Будь ласка, шановні колеги, я би просив пані Березюк піднятись. Я думаю, що всі її бачать, шановні колеги. <i>(Шум у залі)</i> Можемо голосувати. Шановні колеги, дуже прошу підтримати. Будь ласка, включіть систему "Рада".</p>
<p>Проект Постанови 4564 –&nbsp; за основу і в цілому. Давайте голосувати.</p>
<p>&nbsp;</p>
<p>11:03:28</p>
<p>За-238</p>
<p>Рішення прийнято.</p>
<p>Привітаємо новообраного члена Центральної виборчої комісії. Дуже відповідальні питання. Ми переконані, що ви будете чесно і натхненно виконувати свої обов’язки.</p>
<p>Будь ласка, шановні колеги, останнє рішення цього пакету.</p>
<p>Проект Постанови про призначення Діденка на посаду члена Центральної виборчої комісії. Будь ласка, ми бачимо претендента. Шановні колеги, прошу підтримати проект (номер реєстраційний 4565) – за основу і в цілому. Прошу голосувати, шановні колеги.</p>
<p>&nbsp;</p>
<p>11:04:12</p>
<p>За-240</p>
<p>Рішення прийнято.</p>
<p>Привітаємо новообраного члена Центральної виборчої комісії. Сподіваємось на вашу чесність, принциповість у виконанні вашого конституційного обов’язку. Будь ласка, шановні колеги, привітаємо ще раз новообраних членів Центральної виборчої комісії. <i>(Оплески)</i></p>
<p>&nbsp;Шановні колеги, у нас дуже відповідальне питання про призначення членів Ради Національного банку України. Я прошу на парламентську трибуну голову Комітету з питань фінансів і банківської діяльності&nbsp; Риженкова Олександра Миколайовича.&nbsp; Будь ласка, Олександр Миколайович.</p>
<p>Шановні колеги,&nbsp; я би просив членів&nbsp;&nbsp; ЦВК&nbsp; не покидати залу. І секретаріат&nbsp;&nbsp;&nbsp; з'ясувати щодо&nbsp; присяги членів&nbsp; Центральної виборчої комісії.&nbsp; Будь ласка,&nbsp;&nbsp; підготуйте їм присягу, щоб вони могли це зробити.&nbsp;</p>
<p>А ми зараз давайте розглянемо питання&nbsp; щодо членів Ради Нацбанку.</p>
<p>Будь ласка, Олександр Миколайович.</p>
<p>&nbsp;</p>
<p>11:05:17</p>
<p>РИЖЕНКОВ О.М.</p>
<p>Шановний Голово, шановні колеги, відповідно до пункту 19 частини першої статті&nbsp; 85 Конституції України&nbsp; та статті 10 Закону України&nbsp; "Про Національний банк України" Верховна Рада України призначає та звільняє з посад&nbsp; половину складу Ради Національного банку України шляхом&nbsp; прийняття відповідної постанови. Строк повноважень членів Ради Національного банку України 7 років.&nbsp;</p>
<p>Постановою Верховної Ради України від 26 березня 2014 року було&nbsp; звільнено 6-х членів Ради Національного&nbsp; банку України, строк повноважень яких закінчився&nbsp; 11 січня 2014 року.</p>
<p>Питання призначення нових членів&nbsp; Ради Національного банку України неодноразово обговорювалося комітетом. На засіданні Комітету 18-26 березня 2014 року було внесено на розгляд попередній перелік кандидатур для їх&nbsp; обговорення та погодження. Комітет також&nbsp; звернувся до депутатських фракцій та груп щодо надання кандидатур членів Ради Національного банку.</p>
<p>За результатами обговорення&nbsp; на засіданні Комітету 1 квітня&nbsp; 2014 року було запропоновано&nbsp;&nbsp; та розглянуто 6 кандидатур, які&nbsp; відповідають вимогам статті 10 Закону&nbsp; України "Про Національний банк&nbsp; України", та було прийнято рішення внести відповідний проект&nbsp; Постанови Верховної Ради&nbsp; України з цими погодженими кандидатурами на розгляд Верховної Ради&nbsp; України для призначення&nbsp; членами&nbsp; Ради Національного банку&nbsp; України.</p>
<p>А також комітетом було&nbsp; прийнято рішення рекомендувати Верховній Раді&nbsp; України&nbsp; прийняти&nbsp; проект Постанови про призначення&nbsp; членів Ради Національного банку&nbsp; України за основу та в цілому. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, ми можемо без обговорення ставити&nbsp; на голосування це питання? Можемо.</p>
<p>Шановні колеги, я прошу сісти на свої робочі місця.</p>
<p>Це питання було узгоджено з усіма фракціями і я прошу,&nbsp; шановні колеги, підготуватися до&nbsp; голосування.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Колеги, прошу, сідайте, будь ласка. Це дуже відповідально тиснути на кнопку для голосування.</p>
<p>Проект постанови (4616) про обрання… призначення, вибачте, членів ради Національного банку України.</p>
<p>Шановні колеги, я ставлю на голосування цей проект і прошу підтримати його за основу і в цілому. Прошу голосувати.</p>
<p>&nbsp;</p>
<p>11:08:07</p>
<p>За-243</p>
<p>Рішення прийнято.&nbsp; Дякую.</p>
<p>Шановні колеги, була пропозиція народного депутата Гриневецького від профільного комітету. У зв'язку з тим, що дуже серйозні задачі ми поставили перед нашими силовими структурами, призначити і керівника Національної гвардії, Командувача Національної гвардії України. За пропозицією Міністерства внутрішніх справ я вніс проект Постанови (№4485) про призначення Полторака Степана Тимофійовича на посаду Командувача Національною гвардією України.</p>
<p>Шановні колеги, є прохання підтримати цю кандидатуру. Степан Тимофійович зараз якраз займається створенням Національної гвардії, розбудовою Національної гвардії. Ми радились з керівниками фракцій на Погоджувальній раді і всі вони підтримали цю пропозицію.</p>
<p>Шановні колеги, я прошу проголосувати цю пропозицію, щоб вже повноцінно могла працювати Національна гвардія. Прошу, проект Постанови 4485 підтримати за основу і в цілому. Прошу голосувати.</p>
<p>&nbsp;</p>
<p>11:09:35</p>
<p>За-208</p>
<p>На превеликий жаль, рішення не прийнято.</p>
<p>Я так розумію, що не пройшла ще консультація по фракціям. "За" – 208.</p>
<p>Будь ласка, по фракціям покажіть, будь ласка.&nbsp; Партія регіонів – 5, "Батьківщина" – 60 (мені незрозуміла позиція "Батьківщини"), "УДАР" – 27, 34 – "Економічний розвиток", "Суверенна європейська країна" – 29, "Свобода" – 32.</p>
<p>Будь ласка, включіть мікрофон Андрія Кожем'якіна, народного депутата.</p>
<p>&nbsp;</p>
<p>11:10:05</p>
<p>КОЖЕМ’ЯКІН А.А.</p>
<p>Шановний Олександр Валентинович! Комітет не розглядав цю кандидатуру Полторака Степана Тимофійовича, за умов того, що не прийшов на прохання керівництва комітету міністр внутрішніх справ, на жаль. Але, шановний Олександр Валентинович, ми це питання обговорювали на фракції і сьогодні фракція вирішила наступне: та людина, яка, дійсно, під час цих подій, які були на Майдані, привозила курсантів, стояла проти нас, проти людей, які вийшли на Майдан, вона не втручалась, коли били автомайданівців під Харківською академією, коли вивозили курсантів. Вона не зробила вчинок, але зробив вчинок генерал-майор Воронченко, який очолює берегову охорону в Криму. Тому я вважаю, що ця кандидатура вона більш сприятлива для авторитету цієї Нацгвардії. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Я би просив тоді розглянути це питання на комітеті для того, щоб ми все ж таки мали спільну позицію і врахували пропозиції і Міністерства внутрішніх справ. Тому що тут треба професійна робота генерала Воронченка буде підвищено в системі Міністерства оборони і там потрібні в Міністерстві оборони перевірені патріоти, фахівці, які повинні саме за фахом, за своїми знаннями працювати і приносити користь нашій державі.</p>
<p>Шановні колеги! Ми давайте перейдемо тоді до наступного дуже важливого питання, питання щодо включення до порядку денного проекту закону… Колеги, я прошу сісти всіх на свої місця, дуже важливе питання, воно дуже серйозно пов'язане з обороноздатністю нашої країни. Це проект Закону про схвалення рішення Президента України про допуск підрозділів Збройних сил інших держав на територію України у &nbsp;2014 році для участі в багатонаціональних навчаннях. Я би просив, шановні колеги, дуже серйозно поставитися до цього питання. А на трибуну я прошу Верховної Ради виконуючого обов'язки міністра оброни Михайла Володимировича Коваля. Дуже коротко, будь ласка, поінформуйте нас щодо цього питання.</p>
<p>&nbsp;</p>
<p>КОВАЛЬ М.В.&nbsp;</p>
<p>Шановний пане Голово, шановні народні депутати! Прийняття законопроекту являється необхідністю виконання визначених статтею 85 Конституції України вимог щодо допуску підрозділів Збройних Сил інших держав на територію України для участі в багатонаціональних військових навчаннях у 2014 році. Законопроектом передбачено допуск підрозділів інших держав для участі у восьми багатонаціональних навчаннях, до навчань залучаються наші підрозділи та країн ЄС і НАТО. При цьому кількість військовослужбовців Збройних Сил України паритетна кількості військовослужбовців іноземних держав. До навчань планується залучити близько 2500 тисяч військовослужбовців Збройних Сил України та приблизно таку ж кількість з інших держав партнерів. Сама ідея, дух проведення цих навчань відповідає положенням Закону України про засади внутрішньої і зовнішньої політики та позаблокового статусу нашої держави. Основна тематика навчань спрямована на підготовку до участі в міжнародних операціях з підтримання миру та безпеки, гуманітарних та пошуково-рятувальних операціях на суші та на воді, а також захисту кордонів нашої держави рішення Президента України щодо проведення багатонаціональних навчань потребує оперативного схвалення у Верховній Раді України. Несвоєчасне його прийняття може призвести до ускладнень, пов'язаних з укладенням міжнародних технічних угод щодо проведення навчань та виконання&nbsp; заходів з підготовки до них як нашим Збройним Силам, так і державам партнерам.</p>
<p>Витрати&nbsp; на проведення навчань&nbsp; враховано в держбюджеті&nbsp; на 2014 рік. Крім того, наші партнери традиційно спрямовують значні ресурси на проведення цих навчань. Участь Збройних Сил України у багатонаціональних навчаннях є доброю нагодою для розвитку &nbsp;наших оперативних спроможностей, підвищення польового вишколу сприятиме зміцненню довіри та безпеки між країнами-учасницями. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу, будь ласка, керівника підкомітету народного депутата Кузьмука Олександра Івановича продовжити інформувати Верховну Раду з цього питання.</p>
<p>Будь ласка, Олександр Іванович.</p>
<p>&nbsp;</p>
<p>11:15:17</p>
<p>КУЗЬМУК О.І.</p>
<p>Високоповажні колеги! Навчання проводяться в період з травня по листопад місяць. Таких навчань – 8. Ми очікуємо близько 17 країн-учасниць. Ми очікуємо більше 7 тисяч осіб – учасників навчань. Навчання будуть проходити на півдні України – на Миколаївщині, в акваторії Чорного моря. Вони будуть проходити на заході Україні: на Яворівському полігоні і Ужгородському гірському полігоні, а також на 5 аеродромах, 2 авіаційних полігонах.</p>
<p>Хочу підкреслити, що у навчаннях будуть брати участь Військово-Морські Сили і морські піхотинці і війська берегової оборони, яким буде, що розказати своїм партнерам про події в Криму.</p>
<p>Комітет більшістю голосів підтримав, погоджений проект зі всіма зацікавленими міністерствами і відомствами. Зауважень немає. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, Олександр Іванович.</p>
<p>Шановні колеги, є необхідність обговорювати це питання? Немає необхідності. Я бачу тільки одну руку: народного депутата Гриценка. Будь ласка, включіть його мікрофон.</p>
<p>&nbsp;</p>
<p>11:16:42</p>
<p>ГРИЦЕНКО А.С.</p>
<p>Шановні колеги, я прошу підтримати законопроект, він вкрай важливий. І заодно, користуючись нагодою, Олександр Валентинович, дослухайтесь, будь ласка, до того, що сказав вам Кожем'якін: вкрай важливо, щоб Національну гвардію очолив офіцер Збройних Сил, не Внутрішніх військ, не міліції. Якщо ми хочемо, щоб Національна гвардія справді стала новим військовим формуванням, &nbsp;а не якоюсь пародією на&nbsp; внутрішні війська, то тим більше там має бути армійський офіцер. Це перше.</p>
<p>Друге. Не пропонуйте більше кандидатуру людини, яка була проти Майдану, ому що в Національну гвардію підуть хлопці, які проявили себе, справжні воїни, під час Майдану. І коли їх командиром-начальником стане той, хто був проти них, це підриває довіру. Не робіть більше цієї помилки, внесіть Воронченка або іншу кандидатуру армійського офіцера, і весь зал її підтримає. &nbsp;Спасибі.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги! Я прошу, всі підтримали пропозицію, яка зараз була оголошена з трибуни. Я нагадаю, що ми зараз обговорюємо питання про схвалення проекту закону про рішення Президента про допуск підрозділів збройних сил інших держав на територію України для участі у багатонаціональних навчаннях. Ці навчання повинні пройти протягом цього року, це дуже важливо для посилення обороноздатності нашої країни.</p>
<p>Я прошу, шановні колеги, всіх народних депутатів підтримати&nbsp; цей проект. Нагадаю, його номер 4561. Спочатку, колеги, давайте його включимо для порядку денного, щоби все було відповідно до Регламенту, і після цього будемо приймати рішення. Будь ласка,&nbsp; прошу, шановні колеги, підтримати включення цього проекту до порядку денного нашого засідання. Будь ласка, прошу голосувати.&nbsp;&nbsp;</p>
<p>&nbsp;</p>
<p>11:18:49</p>
<p>За-235</p>
<p>Дякую, "за" – 235.</p>
<p>Рішення прийнято.</p>
<p>Шановні колеги! Прошу підтримати цей законопроект (№4561) за основу і в цілому. Прошу голосувати, шановні колеги.</p>
<p>&nbsp;</p>
<p>11:19:20</p>
<p>За-235</p>
<p>Рішення прийнято.</p>
<p>Я щиро дякую всіх народних депутатів, які підтримали цей проект, і&nbsp; прошу показати по фракціях.</p>
<p>Партія регіонів – 3, "Батьківщина"&nbsp; – 76, "УДАР" – 35, "Економічний розвиток" – 32, "Суверенна європейська Україна" – 29, "Свобода" – 32, &nbsp;Компартія – 0, позафракційні – 28.</p>
<p>Шановні колеги! Ми з вами не виконаємо наші обов'язки перед громадянами, коли не підтримаємо у другому читанні проект Закону (реєстраційний номер 2664) про внесення змін до Закону України "Про вибори депутатів Верховної Ради Автономної Республіки Крим, місцевих рад та сільських, селищних, міських голів".</p>
<p>Шановні колеги, я нагадаю… Я знаю що я роблю. Давайте приймемо цей закон і потім я зможу зробити паузу для присяги.</p>
<p>Колеги, я поясню у чому важливість цього закону. Без цих технічних змін, які випливають з прийнятої нової Конституції і з інших змін у законодавстві, які відбулись, ми не зможемо провести чесні, прозорі, ефективні, результативні – головне&nbsp; вибори до місцевих рад, які відбудуться 25 травня. У нас фактично нема часу для того, щоб і підтримати ці пропозиції і реалізувати їх. А без них процес не буде реалізований так, як цього вимагає український народ.</p>
<p>Я прошу, будь ласка, Руслан Петрович, це друге читання, тому дуже коротко проінформуйте депутатів все ж таки про зміст закону, щоб ми його зараз могли проголосувати в цілому. Будь ласка.</p>
<p>&nbsp;</p>
<p>11:20:54</p>
<p>КНЯЗЕВИЧ Р.П.</p>
<p>Дякую, Олександр Валентинович. Шановні колеги, про зміст закону я говорив коли виступав у першому читанні. Я тільки можу зараз прокоментувати те, яка ситуація в нас напередодні розгляду цього закону у другому читанні.</p>
<p>За дорученням відповідно Верховної Ради комітет розглянув законопроект, до другого читання підготував відповідну порівняльну таблицю. Оскільки цей законопроект готувався за скороченою процедурою підготовки, тобто удвічі більш зменшений був строк, то в результаті було подано 311 поправок від 17 народних депутатів України, з яких 156 пропонується врахувати, 42 врахувати частково, 11 врахувати з редакційним уточненням, а 102 відхилити.</p>
<p>Шановні колеги, звертаю вашу увагу, що комітетом підтримано пропозицію підкорегування назви законопроекту і зараз цей законопроект не тільки про вибори депутатів місцевих рад, а й про внесення змін до інших законів, пов'язаних, відповідно, з цими питаннями. За результатами обговорення прийняте одноголосне рішення комітетом: рекомендувати Верховній Раді цей проект закону за&nbsp; результатами розгляду у другому читанні прийняти у другому читанні та в цілому.</p>
<p>Разом з тим, зважаючи на те, що цей законопроект вже другий тиждень стоїть в порядку денному, а буквально через два дні у нас починається виборча кампанія, то комітет пропонує зробити певні правки, що стосується строків розгляду окремих статей, а також їх кореляцію, зважаючи на ці обставини, зокрема. Оскільки передбачається запровадити складання присяги членами територіально-виборчих комісій, то пропонується доповнити абзацом 2 частиною 3&nbsp; статті 20 а саме, що повноваження територіально-виборчої комісії в новосформованому складі починається з моменту складання присяги більшістю від складу територіально-виборчої комісії визначену при формуванні її складу на засіданні цієї комісії.&nbsp; Таке засідання скликається головою ТВК і проводиться не пізніше як на другий день після прийняття рішень після формування складу комісії.</p>
<p>Наступне. У законопроекті пропонується уточнити окремі строки, а у абзаці 1 частини 1 статті 33 передбачити, що зміни та уточнення то уточненого списку виборців можуть бути внесені до 18 години останньої суботи перед днем голосування.</p>
<p>Пропонується також у частині 3 статті 48 виключити слова "оплата використання наданих приміщень здійснюється в порядку встановленою статтею 65 цього закону". Адже ця стаття передбачає здійснення такої оплати виключно з&nbsp; державного та місцевого бюджету.</p>
<p>Нарешті, пропонується уточнити зміни до частини 5 та 6 статті 30 Закону про ЦВК та передбачити, що у разі смерті члена ЦВК його повноваження вважаються припиненими з дня його смерті засвідченою свідоцтвом про смерть. Це буде відповідати новій редакції Конституції.</p>
<p>І останнє. Оскільки законопроектом передбачається формування Центральної виборчої комісії нового складу&nbsp;&nbsp; Київської, Одеської, міських виборчих комісій, пропонується зменшити строк для їх формування, оскільки визначені законом строки вже фізично не можуть бути дотримані. Та передбачити, що ці комісії мають бути сформовані не пізніше як на п'ятий день з набрання чинності цим законом, а подання кандидатур щодо них відповідно мають бути подані…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КНЯЗЕВИЧ Р.П. … як на третій день з дня набрання чинності цим законом.</p>
<p>Пропонується також, щоб у ці строки Центральна виборча комісія сформувала районі в місті Києві та Одесі виборчі комісії. При цьому повноваження членів Одеської і Київської виборчої комісії припиняються з моменту сформування їх у новому складі.</p>
<p>Хотів би наголосити, шановний пане Голово, що під час підготовки тексту прийнятого закону до підпису Голови Верховної Ради, комітет спільно з Головним юридичним управлінням здійснюють&nbsp; його техніку, юридичне доопрацювання. Дякую.</p>
<p><b>&nbsp;</b></p>
<p>ГОЛОВУЮЧИЙ. Дякую. Шановні колеги, є питання до доповідача? До доповідача є питання. Будь ласка, я бачу декілька рук, багато рук. Давайте запишемося від фракцій питання.</p>
<p>&nbsp;</p>
<p>КНЯЗЕВИЧ Р.П. Питання до виступу чи…</p>
<p>&nbsp;</p>
<p>ГОЛОВУЮЧИЙ. До вас. Щоб ми могли, зараз з'ясуємо, щоб ми могли відразу проголосувати в редакції комітету. Давайте заслухаємо депутатів. Запишіться, будь ласка.</p>
<p>Від фракції "УДАР" Дубневич.</p>
<p>&nbsp;</p>
<p>11:25:02</p>
<p>ДУБНЕВИЧ Я.В.</p>
<p>Я прошу передати слово Чернезі Роману.</p>
<p>&nbsp;</p>
<p>ГОЛОВУЮЧИЙ. Будь ласка, включіть Романа мікрофон.</p>
<p>&nbsp;</p>
<p>11:25:09</p>
<p>ЧЕРНЕГА Р.Т.</p>
<p>Роман Чернега, фракція ""УДАР Віталія Кличка". Шановний пане доповідачу, дійсно, законодавство щодо виборів місцевих потребує вдосконалення. І в мене, скоріше, будуть до вас пропозиції, ніж запитання. Але те, що ви назвали основні моменти, які необхідно, дійсно, приймати в зв'язку з тим, що ми маємо 25 травня багато місцевих виборів, і процедура, і багато строків треба, скажімо, скоротити, і це правильно. Але існує ряд запитань до вас, які ми би хотіли обговорити і підняти, поставити біля десяти поправок на підтвердження.</p>
<p>Тому прохання, в першу чергу, Олександре Валентиновичу, до вас:&nbsp; під час прийняття по поправках ставити ті поправки, які ми будемо озвучувати, на підтвердження. Дякую.</p>
<p>&nbsp;</p>
<p>ГОЛОВУЮЧИЙ. Добре. Десять поправок я дам можливість представникам фракції "УДАР" оголосити ці поправки, я поставлю їх на підтвердження.</p>
<p>Будь ласка, Шевченко, "Батьківщина".</p>
<p>&nbsp;</p>
<p>11:26:09</p>
<p>ШЕВЧЕНКО А.В.</p>
<p>Хотілося б почути реакцію на три поправки, які розроблені медіа-спільнотою, зареєстровані за моїм прізвищем.</p>
<p>І прошу передати слово Миколі Томенку.</p>
<p>&nbsp;</p>
<p>ГОЛОВУЮЧИЙ. Будь ласка, Миколі Томенку.</p>
<p>&nbsp;</p>
<p>11:26:20</p>
<p>ТОМЕНКО М.В.</p>
<p>Шановний доповідачу, ми сьогодні на фракції дебатували з цього приводу. Я ще раз хотів би, щоб ви навели аргументи стосовно того, чому комітет одноголосно вирішив заборонити внутрішньопартійну демократію в Україні.</p>
<p>Я вважаю, що якщо буде ухвалено в цій редакції закон, зокрема, 131 і 132 поправки, де політбюро формує списки на посаду голів сільських, селищних, міських рад, депутатів сільської, районної, обласної, міської ради, тоді нам треба змінити Закон про політичні партії, зробити керівників партій і прихильників партії. Немає смислу проводити тоді місцеві організації. Тому я теж буду наполягати, щоб ці поправки були підтверджені. І я не розумію логіки, у нас суди вже чесні, Янукович не заставляє створювати псевдопартійні організації. Я думаю, що керівники партій&nbsp; зацікавлені, щоб місцеві організації виставляли своїх кандидатів.</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте, Руслан.</p>
<p>&nbsp;</p>
<p>КНЯЗЕВИЧ Р.П. З приводу запитання Андрія Шевченка. Пане Андрію, ваші поправки, по суті, враховані. Вони просто не враховані там, де ви пропонували, а враховані в іншій частині закону.</p>
<p>Мова йде про той випадок, коли під час трансляції агітаційних матеріалів мусять зазначатися вихідні про відповідно замовників. Відповідно до закону зараз десь дані будуть не менше, ніж 15 відсотків текстом на екрані, так як це в інших є виборчих законів обов'язково відображатися.</p>
<p>Тобто це питання вирішено тільки не конкретно в ваших поправках, а в інших статтях закону, я думаю, що просив би вас погодитися. Тому немає значення, в яких поправках воно вирішено. Головне, що вони, по суті, розв'язані.</p>
<p>Що стосується того питання, про яке задавав Микола Володимирович Томенко. Шановні колеги, це питання, звичайно, політичної доцільності. І сесійна зала буде визначатися з цього питання. Які були аргументи в комітету, я можу пояснити.&nbsp; Справа в тім, що в нас цей випадок, точніше, ця поправка виникла, зважаючи на дві обставини.</p>
<p>Перша обставина – це випадок, коли немає місцевої організації. Таких випадків дуже багато. В нас є політичні сили, які, на превеликий жаль, не мають місцевих організацій, а …</p>
<p>&nbsp;</p>
<p>ГОЛОВУЮЧИЙ. Будь ласка, дайте можливість завершити виступ.</p>
<p>&nbsp;</p>
<p>КНЯЗЕВИЧ Р.П. … вважаюється… Шановні колеги, ця поправка підтримана одноголосно. Тому я би просив на мене всі стріли не переводити, зважайте на ці обставини.&nbsp; І ваше право зараз ставити її на підтвердження і підтримувати.</p>
<p>Друге питання – це так звана проблема клонів. Коли створюється штучно так звані місцеві організації, які реєструються і потім центральний керівний орган немає жодної можливості вплинути на такі організації.</p>
<p>&nbsp;Тому даємо можливість в разі, якщо місцева організація порушила статут і відповідно висуває цих кандидатів, не зважаючи на рішення статуту, пропонувалося таку норму. Але це не означає, що це догма. Якщо сесійна зала її не підтримає, ми на цьому наполягати не можемо, звичайно.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, народний депутат Журавський.</p>
<p>&nbsp;</p>
<p>11:29:24</p>
<p>ЖУРАВСЬКИЙ В.С.</p>
<p>Шановні колеги, я висловлю позицію своїх колег народних депутатів України, які попросили мене виступити з цього питання.</p>
<p>Прошу поставити правку 306 і 307, 306…, 307 і 308 окремо на підтвердження. Дякую.</p>
<p>&nbsp;</p>
<p>КНЯЗЕВИЧ Р.П. Ми ще не почали. Ми ще до цього не дійшли.</p>
<p>&nbsp;</p>
<p>ГОЛОВУЮЧИЙ. Ще раз, я вибачаюсь, номери? Номери ще раз назвіть правок. Номер правок?</p>
<p>&nbsp;</p>
<p>ЖУРАВСЬКИЙ В.С. 307 і 308 – на підтвердження окремо. Дякую.</p>
<p>&nbsp;</p>
<p>ГОЛОВУЮЧИЙ. 307 і 308, обов’язково.</p>
<p>Шановні колеги, Олесь Доній. І будемо приймати рішення щодо підтвердження поправок, а потім щодо самого закону. І&nbsp; Сушкевич обов’язково, я вибачаюсь, я обов'язково дам вам, Валерій Михайлович, можливість.</p>
<p>Будь ласка, Олександр Сергійович.</p>
<p>&nbsp;</p>
<p>11:30:01</p>
<p>ДОНІЙ О.С.</p>
<p>Шановні пані і панове! Значить, в законопроекті багато позитивних змін, але в мене не запитання, пане Руслане, в мене не запитання, а обурення. З поправкою 131 цей законопроект приймати не можна. Нагадаю, це забороняється право висувати кандидатів в міські голови, в міські депутати місцевим партійним організаціям, а це право передається виключно центральним органам партій. Ви кажете, що це стосується там, де немає місцевих організацій? Неправда! Тут чітко написано, що там, де є місцеві організації і вони висувають таких кандидатів, то це право відхилено, можу вам процитувати, як це написано.</p>
<p>"Відхиляється рішення місцевих організацій по висуванню кандидатів".</p>
<p>Значить, така диктатура вона заперечує демократію. І голосувати в такій редакції за весь закон не можна і я не буду.</p>
<p>&nbsp;</p>
<p>ГОЛОВУЮЧИЙ. Шановні колеги, в мене таке відчуття, що прийдеться нам знімати цю поправку для того, щоби зал підтримав.</p>
<p>Пане Руслан, прокоментуйте і давайте…</p>
<p>&nbsp;</p>
<p>КНЯЗЕВИЧ Р.П. Я вже, в принципі, коментував, але оскільки це питання буде виноситись на підтримку, пане Олесь, то якщо вона не буде підтримана, комітет не буде наполягати на її збереженні. Це питання до сесійної зали.</p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Включіть мікрофон, будь ласка, народному депутату Сушкевичу.</p>
<p>&nbsp;</p>
<p>11:31:33</p>
<p>СУШКЕВИЧ В.М.</p>
<p>Дякую, Олександр Валентинович, за те, що звертаєте увагу на проблеми інвалідів.</p>
<p>Руслан Петрович, я… Я тут, Сушкевич. Я дуже поважаю ваш фаховий рівень як фахівця в тому, що торкається виборчого законодавства. Але, знаєте, не можна голосувати, в кінці кінців, закони про вибори народних депутатів, закони про вибори місцевих депутатів, Закон про вибори Президента України з порушенням людей з інвалідністю,&nbsp; громадян&nbsp; України з інвалідністю.&nbsp;&nbsp; Закон&nbsp; про вибори Президента, всі мої&nbsp; поправки&nbsp; про права інвалідів-виборців не враховані і я обурений страшенно.&nbsp;&nbsp;&nbsp;&nbsp;</p>
<p>Те ж саме трапляється&nbsp; зараз і в цьому законі Жодна моя поправка елементарна, яка враховує права інвалідів-виборців… Люди звертаються до мене: до яких пір народні депутати будуть ігнорувати тих людей, які найбільш соціально незахищені і найбільш дискриміновані&nbsp; в своїх правах. Мої поправки всі&nbsp;&nbsp; відхилені, я прошу їх&nbsp; поставити на голосування…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити&nbsp; можливість.</p>
<p>&nbsp;</p>
<p>11:32:43</p>
<p>СУШКЕВИЧ В.М. &nbsp;… а взагалі я хоті в би все-таки і Центральна виборча комісія, і фахівці експерти, і ви особисто, щоб все-таки мали на увазі: люди&nbsp; хочуть в кінці-кінців, уже після злочинної як ми казали влади, щоб їх враховували, їх права і&nbsp; можливості, хоч&nbsp; обмежені.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Будь ласка, Руслан.</p>
<p>&nbsp;</p>
<p>КНЯЗЕВИЧ Р.П. Я прокоментую, але я&nbsp; не можу погодитися з тим, що ми категорично заперечуємо можливості голосування таких осіб. Навпаки,&nbsp; багато чого враховано&nbsp; в законодавстві. Є певні речі, які&nbsp; справді не враховані.</p>
<p>Ну, до прикладу, стосовно можливості накладення матриці зі шрифтом Брайля на виборчий бюлетень – це технологічно неможливо.&nbsp; Шрифт Брайля, він великий за розміром, а дані виборчого&nbsp;&nbsp; бюлетеню маленьким шрифтом пишуться. І технологічно фахівці, коли ця норма була в законі, вона раніше була, не змогли її&nbsp; застосувати на практиці – це мертва норма.&nbsp; Ми звичайно можемо її зараз записати в законі, вона не буде зреалізована&nbsp; на практиці – це не наша примха, це просто&nbsp; технологічно неможливо.&nbsp; Такого роду бажання особисто в мене є і я наприклад готовий&nbsp; його підтримати. Але щоб не сталося так, що в Законі&nbsp; воно буде, зреалізовано&nbsp; воно не буде, і потім&nbsp; знову ми&nbsp; будемо винуваті, що&nbsp; ми таке право&nbsp; надали, а хтось там на місцях не змін його зреалізувати.</p>
<p>Що стосується інших речей: ну дещо враховано, дещо не враховано. Чому не враховано? Те що не враховано, воно враховано в інший спосіб, ми рекомендували Центральній виборчій комісії&nbsp; в своїх роз'ясненнях,&nbsp; в своїх плакатах, які роз'яснюють&nbsp;&nbsp;&nbsp;&nbsp;&nbsp;&nbsp;&nbsp;&nbsp; порядок голосування&nbsp; ці питання врахувати.</p>
<p>А також спеціально виготовляємо окремий блок, точніше екземпляри, примірники інформаційних плакатів для кандидатів, які будуть не тільки розвішуватися, а будуть просто знаходитися у виборчій комісії, щоб людина з поганим зором чи яка фізично не може побачити таке, це було у ваших поправках, просто прийшла в комісію і фізично отримала, і могла прочитати, щоб їй не треба було це робити з стіни. Звичайно, щось ми могли зробити, ми врахували, як наприклад, те, що людина, яка знаходиться дома і не може пересуватися, вона повинна одна знаходитися в той момент, коли вона здійснює волевиявлення. Ця поправка врахована. Бо, дійсно, є прикра, ганебна практика, коли людина одна, а відповідно ця поправка… Ні, це враховано. Добре. Ставте на підтвердження. Але є якісь речі, які технічно неможливо зробити, тим більше, що реально Центральна виборча комісія, яка була присутня на всіх робочих групах і на підкомітетів, висловила позицію, яка унеможливлює ці процеси. Ми можемо, при всьому нашому бажанні, враховувати ці речі.</p>
<p>&nbsp;</p>
<p>ГОЛОВУЮЧИЙ. Я вибачаюсь. Руслан Петрович, я зрозумів. Давайте, шановні колеги, зал хоче голосувати і у нас має бажання, я бачу по залу, голосувати. Але у нас є поправки, на яких наполягають народні депутати. Я просив би всі поправки, на яких наполягають, я бачу усі руки, шановні колеги, народні депутати, щоб ми могли їх зараз або підтвердити, або вилучити з проекту закону.</p>
<p>Я першому надаю за надходженням пропозицій народному депутату Чернезі, який озвучує поправки, на яких наполягає його фракція. 10 було названо поправок і кожну з них, я так розумію, ми повинні, коли не відхилені, поставити на підтвердження. Ви прокоментуєте їх обов'язково. Будь ласка, включіть мікрофон і не виключайте, поки ми не завершимо роботу.</p>
<p>&nbsp;</p>
<p>11:36:07</p>
<p>ЧЕРНЕГА Р.Т.</p>
<p>Дякую, Олександре Валентиновичу. Шановні колеги, питання, власне, те, що і пан Микола Томенко підняв, про повноваження місцевих партійних організацій зараз стоїть під великим питанням, чому і виникло запитання до доповідача і, власне, до цих поправок. Тому що ряд повноважень місцевих партійних організацій місцевих обмежуються і передаються до центрального керівного органу партії.</p>
<p>Отже, що стосується поправок. Прошу поставити на підтвердження наступну поправку номер 50.</p>
<p>&nbsp;</p>
<p>ГОЛОВУЮЧИЙ.&nbsp; Номер 50, з чим вона пов'язана, будь ласка?</p>
<p>&nbsp;</p>
<p>ЧЕРНЕГА Р.Т. Свтосується цього, вона стосується подання кандидатур до складу територіальної виборчої комісії…</p>
<p>&nbsp;</p>
<p>КНЯЗЕВИЧ Р.П. А ми можемо ми по-іншому зробити, ми можемо одну поправку, яку вилучаємо, позбавляємо взагалі права, а далі ви доручаєте комітеті і ми вилучаємо по тексту всі ці речі, які враховані на виконання цієї поправки.</p>
<p>&nbsp;</p>
<p>ЧЕРНЕГА Р.Т. Ні, давайте ми поставимо…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Давайте, дійсно, поступимо так, зараз я поставлю залу щодо вилучення правки, яку підтримав комітет, 131-у. Коли ця пропозиція проходить, тоді всі поправки, пов'язані із 131-ю, будуть вилучатись автоматично. І голосування, і по комісіям…</p>
<p>&nbsp;</p>
<p>КНЯЗЕВИЧ Р.П. Що стосується комісій, спостерігачів …</p>
<p>&nbsp;</p>
<p>ГОЛОВУЮЧИЙ.&nbsp; І по спостерігачам в тому числі. Тобто це пов'язані речі, немає заперечень? Я можу ставити 131-у вилучити із закону?&nbsp; <i>(Шум у залі)</i></p>
<p>&nbsp;Давайте так, хвильку уваги, я прошу тоді народного депутата Чернегу тоді назвати всі ці поправки, щоб ми пакетом тоді їх розглянули, будь ласка, назвіть їх.</p>
<p>&nbsp;</p>
<p>11:37:46</p>
<p>ЧЕРНЕГА Р.Т.</p>
<p>Шановний пане Голово, шановний доповідачу! У нас всього буквально 10 поправок – це не є дуже багато, що займе у нас часу, я просив би по процедурі…</p>
<p>&nbsp;</p>
<p>ГОЛОВУЮЧИЙ.&nbsp; Назвіть їх.</p>
<p>&nbsp;</p>
<p>ЧЕРНЕГА Р.Т. … все ж таки, щоб ми кожну поправку поставили на голосування. Дякую. На підтвердження, на підтвердження.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, номери поправок назвіть, будь ласка.</p>
<p>&nbsp;</p>
<p>ЧЕРНЕГА Р.Т.&nbsp; Поправка&nbsp; номер 50.</p>
<p>&nbsp;</p>
<p>ГОЛОВУЮЧИЙ.&nbsp; 50.</p>
<p>&nbsp;</p>
<p>ЧЕРНЕГА Р.Т. Будемо по черзі, чи всі назвати?</p>
<p>&nbsp;</p>
<p>ГОЛОВУЮЧИЙ.&nbsp; Немає питань. Будь ласка, візьміть карточку Руслан Петрович, щоб ми зразу голосували. Зараз, зараз поставимо.</p>
<p>Шановні колеги! Я розумію, що це поправка, яка врахована, тому ви не хочете не підтверджувати, а вилучити їх, так чи ні? На підтвердження, немає питань. Підтвердити і…</p>
<p>Будь ласка, Віктор Михайлович Пинзеник.</p>
<p>&nbsp;</p>
<p>11:39:00</p>
<p>ПИНЗЕНИК В.М.</p>
<p>Шановні колеги! Шановний Олександр Валентинович! Ми дуже багато часу вже згаяли і згаємо ще більше, давайте пройдемося по процедурі, ви назвете всі правки, там де немає заперечень,&nbsp; а по решті позицій депутати назвуть, де ми голосуємо за підтримку, чи за відхилення. І ми швидко &nbsp;розв'яжемо проблему з цим законом. Якщо ми будемо ганяти по всьому...</p>
<p>&nbsp;</p>
<p>ГОЛОВУЮЧИЙ.&nbsp; Віктор Михайлович, 311 поправок – це дві години будуть тільки перелік цих поправок.</p>
<p>&nbsp;</p>
<p>ПИНЗЕНИК В.М.&nbsp; Олександр Валентинович, це&nbsp; не означає, що по&nbsp; всіх правках буде голосування.</p>
<p>&nbsp;</p>
<p>ГОЛОВУЮЧИЙ. Віктор Михайлович, я ще раз кажу, ми&nbsp; поставимо на голосування всі поправки, які наполягає ваша фракція. Не хвилюйтесь, 10 поправок, кожну з них поставимо на голосування, но 311, ну вибачте, колеги, ми дві години будемо йти по поправкам, які не підтримуються.</p>
<p>&nbsp;</p>
<p>ПИНЗЕНИК В.М.&nbsp; Олександр Валентинович, в мене уклінне прохання, не перебивати народного депутата України, коли йому дали слово.</p>
<p>Я прошу одного, ми б давно закінчили цей закон, якби йшли по процедурі. Бо кожного разу ми будемо по всьому тексту ганятися, бо в багатьох фракціях одна і та сама правка. Давайте по процедурі пройдемо.</p>
<p>&nbsp;</p>
<p>ГОЛОВУЮЧИЙ. Шановні колеги, я готовий пройти по процедурі, це 311 поправок. Коли зал підтримає – я готовий зараз іти по процедурі. Нема питань, давайте працювати, раз колеги наполягають на цьому.</p>
<p>1 поправка – врахована.&nbsp; 2-а – врахована.&nbsp; 3-я – врахована.</p>
<p>4-а – відхилена. Хтось наполягає на четвертій поправці? Не наполягають.</p>
<p>5-а – відхилена.</p>
<p>6-а... На 5-й наполягають, так я розумію? На 6-й. Будь ласка, включить мікрофон народного депутата Катеринчука.</p>
<p>&nbsp;</p>
<p>11:40:45</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", Європейська партія України.</p>
<p>Зміст моєї поправки – це зміна системи обрання мерів міст. Ми пропонуємо, щоб ми вже застосовували європейську практику, де формула є мажоритарної системи абсолютної більшості. Таке є в Бельгії, в Греції, Естонії, Латвії, Литві, Франції, Чехії, де обираються місцевими радами, а безпосередньо виборцями – Німеччині, Польщі, Словаччині, Словенії. Наприклад, в Італії вона діє вже в муніципалітетах, де мешканців більше 15 тисяч. Ми пропонуємо міста, де буде кількість мешканців більше 500 тисяч. І це дасть можливість уникати нам обрання мерів одної соціальної групи, це зведе нанівець підкупи виборців і дасть можливість обирати легітимних мерів, які будуть працювати на більшість мешканців…</p>
<p>&nbsp;</p>
<p>ГОЛОВУЮЧИЙ. Будь ласка, коментар короткий профільного комітету.</p>
<p>&nbsp;</p>
<p>КНЯЗЕВИЧ Р.П. Шановні колеги, ну, це знову ж таки питання політичної доцільності, сесійна зала має визначатися. Які були аргументи в комітету? Комітет твердо стояв на тому, що під час позачергових виборів не може мінятися виборча система. У нас щотижня відбуваються якісь вибори: місцевих рад, сільських, селищних, міських голів. І до чергових виборів ми не міняли до цих пір систему. Цього нам не дозволяє роботи ні наша практика, ні Венеційська комісія. Якщо ви вважатимете за доцільне поміняти цю річ, це питання до сесійної зали.</p>
<p>Ще який аргумент нас насторожив? Що таке 500 тисяч жителів? Ми розуміємо, що таке 500 тисяч виборців, ми не розуміємо, що таке 500 тисяч жителів. Але навіть якщо взяти до уваги цю кваліфікацію, то чи це означає, що 499 тисяч…</p>
<p>&nbsp;</p>
<p>ГОЛОВУЮЧИЙ. Руслан Петрови, давайте, наполягає депутат. Ставлю на підтвердження цю поправку. Будь ласка, поправка номер 6, народного депутата Катеринчука. Прошу зал визначитися щодо цієї поправки.</p>
<p>&nbsp;</p>
<p>11:43:07</p>
<p>За-95</p>
<p>Поправка не підтримана.</p>
<p>Шановні колеги, я єдине, знову до залу звертаюся. Я пройдуся по всіх 311 поправках. В результатів, Віктор Михайлович, подивитеся, я відчуваю зал: ми проголосуємо всі поправки – і не приймемо в кінці закон. І буде подяка від цих місцевих рад, яким ми зірвемо проведення виборів. Давайте працювати далі.</p>
<p>Далі, шановні колеги. 7-а, 8-а, 9-а, 10-а – немає заперечень. 11 – відхилена поправка. Хто наполягає на 11 поправці? Не наполягають. Пішли далі.</p>
<p>12-а, 13-а, 14-а – враховано. 15-а – відхилена. Наполягають на 15 поправці? Не наполягають.</p>
<p>16-а – відхилена. Наполягає народний депутат Продан на цій поправці? Не наполягає.</p>
<p>17-а – врахована. 18-а – відхилена. Наполягає народний депутат на цій поправці? Не наполягає.</p>
<p>19-а – врахована.</p>
<p>20-а –&nbsp;&nbsp; відхилена. Наполягає народний депутат на цій поправці?&nbsp; Не наполягає.</p>
<p>21-а –&nbsp;&nbsp; врахована. 22-а – врахована. 23-я –&nbsp; відхилена.&nbsp; Наполягає народний депутат Князевич на цій поправці? Ні, не наполягає.</p>
<p>Шановні колеги! Наполягали депутати, я буду працювати за Регламентом, повністю. Це Пинзенику Віктору Михайловичу пояснив.</p>
<p>24-а – відхилена. Наполягає народний депутат Карпунцов на поправці? Не наполягає.</p>
<p>25-а – підтримана. 26-а – врахована. 27-а – врахована. 28-а –&nbsp;&nbsp; відхилена.&nbsp; Не наполягає народний депутат на 28 поправці? Ні, не наполягає.&nbsp;</p>
<p>29-а – врахована. 30-а –&nbsp; врахована. 31-а – відхилена. Народний депутат наполягає&nbsp; на 31 поправці? Ні, не наполягає.</p>
<p>32 поправка –&nbsp; відхилена. Наполягає народний депутат? Ні, не наполягає.</p>
<p>33-я, 34-а, 35-а, 36-а –&nbsp; враховано.</p>
<p>37-а –&nbsp; відхилена. Наполягає народний депутат на поправці відхиленій? Не наполягає.&nbsp;</p>
<p>38-а – відхилена. Не наполягає народний депутат на голосуванні щодо цієї поправки. Не наполягає.</p>
<p>39-а –&nbsp; відхилена. Наполягає народний депутат&nbsp; на цій поправці? Не наполягає.</p>
<p>40-а –&nbsp;&nbsp; врахована. 41-а –&nbsp;&nbsp; відхилена. Наполягає народний депутат на цій поправці? Не наполягає.</p>
<p>42-а –&nbsp; відхилена. Наполягає народний депутат? Не наполягає.</p>
<p>43-я – відхилена. Є бажання у народного депутата поставити на голосування? Нема.</p>
<p>44-а – врахована. 45-а – відхилена. 46-а – відхилена. 47-а –&nbsp;&nbsp; відхилена. Наполягає хтось з народних депутатів? Не наполягає.</p>
<p>Шановні колеги! Я просив би так, щоб зекономити час, я буду називати поправку, яка відхилена. Народний депутат, який наполягає, буде піднімати руку, я тоді буду давати йому слово.</p>
<p>47-а –&nbsp; відхилена. Не наполягає. Врахована 48, 49, 50… <i>(Шум у залі)</i></p>
<p>50-а –&nbsp; врахована, але шановні народні депутати просять її підтвердити. Так я розумію? На голосування.</p>
<p>Шановні колеги, 50 поправка. Є необхідність її коментувати?&nbsp; Немає. Її коментував народний депутат Чернега. Будь ласка, на підтвердження ставлю цю поправку. Прошу народних депутатів підтвердити включення цієї поправки до закону. Прошу голосувати.</p>
<p>&nbsp;</p>
<p>11:47:10</p>
<p>За-49</p>
<p>Не підтримана поправка. Вона вилучається.</p>
<p>Далі, шановні колеги.</p>
<p>51-а – врахована. 52-а, 53-я – врахована. 54-а – врахована.</p>
<p>55-а –&nbsp;&nbsp; відхилена. Наполягають народні депутати? Не наполягають.</p>
<p>56-а – відхилена. Наполягають народні депутати? Не наполягають.</p>
<p>57-а – відхилена. Не наполягають, я так розумію? Народний депутат Князевич.</p>
<p>Врахована: 58, 59-а. По 59-й, будь ласка, включіть мікрофон народного депутата Карпунцова. Це ваша поправка – прокоментуйте. Народний депутат Карпунцов. По регламенту я даю.</p>
<p>&nbsp;</p>
<p>11:47:56</p>
<p>КАРПУНЦОВ В.В.</p>
<p>Прошу на підтвердження поставити.</p>
<p>&nbsp;</p>
<p>ГОЛОВУЮЧИЙ. Просите на підтвердження 59 поправку. Будь ласка, мікрофон включіть Руслану Князевичу.</p>
<p>&nbsp;</p>
<p>КНЯЗЕВИЧ. Р.П. Я просто не розумію чому? Подивіться. Ця поправка стосується відповідно тих документів, які подаються до виборчої комісії. Щодо членів комісії. Що тут не так? Тут заяви, ксерокопії паспорта і так далі. Чому це не враховується7 без цього ми не можемо сформувати комісії.</p>
<p>&nbsp;</p>
<p>ГОЛОВУЮЧИЙ. Зняли народні депутати цю поправку. Не наполягають. Пішли далі.</p>
<p>&nbsp;</p>
<p>КНЯЗЕВИЧ Р.П.&nbsp; Шановні, прохання. Якщо стосується центрального керівного органу, ми приймаємо політичне рішення, ми будемо вилучати по тексту. Бо ми зараз понавилучаємо такого тут, що ми не збережемо закон. Ну не можемо ми все це робити, друзі! Ви побачили одна слово і ви хочете його вилучати. Ви ж не розумієте що за цим стоїть. Треба ж хоч трішечки бачити системно цей закон.</p>
<p>&nbsp;</p>
<p>ГОЛОВУЮЧИЙ. Шановні колеги, давайте порадимось ще раз. У випадку, коли ми 131-у, я бачу по настрою залу, вилучаємо поправку, це стосується, що без центральних органів партії, які можуть приймати рішення по подачі списків.</p>
<p>&nbsp;</p>
<p>КНЯЗЕВИЧ Р.П.&nbsp; <i>(Не чути)</i></p>
<p>&nbsp;</p>
<p>ГОЛОВУЮЧИЙ. Руслан Анатолійович, хвилинку.</p>
<p>Це стосується центральних органів партії. Давайте домовимось, коли ми цю поправку, зараз я одразу&nbsp; 131-у поставлю на голосування. Коли вона не буде підтверджена, ми даємо доручення –&nbsp; всі поправки з цим пов'язані будуть вилучені. Приймається така позиція? Приймається. Для того, щоб це було регламентна норма і ми чітко зафіксували це протокольним дорученням комітету коли будемо приймати закон.</p>
<p>Давайте зараз я 131 поправку ставлю на голосування, на підтвердження. Коли вона не буде підтверджена, ми всі поправки з цим пов'язані знімаємо. Знімаємо всі, саме так.&nbsp; Будь ласка, прокоментуйте.</p>
<p>&nbsp;</p>
<p>КНЯЗЕВИЧ Р.П. Шановні колеги, я прошу, під стенограму поставити, коли ми будемо голосувати 135-у. Вилучити всі позиції закону, що передбачають можливість здійснення центральним&nbsp; керівним органом повноважень&nbsp; місцевої організації партій. Це стосується і висування, це стосується&nbsp; формування комісій, подання кандидатур, це стосується подання замін щодо членів комісії, це стосується внесення кандидатур, що стосується спостерігачів, довірених, уповноважених осіб.&nbsp; Тобто всі повноваження центрального органу ми знімаємо.</p>
<p>&nbsp;</p>
<p>ГОЛОС ІЗ ЗАЛУ. Пане Руслане, ми говоримо під стенограму не про питання вилучення, а про питання підтримки 131 поправки,&nbsp;&nbsp; щоб її зняти. Так само… А ви говорите про вилучення…</p>
<p><i>&nbsp;</i></p>
<p>ГОЛОВУЮЧИЙ. Колеги, я ставлю зараз на підтримання. Увага, я прошу, депутатів фракції "УДАР", увага.</p>
<p>Я ставлю зараз 131-у на підтримання. Вона не буде підтримана і ми вилучаємо всі поправки з цим пов'язані.&nbsp; Правильно? Правильно.&nbsp; Прошу, шановні…&nbsp; Друзі, заспокойтесь. Прошу, шановні колеги, щоб зал визначився, щоб не було потім ні в кого питань, щодо 131 поправки.</p>
<p>&nbsp;Ставлю на підтримання залом 131 поправку. На підтвердження, вибачаюсь, на підтвердження цієї поправки.&nbsp; Прошу визначитись залу. Включіть систему "Рада".</p>
<p>&nbsp;</p>
<p>11:51:33</p>
<p>За-26</p>
<p>Рішення не прийнято.</p>
<p>Шановні колеги, для стенограми –&nbsp; ми вилучаємо у зв'язку з тим, щоб не підтримана, 131 поправка. Це пов'язано з центральними органами партій, які могли за цією поправкою подавати списки і приймати рішення щодо спостерігачів, членів комісій тощо. Ми вилучаємо всі поправки, з цим пов'язані. Тому що ця поправка не отримала підтримку залу. Зрозуміло? Зрозуміло.</p>
<p>Народний депутат Продан, включіть мікрофон.</p>
<p>&nbsp;</p>
<p>11:52:03</p>
<p>ПРОДАН О.П.</p>
<p>Шановний Олександре Валентиновичу, зрозуміло, я хочу просто уточнити. Це ще 157 поправка, 158 і 160. Дякую дуже.</p>
<p>&nbsp;</p>
<p>ГОЛОВУЮЧИЙ. Дякую. Для стенограми ми це зафіксували. Дякую.</p>
<p>Шановні колеги, є ще наполягання на поправках? Чорноволенко, включіть мікрофон.</p>
<p>&nbsp;</p>
<p>11:52:20</p>
<p>ЧОРНОВОЛЕНКО О.В.</p>
<p>Є поправка 124, яка говорить про те, що висувати можуть тільки осередки політичних партій.</p>
<p>Я вважаю, що це коли я її висував, мене чорт поплутав. Бо в Законі про вибори до Верховної Ради&nbsp; може бути і самовисування. А тут я так старався, що так от… Я не знаю, нехай прокоментує комітет, чому він одноголосно підтримав таку "дурну"&nbsp; поправку мою…</p>
<p>&nbsp;</p>
<p>ГОЛОВУЮЧИЙ. Олександре Віленовичу, підіть у церкву, чорт не буде плутати тоді. Будь ласка.</p>
<p>&nbsp;</p>
<p>ЧОРНОВОЛЕНКО О.В. А я ставлю її на підтвердження.</p>
<p>І хотів би ще у пана Князевича спитати. 158 статтю, де відкликаються центральними органами кандидати в депутати, ми теж знімаємо? Да. Але тепер прокоментуйте 124-у і поставте на підтвердження.</p>
<p>&nbsp;</p>
<p>КНЯЗЕВИЧ Р.П. Шановні колеги, мене чути? Чути. Справа в тім, що в першому читанні мною, коли вносився цей закон, передбачалося таке право. Справді, після того, як ми провели вибори в 2010 році, нас дуже сильно критикувала міжнародна спільнота, місії спостерігачів за те, що ми позбавили права самовисування відповідно кандидатів на посаду мера, а також кандидатів на посаду депутатів.</p>
<p>Але, оскільки Олександр Віленович запропонував норму вилучити, і комітет підтримав не мене, а його, то було прийнято таке рішення. Якщо він зараз міняє свою позицію, тоді хай сесійна зала визначається.</p>
<p>&nbsp;</p>
<p>ГОЛОВУЮЧИЙ. 124 поправка, я так розумію, є наполягання поставити її на підтвердження. Так, Олександре Віленовичу? Добре.</p>
<p>Шановні колеги, ставлю на підтвердження 124 поправку. Будь ласка, прошу визначитися залу.</p>
<p>&nbsp;</p>
<p>11:54:14</p>
<p>За-40</p>
<p>Рішення прийнято.</p>
<p>Я розумію, що самовисуванці тепер можуть працювати, так?</p>
<p>&nbsp;</p>
<p>КНЯЗЕВИЧ Р.П. Шановний Олександр Валентинович, можна?</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте, Руслан Петрович.</p>
<p>&nbsp;</p>
<p>КНЯЗЕВИЧ Р.П. Шановні колеги, в нас тепер виникає, яка проблема?</p>
<p>Справа в тім, що ми знімаємо фактично бар'єр для самовисуванців, а в законі не передбачено грошової застави. Це означає, що в нас, не дай Бог, може виникнути ситуація, коли ми не зможемо надрукувати бюлетені. Тому що ви знаєте, що в нас є ліміти, там не більше, ніж метр може бути надрукований.</p>
<p>&nbsp;</p>
<p>ГОЛОВУЮЧИЙ. І будуть технічні кандидати, і будуть інші.</p>
<p>&nbsp;</p>
<p>КНЯЗЕВИЧ Р.П. Так. Тому в зв'язку з цим, що ця норма зараз відновлена, ну, я навіть не знаю, давайте ми приймаємо, можливо, політичне рішення: що ми голосуємо за поправку, якою встановлюємо грошову заставу і доручаємо комітету при доопрацюванні, чітко визначити розмір цієї застави для кожних кандидатів. Тому що, якщо ми зараз цього не зробимо, ми можемо зірвати в окремих відповідних містах і селах вибори.</p>
<p>&nbsp;</p>
<p>ГОЛОВУЮЧИЙ. Шановні колеги, можемо з урахуванням цієї пропозиції, щоби ми прописали ту ж &nbsp;статтю щодо грошової застави і комітет визначив цю грошову заставу. Нема заперечень? Нема. Підтримуємо.</p>
<p>Є хтось ще наполягає на поправках, шановні колеги? Народний депутат Чернега, будь ласка.</p>
<p>&nbsp;</p>
<p>11:55:24</p>
<p>ЧЕРНЕГА Р.Т.</p>
<p>Шановний Руслане Петровичу, я би хотів, щоби ви прокоментували 254 поправку частину другу, зокрема стосується проведення рішення комісії про перерахунок голосів. Зокрема, прийняття рішення територіальної виборчої комісії про проведення повторного підрахунку голосів після прийняття виборчих документів від відповідної дільниці, у разі виявлення порушень цілісності пакетів із запакованими документами не допускається.</p>
<p>Тобто, про що йде мова? Чи правильно я зрозумів, що якщо виявлений пакет з документами, який має пошкодження з виборчими документами, то після того комісія не може приймати рішення про перерахунок голосів?</p>
<p>&nbsp;</p>
<p>КНЯЗЕВИЧ Р.П. Ви неправильно зрозуміли. Справа в тім, що зараз по закону до прийняття документів вони можуть здійснювати повторний підрахунок в разі, якщо пошкоджено цілісність пакетів. Але якщо вони вже прийняли документи, в них на той момент не було жодних зауважень до цілісності, то вже на другий день на цій підставі, переночувавши, вони не можуть цю підставу застосовувати. Тому що….</p>
<p>&nbsp;</p>
<p>ГОЛОВУЮЧИЙ. Зняти це питання. Тому що були факти, коли вночі спеціально робили фальсифікацію, знищуючи документи, порушуючи пакети, тощо. Шановні колеги, щоб не було спроби навіть фальшувати після того, як уже підсумки підведені.</p>
<p>Шановні колеги, можемо ставити на голосування закон? <i>(Шум у залі)</i></p>
<p>&nbsp;Народний депутат Шевченко, будь ласка. Я бачу, і Валерій Михайлович Сушкевич.</p>
<p>&nbsp;</p>
<p>11:56:58</p>
<p>ШЕВЧЕНКО А.В.</p>
<p>Руслане Петровичу,&nbsp; я зверну вашу увагу на 164 поправку. Я дякую, що ви дослухались до інших пропозицій медіа-спільноти.</p>
<p>164 поправка, йдеться про форми агітації. Вона з року в рік помилково…, під агітацією малась на увазі політична реклама і через кому, інтерв’ю, фільми, нариси і так далі. Це, з одного боку, легалізувало джинсу, а з іншого боку, створювало проблеми для телеканалів. Тому що, якщо вийшло, наприклад, десь інтерв’ю, інші кандидати можуть трактувати це як виборчу агітацію, вимагати так само рівного часу і робити роботу медіа неможливо. Тому пропозиція проста. Під агітацією ми вважаємо тільки те, що йде під шапкою політичної реклами, крапка. В цілях цього закону все, що поза межами шапки політичної реклами, не є виборчою агітацією. Це пропозиція медіа-спільноти, прошу прокоментувати.</p>
<p>&nbsp;</p>
<p>КНЯЗЕВИЧ Р.П.&nbsp; Шановний Андрій Віталійович, справа в тім, що це норма, яка попала в цей закон, і вона продубльована слово в слово з інших виборчих законів: Закону про вибори народних депутатів і Закону про вибори Президента. В Законі про вибори народних депутатів вона з'явилася за пропозицією Венеціанської комісії. Коли ми вдосконалювали… Це нова поправка, вона тільки недавно з'явилась перед тими виборами останніми. Якщо ви вважаєте, що це поглинається… Тому що ми тоді, пам’ятаєте, вважали, що будь-який виступ, прихований під будь-яким інтерв’ю і так далі, може мати форму політичної реклами, а по суті, якщо не виписати це в законі, таким не буде вважатися. Тому, знову ж таки, це питання до сесійної зали. Якщо ми зараз це питання вирішуємо, то тоді нам треба…</p>
<p>&nbsp;</p>
<p>ГОЛОВУЮЧИЙ. Знімає Андрій Шевченко цю пропозицію. Шановні колеги, я не можу не дати слово Валерію Сушкевичу. Друзі, давайте… Ставте поправки, Валерій Михайлович. І будемо приймати рішення.</p>
<p>&nbsp;</p>
<p>11:58:42</p>
<p>СУШКЕВИЧ В.М.</p>
<p>Дякую. Олександр Валентинович, у мене є чотири поправки, які стосуються виборчих прав людей з інвалідністю. Шановні колеги, керівники всіх фракцій, я прошу звернути увагу на вашого виборця, який без рук, без ніг, не бачить, пересувається на інвалідному візку…</p>
<p>&nbsp;</p>
<p>ГОЛОВУЮЧИЙ. Валерій Михайлович, називайте поправки, конкретні поправки.</p>
<p>&nbsp;</p>
<p>СУШКЕВИЧ В.М. Я прошу підтримати цих виборців і їх виборчі права,&nbsp; їх понад 3 мільйони. І я сподіваюсь, що все-таки ви&nbsp; зрозумієте …</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Валерій Михайлович, номери поправок,&nbsp; будь ласка, називайте.</p>
<p>&nbsp;</p>
<p>СУШКЕВИЧ В.М. Будь ласка, номер поправки.</p>
<p>Перша&nbsp; поправка –&nbsp;&nbsp; 102,&nbsp; яка стосується порядку&nbsp; роз'яснення&nbsp;&nbsp; голосування виборців&nbsp; поза виборчою дільницею, на дому.&nbsp; Прошу підтримати цю поправку, 102 поправку.</p>
<p>Фракції, прошу підтримати виборчі права людей з інвалідністю.</p>
<p>&nbsp;</p>
<p>ГОЛОВУЮЧИЙ.&nbsp; Прокоментуйте, Руслан Петрович.</p>
<p>&nbsp;</p>
<p>КНЯЗЕВИЧ Р.П. Справ в тім, шановні колеги, у нас була дискусія&nbsp; з цього приводу.</p>
<p>По-перше,&nbsp; зараз в іменних запрошеннях передбачено така можливість і&nbsp; там чітко виписано.</p>
<p>По-друге,&nbsp; в&nbsp; самих бюлетенях&nbsp;&nbsp; написано процедура голосування яка.</p>
<p>По-третє, ми рекомендували, щоб&nbsp; Центральна виборча комісія&nbsp; своїм відповідно членам комісії це робила.</p>
<p>Але це право, яке не передбачено законом тобто&nbsp; якщо воно навіть не буде дотримуватися,&nbsp; ми не можемо зобов'язати членів комісії&nbsp; ці речі робити. Центральна виборча комісія пообіцяла, що в своїх рекомендаціях вона їх врахує. &nbsp;І&nbsp; коли ваш помічник була, вона в принципі з цим погодилась. Я не проти цього, я наприклад за це, я готовий&nbsp; за це проголосувати. Я за це буду голосувати.</p>
<p>&nbsp;</p>
<p>ГОЛОВУЮЧИЙ.&nbsp; Давайте&nbsp; поставимо на підтримку поправку 102. Прошу підтримати поправку 102. Шановні колеги, прошу голосувати</p>
<p>&nbsp;</p>
<p>12:00:33</p>
<p>За-168</p>
<p>Поправка не набрала кількість голосів.</p>
<p>Валерій Михайлович, є&nbsp; ще пропозиції? Будь ласка, включіть мікрофон депутата Сушкевича.</p>
<p>&nbsp;</p>
<p>12:00:43</p>
<p>СУШКЕВИЧ В.М.</p>
<p>Шановні колеги, все-таки сподіваюсь, що ви підтримаєте.&nbsp; І&nbsp; пану Руслане, хотів би сказати: те, що торкається в законі і роз'яснення – це різні&nbsp;&nbsp; речі. ЦВК&nbsp; може робити роз'яснення робити всі, які завгодно, а права інвалідів-виборців повинні виписані бути в законі.</p>
<p>Тому я прошу,&nbsp; поправка&nbsp; 171 стосується інформаційних плакатів для&nbsp; людей, які погано бачать, вони не можуть&nbsp; прочитати ці плакати на виборчих дільницях. Про це мені&nbsp; говорили тисячу разів виборці, як погано бачать.&nbsp;&nbsp;&nbsp; Я прошу,&nbsp; там в цій поправці передбачено збільшений шрифт інформаційних&nbsp; плакатів на виборчих дільницях – це&nbsp;&nbsp; дуже просто піти назустріч виборчим правам людей, які погано бачать. Прошу підтримати голосуванням цю поправку.</p>
<p>&nbsp;</p>
<p>КНЯЗЕВИЧ Р.П. Справа в тім, шановний пане Валерію, ми вилучили поняття інформаційних плакатів, його вже зараз в законі нема для місцевих виборів. Тому що це значно здорожувало вартість самої кампанії. Ми вирішили, що такі плакати будь-якого агітаційного характеру слід робити за рахунок виборчих фондів так, як є у всьому світі. Ми не найбагатша в світі держава, але поки що ми найбільше в світі використовуємо з державного місцевого бюджету для проведення виборів. Тому, зважаючи на те, що нема предмету дискусії, немає необхідності вносити зміни до того, чого не існує.</p>
<p>&nbsp;</p>
<p>ГОЛОВУЮЧИЙ. Зрозуміло. Наступна поправка, Валерій Михайлович. Будь ласка.</p>
<p>&nbsp;</p>
<p>12:02:12</p>
<p>СУШКЕВИЧ В.М.</p>
<p>Я, по-перше, тільки що прочитав, в правій колонці є інформаційні плакати. Пане Руслане, прочитайте законопроект свій. Інформаційні плакати є.</p>
<p>&nbsp;</p>
<p>ГОЛОВУЮЧИЙ. Валерій Михайлович, інформаційні плакати, які за рахунок самих кандидатів... Будь ласка, прокоментуйте.</p>
<p>&nbsp;</p>
<p>КНЯЗЕВИЧ Р.П. Це мова йде про плакати, які роз'яснюють порядок*** голосування. А що стосується тих плакатів, то справді, я вам вже пояснював, ми будемо спеціально додатковий примірник виготовляти, який буде в дільничній виборчій комісії для того, щоб людина могла прийти і прочитати, а не дивитися на стіні, я це коментував. Якщо ви вважаєте за доцільне, що вони мусять бути іншим шрифтом надруковані, вони, можна собі уявити, що це будуть за плакати, як вони мають виготовлятися. Якщо зала підтримає, я особисто готовий підтримати. Але, як це технологічно зреалізувати, Центральна виборча комісія не має технологічного вирішення цього питання.</p>
<p>&nbsp;</p>
<p>ГОЛОВУЮЧИЙ. Валерій Михайлович, будь ласка, наступна.</p>
<p>&nbsp;</p>
<p>12:03:07</p>
<p>СУШКЕВИЧ В.М.</p>
<p>Наступна поправка – 224, яка стосується, шановні друзі, будь-якої людини з інвалідністю, яка приходить на виборчу дільницю і вона просто архітектурно недоступна. Я особисто голосувати в багатьох виборчих дільницях не можу, як і тисячі, мільйони людей з інвалідністю. Поправка 224, яка стосується облаштування приміщень для голосування безбар'єрних, так, як це передбачено в Конвенції про права інвалідів, яку підписав Президента України і ратифікувала Верховна Рада. Я прошу підтримати безбар'єрність виборчих дільниць. Проголосуйте, будь ласка, за виборчі права людей з інвалідністю.</p>
<p>&nbsp;</p>
<p>ГОЛОВУЮЧИЙ. Будь ласка, прокоментуйте.</p>
<p>&nbsp;</p>
<p>КНЯЗЕВИЧ Р.П. Шановні колеги, справа в тім, що ми на цих виборах не утворюємо виборчих дільниць. Ми для виборів місцевих і це передбачено &nbsp;в перших статтях закону. І для цього, в принципі ми і міняємо цей закон, щоб одночасно провести вибори, використовуємо ті виборчі дільниці, які утворені на постійній основі в 2012 році. Вони вже утворені в приміщеннях певних, певних будівлях, ви пишете вимоги до будівель і так далі. Оскільки зараз ми не утворюємо ці речі, то ми можемо тільки рекомендувати Центральній виборчій комісії дообладнати ті приміщення, які вже існують. Це ми зробили, але зараз під час утворення цих норматив застосовувати неможливо, бо ми їх не утворюємо на цих виборах.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Я ставлю на підтримку поправку 224, прошу зал визначитися і підтримати. Будь ласка, прошу голосувати.</p>
<p>&nbsp;</p>
<p>КНЯЗЕВИЧ Р.П. Я підтримую.</p>
<p>&nbsp;</p>
<p>12:04:56</p>
<p>За-170</p>
<p>Рішення, на жаль, не прийнято.</p>
<p>Будь ласка, Валерій Михайлович, є ще поправки? Немає. Є. Будь ласка, Валерій Михайлович.</p>
<p>&nbsp;</p>
<p>12:05:03</p>
<p>СУШКЕВИЧ В.М.</p>
<p>Ви знаєте, сумно мені, шановні колеги, що в цьому парламенті при новій владі я можу констатувати: жодна моя поправка, яка стосується прав, виборчих прав інвалідів,&nbsp; -&nbsp; не прийнята. Стидно, а остання поправка стосується людей,&nbsp; які лежачі і голосують у себе в квартирі. Я просив, пане Руслане, щоб особисто в режимі таємного голосування було дописано для тих людей, які лежать і замість яких тихенько в і іншій кімнаті, в їх квартирі…</p>
<p>&nbsp;</p>
<p>КНЯЗЕВИЧ Р.П. Яка поправка?</p>
<p>&nbsp;</p>
<p>СУШКЕВИЧ В.М. Почекайте. 233-я.&nbsp; … тихенько ставлять хрестик без них. І це робиться на кожних виборах! Послухайте, дайте проголосувати людині, яка не може прийти на виборчу дільницю, таємно. Я написав просто "особисто&nbsp; в режимі таємного голосування" по відношенню до лежачого. Проголосуйте хоч за це, не порушуйте права людей, які взагалі в стані такому знаходяться, я дивуюсь і шокований…</p>
<p>&nbsp;</p>
<p>ГОЛОВУЮЧИЙ.&nbsp; Це номер 224, я правильно зрозумів? 233.</p>
<p>&nbsp;</p>
<p>КНЯЗЕВИЧ Р.П. Шановні колеги! Я прошу підтримати цю поправку, хоча вона все-рівно частково врахована, але оскільки така проблема існує, прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги! Одну хвильку, я пропоную наступне.&nbsp; &nbsp;Давайте, щоб ця поправка пройшла, ми буде приймати в цілому закон із урахуванням цієї поправки. Да, щоб вона пройшла, я прошу підтримати закон. Секретаріат, запросить народних депутатів до залу.</p>
<p>І також, шановні колеги, щоб ми врахували і заставу, тому що зал не підтримав пропозицію, яка існувала до цього, що тільки від політичних партій і організацій висуваються депутати. Триста... <i>(Шум у залі)</i></p>
<p>Я&nbsp; вибачаюсь, ще одна поправка, дві поправки, включить мікрофон народного депутата Журавського, 307, 308. Так я розумію? Будь ласка, прокоментуйте.</p>
<p>&nbsp;</p>
<p>12:07:12</p>
<p>ЖУРАВСЬКИЙ В.С.</p>
<p>Шановні колеги, я просто прошу поставити на підтвердження 307-у і 308-у. Дякую.</p>
<p>&nbsp;</p>
<p>ГОЛОВУЮЧИЙ. Руслан Петрович, будь ласка, прокоментуйте.</p>
<p>&nbsp;</p>
<p>КНЯЗЕВИЧ Р.П. Шановні колеги, ці поправки стосуються переформатування складу територіальних виборчих комісій в місті Києві і в місті Одесі.</p>
<p>Що стосується міста Києва, там, справді, є величезна проблема, тому що ви знаєте, що в нас фактично по закону територіальна виборча комісія, вона діє тільки до чергових виборів. Ми мали, по суті, зараз проводити чергові вибори, але ми не можемо це зробити з точки зору Конституції, бо попередня рада пропрацювала п'ять років. Ми пішли на те, що дотримали норму Конституції і проводимо позачергові вибори. Але комісія, по суті, ну, принаймні як нам пояснюють, в тому числі фахівці, не дієздатна. Тому народилася ця поправка, комітет її підтримав. Якщо зараз її вилучати, може бути тоді відповідно проблема з точки зору організації. Але я не є автором поправки, якщо автори поправки могли би більш повно пояснити.</p>
<p>Те саме стосується, на скільки я розумію, Одеси, тому що є скарги до&nbsp; Центральної виборчої комісії про недієздатність комісії в Одесі. І тому комітет їх підтримав. Але сесійна зала має право визначатися. Просто треба це робити вдумливо, щоб ми не нашкодили організації виборів в цих двох містах.</p>
<p>&nbsp;</p>
<p>ГОЛОВУЮЧИЙ. Зараз. Шановні колеги, єдине я прошу, щоб ми, дійсно, не зірвали сам виборчий процес. Тому що ми можемо повносити зміни, я нагадаю, в нас менше двох місяців залишається до дня голосування. Ми поставимо завдання, які просто технічно будуть не виконані і в результаті зірвемо вибори.</p>
<p>Будь ласка, народному депутату Куренному включить мікрофон.</p>
<p>&nbsp;</p>
<p>12:08:55</p>
<p>КУРЕННОЙ В.К.</p>
<p>Шановні народні депутати, справа в тому, що ці норми дуже важливі в "Перехідних положеннях", тому що, що в Київській міській територіальній комісії, що в Одеській, фактично не можна проводити на сьогодні вибори. Проти Одеської територіальної виборчої комісії є декілька рішень судів про протиправну діяльність. Є висновки більше ста міжнародних спостерігачів. Ці люди не повинні рахувати голоси, вони повинні сидіти вже у в'язниці давно, члени цієї комісії!</p>
<p>Фракція партії "УДАР", якщо будуть зняті ці поправки, не буде голосувати за цей закон. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу, що у нас достатньо обмежена кількість голосів для того, щоб підтримати закон. У той же час, нам сьогодні треба приймати рішення.</p>
<p>Тому, шановні колеги, я би зараз просив зал, сісти депутатів на свої місця. Колеги, давайте будемо визначатися, тому що ми зараз можемо ще продовжити дискусію, в результаті – закон взагалі не буде прийнятий. І ми поставимо під зрив багато виборів місцевих, сільських, селищних, районних і навіть таких міст в радах, як Одеса, Київ тощо. Це дуже серйозне питання, шановні колеги!</p>
<p>Я прошу, будь ласка, Катеринчуку, народному депутату, включіть мікрофон, щоб ми могли визначитися.</p>
<p>&nbsp;</p>
<p>12:10:23</p>
<p>КАТЕРИНЧУК М.Д.</p>
<p>Дякую. 267 поправка. Чому я так наполегливо пропоную парламенту змінити правила обрання міських мерів і обирати їх в два тури? Ми найближчим часом приймемо абсолютно європейську систему децентралізації влади. Уявіть собі, як вона буде працювати, ця нова система, зміна місцевого самоврядування, без європейської системи обрання мерів в два тури.</p>
<p>І Турчинов, і Кличко вже проходили в Києві вибори, де у нас з'являлися "космічні" мери, які, скажімо, підкуповували виборців через гречку і іншу мотивацію. І так по всій країні. Люди ж народжуються з мерами, виходять заміж, в армію з цими ж самими мерами, вмирають – і мери не змінюються. Якщо ми передаємо владу на місця, треба придати максимальну легітимізацію цьому.</p>
<p>Руслан Петрович, Венеційська комісія не заперечувала відносно двотуровості виборів, тому що більше десяти країн в Європейському Союзі проводять саме в такий спосіб обрання мерів. Тому&nbsp; прохання – підтримати. <i>&nbsp;&nbsp;</i></p>
<p>&nbsp;</p>
<p>КНЯЗЕВИЧ Р.П. Микола Дмитрович, я теж не заперечував, навіть голосував, коли ваша поправка розглядалася. Ви&nbsp; можете подивитися, я голосував "за".</p>
<p>Тут не йде мова про мене, йде мова про комітет.</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз звертаюся до вас. Я можу поставити на голосування цю поправку. Єдиний нюанс. Колеги, я розумію, коли йдеться про місто Київ – столицю, коли йдеться там про великі обласні центри, но коли ми в маленьких містах і містечках в два тури будемо&nbsp; проводити вибори… по-перше, це&nbsp; колосальні затрати для держави. Тому я би просив, Миколо Дмитровичу, давайте по Києву підготуйте пропозиції і по Києву будемо приймати рішення. Або поправка, що вона стосується тільки міста Києва. <i>(Шум у залі)</i></p>
<p>&nbsp;Будь ласка,&nbsp; Катеринчуку включіть мікрофон.</p>
<p>&nbsp;</p>
<p>12:12:19</p>
<p>КАТЕРИНЧУК М.Д.</p>
<p>Ви абсолютно праві. В принципі у нас дві пропозиції. Перша пропозиція: міста –&nbsp; більше 500 тисяч жителів. Інша пропозиція: мільйонники. У нас два міста-мільйонники: Харків і Київ. <i>(Шум у залі)</i></p>
<p>&nbsp;</p>
<p>ГОЛОС ІЗ ЗАЛУ. Обласні центри!</p>
<p>&nbsp;</p>
<p>КАТЕРИНЧУК М.Д. Отут ще просять&nbsp; обласні центри. Тобто ми поставили 500 тисяч, більше 500 тисяч. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Руслан Петрович, прокоментуйте, будь ласка.</p>
<p>&nbsp;</p>
<p>КНЯЗЕВИЧ Р.П. Ну я не знаю. Якщо сесійна зала визначиться, ми будемо в комітеті доопрацьовувати. Я сказав, які застереження. Тому що нема критеріїв. По-перше, нема поняття жителів. Знаєте, ніхто не знає, чи в Чернівцях більше жителів, чи в Києві. Йде мова про виборців. З точки зору виборців, звичайно є проблема, тому що… зараз на цих виборах, наприклад, будуть інші міста. Але зважаючи на те, що ми в решті всіх міст завжди проводили за системою відносною мажоритарною, то зараз за абсолютною мажоритарною системою міняти систему для позачергових виборів… Я не кажу,що хтось проти. Венеціанська комісія не каже, що вона проти. вона проти того, щоб міняли правила між черговими виборами. Ми можемо їх міняти для чергових виборів, але для позачергових виборів це… ну буде новелою, скажімо так, для Європи.</p>
<p>&nbsp;</p>
<p>ГОЛОВУЮЧИЙ. Шановні колеги, я бачу по настрою депутатів, у нас багато контраверсійних&nbsp; позицій в залі. І в результаті одна частина підтримує ці позиції, інша – не підтримує. В результаті ми будемо мати провалений закон, який конче необхідно приймати.</p>
<p>Шановні колеги! Будь ласка, народному депутату Кайді включіть мікрофон.&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>12:13:48</p>
<p>КАЙДА О.П.</p>
<p>Олексій Кайда, фракція Всеукраїнського об'єднання &nbsp;"Свобода". Шановні колеги, я би по-перше попросив би, в першу чергу членів коаліції, не розмовляти мовою ультиматумів. Якщо не так, то так.</p>
<p>Поступила пропозиція від "УДАРу" –&nbsp; 305, 307 поправки. Підтримаємо. Але у той саме час ви підтримаєте поправку, яку пропонує Микола Катеринчук. І питання знімається, і ми проголосуємо цей законопроект. Але мови ультиматуму не повинен бути присутнім у сесійній залі. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте щодо поправки про яку говорив Микола Катеринчук. Ми можемо назвати міста-мільйонники? Можемо? Колеги, дорого інше, повірте мені. І нема практики такої.</p>
<p>Руслан Петрович, може я не знаю, що є дійсно практика, коли в невеликих містах два тури проводяться у Європі вибори? Ну нема такої практики! Давайте не фантазувати, колеги. Є міста-мільйонники. Там зрозуміло дуже багато кандидатів, зрозуміла відповідальність мера за ці місця і за перспективу роботи цих міст. Давайте я поправлю…</p>
<p>&nbsp;</p>
<p>КНЯЗЕВИЧ Р.П. Поправка Катеринчука стосується 500 тисяч, я так розумію, виборців мало бути. Вона не стосується маленьких міст.</p>
<p>&nbsp;</p>
<p>ГОЛОВУЮЧИЙ. 500 тисяч виборців. Добре. Тоді давайте понад 500 тисяч виборців. Можемо говорити? Можемо. Давайте цю поправку підтримаємо. Щодо проведення двох турів там, де понад 500 тисяч виборців. Не мешканців, а виборців. Прошу. Номер? Це відкоригована поправка 267 зараз. Давайте подивимось на результат.</p>
<p>Я ставлю на голосування. Прошу підтримати. Понад 500 тисяч виборців – два тури проводяться виборів.</p>
<p>&nbsp;</p>
<p>12:15:48</p>
<p>За-170</p>
<p>Не підтримана пропозиція</p>
<p>По фракціях, будь ласка. Партія регіонів – 0, "Батьківщина" – 76, "УДАР" – 19, "Економічний розвиток" – 5, "Суверенна європейська Україна – 21, "Свобода" – 32, Компартія – 0, позафракційні – 17.</p>
<p>Шановні колеги, ми можемо виходити на голосування по цьому закону? Катеринчуку, будь ласка. Колеги!</p>
<p>&nbsp;</p>
<p>12:16:13</p>
<p>КАТЕРИНЧУК М.Д.</p>
<p>Дивна ситуація зараз у залі. Підходять комуністи і кажуть: ну, якщо б були всі, значить, міста обласного підпорядкування, в принципі, це було б правильно. Я кажу: ви будете за це голосувати? Вони кажуть: не знаю. Ну, не голосують зараз, ми&nbsp; бачимо. Не зрозуміла позиція.</p>
<p>Давайте тоді пропозицію. От 280 поправка є відносно жителів, вибачте, але стаття 16 цього закону, там саме є такий термін. Ну, є, на жаль, да. Я проти цього. Мають бути все-таки виборці. Давайте тільки по одному місту Київ, це столиця. Проголосуємо зараз за обрання мера в два тури.</p>
<p>&nbsp;</p>
<p>ГОЛОВУЮЧИЙ. Будь ласка, народному депутату Пацкан включіть мікрофон.</p>
<p>&nbsp;</p>
<p>12:17:03</p>
<p>ПАЦКАН В.В.</p>
<p>Шановні колеги, тільки що була проголосована поправка. Вона не підтримала підтримку залу. Для чого зараз будемо 27 раз вносити різні редакції цієї статті. Є рішення комітету, немає підтримки залу, поправка знята і&nbsp; обговоренню не підлягає. Просимо вас пройтися по 307 і 308 поправці і ставити питання на голосування в цілому. Приймати законодавчий акт за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Руслан Петрович.</p>
<p>&nbsp;</p>
<p>КНЯЗЕВИЧ Р.П. Шановні колеги, Микола Дмитрович вніс цілу низку поправок, що цього стосується. Якщо він буде і далі наполягати на їх підтверджені, ми можемо їх ставити. Це його право. Це я не можу в нього позбавити.</p>
<p>&nbsp;</p>
<p>ГОЛОВУЮЧИЙ. Шановні колеги, я вибачаюсь. Я дам слово народному депутату Іллєнку.</p>
<p>Але я прошу колеги, ну, давайте, коли поправка не проходить. Ну, давайте її в той чи іншій інтерпретації. Ми зараз тягнемо час, і в результаті, взагалі, закон не приймемо.</p>
<p>Давайте до Закону про столицю внесемо конкретні зміни. Комітет їх швидко проведе через своє засідання. І визначимося у вівторок з цього приводу у залі. Щоб ми зараз не зривали&nbsp; цей закон, який необхідний для проведення виборів до місцевих рад.</p>
<p>Будь ласка, народний депутат Іллєнко. І потім Руслан Петрович прокоментує.</p>
<p>&nbsp;</p>
<p>12:18:26</p>
<p>ІЛЛЄНКО А.Ю.</p>
<p>Іллєнко Андрій, фракція Всеукраїнське об'єднання "Свобода", місто Київ.&nbsp; Шановні колеги, не вже наш досвід перемог "Льоні-космоса" в місті Києві нічого не навчив, до чого приводять вибори в Києві в один тур. Давайте ми будемо говорити відверто. Я не знаю, що там комітет підтримує чи не підтримує. Але кияни підтримують питання проведення виборів в Києві в два тури. Давайте вийдемо зараз на вулицю і запитаємо людей, що вони думають з цього приводу. Всі хочуть в Києві вибори в два тури.</p>
<p>Тому я дуже прошу, шановні колеги, давайте все-таки ми проголосуємо це питання. Тому що ми повинні мати гарантію, що наступний міський голова в Києві це буде людина, яка буде дійсно легітимною&nbsp; і яку підтримають більшість киян, а не 25 відсотків. А потім ця людина буде займатися невідомо чим.</p>
<p>Тому дуже велике прохання все-таки розглянути це питання і проголосувати "за". Дякую.</p>
<p>&nbsp;</p>
<p>КНЯЗЕВИЧ Р.П. Шановний Олександре Валентиновичу,&nbsp; я хочу прокоментувати. Справа в тім, що ми до Закону про статус не можемо вносити зміни, що стосуються виборів, бо Закон про статус відповідно до Конституції стосується якраз статусу як адмінтериторіальної одиниці і здійснення повноважень органами місцевого самоврядування.</p>
<p>Але що ми можемо зробити, це те, що запропонував Микола Дмитрович. Він вніс окремий законопроект – внесення змін до цього закону, який виключно стосується двох турів. І тому якщо буде підтримка політична, ми можемо його проголосувати окремо, якщо сьогодні наберемо…</p>
<p>&nbsp;</p>
<p>ГОЛОВУЮЧИЙ. Шановні колеги, я можу по Києву поставити на голосування поправку. Поставити? Яка стосується виключно столиці – проведення виборів в два тури в столиці. Можемо?</p>
<p>Давайте зараз… Підтримайте, будь ласка. Шановні колеги, я звертаюся з повагою до киян. Столиця, дійсно, потребує ретельного підходу до обрання того керівника, який фактично буде презентувати столицю і в економічних, соціальних питання, в тому числі і політичних. &nbsp;Будь ласка.</p>
<p>&nbsp;</p>
<p>КНЯЗЕВИЧ Р.П. <i>(Не чути) </i></p>
<p>&nbsp;</p>
<p>ГОЛОВУЮЧИЙ. Давайте подивимося на реакція залу.</p>
<p>Прошу підтримати, йдеться про тури в місті Києві. Будь ласка, прошу підтримати, шановні колеги.</p>
<p>&nbsp;</p>
<p>12:20:47</p>
<p>За-184</p>
<p>Рішення не прийнято. "За" проголосувало тільки 184 депутати.</p>
<p>По фракціях, будь ласка. Партія регіонів – 2, "Батьківщина" – 79, "УДАР" – 28, "Економічний розвиток" – 6, "Суверенна європейська Україна" – 17, 32 – "Свобода", 0 – Компартія, 20 – позафракційні.</p>
<p>Шановні колеги, я так відчуваю, що ми ще поголосуємо, і взагалі закон не пройде. Я пропоную, шановні колеги, я пропоную всім заспокоїтися, сісти на свої місця. Нам треба прийняти закон.</p>
<p>Що стосується Києва. Давайте &nbsp;протокольно ми доручимо на найближчому засіданні розглянути окремо закон, який стосується виборів у місті Києві. Закон, який підготував народний депутат Катеринчук.</p>
<p>А зараз, шановні колеги, нам треба забезпечити результативне голосування, результативні вибори в Києві. Саме тому, шановні колеги, я дуже прошу вас, підтримати…&nbsp; Новак є, народний депутат? Нема. Це його поправка. Я йому можу надати слово, нехай прокоментує. Вона відмовляється від зняття цієї поправки, так я розумію? Да.</p>
<p>Шановні колеги, я прошу, прошу, підтримати, друзі, підтримати цей закон. Закон про внесення змін про вибори депутатів. Давайте проголосуємо.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. 308 поправка знімає взагалі цей закон. Тому що не будуть голосувати, колеги не будуть голосувати. <i>(Шум у залі) </i>&nbsp;Я прошу, я нічого не порушую. Шановні колеги, я прошу голосувати проект Закону, у мене велике питання до голосування, я бачу вже зараз по залу.</p>
<p>Я прошу, колеги, підтримати Закон 4561… Ні, вибачаюся, 2664 (це друге читання) – за основу цей закон. Прошу, в цілому, я вибачаюся, в цілому, я помилився. Не включати систему "Рада".</p>
<p>Ще раз, Закон 2664, який ми розглянули в другому читанні, прийняти в цілому. Колеги, я прошу підтримати цю пропозицію&nbsp; і проголосувати. Прошу голосувати, шановні колеги. Прошу включити систему "Рада".</p>
<p>&nbsp;</p>
<p>12:23:08</p>
<p>За-208</p>
<p>Рішення не прийнято.</p>
<p>По фракціям, будь ласка. "Регіони" – 2, "Батьківщина" – 58, "УДАР" -&nbsp; 33, "Економічний розвиток" – 22,&nbsp; "Суверенна Україна" – 27,&nbsp;&nbsp; "Свобода" – 32, 0 – Компартія, 24 – позафракційні.</p>
<p>Будь ласка, комітет, прошу ваша пропозиція.</p>
<p>&nbsp;</p>
<p>КНЯЗЕВИЧ Р.П. Шановні колеги, оскільки ми не приймаємо рішення, ми не зможемо одночасно провести вибори. Тому що зараз це означає, ну, можна, але це означає знову ж таки повернення до витрат тих, які ми намагалися ліквідувати. І це означає дві &nbsp;системи виборчих комісій, величезна кількість людей, різні дільниці і так далі, все те, що з цього випливає. Більше того, ми залишаємо цей закон в тій редакції ганебній, за яку нам повинно бути соромно, де передбачено відмова в реєстрації, скасування реєстрації, масові фальсифікації і все решта. Хто не голосує, дбає про те, щоб це зберігалось дальше в Україні. Оце правда, все решта – від лукавого. Дякую.</p>
<p>&nbsp;</p>
<p>ГОЛОВУЮЧИЙ. Рудьковському дайте можливість прокоментувати.</p>
<p>&nbsp;</p>
<p>12:24:12</p>
<p>РУДЬКОВСЬКИЙ М.М.</p>
<p><a name=Temp></a>Олександр Валентинович, я прошу до доповідача, щоб він слова підбирав. Значить, ми всі зацікавлені втому, щоб прийняти хороше законодавство, по якому б могли провести вибори. Але, давайте ми не будемо робити так, щоб не аналізувати зроблених помилок. Ми всі розуміємо, що всі мери, або більшість мерів, – це люди, які вистроюють фінансові піраміди. В першому турі отримують 27, 30 відсотків і ні в якому випадку не мають шансів виграти вибори, отримати більшість підтримки. Так от, давайте сьогодні, принаймні по відношенню до обласних центрів, Олександр Валентинович, і міста Києва, приймемо рішення, поставимо на голосування, підготуємо поправку, обласні центри і місто Київ – два тури. Тоді принаймні ми забезпечимо прозорість обрання чесного мера, який буде працювати на громаду, а не на бізнес-групу у тому чи іншому місті.</p>
<p>&nbsp;</p>
<p>ГОЛОВУЮЧИЙ. Шановні колеги, ну, ми ж з вами домовились, що буде внесений закон, вірніше, що внесений, буде розглянутий у вівторок наступний, що стосується столиці. Колеги, ну, зараз ми ставимо під удар проведення виборів по всій країні.</p>
<p>Я звертаюсь до всіх народних депутатів і до комуністів в тому числі. Ну, ідеться про вибори по всій території України. Ми з вами проголосували, наскільки я пам'ятаю, десь 250-270 виборів, які повинні відбутись також 25 травня. І зараз ми ставимо це під удар, і висування, і проведення виборів, в тому числі в Києві, в Одесі, тощо. Навіщо нам це потрібно? Шановні колеги, я розумію, є там деякі неузгодженості, окремо ми їх проголосуємо.&nbsp; Ну зараз ми не можемо зірвати цей процес. Тому, я прошу, шановні колеги, давайте, я бачу руку, яку підняв народний депутат Кириленко, пропозиції і все ж&nbsp; таки спробуємо прийняти рішення.</p>
<p>Будь ласка, запросіть всіх до залу.</p>
<p>&nbsp;</p>
<p>12:26:18</p>
<p>КИРИЛЕНКО В.А.</p>
<p>В'ячеслав Кириленко. Шановні виборці, шановний головуючий,&nbsp; шановні депутати! Ми звичайно&nbsp; повинні внести зміни до цього закону, але враховувати інтереси всіх виборів і думати про всі виборчі кампанії, які мають відбутися, в тому числі і в обласних&nbsp;&nbsp; центрах.</p>
<p>Тому&nbsp; я закликаю фракції, які не підтримують вибори у два тури в обласних центрах, або бодай у місті Києві&nbsp; переглянути свою&nbsp; позицію. Тому що все те,&nbsp; що відбувалося дотепер&nbsp; на виборах керівників&nbsp;&nbsp; цих місцевих громад призводило до того,&nbsp; що потім місцеві громади з боєм так обраних мерів примушені&nbsp; були знімати. І кримінальні справи були, і сутички, і потасовки, і побиття і все завгодно. І все це відбувалося&nbsp; саме тому, особливо в Києві, що вибори відбувалися в один тур: обирали невідомо кого, а потім 3-4&nbsp; роки всією громадою знімали. Тому по&nbsp; Києву – це принципове питання. Зараз 2 тури, а ще краще в кожному&nbsp; …</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, ну ми з вами вже голосували,&nbsp; пропозиція не була підтримана.&nbsp; Я ще раз повторюю, що&nbsp; ми вносимо закон на вівторок і голосуємо його, який стосується&nbsp; Києва. Коли є необхідність розширити&nbsp; цей Закон до обласних центрів,&nbsp; будь ласка,&nbsp;&nbsp;&nbsp; я можу поставити&nbsp; і з Києвом, і без Києва&nbsp; на голосування.&nbsp; Але проблема полягає в тому, що,&nbsp; шановні колеги, я не бачу бажання у залу взагалі приймати цей&nbsp;&nbsp; закон.&nbsp; Оце мене&nbsp; дуже турбує, тому що ми зриваємо фактично вибори.&nbsp; Може це хтось&nbsp; робить свідомо.</p>
<p>Будь ласка, що стосується голосування.&nbsp; <i>(Шум у залі) </i>&nbsp;&nbsp;Колеги, я розумію, що&nbsp;&nbsp;&nbsp; не встигли. Зараз, зараз, колеги, давайте по виборам мерів ми окремо це питання обговоримо.&nbsp;</p>
<p>Будь ласка, включіть&nbsp;&nbsp; мікрофон Олегу Тягнибоку. І я бачу ще дві руки, я дам можливість&nbsp;&nbsp; виступити.</p>
<p>&nbsp;</p>
<p>12:28:27</p>
<p>ТЯГНИБОК О.Я.</p>
<p>Олег Тягнибок,&nbsp; фракція&nbsp; Всеукраїнського&nbsp; об'єднання "Свобода".</p>
<p>Шановне товариство,&nbsp; шановні колеги народні депутати&nbsp; України! Я не хочу говорити пафосних слів,&nbsp;&nbsp; &nbsp;але сьогодні будь-яке голосування тут в парламенті, воно визначає майбутню долю України. І саме сьогодні Кремль і Путін, який мріє про агресію, по відношенню до України, є зацікавлений, в першу чергу, в тому, щоб зірвати вибори в Україні, як президентські так і місцеві. То ж я закликаю вас, давайте проймемося все-таки відповідальністю перед нашою державою, перед українським народом, давайте усвідомимо себе, що ми тут, сидячи в цьому залі, маємо стати, власне, і бути, власне, тими державниками. І є такі закони, які повинні голосуватися заради збереження України, територіальної цілісності і завтрашнього майбутнього нашої держави. Проголосуймо і рухаємось вперед далі, і не робимо кроки на догоду Путіну. &nbsp;Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, включіть мікрофон народного депутата Федорука.</p>
<p>&nbsp;</p>
<p>12:29:35</p>
<p>ФЕДОРУК М.Т.</p>
<p>Шановні колеги, я прошу вас не забувати, що мова йде про позачергові вибори і ми не повинні міняти правила, робити виключення для загальних правил. Максимум, через півтора роки відбудуться чергові вибори і там можна буде поставити питання про два тури для обласних центрів.</p>
<p>Що стосується Києва, то Олександр Валентинович сказав по окремому закону і не робити з цього проблему, треба голосувати, приймати закон у другому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, народний депутат Пацкан.</p>
<p>&nbsp;</p>
<p>12:30:20</p>
<p>ПАЦКАН В.В.</p>
<p>Шановний Голово, прошу вас поставити до залу, повернутися до голосування щодо цього законопроекту. Тому що, якщо ми його не ухвалюємо, тоді ми зневільовуємо всі свої попередні голосування. Одними законами ми економимо кошти, іншими ми передбачаємо подвійні дільниці, подвійні витрати коштів. Ми врізаємо виплати чиновникам, ми врізаємо всі виплати, які є в державі, а іншими законами ми зневолюємо це все.</p>
<p>І дуже прошу деяких народних депутатів не піаритися, коли вони самі не голосують. Прошу законопроект поставити за основу і в цілому, і голосувати. Тому що це зараз першочергово необхідно для нашої держави. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я хочу порадитись з вами і в першу чергу з профільними комітетом.&nbsp; У нас є крім міста Києва, по якому ми можемо приймати рішення, або зараз спробувати, або окремим законом, те, що ми з вами говорили, є також проблема, яка стосується виборчих комісій в місті Києві і в місті Одеси. Одні депутати наполягають на знятті поправок 307, 308, інші депутати вважають, що&nbsp; без цих поправок закон втрачає сенс і не можна за нього взагалі голосувати. В результаті у нас я не бачу балансу голосів, тому Руслан Петрович, скажіть будь ласка, є тут можливість компромісного якогось варіанту, щоб все ж таки закон був підтриманий двома групами в парламенті?</p>
<p>&nbsp;</p>
<p>КНЯЗЕВИЧ Р.П. Олександр Валентинович, я не можу від імені комітету говорити, тим більше, якщо автори законодавчої ініціативи наполягають комітет не має право відмовити їм в такому конституційному праві. Тут може бути два варіанти, або те і те враховується, або те і те не враховується, якщо ми говоримо про консенсусу. Тому це питання не&nbsp; до комітету, а питання узгодження політичної позиції, я не знаю.</p>
<p>Я єдине, що можу сказати, шановні колеги, якщо ми сьогодні цей закон не приймемо, ми вже не можемо його приймати, тому що у нас&nbsp; 4 числа починається кампанія і відповідно тоді, коли вона розпочнеться ми не можемо міняти правила гри. Ми повинні його сьогодні прийняти, завтра він має бути опублікований, а післязавтра набути чинності, тоді ми ще встигнемо, якщо цього не буде зроблено, немає сенсу до&nbsp; нього повертатися. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Кириленко Іван Григорович.</p>
<p>&nbsp;</p>
<p>12:32:41</p>
<p>КИРИЛЕНКО І.Г.</p>
<p>Шановний Олександр Валентинович! Шановні колеги! Кожного дня, коли ми приходимо до зали, ми знаємо, що у нас є ключовий закон, без якого ми не можемо вийти з цього залу не прийнявши його. Олександр Валентинович, в цьому зв'язку оголошуєте перерву і збираєте керівників фракцій, можливо дві, три якісь поправки треба зняти, але закон треба прийняти. І другий закон, який треба сьогодні прийняти, який чекає суспільство, люди біля Верховної Ради –&nbsp; Закон "Про амністію". Друзі, без цих двох законів нам з залу сьогодні виходити не можна!</p>
<p>Тому Олександр Володимирович, перерва збирайте керівників фракцій і ці закони треба приймати, я закликаю всіх друзі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, включіть мікрофон народного депутата Хомутинніка.</p>
<p>&nbsp;</p>
<p>12:33:28</p>
<p>ХОМУТИННІК В.Ю.</p>
<p>Шановний Олександр Валентинович! Ми все ж таки наполягаємо &nbsp;на тому, щоб поставити&nbsp; на голосування так, як це потребує Регламент Верховної Ради поправки 307, 308. Хай зал визначиться по цим поправкам. Якщо вони будуть прийняті – прийняті, ні – ні. І далі наша депутатська група "Економічний&nbsp; розвиток" надасть всі свої голоси, не залежно від того, як проголосує зал за ці поправки. Але в цілому за закон ми будемо голосувати після того, як поставите на підтвердження ці – 307, 308. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Руслан Петрович.</p>
<p>&nbsp;</p>
<p>КНЯЗЕВИЧ Р.П. Я просто до пана Віталія хотів спитати: чому 307, тому що стосується Києва? На скільки я розумію, конфлікт іде по Одесі, по 308-й поправці. Є ще проблема по Києву? Ні, то я просто розумію. Що узгоджувати? Скажіть. Якщо ще й по Києву, то це вже інший етап узгоджування<i>. (Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка, мікрофон Сергія Соболєва.</p>
<p>&nbsp;</p>
<p>12:34:33</p>
<p>СОБОЛЄВ С.В.</p>
<p>Соболєв, фракція "Батьківщина".</p>
<p>Шановні колеги,&nbsp; давайте, що ми отримаємо на виході, якщо закон не приймається? Ми отримаємо паралельне формування комісій. Сотні мільйонів додаткових видатків в межах України. Тобто вибори відбудуться, тільки відбудуться з двома паралельними комісіями виборчих Президентів і місцевих. Ви уявляєте, що це буде? Далі, вони відбудуться за умов зняття з реєстрації кандидатів в мери, кандидатів в народні... вибачте, депутатів місцевих рад, з тими всіма чудесами, де розпускаються, фактично, існуючі всі структури.</p>
<p>Тому моя пропозиція є наступна. Є якісь норми, які не влаштовують одну сторону, є норми, які не влаштовують іншу сторону, але заради збереження економії сотень мільйонів гривень, заради того, щоб була єдина вертикаль голосування по процедурі президентській і місцевих виборів, те, що ми виправили цілий ряд норм, де заборонено зняття з реєстрації. Ми на полягаємо на підтвердженні голосування за цей закон. дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, уже 307 поправку зняли колеги, да.</p>
<p>&nbsp;</p>
<p>КНЯЗЕВИЧ Р.П. Я тільки просто хочу сказати, Сергій Владиславович абсолютно правий. Вдумайтесь, оскільки існує норма про те, що за друге попередження виборча комісія може зняти з реєстрації кандидата, в останню&nbsp; ніч перед виборами 2010 року зняли з реєстрації майже три тисячі кандидатів, переважна більшість з яких навіть не знали про те, що їх зняли з реєстрації, і побачили це тільки, коли прийшли на виборчу дільницю.</p>
<p>Тому, шановні колеги, будьте уважні, і обов'язково я вас закликаю проголосувати за цей закон.</p>
<p>&nbsp;</p>
<p>ГОЛОВУЮЧИЙ. Шановні колеги, я пропоную&nbsp; все ж таки підтримати в цілому цей законопроект. Шановні колеги, давайте так. Я прошу, давайте повернемося до прийняття цього закону, і потім уже з урахуванням, у мене є пропозиція, по поправках, щоб ми знайшли консенсус.</p>
<p>Давайте, шановні колеги, ми повернемося зараз до прийняття цього закону. Прошу, колеги, підготуватися до голосування і підтримати повернення до голосування щодо Закону 2664. Будь ласка, прошу включити систему "Рада" і прошу голосувати, всіх прошу голосувати. Щодо повернення.</p>
<p>&nbsp;</p>
<p>12:37:09</p>
<p>За-207</p>
<p>У нас, на жаль, навіть до повернення депутати не голосують. По фракціях, будь ласка.</p>
<p>Партія регіонів – всього 1. Я так розумію, от я звертаюся до… Давайте я прокоментую.&nbsp; 75 - "Батьківщина", 34 - "УДАР", 9 – "Економічний розвиток". Хоча ми говорили тільки щодо повернення. "Суверенна європейська Україна" – 31, Всеукраїнське об'єднання "Свобода" – 32, Компартія – 0, позафракційні – 25.</p>
<p>Шановні колеги, я змушений буду зробити перерву, для того щоб ми зібралися з керівниками фракцій, визначилися. Хвилинку! До перерви я би просив, щоб ми зараз, шановні колеги… Шановні колеги, до перерви. Я би просив, щоб ми зараз дали можливість двом новообраним членам Центральної виборчої комісії зачитати, прийняти присягу.</p>
<p>Будь ласка, згідно з частиною першою статті 217 Закону "Про Регламент Верховної Ради" та статтею 8 Закону "Про Центральну виборчу комісію" член Центральної виборчої комісії при вступі на посаду складає присягу на засіданні Верховної Ради України.</p>
<p>Для складання присяги на трибуну запрошується член Центральної виборчої комісії Березюк Катерина Григорівна. Будь ласка, Катерина Григорівна. Будь ласка, включіть мікрофон.</p>
<p>&nbsp;</p>
<p>БЕРЕЗЮК К.Г.&nbsp;</p>
<p>Я, Березюк Катерина Григорівна, присягаю українському народу при здійсненні своїх повноважень у Центральній виборчій комісії, додержуватися Конституції України та законів України, позапартійної позиції. Бути чесною, об'єктивною та неупередженою у вирішенні питань, що належать до повноважень комісії. Забезпечувати реалізацію і захист виборчих прав громадян України та права на участь у референдумі.</p>
<p>Дякую. Слава Україні!</p>
<p>&nbsp;</p>
<p>ГОЛОВУЮЧЙ. Дякую. &nbsp;Шановні колеги, для складання присяги на трибуну запрошується член Центральної виборчої комісії Діденко Олег Миколайович.</p>
<p>&nbsp;</p>
<p>ДІДЕНКО О.М.&nbsp;</p>
<p>Я, Діденко Олег Миколайович, присягаю українському народу при здійсненні своїх повноважень у Центральній виборчій комісії додержуватися Конституції України та законів України, позапартійної позиції. Бути чесним, об'єктивним та неупередженим у вирішенні питань, що належать до повноважень комісії. Забезпечувати реалізацію і захист виборчих прав громадян України та права на участь у референдумі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Привітаємо, шановні колеги, членів Центральної виборчої комісії.</p>
<p>Я оголошую перерву до першої години і запрошую до кабінету Голови Верховної Ради керівників депутатських груп і фракцій, а також керівництво профільного комітету. Будь ласка, шановні колеги, перерва до першої години.</p>
<p>Я звертаюся також до керівників депутатських груп і фракцій оголосити зібрання своїх народних депутатів до залу на першу годину. Це дуже відповідальні й серйозні питання.</p>
<p>Будь ласка, до першої години перерва.</p>
<p>&nbsp;</p>
<p align=center>ПІСЛЯ&nbsp; ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні народні депутати! Зараз завершилась Погоджувальна рада. На превеликий жаль, депутатські фракції не знайшли консенсус навколо 308 поправки, і в зв'язку з цим ми не маємо можливості зараз приймати рішення щодо цього закону. І я бачу, що і по іншим законам також у нас почнеться не результативне голосування. Саме тому ми завершуємо сьогоднішнє засідання, не прийнявши рішення.</p>
<p>Я дуже сподіваюсь і даю доручення&nbsp; профільному комітету узгодити текст цього&nbsp; закону. Прийдеться вносити зміни і до терміну проведення голосування для того, щоб не зірвати вибори 25 травня. І ми першим питанням у вівторок 8 квітня розпочнемо саме розгляд питань з цього проекту, пов'язаного з забезпеченням виборчого процесу під час місцевих виборів (міських, сільських, селищних).</p>
<p>На сьогодні ми завершуємо роботу.</p>
<p>8 квітня о 10 годині Верховна Рада продовжить свою роботу.</p>
<p>У випадку надзвичайних ситуацій – я дуже сподіваюсь, що вони не відбудуться – ми будемо збирати позачергове засідання. Дякую.&nbsp;</p>
<p>&nbsp;</p>

