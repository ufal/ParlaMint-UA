Стенограма пленарного засідання
17 вересня 2015
<div>
<p align=center>ЗАСІДАННЯ ДЕВ'ЯТЕ</p>
<p align=center>Сесійний зал Верховної Ради України</p>
<p align=center>17 вересня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:02:13</p>
<p>ГОЛОВУЮЧИЙ.&nbsp; Добрий ранок,&nbsp; шановні колеги&nbsp; народні депутати! Прошу, заходьте до залу і займайте свої місця.</p>
<p>А перед тим як ми розпочнемо реєстрацію і перейдемо до розгляду питань порядку денного, хочу вас поінформувати, що вчора пролунала заява… я думаю, що це правильно,&nbsp; ватажка бойовиків Захарченка, про намір провести на окупованій території фейкові вибори під дулом автомата. Вчора відповідна була реакція Президента на такі заяви. І я думаю, що український парламент теж має відреагувати відповідною позицією з цього&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; приводу про неприпустимість будь-яких виборів під дулом автомата. Треба зобов'язати, щоби Росія виконала всі вимоги, пов'язані з виконанням&nbsp; Мінського протоколу. Оскільки Україна і світові партнери підкреслюють: виконали всі необхідні пункти Мінських&nbsp; домовленостей, і тут має бути абсолютно чітка позиція. Зрозуміло, що така позиція може поглибити військове протистояння, що є неприпустимим. Тому&nbsp; відповідна реакція повинна бути достатньо жорсткою і принциповою.</p>
<p>Я доручив вчора Комітету з європейської інтеграції підготувати відповідно спільну заяву Верховної Ради України. Така заява вже підготовлена, зараз розглядається комітетом. І я думаю, що ми могли б сьогодні першою її розглянути, звісно, обговорити, тому що це потребує обговорення, і після того ми б перейшли до питань порядку денного.</p>
<p>Щодо порядку денного.&nbsp; Він є надзвичайно сьогодні важливий. І я хочу підкреслити, що Україні дуже важливо дотримуватися всіх взятих на себе зобов'язань, бути надійним партнером в очах світу і неухильно виконувати соціальний контракт з громадянами України. І сьогодні такий пакет фінансово-економічних законів, які дозволять прийняти відповідні рішення і підвищити соціальні стандарти, внесений урядом на розгляд Верховної Ради України. І я думаю, і розраховую на те, що ми абсолютно будемо аполітичні, а наша політика буде полягати в тому, щоб підтримати кожного українця, і ми відставимо в сторону політичні амбіції, а об'єднаємось навколо розвитку нашої країни і не будемо вставляти палки в колеса і так важко їдучому велосипеду.</p>
<p>І коротка інформація, колеги, по вчорашньому дню. Ми з вами вчора ратифікували п'ять міжнародних угод, ключовою з яких є Конвенція Міжнародної організації праці "Про основні цілі та норми соціальної політики". Денонсували міжнародну угоду з Росією, чергову, прийняли звернення до ООН з нагоди 70-річчя, ви пам'ятаєте це.</p>
<p>Тепер щодо питань порядку денного, про які я щойно сказав. У нас є питання реструктуризації. Ви знаєте, що програма співпраці з Міжнародним валютним фондом передбачає 17,5 мільярдів доларів підтримки Україні, і навіть ця сума не дозволяє обслуговувати державний борг. Тому дуже важливо, щоб сьогодні ми розглянули весь пакет законів. Там немає виключень, вони працюють або разом, або ми розуміємо, що дуже важко приймати такі відповідальні рішення окремо, оскільки у нас не буде ресурсу на підняття соціальних відповідно стандартів.</p>
<p>Колеги, прошу підготуватися до реєстрації. Займайте свої місця, зараз будемо реєструватись.</p>
<p>Шановні колеги, прошу підготуватись до реєстрації. Прошу увімкнути систему "Рада" і прошу реєструватись.</p>
<p>10:08:28</p>
<p>302 народних депутати зареєстровані на дану хвилину в сесійній залі Верховної Ради України.</p>
<p>Шановні колеги, народні депутати, займайте свої місця, будь ласка. Шановні колеги, оголошую ранкове засідання Верховної Ради України відкритим.</p>
<p>Шановні колеги, 16 вересня 2015 року Центральна виборча комісія зареєструвала народних депутатів. Колеги, увага, будь ласка!</p>
<p>Центральна виборча комісія зареєструвала народних депутатів України,&nbsp; обраних на позачергових виборах народних депутатів України 26 жовтня 2014 року, Шверка Григорія Ароновича та Севрюкова Владислава Володимировича, включених до виборчого списку партії "Блок Петра Порошенка". Відповідно до статті 79 Конституції України перед вступом на посаду народні депутати України складають присягу перед Верховною Радою України.</p>
<p>Для&nbsp; складення присяги на трибуну запрошується народний депутат України Шверк Григорій Аронович. Будь ласка, Григорій Аронович, запрошую вас на&nbsp; трибуну для складення присяги.</p>
<p>Увага, колеги!</p>
<p>&nbsp;</p>
<p>ШВЕРК Г.А.&nbsp; Присягаю на&nbsp; вірність Україні. Зобов'язуюсь усіма&nbsp; своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ. Вітаємо колегу зі вступом офіційно&nbsp; на посаду народного депутата&nbsp; України. Бажаємо успіхів у вашій роботі.</p>
<p>Будь ласка, запрошую для складання&nbsp; присяги на трибуну народного депутата України&nbsp; Севрюкова Владислава Володимировича.</p>
<p>Будь ласка,&nbsp; Владиславе Володимировичу.</p>
<p>&nbsp;</p>
<p>СЕВРЮКОВ В.В. Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України&nbsp; та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ.&nbsp; Вітаємо, шановний колего, зі вступом на посаду і бажаємо успіхів.</p>
<p>А також, шановні колеги, хочу вас проінформувати, що народні депутати, які склали щойно присягу, написали заяву на входження до депутатської фракції "Блок Петра Порошенка", "Солідарність" і також персонально увійшли у склад коаліції у Верховній Раді.</p>
<p>Шановні колеги, я отримав звернення від двох фракцій, фракція Блоку Юлії Тимошенко і фракція Радикальної партії… Другий підпис чий? "Самопоміч". І фракції "Самопоміч" з проханням оголосити 15-хвилинну перерву. Але разом з тим просять не оголошувати перерву, а зразу отримати можливість на трихвилинний виступ. Правильно я зрозумів? Будь ласка, три хвилини, Юлія Тимошенко.</p>
<p>&nbsp;</p>
<p>10:13:25</p>
<p>ТИМОШЕНКО Ю.В.</p>
<p>Шановні колеги, я хотіла би звернутися зараз до Голови Верховної Ради&nbsp; і до всіх народних депутатів з таким питанням. Сьогодні будуть розглядатися три проекти документів: два законопроекти і один проект Постанови Верховної Ради, який буде, по суті, схвалювати і давати дорогу реструктуризації боргів України перед зовнішніми кредиторами.</p>
<p>Хочу наголосити на тому, що це питання стосується не лише цього парламенту і не лише цього періоду історії. Документи, які нам пропонується сьогодні прийняти, вони стосуються прийдешніх поколінь як мінімум на 40 років, так,&nbsp; як це передбачено документами, які нам пропонуються. Це означає, що ми сьогодні будемо приймати рішення, яке боргове навантаження, який борговий зашмарк ми не тільки зараз на країну&nbsp; візьмемо, а що ми залишимо нашим дітям, а частково дехто і онукам.</p>
<p>Тому моя пропозиція така. Ні в якому випадку не допустити розгляду цих законопроектів за скороченою процедурою, а також проекту постанови. Такі доленосні для країни рішення мусять не лише обговорюватися по літерам і комам, вони мусять, безумовно, бути зрозумілими суспільству і рішення, які приймаються, вони настільки відповідальні, що нашвидкуруч їх приймати просто ніхто в цьому залі не має права.</p>
<p>І тому я просила би від імені нашої фракції і, думаю, що від імені "Самопомочі" також виступить голова фракції, щоби ми повну процедуру&nbsp; розгляду застосували для законопроектів 3058/У, 3057/У, 3059/У і проекту постанови 3056/У. Тут розглядається історія України, шанс на її життя і відповідальність кожного за прийняті рішення.</p>
<p>Прошу, по повній процедурі. І передаю слово лідеру фракції "Самопоміч".&nbsp;</p>
<p>&nbsp;</p>
<p>10:16:07</p>
<p>БЕРЕЗЮК О.Р.</p>
<p>Шановні колеги, ми 9 місяців з вами тяжко дискутуємо над кожним питанням, над кожною буквою, іноді за тою дискусією викидаємо разом з водою і дитину, це часто трапляється.&nbsp;</p>
<p>Протягом&nbsp; 3 днів фракція "Самопоміч" разом з Кабінетом Міністрів, з Прем'єр-міністром, з нашими колегами, а вчора до першої ночі з Президентом України вся фракція дискутувала найважливіші питання нашої країни. Ми... До пів першої. Тому ми сьогодні&nbsp; підтримуємо цю пропозицію, щоб в цьому залі відбулася публічна дискусія, а потім ми б вирішили, що робити. Для чого ця публічна дискусія? Люди в цій країни, які є нашими власниками, замовниками нашої роботи, повинні просто знати і мати інформацію. І не треба боятися людей. Тому ми підтримуємо цю пропозицію.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, як я і говорив, у нас є звернення Верховної Ради України до держав-членів та інституцій Європейського Союзу, Сполучених Штатів Америки, Австралії, Канади, Японії та інших держав світу та міжнародних організацій щодо намірів проведення незаконних виборів в окремих районах Донбасу.</p>
<p>Підготував цю заяву, це звернення профільний Комітет з європейської інтеграції. Ірина Геращенко цим опікувалася питанням. І є необхідність зараз його включити в порядок денний як заяву, розглянути, для того щоб ми могли оперативно реагувати як український парламент.</p>
<p>Якщо не буде ваших заперечень, комітет цю заяву розглянув, я зараз її поставлю на голосування, включення до порядку денного і прийняття відповідного звернення. І далі ми розглянемо це питання першим на порядку денному. Немає заперечень, колеги? Немає. Дякую.</p>
<p>Я прошу тоді всіх: приготуйтесь, будь ласка, шановні колеги. Є пропозиція профільного комітету включити звернення Верховної Ради України щодо намірів проведення незаконних виборів в окремих районах Донбасу. Прошу підтримати включення цього питання в порядок денний сесії та прийняття відповідного рішення. Готові голосувати, колеги? Будь ласка, прошу підтримати цю пропозицію: включити це в порядок денний сесії і зараз розглянути, цю заяву.</p>
<p>Прошу, голосуємо, колеги. Увага! Підготуйтесь до голосування, будь ласка, шановні колеги! Голосуємо, колеги, про заяву. Прошу підтримати включення в порядок денний цієї заяви і прийняття рішення. Прошу голосувати. Голосуємо, колеги. Колеги, я прошу уважніше!</p>
<p>&nbsp;</p>
<p>10:19:00</p>
<p>За-220</p>
<p>Ну, майже.</p>
<p>Колеги, займіть свої місця, будь ласка, шановні друзі. Підготувались? Мова йде про включення до порядку денного проекту Постанови про звернення Верховної Ради України&nbsp; до держав-членів та інституцій Європейського Союзу&nbsp; і світу щодо намірів проведення незаконних виборів на Донбасі.</p>
<p>Будь ласка,&nbsp; прошу голосувати. Прошу підтримати включення та розгляд. Голосуємо, колеги. Прошу підтримати, колеги. Уважніше, будь ласка.</p>
<p>&nbsp;</p>
<p>10:19:43</p>
<p>За-221</p>
<p>Друзі, 221. Ще не всі депутати зайняли свої місця. Будь ласка.</p>
<p><i>(Шум у залі) </i>&nbsp;Будь ласка. Готові, да? Зараз ми включимо в порядок денний і Ірина Геращенко…</p>
<p>Хвилину, Ірина Геращенко.&nbsp;</p>
<p>Будь ласка, депутати, займайте свої місця.</p>
<p>&nbsp;</p>
<p>10:20:14</p>
<p>ГЕРАЩЕНКО І.В.</p>
<p>Шановні колеги, я хочу звернутися до вас і сказати, що насправді заяви Верховної Ради,&nbsp; які ми робимо до наших міжнародних колег, вони мають, як завжди, важливе значення. Остання така заява і проголосована, і підтримана українським парламентом до європейського парламенту щодо посилення санкцій проти Російської Федерації і звернення щодо звільнення політв'язнів, зокрема Надії Савченко, яка була прийнята європейським парламентом у вересні цього&nbsp; року так само там велике значення зіграла і заява Верховної Ради.</p>
<p>Зараз Комітет євроінтеграції, і це підтримали і багато наших колег із Комітету закордонних справ, виступили з ініціативою&nbsp; звернутися до світу&nbsp; відповідно тиснути на Російську Федерацію з вимогою виконувати Мінські угоди, щоб вони були виконані до кінця 2015 року.&nbsp; І засудити те, що сьогодні Російська Федерація по суті вона є ініціатором цих незаконних виборів, які&nbsp; намагаються&nbsp; провести в окремих територіях Донецької та Луганської республік і зірвати мінський процес, який може привести до ескалації конфлікту. Тому…</p>
<p>&nbsp;</p>
<p>ГОЛОВУЮЧИЙ. Дякую, Ірина Володимирівна.</p>
<p>Колеги, ну я думаю, що всім&nbsp; зрозуміло, що це важлива заява. Будь ласка,&nbsp; народні&nbsp; депутати, займайте свої місця.</p>
<p><a href="http://w1.c1.rada.gov.ua/pls/zweb2/webproc4_2?pf3516=3123&skl=9" target=_blank>3123</a> проект Постанови про звернення щодо&nbsp; намірів проведення незаконних виборів в окремих районах Донбасу. Прошу голосувати і&nbsp; прошу підтримати, колеги, включення в порядок денний та відповідно розгляд і прийняття рішення.&nbsp;</p>
<p><a name=_GoBack></a>Голосуємо. Прошу підтримати, колеги. Голосуємо. Уважніше, колеги, будь ласка.</p>
<p>&nbsp;</p>
<p>10:21:59</p>
<p>За-236</p>
<p>По фракціях, будь ласка: "Блок Петра Порошенко" – 112, "Народний фронт" – 65, "Опозиційний блок" – 0, "Самопоміч" – 17, партія Ляшка – 0, "Батьківщина" – 14, "Партія "Відродження" – 8, "Воля народу" – 0, позафракційні – 20.</p>
<p>Будь ласка, шановні колеги, є пропозиція розглянути його за скороченою процедурою, цю постанову. Прошу проголосувати, підтримати щодо розгляду за скороченою процедурою. Будь ласка.</p>
<p>Це розгляд за скороченою процедурою.</p>
<p>&nbsp;</p>
<p>10:22:42</p>
<p>За-189</p>
<p>Дякую. Рішення прийнято, шановні колеги.</p>
<p>Будь ласка, Ірина Геращенко, доповідайте, три хвилини.</p>
<p>&nbsp;</p>
<p>10:22:52</p>
<p>ГЕРАЩЕНКО І.В.</p>
<p>Шановні колеги! Я, в першу чергу, хочу звернутися тут до тих, хто критикує Мінські угоди. І Президент України, і український парламент, і український уряд дуже чітко заявляють про те, що Мінські угоди, дійсно, не виконуються однією із сторін –&nbsp; це Російська Федерація і підтримувані нею бойовики. Але Мінські угоди при цьому діють, тому що ми маємо сьогодні дуже серйозну антипутінську коаліцію в світі, і маємо докласти всіх зусиль для посилення тиску проти країни-агресора. І саме цьому направлено наше звернення, підтримане, за що я дуже дякую, оперативно, колегам із Комітету євроінтеграції і частиною Комітету з закордонних справ.</p>
<p>Отже, звернення Верховної Ради України до держав-партнерів, демократичних держав світу та міжнародних організацій щодо намірів проведення незаконних виборів в окремих районах Донецької та Луганської областей.</p>
<p>Верховна Рада України як єдиний орган законодавчої влади виступає за проведення вільних демократичних і прозорих виборів місцевих органів влади в окремих районах Донецької та Луганської областей, які мають відбутися виключно згідно з чинним українським законодавством та відповідно до стандартів організації з безпеки та співробітництва в Європі. Закріплення саме такого положення в комплексі заходів з виконання Мінських домовленостей стало однією з ключових умов мирного врегулювання.</p>
<p>З метою реалізації досягнутих представниками України, Російською Федерацією та ОБСЄ домовленостей парламентом України вжито низку заходів, зокрема, ухвалено Закон України "Про особливий порядок місцевого самоврядування в окремих районах Донецької та Луганської областей", підтримано проект Закону України "Про внесення змін до Конституції" (щодо децентралізації) в першому читанні. У цьому зв'язку Верховна Рада України обурена повідомленнями про провокаційні наміри маріонеток Кремля провести псевдовибори в окремих районах Донецької та Луганської областей України 18 жовтня і 1 листопада 2015 року.</p>
<p>Такий виборчий фарс не відповідає ні чинному українському законодавству, ні загальновизнаним демократичним стандартам ОБСЄ і є свідомим кроком, спрямованим на зрив мирного процесу. Нагадуємо, що аналогічне рішення і подальше проведення псевдовиборів в окремих районах Донецької і Луганської областей 2 листопада 2014 року завдало значного удару по Мінським домовленостям і призвело до ескалації конфлікту на Донбасі.</p>
<p>Чесні і демократичні вибори до органів місцевого самоврядування, самоврядування в Донецькій і в Луганській областей, неможливі під дулами автоматів. Вільне волевиявлення громадян України, які сьогодні перебувають на тимчасово окупованій території, можливо лише за умови проведення виборів в безпечних умовах, без будь-якого зовнішнього тиску, у чіткій відповідності до українського законодавства, а також згідно зі стандартами та за умови відповідного моніторингу з боку ОБСЄ.</p>
<p>Росія та бойовики також не демонструють жодного прогресу у контексті виконання інших пунктів комплексу заходів з реалізації Мінських домовленостей. Зокрема, щодо відведення важких озброєнь від лінії…</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте.</p>
<p>&nbsp;</p>
<p><a name=Temp></a>ГЕРАЩЕНКО І.В. Зокрема, це дуже важливі фіксації, шановні колеги. Щодо відведення важких озброєнь від лінії зіткнення, забезпечення з боку спеціальної моніторингової місії ОБСЄ як верифікації цього процесу, так і моніторингу за територію окремих районів Донецької та Луганської областей та неконтрольованої урядом України ділянки державного кордону, обміну заручниками та відновлення Україною контролю над ділянкою спільного кордону з Російською Федерацією.</p>
<p>Враховуючи безумовний та необмежний вплив, який Російська Федерація має на підконтрольних їх бойовиків, відсутність конструктивних кроків Москви свідчить про свідоме нехтування Кремлем взятих на себе зобов'язань. Складається враження, що, підбурюючи до проведення псевдовиборів, Москва свідомо маргіналізує&nbsp; окремі райони Донецької та Луганської областей України, перетворює їх на "чорну діру"&nbsp; безвідповідальності та хаосу.&nbsp;</p>
<p>Україна виконала свої зобов'язання в рамках Мінських домовленостей. Успішне&nbsp; мирне врегулювання&nbsp; залежить виключно від спроможності, бажання та готовності&nbsp; офіційної Москви ефективно реалізувати свою частину&nbsp; зобов'язань.</p>
<p>Верховна Рада&nbsp; України рішуче підтримує міжнародні&nbsp;&nbsp; зусилля, передусім з боку Європейського Союзу, ОБСЄ, Сполучених Штатів Америки, Австралії, Канади, Японії і інших демократичних держав світу, спрямовані&nbsp; на врегулювання ситуації на Сході України. Та у світлі відкриття роботи 70-ї сесії Генеральної Асамблеї ООН закликає звернути&nbsp; особливу увагу на зухвалі дії Росії та&nbsp; підтримуваних нею бойовиків.&nbsp;</p>
<p>Верховна&nbsp; Рада&nbsp; України в чергове закликає&nbsp; Раду безпеки&nbsp; Організації&nbsp; Об'єднаних Націй та Раду Європейського Союзу прискорити розгляд&nbsp; звернення українського парламенту від імені&nbsp; України від 17 березні 2015 року стосовно розгортання на території України міжнародної операції з підтримання миру і безпеки. Верховна Рада&nbsp; України вважає можливі псевдовибори&nbsp; в окремих районах Донбасу тією межею, яку Росія не має права перетнути. У цьому зв'язку український парламент закликає міжнародну&nbsp; спільноту&nbsp; посилити&nbsp; всебічний тиск&nbsp; на Російську Федерацію з метою уникнення зриву Мінських&nbsp; домовленостей.&nbsp;</p>
<p>Просимо підтримати,&nbsp; шановні колеги, &nbsp;тим більше, напередодні сесії Генеральної Асамблеї ООН, яка відбудеться в Нью-Йорку вже наприкінці вересня. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги…</p>
<p>&nbsp;</p>
<p>10:28:52</p>
<p>ГЕРАЩЕНКО І.В.</p>
<p>Шановні колеги, ще одне важливе зауваження. Дійсно, ми цей текст готували буквально сьогодні вночі і зранку, і у вас є інший текст. Але ви бачите, що той, що я озвучила, він має більш жорсткі номінації по відношенню до&nbsp; Російської Федерації. І це я прочитала той текст на заміну,&nbsp; який ми підготували&nbsp; з нашими доповненнями, які зробили наші колеги&nbsp; з комітетів євроінтеграції і закордонних справ. І просто технічно наш відділ не встиг розповсюдити вам цей текст.</p>
<p>Я зачитала той текст, який ми пропонуємо узгодити, і він є більш жорстким. Тут, по-перше, є позиції чіткі щодо звернення до міжнародної спільноти і більш жорстка оцінка дій Москви та її маріонеток, які сьогодні намагаються влаштувати псевдовибори і зірвати це.</p>
<p>Я перепрошую за те, що технічно ми не встигли розповсюдити цей варіант. Дякую. Зараз зробимо.</p>
<p>&nbsp;</p>
<p>ГОЛОВУЮЧИЙ. Дякую, Ірина Володимирівна.</p>
<p>Будь ласка, запишіться: два – "за", два – "проти". Насправді був базовий текст, потім була робота в комітеті, і зараз ви почули питання у варіанті вже комітету, в якому виходять всі фракції, вони розглянули це питання досконало.</p>
<p>Будь ласка, два – "за", два – "проти", запишіться, будь ласка. Роберт Горват, "Блок Петра Порошенка", будь ласка.</p>
<p>&nbsp;</p>
<p>10:30:08</p>
<p>ГОРВАТ Р.І.</p>
<p>Фракція буде підтримувати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Борис Іванович Тарасюк, будь ласка, "Батьківщина".</p>
<p>&nbsp;</p>
<p>10:30:30</p>
<p>ТАРАСЮК Б.І.</p>
<p>Дякую. В принципі, немає сумніву, що треба засудити дії терористичних угрупувань на Донбасі, їх наміри провести вибори, так звані вибори. Тому в цій частині можна підтримати ініціативу. Оскільки я не відношусь до тієї частини Комітету у закордонних справах, з якою погоджувалася ця постанова, я вважаю за необхідне внести пропозицію про вилучення першого речення абзацу три, в якому йдеться про те, що Мінські домовленості залишаються міжнародно визнаним планом дипломатичного урегулювання. Прошу поставити. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олег Ляшко.</p>
<p>&nbsp;</p>
<p>10:31:24</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні народні депутати, минув рік, як Президент Порошенко під тиском Росії та лідерів Німеччини і Франції став у Мінську на ганебний шлях поступок російському агресору.</p>
<p>Сьогодні вже для всіх очевидно, що попри всі сподівання наших європейських партнерів, Президента Порошенка та частини українських громадян так званні Мінські угоди не призвели ні до миру, ні до повернення окупованої частини Донбасу. Натомість цей шлях призвів до антиукраїнської зради у стінах Верховної Ради України та попереднього ухвалення путінських змін до Конституції, розвалу проєвропейської коаліції у парламенті, розколу в українському суспільстві та нового пролиття крові українців у Києві.</p>
<p>Фракція Радикальної партії вимагає рішуче відкинути Мінські угоди як незаконні, антиконституційні і юридично нікчемні з огляду на міжнародне право. Це мертвонароджене дитя ганебної політики умиротворення агресора не дає жодних перспектив досягнення довготривалого миру. Натомість Мінськ стає символом геополітичного провалу Заходу та фіаско усієї європейської політики безпеки початку ХХІ століття. Як Мюнхен знаменував крах європейської політики безпеки у міжвоєнний період минулого століття.</p>
<p>Ми заявляємо, що міжнародна альтернатива Мінським угода є, і вона очевидна для всіх чесних та тверезомислячих людей – це Будапештський меморандум про гарантії безпеки,&nbsp; надані Україні усіма ядерними державами, постійними членами Ради безпеки ООН, в обмін на нашу відмову від третього в світі&nbsp; арсеналу ядерної зброї.</p>
<p>Ми вимагаємо радикального посилення міжнародних переговорних позицій України шляхом залучення до переговорів всіх країн-гарантів за Будапештським меморандумом.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; народний депутат Долженков, "Опозиційний блок".</p>
<p>&nbsp;</p>
<p>10:33:35</p>
<p>ДОЛЖЕНКОВ О.В.</p>
<p>Фракция "Оппозиционный блок" категорически настаивает на выполнении Минских договоренностей, в отличии от предыдущего выступающего, поскольку мы не видим другой альтернативы мирному урегулирования процесса на Донбассе. При этом мы возмущены теми двойными стандартами, которые существуют в этом зале. Почему в этом обращении, например, нет того, что вы фактически лишили полтора миллиона внутренних переселенцев принимать участие в местных выборах?</p>
<p>Почему в этом обращении нет того факта, что Центральная избирательная комиссия на основании субъективного мнения военно-гражданских администраций приняла постановление номер 207 и 208 от&nbsp; 29 августа этого года относительно непроведения выборов в части в отдельных районах Донецкой и Луганской областей.&nbsp; Фактически, вы лишили 350 тысяч граждан Донецкой области&nbsp; принимать участие в&nbsp; местных выборах, 150 тысяч граждан в Луганской области и принимать участие в местных выборах. Почему этого нет в обращении? Или они уже не&nbsp; граждане Украины, или не нужно обеспечивать&nbsp; реализацию конституционного права –&nbsp; принимать участие в местных выборах и отдавать свой голос за ту или иную политическую силу, которая им симпатизирует? Почему нет, например, в обращении того, что власть себе позволяет субъективно не регистрировать некоторые оппозиционные силы для того, чтобы принимать участие в&nbsp; местных советах.&nbsp; К сожалению, ответов&nbsp; на эти вопросы в этом&nbsp; обращении нет.</p>
<p>Власть обращается лишь по тем вопросам, которые им интересны. Видите ли, они там проводят выборы. Так вы сами даже не можете даже на подконтрольных территориях Донецкой и Луганской&nbsp; областей провести выборы. Сознательно приводите ситуацию к тому, чтобы там&nbsp; выборы не проводились, а власть осуществлялась назначаемыми Киевом местными чиновничками военно-гражданских администраций, которые будут и судьей, и прокурором, и&nbsp; местным советом. Позор вам! И нужно…</p>
<p>&nbsp;</p>
<p>ГОЛОВУЮЧИЙ. Так, дякую, шановні колеги.</p>
<p>Будь ласка, голова комітету закордонних справ Ганна Гопко. Давайте, щоб ця заява нас&nbsp; об'єднана, а ми не почали вигукувати&nbsp; пустопорожні лозунги.</p>
<p>Будь ласка, прошу.</p>
<p>&nbsp;</p>
<p>10:35:59</p>
<p>ГОПКО Г.М.</p>
<p>Доброго дня, шановні колеги! Це дуже важлива міжнародна заява,&nbsp; яку має зробити український парламент. Але прошу&nbsp; додати таку фразу в&nbsp; четвертий абзац: "Також не вирішено питання звільнення політичних в'язнів&nbsp; Надії Савченко, Олега Сенцова, Ахтема Чийгоза, Алі Асанова, Мустафи Дегерменджі, Руслана Зейтулаєва, Нурі Прімова, Рустема Ваітова і Ферата Сайфуллаєва".&nbsp; І додати "Миколу Карпюка та інших". Прошу додати в список цих політв'язнів, щоб питання їхнього звільнення. Так, Карпюка і Клиха.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, є пропозиція. Будь ласка, давайте на базі двох комітетів зараз ті пропозиції, які оголошені були, узагальнити,&nbsp; зробити новий текст, роздрукувати, роздати депутатам. І ми сьогодні це питання ухвалимо, щоб всі розуміли по суті цю заяву.</p>
<p>Немає заперечень? Будь ласка, хвилину, Рефат Чубаров, одну хвилину, будь ласка.</p>
<p>&nbsp;</p>
<p>10:37:04</p>
<p>ЧУБАРОВ Р.А.</p>
<p>Дякую, пане Голово. Шановні колеги, ті, які будуть працювати над остаточною редакцією заяви, дуже прошу все-таки, щоб в тому тексті було про те, що ми вимагаємо відновлення територіальної цілісності України, включаючи Крим, згідно резолюції Генеральної асамблеї.</p>
<p>Питання відновлення територіальної цілісності в нас має бути присутнім у будь-якій заяві, яка є присвячена російсько… чи українсько-російським відносинам. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, будь ласка, я прошу пропозиції надати Ірині Геращенко і Ганні Гопко. Узагальнити Апарату доручення, будь ласка, при готовності роздрукувати, роздати депутатам. Після ознайомлення&nbsp; ми його просто проголосуємо сьогодні всі.&nbsp; Дякую за розуміння.</p>
<p>Шановні колеги, переходимо до розгляду питань порядку денного. Надважливих питань порядку денного.</p>
<p>У роботі Верховної Ради України бере участь Прем'єр-міністр України Арсеній Петрович Яценюк. Давайте&nbsp; привітаємо Арсенія Петровича.</p>
<p>Надзвичайно важливі питання…і члени уряду… Надзвичайно важливі питання. Я прошу&nbsp; всіх народних депутатів зайти до зали, зайняти свої місця. І ми переходимо до розгляду даного питання.</p>
<p>Будь ласка, заходьте на свої місця, шановні народні депутати.</p>
<p>Запрошую до слова, шановні колеги, Прем'єр-міністра України Арсенія Петровича Яценюка. Будь ласка, Арсеній Петрович.</p>
<p>&nbsp;</p>
<p>10:39:11</p>
<p>ЯЦЕНЮК А.П.</p>
<p>Вельмишановний пане Голово, шановні народні депутати України, хочу подякувати вам за можливість виступити перед вами, так як сьогодні в нас дуже важливий день для нашої країни. Важливий день, тому що парламент України буде розглядати питання щодо реструктуризації боргів, списання боргів, які не цей уряд і не цей парламент створювали, але саме на нашу долю випала відповідальність за те, щоби стабілізувати фінансову ситуацію в країні, підвищити соціальні стандарти, повернути Україну на шлях зростання і списати борги, які плодилися попередніми урядами. Але цей уряд при підприємці Верховної Ради України, на яку я сподіваюсь, спише ці борги і дасть можливість далі для української економіки рости, а українцям отримувати гідну заробітну платню і мати можливість далі створювати економічні підвалини для росту країни.</p>
<p>Я хотів би в першу чергу коротко поінформувати про ті умови реструктуризації і списання боргів, які досягнуті і які ви будете сьогодні схвалювати. Мова іде про те, що після проведення тривалих переговорів протягом практично півроку нам все-таки вдалося отримати згоду кредиторів на двадцятивідсоткове списання боргів України перед приватними кредиторами. Мова йде про списання вже сьогодні 3,6 мільярдів доларів США, а також мова іде про додаткову економію і фактичне списання процентів, які ми повинні були би заплатити до 2040 року, у розмірі 5,3 мільярда доларів США.</p>
<p>Окремо прийнято рішення щодо відтермінування виплати тіла боргу, загальний обсяг такого відтермінування складає 11 мільярдів доларів США ще на 4 роки. Тобто в найближчих 4 роки Україна не буде виплачувати тіло кредиту.</p>
<p>Ми звертаємося з тим, щоб цей пакет, який уряд України обговорив з нашими кредиторами, був донесений до кожного члена парламенту в самій відкритій процедурі.</p>
<p>Ми звертаємося до парламенту з тим, щоб процедура розгляду цього питання не була прихована, як попередніх різного роду угодах, які підписувалися попередніми урядами, а щоб народ України конкретно знав відповіді на всі питання по Угоді про реструктуризацію, підкреслюю, на всі.</p>
<p>Ця угода схвалена всім світовим співтовариством. Ця угода напряму підтримується нашим основним кредитором і інвестором – це Міжнародним валютним фондом. Ця угода підтримується всіма урядами країн Великої сімки. Ця угода не підтримується тільки однією країною – це Російською Федерацією. Саме тому Російська Федерація, як єдиний з кредиторів, відмовилась брати участь в Комітеті кредиторів і не прийняла ті умови, які прийняли інші кредитори. Росія вимагає сплати всього боргу. З цієї трибуни я вкотре хочу заявити, що кращих умов для Росії не буде: або приймаєте ці умови, або інших умов Російська Федерація не отримає.</p>
<p>Ми пропонуємо членам парламенту провести відкрите, публічне обговорення, і на будь-яке питання, яке є в депутатів будь-яких фракцій, ми дамо чіткі відповіді. Мова йде про майбутнє країни. Мова йде про одну з найвизначніших і найсерйозніших фінансових угод за всю історію країни.</p>
<p>Голосування за цей пакет – це означає голосування за економічне зростання країни, за притік іноземних інвестицій, за створення нових робочих місць і за збільшення заробітних плат, пенсій і соціальних стандартів, так як після проведення&nbsp; голосування щодо реструктуризації і списання&nbsp; боргів на порядку денному парламенту сьогодні рішення щодо&nbsp; підняття пенсій в середньому на 13 відсотків і підняття заробітних плат, наприклад, для висококваліфікованих працівників, як вчителів і лікарів – на 19 відсотків.</p>
<p>Голосування за реструктуризацію і за списання боргів дає країні додатковий фінансовий ресурс, дає країні можливість далі проводити економічні реформи. Не голосування за цей пакет означає фактичне оголошення дефолту і не голосування за цей&nbsp; пакет означає те, що українські громадяни не зможуть отримати підвищення соціальних пільг, стандартів, пенсій і заробітних плат.</p>
<p>Переконаний, що сьогодні ми приймемо&nbsp; правильне державне рішення. І для того, щоб це державне рішення було прийнято, прошу Голову парламенту і членів парламенту приступити до розгляду питання за&nbsp; повною процедурою, щоб відповісти на будь-які питання, які у вас є.</p>
<p>Дякую, пане Голово.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, переходимо до розгляду&nbsp; питань порядку денного. 3058. Я думаю, що є спільна позиція про те, щоб… хоча комітети прийняли рішення скорочену процедуру, але кожен закон ми будемо дивитися по ходу. 3058, 3057, 3059, 3056 і 3660 і 3660-1.</p>
<p>3058, проект Закону про внесення змін до Бюджетного кодексу України (щодо реструктуризації державного та гарантованого державою боргу та його часткового списання). Доповідає міністр фінансів України Наталія Яресько. Будь ласка,&nbsp; до трибуни.</p>
<p>&nbsp;</p>
<p>10:46:27</p>
<p>ЯРЕСЬКО Н.</p>
<p>Щиро дякую. Шановний Володимире Борисовичу! Шановні народні депутати! Я вам розкажу трошки в цілому, а потім перейду до першого закону.</p>
<p>Сьогодні вашій увазі пропонується надзвичайно важливі закони для життя кожного українця, фінансовий та банківської системи, національної валюти та майбутнього нашої країни.</p>
<p>На початку цього року ситуація в країні суттєво погіршилася внаслідок зовнішньої агресії, що призвело до поглиблення економічної кризи. Україна погодила план стабілізації з усіма міжнародними партнерами, які передбачає потужну фінансову підтримку від Міжнародного валютного фонду, Великої сімки, міжнародних фінансових організацій та ЄС, в загальній сумі приблизно 40 мільярдів доларів США на чотири роки. Умовою та однією із частин надання такої допомоги є проведення боргової операції відповідно до критеріїв Міжнародного валютного фонду.</p>
<p>В березні місяці цього року українська сторона розпочала переговорний процес з комерційними кредиторами. Предметом переговорного процесу є борги нашої держави, державних банків, міста Києва та "Укрзалізниці" на загальну суму 22,7 мільярдів доларів США. На даний час нами успішно проведені боргові операції державних банків на загальну суму 2,8 мільярдів доларів США. Проте остання частину боргу належить комерційним кредиторам держави у сумі 18 мільярдів доларів США.</p>
<p>Складність обумовлювалась наявністю блокуючого пакету наших боргів у чотирьох власників єврооблігації. Переговори з цією групою кредиторів були тяжкими і тривалими. Українська сторона задіяла всі можливі важелі, в тому числі ті, що були надані вами у вигляді введення мораторію, а також потужну підтримку наших міжнародних партнерів та союзників. Завдяки цьому вдалося досягти таких домовленостей, що відповідають критеріям МВФ, про які говорив Прем'єр-міністр. 3,6 мільярдів доларів США, що становить 20 відсотків від 18 мільярдів боргу, списується кредиторами безумовно. Залишок боргу погашається з 2019 до 2027 року. Процентна ставка 7,75 відсотків. Кредитори погодилися на таку значну поступку Україні за умови отримання додаткового інструменту, так званого державного деривативу.</p>
<p>Ми платимо за цим інструментом тільки в таких випадках, якщо приріст реального ВВП буде більше ніж 125,4 мільярди доларів США, порівнюючи зі сьогоднішнім ВВП, який є приблизно 85 мільярдів доларів; тільки якщо реальний приріст ВВП буде більше 3 відсотків. В порівнянні з останніми 24 роками в нас такий ріст був 9 років із 24.</p>
<p>Ми взагалі нічого не платимо до 2021 року. Ми платимо за цим інструментом у таких випадках. Перше. Якщо приріст реального ВВП від 3 до 4 відсотків, ми платимо 15 відсотків від приросту понад 3 відсотки. Якщо приріст реального ВВП більше 4 відсотків, ми платимо 40 відсотків від приросту понад 4 відсотки. Термін дії цього інструменту –&nbsp; 20 років, від 21 до 40 року. Крім цього, з 21 до 25 року перші 5 років із цих 20 існуватиме обмеження, стеля тих платежів не більше 1 відсотка ВВП. Таким чином, наша економіка матиме 10 років для виходу на новий якісний рівень ВВП для продовження сталого росту.</p>
<p>Дуже важлива деталь – списання боргу, є безумовним і відбувається зараз, в той же час. Отримання кредиторами компенсуючих платежів є умовним, і вони, можливо, дорівнюватимуть нулю в деяких ситуаціях.</p>
<p>Отже, наша країна буде платити за цими інструментами тільки тоді, коли вона буде спроможна робити такі платежі, і це не буде обтяжуючим для економіки держави.</p>
<p>З метою реалізації боргової операції вашій увазі пропонується 3 проекти законів і однієї постанови Верховної Ради, які необхідно прийняти в першому читанні та в цілому сьогодні. Ми впевнені, що Верховна Рада підтримає сьогодні цю пропозицію, щоб забезпечити фінансову безпеку нашої держави.</p>
<p>Щодо проекту Закону України про внесення змін до Бюджетного кодексу (реєстраційний номер 3058). Передбачається, перше, врегулювання питання випуску, обслуговування та погашення нового виду цінного паперу державних деривативів. Друге. Застосування до державних деривативів&nbsp; правил, що діють зараз для державних запозичень. Третє. Визначення пріоритетності&nbsp; реструктуризованих боргів щодо кредиторів, які не візьмуть участь у запропонованій борговій операції.&nbsp; І четверте: врегулювання технічних питань, пов'язаних з реструктуризацією гарантованого боргу.</p>
<p>Шановні народні депутати! Проект закону підтриманий профільним комітетом Верховної&nbsp;&nbsp;&nbsp; Ради і прошу проголосувати за даний законопроект в цілому.&nbsp; Дякую!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>За процедурою повного обговорення, передбачається&nbsp; 3 хвилини запитань.&nbsp; Будь ласка, запишіться на запитання до міністра фінансів.&nbsp; Будь ласка, колеги, запитання.</p>
<p>Анатолій Сергійович Матвієнко.</p>
<p>&nbsp;</p>
<p>10:52:22</p>
<p>МАТВІЄНКО А.С.</p>
<p>Пані Наталко! Матвієнко&nbsp; "Блок Петра Порошенка", "Солідарність".&nbsp; Скажіть,&nbsp; будь ласка, у нас дійсно була добра дискусія і ми вам дякуємо за те, що ви були на нашій фракції з приводу&nbsp; всього пакету законів. Є сумнів в тому, що ми дійсно можемо вийти на темпи росту значно вищі, ніж&nbsp; 4 відсотки. Якщо ми виходимо на темпи росту більше 4-х відсотків, то ми тоді повертаємо, або змушені будемо повертати дуже великі суми, я не хочу&nbsp; зараз їх називати.</p>
<p>Чи є в нас можливість, протягом цих 10 років,&nbsp; повернутися і можливо все-таки встановити певні застереження,&nbsp; щоб не получилось&nbsp; більше, що ми отримуємо 3,6,&nbsp; а&nbsp; будемо платити десятки мільярдів, що не є практичним списанням. Дякую вам за увагу.</p>
<p>&nbsp;</p>
<p>10:53:27</p>
<p>ЯРЕСЬКО Н.</p>
<p>Перше. Я хочу відповісти, чи це є, дійсно, списання, чи ні. Воно дійсне, тому що всі інші платежі умовні, і списання іде, і є реальне для нас зараз. Дериватив виявляється більш такий&nbsp; як&nbsp; ….,<i>&nbsp; </i>який має ризик і може бути&nbsp; нуль, може бути більше.</p>
<p>Я також хочу підкреслити, щоб не було незрозуміло. Я тільки за реальний&nbsp; ріст&nbsp; ВВП понад 4 відсотки, понад 6 відсотків, понад 10 відсотків кожного року. Просто є циклічність, про яку ми говоримо. Ми можемо брати будь-які моделі, ми можемо брати чотири, ми можемо брати п'ять. Якщо буде реальний ріст ВВП України 6 відсотків кожного року, від наступного, наприклад, до 40-го року, у нас буде по 6 відсотків ВВП рівень трильйон американських доларів, одного трильйона, трішки більше. Сума, яку ми маємо платити в такому разі, і це, вибачте, нереально просто по циклічності при нормальних економічних ситуаціях, щоб мати постійно 6 відсотків, неможливо. Можливо коливання, можливо вище, можливо нижче, але постійно це як би нереально. Якщо було б ця сума, вона абсолютно можлива для такої країни, яка має трильйон доларів ВВП, це десь приблизно 50 мільярдів.</p>
<p>Ще додатково до цього я хочу сказати, що якщо країна в якійсь, вибачте, скрутній ситуації, боже борони, щоб агресія на Сході, наприклад, погіршилася. Україна завжди має можливість як будь-який боржник знову провести реструктуризацію боргів. Ви бачите, що було з Грецією нещодавно, не один раз, не два рази реструктуризацію роблять.</p>
<p>Додатково до цього я хочу підкреслити, що цей дериватив він торгується окремо від боргів. Їм можна і викупити, і бізнесменам можна викупити, і державою можна викупити. Взагалі вони можуть бути викуплені. Тобто якщо у нас чудовий стан, ми можемо їх викупити, якщо бізнес хоче брати участь, український бізнес в тому, вони можуть. Але я знову хочу тільки одне підкреслити, ми перетворили наших кредиторів-опонентів в наших союзників…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЯРЕСЬКО Н. Вони тепер такі зацікавлені в реальному рості нашої економіки так, як ми з вами. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Барна Олег Степанович.</p>
<p>&nbsp;</p>
<p>10:55:48</p>
<p>БАРНА О.С.</p>
<p>Доброго дня! Ми розуміємо, що економіка держави в не дуже простій ситуації, що ми повинні рятувати нашу країну від дефолту. Ми бачимо, що це вимушений такий крок, який потрібно забезпечити і зберегти фінансову банківську системи держави. Але поряд з тим, ми шукаємо в цьому теж раціональне зерно. Якщо ми менше повертаємо боргів, відповідно, ми маємо можливість надати передишку нашим підприємцям і зменшити на них податковий тиск. Дайте, будь ласка, зміни Податкового кодексу, зробіть податкову реформу, щоб міг розвиватися саме малий і середній бізнес, не олігархічний. І тоді люди зрозуміють нас ще більше і будуть дякувати. Дякую.</p>
<p>&nbsp;</p>
<p>10:56:48</p>
<p>ЯРЕСЬКО Н.</p>
<p>Дякую. Якраз ми готуємо Податковий кодекс, нову податкову реформу. Ми готові підтримати в цілому спрощену систему і в цілому малий та мікробізнес. Я сама почала з того працювати в 1995 році, і тільки за те.</p>
<p>Але одночасно я хочу підкреслити, що чи будуть зміни до Податкового кодексу вами прийняті, чи не будуть? Це дає віддишку малим та середньому бізнесу і великому бізнесу, це дає віддишку нам всім з податковою реформою чи без.</p>
<p>&nbsp;</p>
<p>ГОЛОВУЮЧИЙ.&nbsp; Дякую пані міністр.</p>
<p>Будь ласка,&nbsp; я запрошую для співдоповіді головний комітет голова підкомітету з питань бюджету Андрій Гордєєв, будь ласка.</p>
<p>&nbsp;</p>
<p>10:57:55</p>
<p>ГОРДЄЄВ А.А.</p>
<p>Доброго дня, Володимир Борисович, шановні народні депутати, запрошені! Комітет з питань бюджету 16 вересня розглянув законопроект про внесення змін до Бюджетного кодексу щодо реструктуризації державного і гарантованого державою боргу, і його часткове списання, за номером 3058. У комітеті за участю Міністерства фінансів відбулася конструктивна дискусія щодо необхідності і доцільності прийняття законопроекту. Мінфін вважає, що прийняття відповідних законодавчих ініціатив забезпечить економічну та фінансову стійкість держави і дозволить належним чином обслуговувати державний та гарантований державою борг.</p>
<p>Водночас щодо законопроекту в комітеті звернуто увагу на наступне: законопроект є системно пов'язаний з іншими урядовими законопроектами – це 3057 про внесення змін до Закону про цінні папери, це 3059 про внесення змін до&nbsp; Податкового кодексу України та Постанова про забезпечення фінансової стабілізації в Україні в рамках виконання програми МВФ – 3056. А відтак розглядати такі проекти належить взаємоузгоджено.</p>
<p>Друге, виникають фахові дискусії щодо трактування виплат за державними деривативами як видатки бюджету чи&nbsp; як боргових зобов'язань. Уряд зазначає, що реалізація законопроекту не потребує додаткових бюджетних витрат у 2015-2020 роках. Разом з тим, згідно з попередніми умовами вчинення правочинів з боргом протягом&nbsp; 2021 і 2040 років з державного бюджету можуть здійснюватися виплати&nbsp; за державними деривативами. При цьому на даний час&nbsp; неможливо&nbsp; зпрогнозувати&nbsp; обсяги таких виплат.&nbsp;&nbsp;&nbsp;</p>
<p>За підсумками розгляду та, зважаючи на&nbsp; досягнені домовленості з зовнішніми кредиторами&nbsp; та міжнародними фінансовими організаціями, а також необхідність зменшення боргового навантаження&nbsp; на бюджет у короткостроковій перспективі для створення передумов&nbsp; відновлення економічного розвитку України Комітет з питань бюджету ухвалив рекомендувати&nbsp; Верховній Раді&nbsp; законопроект 3058 прийняти за основу та в цілому.&nbsp;</p>
<p>Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, запишіться на&nbsp; запитання&nbsp; співдоповідачу, теж 3 хвилини на запитання й відповіді.</p>
<p>Будь ласка. Олександр Григорович Домбровський, "Блок Петра Порошенка".</p>
<p>&nbsp;</p>
<p>11:00:30</p>
<p>ДОМБРОВСЬКИЙ О.Г.</p>
<p>Доброго дня! Скажіть, будь ласка,&nbsp; які наслідки можуть бути для держави, для&nbsp; фінансової і банківської системи нашої держави у випадку, якщо ці законопроекти сьогодні не будуть проголосовані?</p>
<p>&nbsp;</p>
<p>11:00:58</p>
<p>ГОРДЄЄВ А.А.</p>
<p>Якщо з фінансової точки зору, це дефолт, дефолт для нашої країни. Ми всі розуміємо про те, що&nbsp; 18 мільярдів, які сьогодні&nbsp; обліковуються як наша кредиторська&nbsp; заборгованість і термін сплати по яким уже настав, треба&nbsp; сплачувати, і у нас цих коштів бюджетом навіть не передбачено, і їх доходів для них також немає, то це просто є дефолт.</p>
<p>Ми відповідну постанову приймали вже в парламентом про&nbsp; те, щоб дозволити надати право Кабінету Міністрів проводити мораторій на такі виплати. І цей інструмент якраз змусив для того, щоб ми сьогодні мали ці результати домовленостей з нашими кредиторами.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Володимир Ар'єв, "Блок Петра Порошенка".</p>
<p>&nbsp;</p>
<p>11:01:35</p>
<p>АР’ЄВ В.І.</p>
<p>Дякую. Я хотів би в продовження попереднього&nbsp; питання. Всім зрозуміло, що, дійсно, наслідком неприйняття цих законопроектів є відмова від обслуговування боргових зобов'язань, це називається дефолт.</p>
<p>Через дефолт проходило багато держав, і в тому числі, Російська Федерація, Аргентина. Ці держави, в принципі, не мали війни на той момент, і вони більш-менш міцно стояли на ногах. Вони мали певні ресурси&nbsp; для того, щоб вийти з цього.</p>
<p>Скажіть, будь ласка, ви можете описати хоча б в кількох пунктах наслідки дефолту для України в нинішній час? Дякую.</p>
<p>&nbsp;</p>
<p>11:02:23</p>
<p>ГОРДЄЄВ А.А.</p>
<p>"Безкровна здача України", по-іншому я її особисто назвати не можу. Тому що ті випадки, про які ви кажете, дефолт, який країни проходили, в них не було жодної сторони, жодного сусіда агресії такі, як є в України. Відповідно, сьогодні, якщо ми це не приймаємо, відповідно, ми запрошуємо просто сюди нашого "доброго сусіда".</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Антон Яценко, партія "Відродження".</p>
<p>&nbsp;</p>
<p>11:02:41</p>
<p>ЯЦЕНКО А.В.</p>
<p>Шановні колеги, от зараз дуже багато точок зору з приводу цього. Але у мене є питання: чи має право уряд, який довів країну до дефолту і зараз розповідає і спекулює навіть тими речами, що не буде збільшено соціальні стандарти, залишатися надалі виконувати обов'язки уряду? Чи може треба все ж таки політичне рішення, щоб ми це питання вирішили в цьому залі?&nbsp; Дякую.</p>
<p>&nbsp;</p>
<p>11:03:23</p>
<p>ГОРДЄЄВ А.А.</p>
<p>Я не хочу бути адвокатом нашого уряду. Але шановний колего, я вас запрошую на засідання бюджетного комітету, який проходить у нас регулярно. І фінансову ситуацію ви будете знати достеменно. Ситуація в тому, що ці борги не сьогодні набиралися і не цим урядом, а попереднім. І ви про це добре знаєте. Дякую.</p>
<p>&nbsp;</p>
<p>ГОЛОВУЮЧИЙ. Дякую, колега.</p>
<p>Останнє запитання, Юрій Дерев'янко позафракційний.</p>
<p>&nbsp;</p>
<p>11:03:46</p>
<p>ДЕРЕВ’ЯНКО Ю.Б.</p>
<p>Шановний доповідачу, шановні колеги, шановна пані міністр, наскільки ми правильно зрозуміли, що в разі, якщо у нас ВВП буде рости до 3 відсотків, ми не сплачуємо додатково нічого, в разі, якщо ВПП буде рости від 3 до 4 відсотків – ми буде сплачувати 15 відсотків від приросту і в разі, якщо це більше 4 відсотків, то 40 відсотків понад 4 відсотки. Скажіть, будь ласка, у прив'язці до дійсної суми ВВП зараз, враховуючи, що за 6... що минулого року падіння було 6,8 відсотків, цього року - близько 9 відсотків, яка сума буде складати цих 15 відсотків в разі, якщо цей приріст буде, наприклад, 1 відсоток&nbsp; від 3 до 4, яка це буде сума в абсолютних цифрах: 15 відсотків від цієї різниці в прив'язке до діючого ВВП на цей рік? Прошу.</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>11:04:43</p>
<p>ГОРДЄЄВ А.А.</p>
<p>Мінфін нам надавав розрахунки. Значить, ситуація перша поправку до вашого запитання, якщо буде номінальний наш ВВП більше 125 мільярдів доларів США, тоді це правило вступає, якщо немає – то воно не вступає. Припустимо, що воно вступає, тоді виходить так, що приросту 4 відсотки в економіке ВВП країни ми отримаємо переплату 3,6 мільярда, які зараз умовно є списаними, ми отримаємо переплату 5 мільярдів доларів США, тобто 8,3 ми виходимо.</p>
<p>Якщо ми сьогодні при сьогоднішніх обліковуємо фактично ці... цей борг і нараховуємо на нього відсоток, то ми в той самий термін отримуємо 9,3 мільярди видатків. Тобто в даному випадку при 4 відсотках росту економіки ми отримаємо один мільярд економії навіть, оце і є той розрахунок, який нам надав Мінфін.</p>
<p>&nbsp;</p>
<p>ГОЛОВУЮЧИЙ. Дякую за запитання.</p>
<p>Я думаю, що компетентне запитання. Будь ласка, займайте своє місце.</p>
<p>Колеги, у нас виступи від фракцій і груп по 3 хвилини. Будь ласка, підготуйтесь для запису. Виступи від фракцій і груп, записуємося, колеги. Будь ласка, записуємося. Від фракції "Блоку Петра Порошенка" Олександр&nbsp; Грановський. А, Южаніна Ніна Петрівна, будь ласка. Ніна Петрівна Южаніна, виступ від фракції. Далі прошу підготуватися – Тимошенко Юлія Володимирівна.</p>
<p>Будь ласка, Тимошенко Юлія Володимирівна. Зараз буде спікер від "Блоку Петра Порошенка". Колеги… Руслан Демчак, "Блок Петра Порошенка".</p>
<p>&nbsp;</p>
<p>11:07:19</p>
<p>ДЕМЧАК Р.Є.</p>
<p>Шановні колеги, дійсно, прийняття цих законів є особливо важливо для нашої країни сьогодні. І багато точиться зараз розмов навколо інструмента компенсації вартості. Тому що закидаються такі цифри, як десятки мільярдів гривень. Вони, звичайно, лякають. Я хочу просто зняти як би цей елемент і повідомити вам, що є приведена вартість на сьогодні, і ми всі переживаємо, щоб економіка росла, і дехто навіть каже, що це погано, що вона буде рости, бо ми будемо дуже багато платити за борг. Насправді якщо ми порахуємо і зведений коефіцієнт вартості приведемо, наприклад, до 4 відсотків, то вартість боргу по розрахунках начебто складає 9 мільярдів, а насправді на сьогодні ця вартість – півтора мільярда доларів. При рості 5 відсотків і при порядка 33 мільярдів, начебто, грошей, які потрібно заплатити в майбутньому, то вартість тих на сьогодні коштує 6 мільярдів, і так далі.</p>
<p>Тому я хочу всіх закликати консолідуватися. Наша основна задача на сьогодні – зберегти країну.</p>
<p>Тому давайте проголосуємо і підтримаємо.&nbsp; "Блок Петра Порошенка" підтримує цей блок… цей&nbsp; блок законопроектів по реструктуризації зовнішнього боргу України.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Тимошенко&nbsp; Юлія Володимирівна, "Батьківщина".</p>
<p>&nbsp;</p>
<p>11:09:03</p>
<p>ТИМОШЕНКО Ю.В.</p>
<p>Шановні колеги! Я прошу реальної уваги, тому що я буду говорити не про тривіальні речі, які сьогодні лунали з трибуни, в тому числі в доповіді уряду.</p>
<p>Мова іде про першу і&nbsp; головну позицію. Нам доповідають, що це&nbsp; списання&nbsp; 20 відсотків боргу. Я хочу відповідально&nbsp; зараз заявити, тому що нас чують зараз в усій країні експерти, аналітики, фінансисти, банкіри. Ніякого списання не відбувається! Відбувається реструктуризація боргу і його відстрочка. І тепер питання: чому нас вводять в оману і говорять, що це&nbsp; списання? Тому що ніхто не розповідає вам правду, на яких умовах ця реструктуризація відбулася.</p>
<p>Перше і головне. 20 відсотків&nbsp; від боргу, частини боргу, а не всього боргу від 18 мільярдів відстрочено. Але в той же час на той залишок боргу, який є – 80 відсотків – суттєво збільшується відсоток виплати по цьому боргу з 7,25 на 7,75. Обслуговування боргу буде продовжуватися постійно, і це означає плюс 15 мільярдів&nbsp; гривень, яких сьогодні нам платити не треба.</p>
<p>По-друге, ми говоримо про повернення боргів, і нам розповідають, що 20 відсотків, які списані, все ж таки будуть повертатися і, говорять, через 20 років. Це абсолютна неправда. Тому що є додаткова умова, що повернення цих 20 відсотків буде відбуватися з того моменту,&nbsp; як тільки зростання нашого ВВП буде більше 3 відсотків.</p>
<p>Дорогі мої! Сьогодні наша економіка лежить на землі, вона досягла дна. І якщо прийде нормальний інтелектуальний і професійний, не корумпований уряд, то ми будемо не по 3 відсотка зростати, а будемо зростати по 6-7 відсотків без будь-якого сумніву. А тут закладено, що якщо ми починаємо зростати більше 3 відсотків, то ми віддаємо від приросту ВВП 15 відсотків. А друге, якщо більше 4 відсотків, то ми віддаємо 40 відсотків приросту ВВП. Про що ми говоримо? Це крах просто буде найближчий час. Нас загнали в пат, нам сказали, з одного боку, от така реструктуризація, а, з другого боку, у нас дефолт.</p>
<p>І тому сьогодні нам потрібно серйозно думати і ставити певні запобіжники. Я думаю, що ми і далі будемо обговорювати…</p>
<p>&nbsp;</p>
<p>ГОЛОВУЮЧИЙ. Десять секунд, завершуйте.</p>
<p>&nbsp;</p>
<p>ТИМОШЕНКО Ю.В. …і приймати рішення свідомо. Зараз тільки перший законопроект, його можна проголосувати. Але далі іде постанова Верховної Ради, над якою…</p>
<p>&nbsp;</p>
<p>ГОЛОВУЮЧИЙ. Дякую, Юлія Володимирівна.</p>
<p>Будь ласка, Альона Бабак, "Самопоміч".</p>
<p><i>&nbsp;</i></p>
<p>11:12:38</p>
<p>БАБАК А.В.</p>
<p>Шановний український парламенте! Шановний уряд! Шановний народе України! Сьогодні ми маємо прийняти дуже серйозне і відповідальне рішення. І ми хочемо сказати,&nbsp; в чому це рішення. Рішення це в тому, і чого ми всі боїмося і вважаємо абсолютно несправедливим,&nbsp; це те, щоби в обмін на списання 3,6 мільярдів доларів США в певний час нашого зростання економічного ми могли віддати нашим кредиторам фактично від 13 мільярдів, можливо, до 40 мільярдів доларів, а, можливо, навіть більше, як сказали сьогодні за умови певного зростання. І, дійсно, ми також обмінюємо цю, робимо цей обмін і для того, щоб відтермінувати виплати,&nbsp; &nbsp;які у нас вже буквально сьогодні мають бути до 2020 року.</p>
<p>Скажіть, ми вважаємо, що це несправедливо –&nbsp; 3,6 мільярдів в обмін на 13, а&nbsp; можливо на 40, а можливо на більше?&nbsp; Але чи маємо право ми сьогодні забути про те, що починається опалювальний сезон? Україна не може жити без тепла. Чи можемо ми забути про те, що все ж таки в нас є величезна сума боргів, які ми взяли з вами і маємо відповідальність їх платити? Чи можемо ми забути, що в нас є армія? Чи можемо ми забути, що все це утримується на плечах підприємців у яких середня заробітна плата сьогодні становить 4 тисячі 390 гривень або 200 доларів США.?</p>
<p>Якщо раптом ми з вами зараз не приймемо серйозного, відповідального рішення, то інформація для фінансових ринків від нашого рішення буде такою, що гривня впаде. Впаде надзвичайно драматично. І тоді ці 200 доларів, які мають фінансувати все і зиму, і війну, мир, сподіваємось, їх буде недостатньо навіть купити пачку аспірину.</p>
<p>Чи маємо ми право сьогодні забути про українця, який має на своїх плечах нести сьогодні все це ярмо? Ми вирішили, що ми не будемо боятися зростання України. Ми будемо… Ми будемо раді, якщо темпи зростання будуть високими, але ми хочемо,&nbsp; щоби сьогодні Україна не впала. І тому ми беремо на себе цю відповідальність, як фракція "Об'єднання "Самопоміч" і разом з парламентом, і з урядом будемо підтримувати надзвичайно важке рішення, яке запропонував уряд.</p>
<p>&nbsp;</p>
<p>ГОЛОВУЮЧИЙ.&nbsp; Коли є… Коли є державницька позиція, вона звучить з цієї трибуни і викликає&nbsp; і повагу, і довіру від колег, відповідно.</p>
<p>Радикальна партія, Олег Ляшко, будь ласка.</p>
<p>&nbsp;</p>
<p>11:16:09</p>
<p>ЛЯШКО О.В.</p>
<p>Олег Ляшко,&nbsp; Радикальна партія. Шановні громадяни України! Шановні колеги&nbsp; народні депутати. Мене взагалі дивує обстановка в парламенті, коли&nbsp; розглядається ключове питання&nbsp; для майбутнього країни. Я думаю, що якби з ваших кишень,&nbsp; особистих кишень, витягували&nbsp; гроші, якби у вас забирали&nbsp; ваше власне майно, ви були б значно уважніші. Сьогодні йдеться&nbsp; про майбутнє країни мінімум на 30, на 40 років вперед,&nbsp; про боргове майно: чи знімемо ми його зі своєї шиї, чи навпаки – затягнемо ще тугіше?!</p>
<p>І ми дивимося, що значна частина людей, їх це не цікавить. Це відповідь вам, шановні&nbsp; люди, чого ми так живемо. Бо 24 роки приходили більшість сюди&nbsp; до парламенту, щоб&nbsp; вирішувати власні питання, а не вирішувати долю країни, не піднімати країну! Саме тому, ми так і живемо і тому, робіть висновки!</p>
<p>А тепер, до суті законопроекту. Я хочу&nbsp; звернутись до&nbsp; Прем'єр-міністра. Чи пам'ятаєте, ви, шановний пане&nbsp; Прем'єр-міністр, як писалась коаліційна угода &nbsp;в листопаді минулого року?&nbsp; Я, Віктор Галасюк, Віктор Вовк і представники&nbsp; Радикальної партії, вимагали&nbsp; від вас записати в коаліційній угоді вимогу щодо списання і реструктуризації боргів. Ви тоді ледь не до стелі скакали,&nbsp; разом із міністром фінансів,&nbsp; заперечуючи проти цього. Ви казали: що це неможливо, що це популізм, що це приведе до дефолту країну і що "я ніколи цього&nbsp; не зроблю". Так от, недаремно в політиці кажуть: "Ніколи, не кажи&nbsp; "ніколи". Через півроку&nbsp; після того, коли ми вам про це говорили, ви нарешті почали&nbsp; це робити! Але як ви це зробили?! Чи задовольняє ця робота, яку&nbsp; ви зробили разом із міністром фінансів, українців?&nbsp;&nbsp;&nbsp;&nbsp; Чи це те, на що мали сподіватись&nbsp; українці?</p>
<p>Я переконаний, що ми могли б зробити значно кращу угоду. Чому Греція списує Європі 100 мільярдів? Чому після розпаду Радянського Союзу, Росія як правонаступник, домовилась і на 30 років відтермінували виплати з паризьким&nbsp; клубом кредиторів. А ви виторгували&nbsp; всього 4 роки передишки.</p>
<p>Мені видається, що угода, яку ви домовилися, вона могла бути значно краща, значно вигідніша для України, аніж вона є. Тому ми вимагаємо від вас продовжувати переговори з кредиторами, ми вимагаємо від вас перегляду тих умов, які ми отримали, щоб вони були в інтересах, в першу чергу, української держави і української економіки.</p>
<p>І найголовніше. Якщо ви кажете, що ви економите 4 мільярда доларів на списанні, знижуйте тарифи на ЖКГ, знижуйте податки, піднімайте людям зарплати і пенсії, адже ці кошти закладені в бюджеті. І якщо ви їх списуєте на виплати за кордон, віддайте їх людям всередині країни, оце буде справжня економічна політика, якої у вас немає.</p>
<p>&nbsp;</p>
<p>ГОЛОВУЮЧИЙ. "Народний фронт", Антон Геращенко, будь ласка.</p>
<p>&nbsp;</p>
<p>11:19:31</p>
<p>ГЕРАЩЕНКО А.Ю.</p>
<p>Уважаемыйголовуючий, уважаемые народные депутаты, правительство, уважаемый украинский народ, я начну с истории. В 1940 году Великая Британия из большой империи превратилась в один остров, окруженный немецкими подводными лодками. Ее бомбили, ее уничтожали со всех сторон, и Великобритания заключила большой договор о займах в Соединенных Штатах Америки. После войны она выплатила полностью все своих долги и стала современным, одним из мировых лидеров членом Совета безопасности ООН.</p>
<p>Когда премьер-министром Великобритании стал Уинстон Черчилль, Лондон бомбили немецкие самолеты в мае 1940 года, он выступил перед парламентом и предложил всем депутатам из оппозиции и из правящих партий объединится во время войны и голосовать все вместе, советуясь все вместе за одни решения. И 5 лет в парламент Великобритании все вместе голосовали, и оппозиция, и власть, и получили победу поВторой мировой войне.</p>
<p>Я хочу сказать, дороги друзья, что у нас идет такая же скрытая гибридная война с Россией. И я очень прошу всех здесь депутатов из всех фракций, депутатских групп и депутатов, которые не входят ни в одну из фракций групп, осознавать это и понимать, что сегодня своего рода знаковый день. Сегодня на наши решения смотрят парламенты других стран, международные финансовые организации и очень внимательно наблюдают из Кремля с Красной Площади, они ходят внестирозбрат в наши действия. Я также могу сказать, что эта угода может быть и не идеальная. Но помните, что всегда предмет договора с кредитором – это предмет договоренности двух сторон. И правительство в лице министра финансов Наталии Яресько, которой, я считаю, должны поблагодарить за то, что она самоотверженно борется, бросив свою работу в коммерческих структурах, на государство Украина. Поблагодарить за те условия, которые удалось выбороть.</p>
<p>Я верю, что эти условия эффективны сейчас. Да, после того как экономический рост Украины будет через несколько лет, мы будем платить дальше кредиторам по нашим долгам. Но эти кредиторы будут теперь заинтересованы в развитии Украины. Все эти американские, английские и другие фонды будут приходить сюда и приглашать инвестировать в Украину, чтобы у нас в стране был экономический рост. И это&nbsp; тоже важно.</p>
<p>Дорогие друзья, я привык последнее время делать так, как мне нравиться России. И если Путин заявляет, что ему не нравится эта угода, значит надо поступить по-другому. Давайте поступим по-другому, поддержим проект реструктуризации, и наша Украина будет идти вперед к экономическому росту. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Бондар, група "Партія "Відродження".</p>
<p>&nbsp;</p>
<p>11:22:04</p>
<p>БОНДАР В.В.</p>
<p>Шановний Володимир Борисович! Шановні колеги! Безумовно, будь-який політик, будь-яка політична партія перед загрозою дефолту країни має відкидати політичні амбіції, має відкидати своє місце в політиці: в опозиції, чи у владі, а має думати про те, як допомогти державі вийти з кризи і як державі стати на ноги, і забезпечити економічне зростання.</p>
<p>Ми розуміємо, що сьогодні країні треба знайти за наступні чотири роки 40 мільярдів доларів США, щоб покрити тільки платіжну диру в зовнішніх запозиченнях і внутрішньому балансі. Ми розуміємо, що в цей важкий момент треба підставити плече державі і взяти відповідальність за те, щоб в економіці наступив здоровий глузд, щоб ми могли пройти цей період турбулентності і вийти на нову економічну політику.</p>
<p>Сьогодні держава потребує абсолютно нової економічної політики, Партія "Відродження" фракція наша підтримає сьогоднішнім голосування державу і дасть можливість вийти з цієї кабали, скоротити зовнішні запозичення. Вийти з економічної кризи, але ми вимагаємо, щоб далі була продумана політика, принаймні, хоча б на рік.</p>
<p>Ми вимагаємо, щоб був запроваджений&nbsp; новий Податковий кодекс, щоб була реальна децентралізація&nbsp; бюджетних коштів, щоб почалося відродження&nbsp; економіки, щоб почалось відродження промисловості, щоб започаткувались потужні інфраструктурні проекти, які дадуть нові робочі місця і дадуть зростання економіки. Бо ми сьогодні говоримо про те, що&nbsp; ми маємо наростити ВВП і зі зросту ВВП віддавати борги. Звідки з'явиться валовий продукт і зростання економіки, якщо не буде&nbsp; інвестиційно-нової політики, якщо не буде нової економічної політики.</p>
<p>Тому ми&nbsp; вимагаємо підготувати&nbsp; чіткий бюджет на наступний рік. Підготувати стратегію бюджетів на наступних три роки, щоб там з'явились потужні інфраструктурні проекти. Ми вимагаємо, щоб негайно був внесений новий&nbsp; Податковий кодекс, який скоротить кількість податків, спростить адміністрування податків, скоротить податкове навантаження на&nbsp; заробітну плату і дасть можливість створювати робочі місця.</p>
<p>Ми вимагаємо, щоб був&nbsp; переглянутий Бюджетний кодекс. Щоб велика&nbsp; частина, більша частина податків, залишались на місцях. І це дасть можливість через місцеві бюджети створювати робочі місця, і наповнювати&nbsp; реально економічним змістом існування районів, селищ, міст і областей України.</p>
<p>Тому "Партія "Відродження" підтримує сьогоднішнє голосування. Але ми ще раз говоримо, що відродження України відбудеться через нову інвестиційну&nbsp; політику, через нову економічну політику і&nbsp; потужні інфраструктурні&nbsp; проекти, промислові проекти і так далі. Дякуємо.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, запишіться три виступи від народних депутатів.</p>
<p>Народні депутати підготуйтесь, три виступи по три хвилини від народних депутатів. Будь ласка, записуйтесь, процедура. І потім буде заключне слово. Ми від фракцій і груп завершили виступи.</p>
<p>Будь ласка, народний депутат Ігор Побер.</p>
<p>Будь ласка, Віктор Пинзеник.&nbsp;</p>
<p>&nbsp;</p>
<p>11:25:52</p>
<p>ПИНЗЕНИК В.М.</p>
<p>Шановні народні депутати, ми справді обговорюємо питання, яке зачіпає долю країни і не на один рік. І надзвичайно&nbsp; важливе питання. Я розумію проблеми, з якими стикається країна, я розумію поточні проблеми, які треба вирішити. Але ми не маємо права приймати рішення, не думаючи про її наслідки для майбутнього.</p>
<p>Я не буду зачіпати ту частину угоди, яка стосується реструктуризації. Можна було б говорити про деякі деталі, але там нема до чого говорити. Але є друга частина угоди, про так зване "списання боргів". Але якщо списують борги, то по них не вимагають виплат, по них не випускають&nbsp; зобов'язання, які ми зараз називаємо "деривативи". Інакше кажучи, на жаль, ніякого списання боргів нема. Україна їх оформляє новими борговими зобов'язаннями, які Україна має виплачувати протягом 20 років, починаючи з 15 січня 2021 року.</p>
<p>Я не буду повторювати деталі, які тут озвучувались. Я сподіваюсь, їх почули, і всі їх розуміють. Коли мова йде про борги, не можна відділяти суму, яку нібито нам списують, із зобов'язаннями, які Україна може виплатити.</p>
<p>Уряд дає різні варіанти і оцінки. Я теж робив оцінки, я бачив інші розрахунки, які робили інші авторитетні організації. Залежно від темпів зростання сума&nbsp; зростає дуже критичними темпами. Я не хочу озвучувати цифри. Єдине можу вам сказати, що в деяких варіантах річна сума виплат перевищує загальну суму списання.</p>
<p>Нас запевняють, що українська економіка не буде зростати&nbsp; такими високими темпами. Чи має право на існування така думка? Звичайно, так. Але чи має право на існування інша думка? Хто візьме на себе відповідальність сьогодні в країні передбачати розвиток України на майбутні 25 років? Та ми на 2-5 років вперед не можемо зробити.</p>
<p>Я хотів би звернути вашу увагу: українська економіка розвивалася з 2000-го по 2008-й рік включно. Середні темпи зростання за цей рік … за цей період були 6,9 відсотки. В цей період були темпи 9,1, 9,6 і навіть 12 відсотків зростання.</p>
<p>Скажіть, будь ласка, хто візьме на себе гріх і скаже, що в цей період виплат у нас не буде 12 відсотків зростання? А давайте підрахуємо, що таке 12 відсотків зростання. Це 3,5 майже відсотки ВВП. Я порахував, що при темпах росту ВВП 3,8 відсотка ми досягаємо 450 мільярдів доларів у 2035 році. Уявіть собі суму, яку ми повинні виплатити, вона в кількакратно перевищує іншу.</p>
<p>Я ні кого ні до чого не закликаю. Я розумію відповідальність цього рішення, але я вважав своїм професійним і громадянським обов'язком інформувати вас про укладені угоди.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Андрій Гордєєв. Павло Кишкар, будь ласка. Павло Кишкар.</p>
<p>&nbsp;</p>
<p>11:29:05</p>
<p>КИШКАР П.М.</p>
<p>Шановні друзі, дорогі вороги! Сьогодні це непросте рішення, яке полягає в підтримці цих законопроектів. Кабмін неправильно аргументує, звертаючи увагу нас на негативну оцінку цих законів Російською Федерацією – це дуже слабка позиція. Наша сильна позиція в нормальній економічній стратегії держави Україна, завоюванні нових ринків Азії, Африки, арабського світу. Ми чекаємо таких креативних рішень від уряду.</p>
<p>Моя контроверсійна позиція щодо ВВП, ми маємо більший ВВП, адже сьогодні більшість ВВП схована в корупційні складові. Тому, пані міністр, порахуйте реальний ВВП і дайте нашим інвесторам. Це буде ВВП майже вдвічі більший, ніж сьогодні ми порахували. І тоді нам буде простіше розраховуватися за нашими зобов'язаннями. Бо тоді, коли ми поборемо корупційну складову, нам доведеться платити за цими зобов'язаннями менше.</p>
<p>Погано пояснює Кабмін щодо зростання пенсій та зарплат, яке начебто пов'язане із цими кредитами. Ніякого взаємозв'язку немає, взаємозв'язок пенсій зарплат лише в економіці і займайтесь економікою, в розвитку економіки – і зарплати, і пенсії, до відома нашого Кабміну. Фактично ці законопроекти –&nbsp; відповідальність за минуле. Ми сьогодні маємо прийняти тяжке рішення і нести цю відповідальність.</p>
<p>Ми говоримо про те, що уряд діє по-інакшому. Уряд може сприймати креативні рішення і ідеї, зокрема Комісії з питань майбутнього. Давайте думати про майбутнє. В розвитку економіки наше майбутнє. І якщо ми доживемо до 2021 року, ми точно переможемо Росію, а наші діти і мій в майбутньому, через два-три дні, народжений син буде щасливою людиною. Лише до перемоги. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Павло Різаненко, "Блок Петра Порошенка". І переходимо до заключного слова доповідача Наталії Яресько.</p>
<p>&nbsp;</p>
<p>11:31:46</p>
<p>РІЗАНЕНКО П.О.</p>
<p>Доброго дня, вітаю, шановні колеги. Знаєте, в мене є професійне викривлення, я колишній інвестиційний банків, і моя робота була – рахувати вартість деривативів, оцінювати їх і так далі. А сьогодні я депутат, і потрібно приймати усвідомлене рішення в інтересах країни.</p>
<p>Ситуація фінансово виглядає таким чином. Ми в скрутній ситуації. З одного боку нас планують вбити, зі сходу, з іншого боку є наші партнери, але які не готові нам пробачати наші гріхи, вони готові нам тимчасово допомогти, дати якусь передишку на 5 – на 10 років.</p>
<p>Ви знаєте, усі інструменти фінансові мають свою вартість. І вже сьогодні банкіри в Лондоні і в Нью-Йорку кажуть про ту вартість тих деривативів, про яку йде мова, яку, всі тут говорять, це будуть десятки мільярдів, чи це скільки-то буде. Так, в приблизній симуляції показують в Монте-Карло, що це будуть десятки мільярдів, але десятки мільярдів в майбутньому – це інші гроші, ніж сьогодні. Сьогодні банкіри оцінюють вартість цих деривативів приблизно від 6-ти до 20 центрів на один долар реструктуризованого боргу. Ви можете помножити і побачити, що це сума співставна, або навіть трохи більша, ніж той борг, який прощається. Але у нас немає необхідності її платити зараз, ми будемо ці суми виплачувати в майбутньому.</p>
<p>Тому вибір важкий, але він повинен бути усвідомлений. Ми повинні розуміти, що нам ніхто нічого не дарує, ми розплачуємося за свої помилки, безвідповідальність в минулому, і це, знаєте, краще вбрати менше зло, ніж невідомість і руйнацію країни.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Запрошую до заключного слова… Одна хвилина, Розенблат, будь ласка. Залишив колега по фракції ще. Одна хвилина, народний депутат&nbsp; Розенблат, будь ласка. І потім – Наталія Яресько.</p>
<p>&nbsp;</p>
<p>11:33:43</p>
<p>РОЗЕНБЛАТ Б.С.</p>
<p>Шановні колеги! Багато було сьогодні&nbsp; речей стосовно нашого державного&nbsp; боргу. Але це не є державний борг. Це борг перед приватними інвесторами.</p>
<p>Сьогодні всі країни світу чекають нашого рішення. І я просто хочу запевнити вас, після сьогоднішнього голосування приватний інвестор, яких ми так чекаємо сьогодні в Україні, звернуть на нас… і будуть дивитися по-іншому. Якщо ми сьогодні підтримаємо, це, дійсно, шлях до України і європейських, і американських, і&nbsp; всіх інших світових лідерів інвестиційного клімату в усьому світі. Тому&nbsp; я хочу запевнити, що, підтримуючи цей закон, це ми підтримуємо майбутнє нашої країни. Дякую всім.</p>
<p>&nbsp;</p>
<p>&nbsp;ГОЛОВУЮЧИЙ. Дякую.</p>
<p>Будь ласка,&nbsp; запрошую до слова&nbsp; міністра фінансів Наталію Яресько.</p>
<p>&nbsp;</p>
<p>11:34:35</p>
<p>ЯРЕСЬКО Н..</p>
<p>Шановний пане Голово!&nbsp; Шановні депутати! Я просто хочу відкрити вам всім, щоб було зрозуміло, я – тільки за то, щоб країна росла швидкими, високими темпами. І все, що ми в уряді робимо, все, що я роблю і ця реструктуризація тільки зроблена для того, щоб уможливити такий ріст. Говорилося про номінальні суми, які нам&nbsp; би було потрібно виплатити, якщо буде&nbsp; такий високий ріст. Наприклад, 4 відсотки річних постійно 25 років ми маєм виплатити в майбутньому 8,3&nbsp; мільярдів доларів. Так, це є більше, ніж списання, яке ми сьогодні отримаєм. Але в тому числі у нас буде ВВП на рівні 600 мільйон доларів,&nbsp; рівень сьогоднішньої Швейцарії.&nbsp; Ці 8,3 мільярди потрібно порівняти не тільки зі&nbsp; списаного&nbsp; боргу 3,6, але 3,6 і&nbsp; проценти, які ми мусимо платити,&nbsp; якщо ми не списуємо. Можете брати будь-яку суму, ми брали суму, передбачаємо це приблизно додаткових 5 мільярдів. Тобто сума номінально менша, не говорячи про …… або сучасна вартість цих грошей в майбутньому.</p>
<p>Але&nbsp; що це значить для народу? Виплатити такого рівня, вони дійсно 8,3 звучить більше ніж 3,6, воно так і є. В той же час ВВП на душу населення було б збільшено на 7,5 разів, середня заробітна платня – на 11 разів, золотовалютні резерви країни збільшились би на 6 разів. Від сьогоднішніх 12 на 6 разів. Обсяг державного бюджет, що ми з вами так тяжко ділимо, зросло би на 6 разів. Щорічне бюджетне фінансування одного студента, за який ми&nbsp; на сьогоднішній день так тяжко боремося, зросло би на 11 разів. Щорічне бюджетне фінансування охорони здоров'я на душу населення зросло би на 14 разів. І середня сума пенсій на 10 разів. Тобто ми ніякі платежі такого розміру не робимо, якщо ціла країна в тому не бере участь, якщо ми всі не маємо плюс від цієї умови.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую, шановні колеги.</p>
<p>У пакеті законів, 5 законів, які ми сьогодні розглядаємо, вони всі взаємопов'язані і у всіх висновках, і рішеннях комітету, і Головного науково-експертного управління зазначено, що вони всі пов'язані. Тому я пропоную, 3058 ми обговорили, іти далі обговорювати всі законопроекти, а потім визначатись шляхом голосування вже по кожному окремо з них.</p>
<p>На ваш розгляд для обговорення вношу (реєстраційний номер 3057) проект Закону про внесення змін до Закону України "Про цінні папери та фондовий ринок" стосовно державних деривативів (щодо реструктуризації державного та гарантованого державою боргу та його часткового списання).</p>
<p>Будемо обговорювати його за повною процедурою чи за скороченою процедурою? <i>(Шум у залі) </i>Добре, колеги. Давайте так. Визначайтесь, є&nbsp;пропозиція комітету скорочено, є пропозиція залу. Визначайтесь щодо голосування.</p>
<p>У нас ще є 4 закони, ми ще… ми ще можемо довго обговорювати.</p>
<p>Прошу, колеги. Пропозиція розглядати 3057 за скороченою процедурою. Визначайтесь. Це право народних депутатів. Ця пропозиція підтримана комітетом. Внесена комітетом. Щодо розгляду за скороченою процедурою.</p>
<p>&nbsp;</p>
<p>11:38:46</p>
<p>За-190</p>
<p>Ця пропозиція набрала 190 голосів. Цього достатньо. Це процедурне рішення.</p>
<p>Будь ласка, для доповіді по скороченій процедурі запрошується міністр фінансів Наталія Яресько. Будь ласка.</p>
<p>Прошу звернути увагу, що доповідь – 2 хвилини, співдоповідь – 2 хвилини.&nbsp; Прошу.</p>
<p>&nbsp;</p>
<p>11:39:06</p>
<p>ЯРЕСЬКО Н..</p>
<p>Шановний пане Голово! Шановні депутати! Цим проектом Закону передбачається, перше,&nbsp; запровадження нового виду цінного паперу, про яку ми тільки що з вами говорили, державний дериватив. Друге. Державний дериватив розміщуватиметься на міжнародних фондових ринках. Третє. Виплати за державними деривативами здійснюються в разі досягнення певних показників ВВП про які ми тільки що з вами говорили. І четверте. Місія державних деривативів становитиме частину бюджетного процесу, відповідно до Бюджетного кодексу.</p>
<p>Шановні депутати, проект Закону підтриманий профільним комітетом Верховної Ради України і прошу проголосувати за даний законопроект в цілому. Дякую</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, співдоповідь, Павло Різаненко, голова підкомітету Комітету з питань фінансової політики і банківської діяльності.</p>
<p>Будь ласка, Павло Олександрович.</p>
<p>&nbsp;</p>
<p>11:40:04</p>
<p>РІЗАНЕНКО П.О.</p>
<p>Ще раз вітаю, шановні колеги.</p>
<p>Вашій увазі пропонується розглянути законопроект (реєстраційний номер 3057) за авторством Кабінету Міністрів.</p>
<p>Даним законопроектом вносяться зміни до Закону "Про цінні папери та фондовий ринок". По суті є три ключових пункти. Вводиться термін "державні деривативи", передбачається, що емісія державних деривативів не потребує узгоджень з Національною комісією цінних паперів та фондового ринку. Тобто для цих цінних паперів передбачається виключення. Та їх випуск здійснюється згідно положень Бюджетного кодексу&nbsp; України. Це три основні моменти, які вам потрібно знати.</p>
<p>Дані зміни необхідні&nbsp; саме для того, щоб держава&nbsp; могла випустити ті інструменти, про які ми говорили під час дебатів, які називаються варанти. Дякую.</p>
<p>Комітет підтримав даний законопроект&nbsp; і запропонував підтримати його за основу, і в цілому. Вважайте, що він буде мати одноразову дію, він робить це виключно під випуск цих варантів в зв'язку з реструктуризацією даного боргу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую.</p>
<p>Будь ласка,&nbsp; шановні колеги, доповідь і співдоповідь пролунали. Прошу,&nbsp; запишіться: два - "за",&nbsp; два - "проти",&nbsp; будь ласка.</p>
<p>Юрій&nbsp; Чижмарь, Радикальна партія.</p>
<p>Віктор Галасюк. Підготуватись – народний депутат Кривошея&nbsp; "Народний фронт".</p>
<p>&nbsp;</p>
<p>11:41:49</p>
<p>ГАЛАСЮК В.В.</p>
<p>Шановний Володимире Борисовичу!&nbsp; Шановні колеги! Уряд! Народе&nbsp; України! Чи потрібна&nbsp; реструктуризація державного боргу&nbsp; Україні? Потрібна як повітря, бо без неї ми не знімемо той колосальний "зашморг"&nbsp; фінансовий із шиї українського бюджету: 17 відсотки становлять видатки державного бюджету тільки&nbsp;&nbsp; на сплату відсотків по нашому державному боргу, в таких умовах&nbsp; економічне зростання просто є неможливим.&nbsp;&nbsp;</p>
<p>Саме тому, ми з лідером&nbsp; Радикальної партії Олегом Ляшком, ще в 2014 році ініціювали&nbsp; це питання.&nbsp; На початку 2015 року, подали відповідну Постанову Верховної Ради. На сьогодні відбулися такі перемовини. Чи є запропоновані умови ідеальними? Безумовно, вони дуже&nbsp; далекі від ідеалу. Чи є вони справедливими по відношенню до&nbsp; України? Ми вважаємо – ні! Оскільки насправді, якщо б міжнародна спільнота підтримувала&nbsp; Україну як того заслуговує країна європейська, яка є форпостом&nbsp; західної цивілізації, проти якої здійснюється&nbsp; збройна агресія другої по потужності армії в світі, то ці умови були би значно іншими.</p>
<p>Якщо б наші закордонні&nbsp; кредитори думали не про свої короткострокові прибутки, а думали про геополітику, думали про&nbsp;&nbsp;&nbsp;&nbsp;&nbsp;&nbsp;&nbsp;стратегію, то умови реструктуризації боргу були б такими, як вони були для Греції, такими, як вони були для Польщі і так далі. Для прикладу. Греції списали 52 відсотка, а не 20. З&nbsp; них не брали 40 відсотків економічного зростання, в них був ліміт залізний поставлений: 1 відсоток держборгу. Цього немає, Польщі списали 50 відсотків. Суми значно більші.</p>
<p>Чи можемо ми зупинитися на цьому у разі прийняття цих законів? Ми не маємо жодного права. Ми маємо продовжити перемовини і домогтися того, щоб зробити більш масштабну реструктуризацію державного боргу з реальним масштабним списанням і ці кошти спрямувати на підвищення соціальних стандартних, заробітних плат, пенсій, на відродження української промисловості для того, щоб робочі місця…</p>
<p>&nbsp;</p>
<p>ГОЛОВУЮЧИЙ. Дякую. 10 секунд завершуйте, будь ласка.</p>
<p>&nbsp;</p>
<p>ГАЛАСЮК В.В.&nbsp; Щоб робочі місця створювалися в Україні, а не просто йшли кудись за кордон. Ми маємо вигравати в конкурентній боротьбі, уряд має повернутися обличчям до українського…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Кривошея, "Народний фронт".</p>
<p>&nbsp;</p>
<p>11:44:22</p>
<p>КРИВОШЕЯ Г.Г.</p>
<p>Доброго дня! Прошу передати слово Ємцю Леоніду.</p>
<p>&nbsp;</p>
<p>ГОЛОВУЮЧИЙ. Леонід Ємець, "Народний фронт", будь ласка.</p>
<p>&nbsp;</p>
<p>11:44:29</p>
<p>ЄМЕЦЬ Л.О.</p>
<p>Дякую. Шановні колеги, Леонід Ємець, "Народний фронт", мажоритарний округ місто Київ.</p>
<p>Ми вже достатньо серйозно це питання обговорили сьогодні у Верховній Раді і почули, і висновки міністра фінансів, і виступи народних депутатів. Насправді, ми зараз будемо перетворювати подальшу дискусію лише апофеоз популізму, тому що насправді ми розуміємо одну дуже просту річ. Ми не маємо права уникнути прийняття цього питання. Зробивши це, ми нашу країну знищимо, ми створимо ситуацію дефолту і тому голосування це є вкрай необхідне сьогодні саме, і ми маємо забезпечити його.</p>
<p>Тому я пропоную зараз усіх наступних виступаючих, скоротити свої виступи, проголосувати за це, необхідне для української держави, рішення і приступити до розгляду інших питань порядку денного, яких у нас теж багато і які є теж надзвичайно важливими сьогодні для української держави, і українського громадянина. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юлія Володимирівна Тимошенко, "Батьківщина". Підготуватись Руслан Демчак.</p>
<p>&nbsp;</p>
<p>11:45:40</p>
<p>ТИМОШЕНКО Ю.В.</p>
<p>Я маю нагоду продовжити виступ. Дуже шкода, що таке надзвичайно важливе питання для країни розглядається за скороченою процедурою, а практично прикривається відкритий розгляд.</p>
<p>Тому я хочу продовжити, що насправді ті деривативи, про які ми говоримо, – це якраз той документ, яким оформлюється як би то списана заборгованість, ви це розумієте. І більше того, в цих законах і в тому числі в домовленості з кредиторами немає навіть відсотка визначеного, скільки по цим цінним паперам буде держава платити. І не виключається, що вона по ним також буде платити 7,75. Але саме найгірше – це те, що зростання ВВП України воно буде дуже стрімким, як тільки припиняться військові дії, і як тільки прийде професійний уряд. І ми заплатимо цим кредитора в десятки разів більше, ніж сьогодні, як би нам списують! І це означає, що за це будуть відповідати наші діти і онуки. І це ключове!</p>
<p>І хочу сказати вам також ще одну річ, що постанова, яка вноситься зараз, вона абсолютно не передбачена законодавством, і це спільна відповідальність, в яку втягують парламент, щоб покрити бездарні переговори, які провів уряд!</p>
<p>Але з іншого боку, у нас є дуже велика проблема. Якщо сьогодні ми не підтвердимо це, у нас завтра буде дефолт і повна руйнація фінансової системи країни. І тому, вихід лише один, солідаризуючись повністю з Віктором Пинзеником, який єдиний набрався мужності сказати з цієї трибуни правду, я хочу сказати, що нам зі сльозами доведеться проголосувати за цю ганьбу, але треба звільняти уряді. І новий уряд мусить негайно переглянути всі ці угоди – негайно!</p>
<p><i>&nbsp;</i></p>
<p>ГОЛОВУЮЧИЙ. Будь ласка,&nbsp; Руслан Демчак, "Блок Петра Порошенка".</p>
<p>&nbsp;</p>
<p>11:47:59</p>
<p>ДЕМЧАК Р.Є.</p>
<p>Шановні колеги! Я хочу розгвинтити міфи і сказати, що коли економіка України росте – це не погано!</p>
<p>Це дуже добре. І можна&nbsp; Україну зараз порівняти з такою українською сім'єю, яка повинна повернути кредит і не може. Вона може заплатити якийсь відсоток невеликий, але платити 30-40 відсотків від свого доходу не може. Розумієте?</p>
<p>Тому ми будемо заробляти, і ми будемо ту&nbsp; частину, яку ми можемо віддати на погашення&nbsp; своїх боргів, систематично в майбутньому платити. Тому це взаємопов'язані речі.</p>
<p>І давайте не будемо, дійсно, перетворювати зараз в популізм нашу дискусію. Тема зрозуміла, закон 3057 – це один із тих законів, які йдуть комплексно по&nbsp; реструктуризації. Я&nbsp; пропоную його підтримати і поставити на голосування в цілому.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Обговорення завершено 3057.</p>
<p>Проект Закону 3059, проект Закону про внесення змін до розділу XX "Перехідних положень" Податкового кодексу щодо особливостей оподаткування під час реструктуризації державного і гарантованого державою боргу та його часткового списання.</p>
<p>3059, та ж сама пропозиція комітету розглянути цей проект закону за скороченою процедурою. Будь ласка, я розумію, це технічне&nbsp; рішення в зв'язку з попереднім рішенням. 3059, пропозиція за скороченою процедурою.</p>
<p>Будь ласка, визначайтесь щодо&nbsp; розгляду 3059 за скороченою процедурою.</p>
<p>&nbsp;</p>
<p>11:49:49</p>
<p>За-169</p>
<p>Рішення прийнято.</p>
<p>Будь ласка, Наталія Яресько, доповідайте, дві хвилини, співдоповідь голови комітету.&nbsp;</p>
<p>&nbsp;</p>
<p>11:49:57</p>
<p>ЯРЕСЬКО Н..</p>
<p>Шановний пане&nbsp; Голово! Шановні народні депутати! Цим&nbsp; законом&nbsp; із реєстраційним номером 3059 передбачається, що, перше,&nbsp; не буде&nbsp; оподатковуватися дохід державних&nbsp; підприємств за&nbsp; запозиченнями. гарантованими державою. Це&nbsp; "Фінінпро", "Укрмедпостач" та "Південне", що&nbsp; виникатиме в разі&nbsp; списання їх заборгованості в&nbsp; рамках боргової операції. Друге, виплати за державними деривативами не підлягатимуть оподаткуванню, як це вже&nbsp; передбачено&nbsp; законодавством для державних запозичень. І, третє, новий інструмент буде технічно приведений до існуючої норми нашого законодавства щодо державних запозичень.</p>
<p>Шановні народні депутати, проект Закону підтриманий профільним комітетом Верховної Ради з правками, погодженими з Міністерством фінансів. І прошу проголосувати за даний законопроект в цілому.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, співдоповідь, голова комітету Ніна Петрівна Южаніна.</p>
<p>&nbsp;</p>
<p>11:51:00</p>
<p>ЮЖАНІНА Н.П.</p>
<p>Шановний пане Голово, шановні колеги! Вчора ми розглядали на комітеті даний законопроект. Боргові зобов'язання підприємств, які підлягають реструктуризації, виступають у вигляді кредиторської заборгованості. Дійсно, списання кредиторської заборгованості відповідно до… за правилами бухгалтерського обліку відображається у складі доходів підприємства при… в разі їх списання, що буде позитивно впливати на фінансовий результат цих підприємств.</p>
<p>Тому саме законопроектом пропонується зменшити фінансовий результат до оподаткування на суму таких доходів, що були відображені у фінансовій звітності.</p>
<p>Однак, законопроект не врахував те, що зазначені підприємства за ті кошти виконували роботи, і таким чином, у них обліковується у бухгалтерському обліку непогашена заборгованість за виконані роботи, яка фінансується з бюджету, і ця заборгованість рахується як дебіторська.</p>
<p>Виходячи з наведеного та з метою все-таки комплексного вирішення питання, комітет пропонує внести до цього проекту узгоджену з Міністерством фінансів правку. Озвучую текст поправки під стенограму:&nbsp; "Розділ І законопроекту, після абзацу другого доповнити новим абзацом наступного змісту: "Фінансовий результат до оподаткування збільшується на суму витрат, що виникають у платників податку, зазначених в абзаці першому цього пункту за правилами бухгалтерського обліку при списанні безнадійної дебіторської заборгованості за поставлені&nbsp; товари, роботи, послуги, що підлягали оплаті за рахунок коштів Державного бюджету України. Таке збільшення фінансового результату до оподаткування відбувається в розмірі, що не перевищує суми доходів, зазначену у абзаці першому цього пункту".</p>
<p>Враховуючи актуальність, пропоную прийняти&nbsp;даний законопроект за основу та в цілому з урахуванням зазначеної поправки.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Це у нас 3059 з поправками комітету. Будь ласка, запишіться: два – "за", два – "проти", якщо є необхідність, процедура це передбачає.</p>
<p>"Блок Петра Порошенка", Микола Томенко.</p>
<p>&nbsp;</p>
<p>11:53:33</p>
<p>ТОМЕНКО М.В.</p>
<p>Прошу передати слово фахівцю в фінансово-кредитних справах Довбенко Михайлу Володимировичу.</p>
<p>&nbsp;</p>
<p>ГОЛОВУЮЧИЙ. Михайло Володимирович Довбенко, будь ласка, "Блок Петра Порошенка".</p>
<p>&nbsp;</p>
<p>11:53:51</p>
<p>ДОВБЕНКО М.В.</p>
<p>Шановні колеги, і цей законопроект, який ми розглядаємо, і попередній, він дає нам можливість фахово сформулювати проведення боргової операції. Тому я думаю, з точки зору професіоналів, те, що пропонується, нам треба підтримати. Але в дискусії, яку ми сьогодні ведемо, по-моєму майже немає в цьому залі тих людей, які розуміють, що нам треба йти на цю реструктуризацію. Найбільша дискусія, яка сьогодні точиться, це те, а якщо у нас буде не 4 відсотки, а 5 чи 8, чи 10? Я відношуся до оптимістів і хочу сказати, що я вірю, що в нас буде більше, ніж 4 відсотки, я впевнений навіть в цьому. Але як фахівець я хочу вам сказати, от ми маємо ситуацію сьогодні і кажемо, деякі кажуть: нема альтернативи. Є альтернатива:&nbsp; або сьогодні приймати цей пакет, або альтернатива – його не примати і ми теж розуміємо, яким шляхом ми будемо рухатися, що це дасть для економіки і взагалі для суспільства нашого. Так ось, якщо ми дійдемо до того, що в нас буде 5 відсотків ріст чи 8, ми в той час теж можемо повернутися до цієї проблеми і можемо фахово теж шукати інструменти, яким чином ми можемо вийти із цієї ситуації. І фахівці, я теж бачу, як ми можемо дальше рухатися.</p>
<p>Я&nbsp; єдине хочу сказати, коли сьогодні у нас ситуація надзвичайно складна, ви чули по якій ціні торгуються цінні папери, називав Павло Різаненко, і коли буде ситуація краща, ми теж будемо знати, яка буде ціна. Нам невигідно сьогодні наперед говорити навіть те, що ми будемо робити, якщо будемо мати ріст ВВП 5, чи 7, чи 8. Ми тоді будемо говорити.</p>
<p>Тому я вважаю, що сьогодні нам треба приймати ці законопроекти і рухатися, а через 10 років повернутися до теми. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Віктор Галасюк, Радикальна партія. Потім Юлія Тимошенко, "Батьківщина".</p>
<p>&nbsp;</p>
<p>11:55:52</p>
<p>ГАЛАСЮК В.В.</p>
<p>Шановний Володимире Борисовичу, шановні колеги народні депутати! Якою є ціна тієї передишки, яку ми отримуємо завдяки такій реструктуризації? Ціна є абсолютно колосальною. Бо якщо Україна буде зростати протягом 15-20 років, так, як зростала Польща, як зростала Туреччина, хоча би на 5 відсотків на рік, то ми за цими угодами віддамо понад два десятки мільярдів доларів Сполучених Штатів Америки. Що це означає? Це знову-таки означає, що цю передишку ми не маємо права згаяти, ми маємо використати її для радикальних економічних, інституційних реформ, оскільки такі невигідні умови, яких змогли, скажімо, домогтися, вони продиктовані в тому числі тим, що наші міжнародні партнери бачать, що в Україні, на жаль, влада не здатна і не проводить справжні радикальні економічні реформи. Ми маємо це виправляти, ми маємо використати цю передишку для того, щоб, дійсно, створити умови для створення нових робочих місць, для того, щоб повернутися обличчям не тільки до наших міжнародних кредиторів шановних, а передусім до головних людей в країні. Хто ці головні люди? Це роботодавці, це інвестори, це платники податків, це ті, хто можуть дати Україні в 10 разів більше, ніж всі міжнародно-валютні фонди, взяті разом. Це десятки мільярдів доларів, які знаходяться в тіньовій економіці, які тікають через офшори за кордон, тому що влада не створила нормальні, привабливі інвестиційні умови і не подолала корупцію.</p>
<p>А що стосується конкретних зауважень, то вони в нас також є. Подивіться законопроект 3057. Там передбачено, що виплата доходів, погашення державних облігацій здійснюється грошима або – увага! – в іншій формі за згодою сторін. Так от, в нас питання: що це за така "інша форма"? Чим ще держава&nbsp; може розрахуватися&nbsp; по тих&nbsp; облігаціях…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>ГАЛАСЮК В.В.&nbsp; А в купі з тією нормою, яка є в законопроекті 3058&nbsp; щодо відмови від суверенного імунітету в судових спорах, це створює дуже небезпечний прецедент…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Юлія Володимирівна Тимошенко. Колеги! Будь ласка.</p>
<p>&nbsp;</p>
<p>11:58:31</p>
<p>ТИМОШЕНКО Ю.В.</p>
<p>Немає ніяких сумнівів, що угода, яка діє до&nbsp; 2040 року&nbsp; буде таким фундаментальним фінансовим зашморгом, тому що ми точно будемо мати зростання ВВП і точно будемо платити&nbsp; відсотки, до&nbsp; 40 відсотків від зростання ВВП по&nbsp; цим боргам. І ми&nbsp; перевищимо те, що зараз списано багаторазово. Це практично заробітчанство на Україні. Причому масштабне. І уряд український це дозволяє. Альтернативу нам пропонують тільки дефолт і завтра.</p>
<p>Але є законопроект, який ми обговорюємо, 3059. Це законопроект&nbsp; про дуже конкретні речі – про те, що той, хто буде&nbsp; заробляти на&nbsp; Україні так грубо, буде звільнений від оподаткування. І уявіть собі, сьогодні, коли обкладаються пенсії податком, тоді коли обкладаються податком всі сьогодні, в цей час людей, які&nbsp; заробляють надприбутки,&nbsp; вони будуть звільнені від оподаткування. Но більшим хамством є не лише те, що звільняють від оподаткування нерезидентів, нерезиденти… ну є такий порядок і на сьогодні, але найстрашнішим є те, що&nbsp; цей закон пунктом 36 звільняє від оподаткування заробітчанство на українських боргах українських резидентів. Назвіть мені поіменно, хто з українських підприємств&nbsp; заробляє сьогодні&nbsp; на борговій біді України! Я хочу цих людей знати в обличчя. І хочу зрозуміти, хто мало того, що бере ці зайві гроші з України в тяжкий момент,&nbsp; ще й не буде з них сплачувати податків.&nbsp; І тому пункт 36, де резиденти звільняються від оподаткування, мусить бути виключений. А взагалі це все абсурд, повірте мені.&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Колеги, обговорення завершено. Будь ласка, я запрошую до слава голову профільного комітету, уточнення.</p>
<p>Хвилину, будь ласка, Южаніна Ніна Петрівна.</p>
<p>&nbsp;</p>
<p>12:00:52</p>
<p>ЮЖАНІНА Н.П.</p>
<p>Шановні колеги! Я все таки хочу пояснити, що даний законопроект не стосується тих питань, які зараз були озвучені з трибуни. Вони стосуються лише кредиторської заборгованості таких державних підприємств, як конструкторське бюро "Південне" імені Янгеля, яке має таку кредиторську заборгованість, "Укрмедпостач", державне підприємство фінансування інфраструктурних проектів. В них обліковується ця кредиторська заборгованість,&nbsp; і тому при списанні неї будуть відбуватися технічні отакі моменти, про які тільки що проговорила, не відноситись буде до доходів списана кредиторська заборгованість. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp; Шановні колеги, обговорення завершено.</p>
<p>Переходимо до наступного питання порядку денного, проект Постанови про забезпечення фінансової стабілізації в рамках виконання програми Міжнародного валютного фонду "Механізм розширеного фінансування", це проект постанови. Є необхідність його обговорювати? Немає.</p>
<p>Ідемо далі. 3060, проект Закону про внесення змін до Закону України про…</p>
<p>А, комітет, будь ласка. Проект Постанови про забезпечення фінансової стабілізації в рамках виконання програми Міжнародного валютного фонду "Механізм розширеного фінансування". Є пропозиція за скороченою процедурою розглянути цю постанову. 3056, є пропозиція, щоби… Доповідь без обговорень.</p>
<p>Будь ласка, колеги, щодо розгляду за скороченою процедурою, 3056. Будь ласка. Скорочена процедура, колеги. Розгляд цієї постанови за скороченою процедурою.</p>
<p>&nbsp;</p>
<p>12:02:44</p>
<p>За-154</p>
<p>Рішення прийнято.</p>
<p>Будь ласка, Андрій Гордєєв від комітету.</p>
<p>&nbsp;</p>
<p>12:02:55</p>
<p>ГОРДЄЄВ А.А.</p>
<p>Шановні колеги! Комітет з питань бюджету 16 вересня розглянув проект Постанови Верховної Ради про забезпечення фінансової стабілізації в країні в рамках виконання програми Міжнародного валютного фонду, механізм розширеного фінансування за номером 3056.</p>
<p>Щодо цього проекту в комітеті зауважено таке: внаслідок здійснення відповідних правочинів знизиться боргове навантаження на Державний бюджет в поточному та декількох наступних роках.</p>
<p>Однак, з 2021 року по 2040 роки може відбутися збільшення навантаження на бюджет у зв'язку з необхідністю здійснювати виплати за державними деривативами. Немає необхідності додатково Верховній Раді доручати Кабінету Міністрів забезпечити вчинення правочинів з боргом, оскільки, законодавством відповідні повноваження вже надані уряду і безпосередньо Мінфіну.</p>
<p>Третє. Потребує конкретизації термін подання урядом плану заходів з приведення загального обсягу державного та гарантованого державою боргу до встановлених вимог. Крім того, Комітет з питань бюджету вважає, що в рамках здійснення парламентського контролю після вчинення відповідних правочинів належить отримати детальну інформацію щодо результатів такої операції та провести її аудит.</p>
<p>Зважаючи на викладене, Комітет з питань бюджету ухвалив таке рішення.&nbsp; І, Юліє Володимирівно, воно, до речі, кореспондується з вашими тезами щодо відповідальності.</p>
<p>Рекомендувати Верховній Раді&nbsp; проект Постанови 3056 прийняти за основу та в цілому з урахуванням пропозицій комітету, викладених у листі-висновку. Зокрема, у пункті 1 не доручати уряду здійснювати правочини, а взяти до відома. У пункті 3 обмежити дату подання плану заходів не пізніше 1 березня 2016 року. Доповнити новими пунктами 4 і 5, згідно з якими доручити Кабінету Міністрів до 1 березня 2016 року надати Верховній Раді та Рахунковій палаті інформацію про результати вчинення у 2015 році правочинів з державним та гарантованим державою боргом. Третє. Рекомендувати Рахунковій Палаті здійснити фінансовий аудит і аудит ефективності щодо операцій, пов'язаних зі вчиненням відповідних правочинів.</p>
<p>Прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Доповідь по проекту постанови з … комітету ми почули.</p>
<p>Переходимо до наступного питання. Проект Закону про внесення змін до Закону України "Про Державний бюджет України на 2015 рік" (щодо підвищення прожиткового мінімуму та мінімальної заробітної плати). Реєстраційний номер 3060. І&nbsp;&nbsp; також є&nbsp; альтернативний –&nbsp; 3060-1.</p>
<p>Є пропозиція розглянути ці проекти законів за скороченою процедурою, відповідно до подання профільного комітету.</p>
<p>Прошу,&nbsp; шановні колеги, визначатись щодо розгляду за скороченою процедурою проектів законів.</p>
<p>&nbsp;</p>
<p>12:05:48</p>
<p>За-156</p>
<p>Рішення прийнято.&nbsp;</p>
<p>Будь ласка, доповідає міністр фінансів Наталія&nbsp; Яресько.</p>
<p>Я продовжую засідання Верховної Ради і хочу вас поінформувати, що, напевно, ми не будемо оголошувати перерву, бо такі важливі закони маємо обговорити в комплексі.</p>
<p>Будь ласка, Наталія Яресько.</p>
<p>&nbsp;</p>
<p>12:06:29</p>
<p>ЯРЕСЬКО Н.</p>
<p>Шановний пане Голово! Шановні народні депутати! Сьогодні вашій увазі пропонується&nbsp; законопроект змін до Державного бюджету 2015 року, що було підготовлено з метою наближення,&nbsp; передбаченого&nbsp;&nbsp;&nbsp; прийнятим законодавством підвищення прожиткового мінімуму та мінімальної заробітної плати з відповідним збільшенням видатків на оплату праці, на пенсійне&nbsp; забезпечення, на допомоги сім'ям з дітьми та одноразові допомоги, на стипендії аспірантів і докторантів, а також здійснення індексацій зі стипендіального фонду з 1 грудня на 1 вересня&nbsp; 2015 року, та вирішення інших&nbsp; першочергових питань.</p>
<p>Ми змогли це вам&nbsp; принести, і ми змогли це прискорити. Тому що прийняття сьогодні, якого ми очікуємо від вас, законопроектів по реструктуризації, дає нам можливість очікувати стабільність далі в наших надходженнях до бюджету і в тому,&nbsp;&nbsp; що ми будемо мати змогу використати ці кошти в такій формі.&nbsp;</p>
<p>За підсумками&nbsp; 8 місяців 2015 року спостерігається стала динаміка перевиконання&nbsp; дохідної частини загального фонду державного бюджету. Враховуючи зазначене, цим законопроектом пропонується планові доходи державного бюджету у 2015 році збільшити на 14,3 мільярда гривень, в тому числі і по загальному фонду – на 16,4 мільярда гривень. За рахунок, перше, податок на додану вартість – 9,2 мільярда гривень, в тому числі і відшкодування цього ПДВ у обсязі 7 мільярдів гривень, ввізного мита –&nbsp; 3,8 мільярда гривень, податку на прибуток підприємств – 1,6 мільярда гривень, податку та збору на доходи фізичних осіб – 0,3 мільярда гривень та інші надходження –&nbsp; 1,5 мільярда гривень. Зазначений ресурс пропонується спрямувати за наступними напрямами. Майже 10 мільярдів гривень за прискорення і підняття соцстандартів з 1 грудня до 1 вересня 2015 року. Мінімальна заробітна плата зросте до…</p>
<p>&nbsp;</p>
<p>ГОЛОВУЮЧИЙ. Продовжуйте, будь ласка, пані міністр.</p>
<p>&nbsp;</p>
<p>ЯРЕСЬКО Н. Мінімальна заробітна плата зросте до 1 тисячі 378 гривень з 1 тисяча 218 гривень, прожитковий мінімум на одну особу –&nbsp; до 1 тисячі 330 гривень. Тобто обидва показники збільшуються на 13 відсотків. Розмір мінімальної пенсії зросте до понад 1 тисячу 74 гривні. Також збільшуються допомоги та стипендії. 2,7 мільярдів гривень додаткових –&nbsp; на погашення заборгованості з різниці в тарифах на теплову енергію, опалення, гарячу воду, що вироблялися для населення, 0,9 мільярдів гривень – на оборону на оборону та правоохоронну діяльність, 0,3 мільярда гривень – на поповнення резервного фонду, 0,2 мільярда гривень – на придбання цифрових мамографів та ультразвукових діагностичних приладів вітчизняного виробництва, я підкреслюю, вітчизняного виробництва, і 0,25 мільярдів гривень – на інші першочергові витрати.</p>
<p>Шановні народні депутати, проект закону спрямований, в першу чергу, на потреби людей, на покращення їх соціального забезпечення. І прошу підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую, пані міністр.</p>
<p>Будь ласка, для співдоповіді Василь Амельченко.</p>
<p>&nbsp;</p>
<p>12:10:15</p>
<p>АМЕЛЬЧЕНКО В.В.</p>
<p>Шановні українці, шановний пане головуючий, шановні колеги, Комітет з питань бюджету 16 вересня розглянув урядовий законопроект&nbsp;про внесення змін до Закону "Про Державний бюджет на 2015 рік" за номером&nbsp; 3060.</p>
<p>Комітет підтримує ініціативу уряду щодо перенесення строку підвищення прожиткового мінімуму та мінімальної зарплати з 1 грудня на 1 вересня з відповідним збільшенням соціальних видатків бюджету.</p>
<p>Водночас, звернуто увагу, що така ініціатива не передбачає збільшення розміру соціальних гарантій з врахуванням поточного соціально-економічного стану в країні. Але за поясненням уряду це сьогодні відповідає реальним фінансовим можливостям держави.</p>
<p>Крім того, особливу увагу комітетом приділено&nbsp; питанню достатності обсягів освітньої і медичної субвенції. Саме за ініціативою членів бюджетного комітету вчора з цього приводу на нашому засіданні брали участь міністр освіти і міністр охорони здоров'я. І вони запевнили, що запропонованим законопроектом обсяги таких субвенцій забезпечуватимуть утримання відповідних освітніх і медичних закладів до завершення року. Всі ви буваєте на округах і ці питання періодично і перманентно виникають сьогодні у бюджетній сфері. Тому, міністри вчора запевнили, і я сподіваюсь, що уряд таки дотримається цих гарантій і ці бюджетники: освітяни, вчителі – це я скоріше звертаюсь сьогодні до українців, забезпечить повністю виплату заробітної плати до кінця поточного року.</p>
<p>За висновком Головного науково-експертного управління законопроект може бути прийнятий за основу з врахуванням висловлених зауважень та пропозицій. Зокрема, зауважено щодо законопроекту не надано необхідних детальних розрахунків та пояснень щодо відповідних змін доходів і видатків державного бюджету.</p>
<p>За результатом розгляду Комітет з питань бюджету ухвалив рішення, рекомендувати законопроект 3060 прийняти за основу та в цілому…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; завершуйте.</p>
<p>&nbsp;</p>
<p>АМЕЛЬЧЕНКО В.В. Рекомендувати законопроект 3060 прийняти за основу та в цілому як закон з врахуванням викладених у листі висновку комітету пропозицій, що врегульовують питання фінансового забезпечення до завершення цього року актуальних&nbsp;напрямів соціально-економічного розвитку регіонів. У разі прийняття такого законопроекту доручити Комітету з питань бюджету разом з Міністерством фінансів та&nbsp; Головним юридичним управлінням Апарату Верховної Ради&nbsp; при оформленні відповідного закону внести необхідні зміни до&nbsp; тексту законопроекту і додатків до нього з урахуванням&nbsp; підтриманих пропозицій, а також необхідні редакційні і техніко-юридичні уточнення.</p>
<p>Прошу&nbsp; підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Василь Васильович.</p>
<p>Будь ласка, запишіться:&nbsp; два – "за", два – "проти". Запишіться, колеги: два –"за", два – "проти".</p>
<p>Будь ласка, народний депутат Романова, "Самопоміч".</p>
<p>&nbsp;</p>
<p>12:13:47</p>
<p>РОМАНОВА А.А.</p>
<p>Передаю слово Олегу Березюку.</p>
<p>&nbsp;</p>
<p>ГОЛОВУЮЧИЙ. Олег Романович Березюк, будь ласка.</p>
<p>&nbsp;</p>
<p>12:14:12</p>
<p>БЕРЕЗЮК О.Р.</p>
<p>Доброго дня, шановні&nbsp; пані та&nbsp; панове! Нам головне не повірити в те, що&nbsp; люди не розуміють, що відбувається в країні. Але, з іншого боку, нам сьогодні треба використовувати кожний момент, щоб показати, що&nbsp; управління державою є відповідальним і не популістичним.&nbsp; Ці 200 чи 300 гривень, які сьогодні ми додаємо, насправді не рятують нікого. Але за тими 200 чи&nbsp; 300 гривень має йти відповідальна політика щодо реформ в галузі.</p>
<p>Пане Прем'єр-міністре, ми повинні залишити в кишенях людей гроші від правильного нарахування тарифів. І фракція "Об'єднання "Самопоміч" не відступиться від цього, щоб зобов'язати Кабінет Міністрів, "Нафтогаз", неіснуюче, корумповане безвідповідальністю НКРЕ від перерахування тарифів. Оце є соціальний стандарт, який залишає у кишенях людей реальні гроші.&nbsp; Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, "Народний фронт", народні депутати Гузь Ігор Володимирович.</p>
<p>&nbsp;</p>
<p>12:15:37</p>
<p>ГУЗЬ І.В.</p>
<p>Прошу передати слово Олегу Медуниці.</p>
<p>&nbsp;</p>
<p>12:15:43</p>
<p>МЕДУНИЦЯ О.В.</p>
<p>Шановні колеги, вчора ми на бюджетному комітеті дуже довго розглядали низку цих законів і, зокрема, цей, найголовніший закон. І ми вважаємо, що прийшов час, коли справді Верховна Рада може продемонструвати своє відношення до тих проблем, які є у простих українців.</p>
<p>Сьогодні ми можемо з упевненістю сказати, що ми змогли стабілізувати економіку, що ми наростили доходи Державного бюджету, і в нас з'явився той додатковий ресурс, який можемо направити на збільшення соціальних стандартів для громадян України.</p>
<p>Фракція "Народного фронту" одноголосно підтримує цей урядовий закон, закликає колег не тільки по коаліції, а й з інших фракцій, так само проголосувати за цей закон, який чекають мільйони українців.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Іван Крулько , "Батьківщина".</p>
<p>&nbsp;</p>
<p>12:17:08</p>
<p>КРУЛЬКО І.І.</p>
<p>Іван Крулько, фракція "Батьківщина". Я цим виступом хотів би звернутися, в першу чергу, до громадян України і пояснити, що мається на увазі, коли уряд пропонує на 13 відсотків нібито підвищити соціальні стандарти.</p>
<p>Треба добре розуміти, що це робиться з кількох причин. Перша причина полягає в тому, що таким підвищенням уряд хочу хоч якось перекрити ці невигідні умови, які були досягнуті з кредиторами. Тому що люди повинні добре розуміти, і всі ми добре усвідомлюємо, що до 2040 року Україна стає ще більшим боржником, ніж була до цього.</p>
<p>Друга причина, чому це робиться, тому що йдуть вибори. І не в травні місці, не в квітні місяці, ні в березні, коли "Батьківщина" домагалася індексації заробітних плат і пенсій, як це передбачено чинним законодавством України, це робиться зараз для того, щоб 25 жовтня сказати: ось подивіться, скільки ми вам підняли соціальних стандартів. Але, насправді, якщо іти за методологією, яка затверджена Кабінетом Міністрів, то ці соціальні стандарти мають бути підняті не на 13 відсотків, а на 72. У липні місяців країні склалася унікальна ситуація, коли тільки 40 відсотків складав прожитковий мінімум від тих цін, які реально склалися в країні.</p>
<p>Безперечно, "Батьківщина" за це, навіть за це проголосує, але ми в той же час вимагаємо реальної індексації заробітних плат і пенсі – перше. І друге, зробіть тарифи такими, щоб люди могли за них у жовтні, листопаді і грудні заплатити. Не треба перетворювати людей у тих, хто не живе, а просто виживає. Тому ми будемо голосувати, але не зупинимося на тому, щоб тарифи були реальними, а заробітні плати і пенсії – достойними. Слава Україні!&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Віталій Курячий, "Блок Петра Порошенка".</p>
<p>&nbsp;</p>
<p>12:19:17</p>
<p>КУРЯЧИЙ М.П.</p>
<p>Шановний Володимире Борисовичу, шановні колеги народні депутати! Сьогодні ми розглянули з вами і обговорили вже багато питань. А крім того, сьогодні ми маємо прийняти дуже відповідальне рішення щодо підвищення соціальних стандартів. Вірю, що воно буде підтримано депутатами усіх фракцій. Ми завинили громадянам України, повинні повернути борги. Це тільки початок, цього чекають пенсіонери, вчителі, медичні працівники, діти війни та інші верстви населення. Вважаю, що нам необхідно системно підійти до розв'язання цієї проблеми та неухильно виконувати ухвалені рішення. Разом з цим, давайте займемо консолідовану політичну позицію та будемо реалізовувати можливості для зниження тарифів для громадян не менше, як на чверть.</p>
<p>Що пропонується для цього?</p>
<p>Заходи з демонополізації ринків, зниження податкового тиску, мінімізація невиробничих витрат у цій сфері. Крім того, треба розплутати непрозорі схеми утворення тарифів. У новому бюджеті на 2016 рік мусять бути закладені саме такі підходи.</p>
<p>По-друге, пропоную питання про підвищення соціальних стандартів розглядати урядом та Верховною Радою раз у квартал, а не раз у два роки.</p>
<p>По-третє, велике джерело економії коштів та зниження тарифного тиску на сімейний бюджет громадян – це нещадне викорінення корупції на місцевому рівні. Один лише приклад: у Дніпропетровську лише одне управління житлово-комунального господарства за 10 місяців вивело в тінь майже 18 мільйонів гривень із 46 мільйонів, які поступили від населення за оплату комунальних послуг на рахунки ЖЕКів, - це майже 40 відсотків. Таких прикладів багато, і не лише в Дніпропетровській області.</p>
<p>Комунальна сфера - сьогодні питання національної безпеки. Зупинити крадіжки та корупцію в комунальній сфері – найкоротший шлях для наведення ладу у галузі та відновлення соціального спокою.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Фракції по хвилині, які не брали участь в обговоренні. Будь ласка, Олег Ляшко. Потім…</p>
<p>&nbsp;</p>
<p>12:21:38</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати! Законопроект, яким пропонується підвищити соціальні стандарти: пенсії, зарплати тощо, - безумовно, ми дякуємо уряду про те, що він нарешті, через кілька місяців після того, коли ми вимагалися від уряду внесення відповідного законопроекту, нарешті уряд вніс його до залу. Але чи той законопроект, який ми вимагали, чи те підвищення, яке ми вимагали? Ні, ні і ще раз ні. Ті копійки – то кістка з барського столу, то взагалі не вирішує жодної проблеми. Коли в нас за 14 місяців 320 відсотків інфляції… До речі, де голова Національного банку, коли розглядаються ключові питання фінансової системи і боргу країни? Чому немає у парламенті представника Національного банку?</p>
<p>Але щодо заробітних плат і пенсій. Нехай на ту зарплату і пенсію поживе той, хто її призначає, –&nbsp; на 1200 чи на 1300&nbsp; гривень, коли треба за все платить і немає чим платить.</p>
<p>&nbsp;</p>
<p>ГОЛОВУЮЧИЙ. Ярослав Москаленко, будь ласка. І потім доповідь по закону Наталія Королевська, альтернативного.</p>
<p>&nbsp;</p>
<p>12:23:08</p>
<p>МОСКАЛЕНКО Я.М.</p>
<p>Ярослав Москаленко, група "Воля народу". Вельмишановний український народе! Шановні колеги! Закон 3060 група "Воля народу" буде підтримувати, тому що це стосується життя людей і тут, безумовно, в цьому одностайні.</p>
<p>Що стосується чотирьох попередніх законопроектів, шановні колеги, я&nbsp; би хотів, щоб ми з вами дуже добре подумали перш, ніж прийняти принципове для України рішення.&nbsp; Не буду говорити&nbsp; язиком фінансів, скажу: уявіть собі, що Україна – це родина. І батьки, сьогодні маючи борги, для того, щоб красиво жити і гарно виглядати перед сусідом, вирішили свій борг перекласти на дітей на 20 років вперед. І&nbsp; це не одна проблема. Через 20 років діти, якщо будуть&nbsp; жити бідно, будуть віддавати борг один в один, як батьки; а якщо зможуть вивчитись і жити гарно…&nbsp; вони жити гарно не зможуть, бо будуть віддавати в рази більше, чим батьки. Давайте думати, шановні колеги, перш, ніж голосувати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Наталія Королевська. 3060-1 доповідайте як альтернативний закон.</p>
<p>&nbsp;</p>
<p>12:24:31</p>
<p>КОРОЛЕВСЬКА Н.Ю.</p>
<p>Уважаемые коллеги! Уважаемые присутствующие! Сегодня&nbsp; в этом зале принимаются судьбоносные для нашей страны решения.&nbsp; И один из самых важных&nbsp; вопросов, который стоит на повестке дня: как будут жить люди.</p>
<p>Оппозиционный блок&nbsp; предлагает повысить социальные стандарты, и мы предлагаем повысить их на 74 процента: повысить минимальные пенсии, минимальные заработные платы, пособия. Потому что повышение сегодня на несколько десятков гривен&nbsp; социальных стандартов, того, что предлагает сегодня правительство, ситуацию в стране не изменит. А сейчас пришло время отдать людям долги.</p>
<p>Я хочу вам напомнить, что сегодня происходит. За последние полтора года люди переживают повышение тарифов, а особенно сейчас, это очень и очень актуально. Самое масштабно повышение тарифов со времен обретения независимости нашей страны.</p>
<p>Я также хочу обратить ваше внимание, что вся тяжесть инфляции, инфляционный налог сегодня полностью лег на плечи наших граждан. Уровень официальной инфляции за 2014 год и за 8 месяцев 2015 года – 74 процента.&nbsp; И то обещание правительства повысить тарифы на 13 процентов не решит сегодня проблемы. Вы даже 1/6 цены, которую люди сегодня переплачивают за все, тем самым не покроете. Ну, вы знаете, люди полтора года терпели и понимали. И мы понимаем, что тяжело, плохо, сложно, война, проблемы в стране, и что сегодня нужно было пережить это сложное время. Но наконец-то, наконец-то мы услышали заявление правительства, министр финансов говорит: деньги в стране есть, бюджет перевыполнили на 24 миллиарда гривен, 46 миллиардов гривен лежит на…</p>
<p>&nbsp;</p>
<p>ГОЛОВУЮЧИЙ.&nbsp; 20 секунд, завершуйте.</p>
<p>&nbsp;</p>
<p>КОРОЛЕВСЬКА Н.Ю. 46 миллиардов гривен лежит на казначейском счету. Так если же есть деньги, министр экономики уверяет, что экономика начинает расти, так давайте отдадим их честно людям, отдадим то, что люди сегодня реально зарабатывают.</p>
<p>Поэтому мы настаиваем на индексации в 74 процента, минимальную зарплату – до 2119 гривен и минимальную пенсию – до 1651 гривны.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, хвилина, група "Партія "Відродження". Віктор Бондар, хвилина.</p>
<p>І я прошу всіх керівників фракцій запросити депутатів до зали Верховної Ради, ми будемо переходити до голосування обговорених питань. Будь ласка,&nbsp; прошу всіх до зали.</p>
<p>Віктор Бондар.</p>
<p>&nbsp;</p>
<p>12:27:35</p>
<p>БОНДАР В.В.</p>
<p>Шановний Володимире Борисовичу! Шановні депутати! Безумовно, "Партія "Відродження" одна з найперших&nbsp; ще восени цього року реєструвала законопроекти про підвищення мінімальної заробітної плати, соціального захисту. Але в той час мало хто слухав, бо всім казалось&nbsp; якась ейфорія, що влада знає, що робити, що завтра будуть великі кошти в країні, наберемось кредитів, проїмо їх гарно і так далі.</p>
<p>Нічого не вийшло. Сьогодні ми бачимо, що підняття соціальних стандартів відбувається, але на мізер. Буквально на десятки, сотню гривень. Це не вирішує ситуацію абсолютно для людей. Це не дасть можливість нічого людям вирішити. Ми ще раз говоримо про те, що ми, безумовно, підтримаємо цей законопроект. Навіть там зайвих 100 гривень сьогодні для більшості людей, це великі кошти. Але ми говоримо про інше. Що без зміни економічної політики, без відродження промисловості, нових робочих місць ніколи не буде реального зростання заробітної плати і соціальних виплат.</p>
<p>Єдиний шлях – це відродження промисловості і економіки.</p>
<p>Тільки…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, соціальні питання. Міністр Павло Розенко, прошу.</p>
<p>&nbsp;</p>
<p>12:28:56</p>
<p>РОЗЕНКО П.В.</p>
<p>Шановні народні депутати! Дозвольте пару слів сказати щодо тих соціальних змін, які сьогодні пропонуються до Державного бюджету України. І хотів би розпочати з екскурсу в історію, коли ми з вами тут затверджували бюджет на 2015 рік.</p>
<p>Тоді, я хочу сказати, всі експерти, всі фахівці, знаючи, в якому стані знаходилась країна, 9 місяців тому, говорили одну річ, що підвищення соціальних стандартів, яке ви запланували з 1 грудня 2015 року –&nbsp; це дуже амбітне і майже нереальне завдання для країни, яка знаходиться в стадії війни, економіка якої падає, економіка якої зруйнована, проти якої працює фактично сьогодні одна з найбільших держав світу. Це було сказано 9 місяців тому. Але незважаючи на ці слова, незважаючи на те розуміння цієї ситуації, ми завжди говорили,&nbsp; говорив про це уряд, вимагала&nbsp; від нас коаліція: якщо буде можливість, хоч на місяць, хоч на два, хоч на три&nbsp; зробити все,&nbsp; щоби зробити підвищення соціальних стандартів раніше, треба це робити. І тому сьогоднішнє рішення – це результат спільної роботи всієї коаліції, всього уряду по ухваленню необхідних змін.</p>
<p>Я відразу хочу сказати, не&nbsp; на десятки все-таки гривень іде&nbsp; підвищення. Внаслідок підвищення мінімальної заробітної плати і, саме головне, першого тарифного розряду єдиної тарифної сітки, а він підвищується майже на 19 відсотків, все-таки заробітна плата працівників бюджетної сфери, а це біля 3 мільйонів&nbsp; українців: вчителі, лікарі, працівники культури, соціальної сфери – для них…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, завершуйте.</p>
<p>&nbsp;</p>
<p>РОЗЕНКО П.В. Для них умови оплати праці і заробітна плата в цілому, збільшиться&nbsp;&nbsp; від 200 до 600 гривень. Це дуже важливо. Коли&nbsp; ми говоримо про те, що ми не просто збільшуємо заробітну плату, ми будемо&nbsp; підвищувати висококваліфіковану робочу силу, ми робимо ставку на наших працівників.</p>
<p>І останнє.&nbsp; Хочу сказати, що справді,&nbsp; це підвищення&nbsp; не вирішує&nbsp; всіх&nbsp; проблем. Але ми чітко&nbsp; говоримо&nbsp; одне: це не закінчення соціального підвищення&nbsp; і бюджетних ініціатив.</p>
<p>&nbsp;</p>
<p>ГОЛОВУЮЧИЙ.&nbsp; 30 секунд ще, будь ласка.</p>
<p>&nbsp;</p>
<p>РОЗЕНКО П.В. Державний бюджет, проект бюджету&nbsp; на 2016 рік буде ще більш соціально орієнтованим: видатки&nbsp; на соціальну політику, на&nbsp; соціальне зростання в бюджеті 2016 року будуть зростати. Ми перейдемо і поступово будемо переходити на поступове підвищення&nbsp; соціальних стандартів, і в 2016 році воно вже відбуватиметься двічі на рік. Тому це перший крок, але і не останній.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Дякую, пане міністр.</p>
<p>І я прошу всіх зайти до залу народних депутатів, зайняти свої місця. І хочу запросити до слова Прем'єр-міністра України Арсенія Петровича Яценюка. Будь ласка, Арсеній Петрович. Будь ласка, колеги, заходимо в зал.</p>
<p>&nbsp;</p>
<p>12:32:46</p>
<p>ЯЦЕНЮК А.П.</p>
<p>Шановний пане Голово, вельмишановні члени коаліції! Фракція "Блоку Петра Порошенка", фракція "Народного фронту", фракція "Самопомочі" і інші фракції, вельмишановна опозиція, я попросив би вашого розуміння і підтримки, і того, щоб ми сьогодні прийняли відповідальне рішення, відповідальне рішення для країни, відповідальне рішення для мільйонів українців.</p>
<p>Ми, на відміну від попередньої практики, сьогодні провели повне обговорення цієї угоди. Я ще раз хочу зупинитися на базових параметрах цієї угоди, за що парламент буде голосувати? Тому що це свідоме і відповідальне рішення, і треба брати на себе саме те, для чого обирає народ України кожного політика, це відповідальність.</p>
<p>І так, перше, що ми отримуємо сьогодні? Ми отримуємо списання, конкретне списання 3,6 мільярдів доларів США. Це ті борги, який брав не цей уряд і не цей парламент, це&nbsp; ті борги, які накопичували 20 років, але це ті борги, які ми повинні гасити. Ми списуємо 3,6 мільярда доларів з нашого боргового портфелю.</p>
<p>Друге. Ми додатково економимо близько 5 мільярдів доларів США на виплату процентів, які ми повинні були б платити за обслуговування цього боргу.</p>
<p>Четверте. Ми переносимо виплату тіла кредиту на чотири роки. У нас немає коштів зараз виплачувати тіло кредиту. Тому протягом найближчих чотирьох років ми не будемо погашати наші боргові зобов'язання.</p>
<p>П'яте. Ми реструктуризували вже зараз борги державних банків і державних компаній. Я&nbsp; кажу про реструктуризацію боргів "Укрексімбанку", де наші громадяни тримають свої гроші і де наші компанії отримують кредити, ми&nbsp; таким чином застабілізували "Укрексімбанк". Ми реструктуризували борги державного "Ощадбанку" – це є один із найбільших банків країни, де так само наші громадяни тримають гроші і цей банк є основою фінансової стабільності країни.</p>
<p>Ми після цього рішення далі отримуємо можливість фінансової підтримки Міжнародного валютного фонду. Це означає, що якщо далі український парламент разом з урядом і Президентом буде проводити не прості, складні, сьогодні не популярні, але правильні для майбутнього реформи, то весь цивілізований світ стоїть з нами. Ми будемо отримувати кошти на фінансову підтримку і стабілізацію країни. Дорогі друзі! Чим більше ми робимо, тим більше ми отримаємо допомоги, і навпаки.</p>
<p>Я хочу також з вами, так само відверто поговорити про той інструмент, він дуже красиво називається …… – це той інструмент, який кредитори отримують взамін того, що вони сьогодні списали борги, що вони сьогодні понесли втрати, що вони сьогодні не будуть отримувати додаткові кошти, але в майбутньому вони щось можуть&nbsp; отримати.</p>
<p>Я не хочу, щоб тут була дискусія про те, що хтось, щось приховує. Я добре пригадую, коли декілька років тому під хіхоньки були підписані угоди, які принесли 16 мільярдів збитків країні вже сьогодні.</p>
<p>І цих 16 мільярдів країна заплатила не з прибутків. Цих 16 мільярдів країна заплатила зі збитків із кредитів, які ми понабирались, а зараз повинні їх віддавати.</p>
<p>І так, у тому випадку, якщо&nbsp; Україна буде зростати, це правда, тоді наші кредитори отримають додаткові кошти.&nbsp;</p>
<p>Тепер треба визначити, при яких параметрах кредитори зможуть отримати, підкреслюю, частину прибутку національної&nbsp; економіки, а не збитку. При тій умові, якщо&nbsp; валовий&nbsp; внутрішній продукт країни складе 125 мільярдів доларів США. Сьогодні валовий&nbsp; внутрішній продукт – тільки 85 мільярдів доларів.</p>
<p>Друга умова. У тому випадку, якщо українська економіка буде рости більше 3 процентів.&nbsp; Окремо зазначаю, що якщо економіка росте від&nbsp; 3 до&nbsp; 4 відсотків, то тільки з цього одного відсотку росту кредитори зможуть отримати&nbsp; як бонус 15 відсотків, частину нашого прибутку, в який вони так само вкладуться. Тому що ця реструктуризація дає можливість зробити країну успішною&nbsp; і багатою.</p>
<p>Третє. Якщо б українська&nbsp; економіка росте більше 4 відсотків, то кредитори можуть отримати до 40, визначено чітко, 40 відсотків від частини прибутку української економіки.</p>
<p>Може бути дуже багато розрахунків. Ми прорахували базовий розрахунок з нашими іноземними партнерами. Уявіть собі, сталось чудо, на яке я, дійсно, сподіваюсь, і українська економіка протягом 25 наступних років буде зростати на рівні 4 відсотків. Знаєте, що це означає для країни?&nbsp;&nbsp;&nbsp; Це означає те, що валовий внутрішній продукт України буде&nbsp; рівний Швейцарії і трошечки менший ніж Саудівська Аравія, це і Об'єднані Емірати. Друге. Це означає те, що заробітна платня в Україні, увага, середня&nbsp; заробітна платня в Україні буде складати&nbsp; 1 тисячу 960 доларів на одного громадянина країни. Я хочу заплатити кредиторам частину прибутку країни, якщо наша Україна буде сама успішна економіка в світі.</p>
<p>Шановні народні депутати, в котре вас закликаю, ми знаходимося не просто в складній, а в дуже складній ситуації. Немає жодної країни в світі, яка би за останніх два десятиліття воювала проти ядерної держави, ким є Російська Федерація; немає жодної країни після Другої світової війни, коли б Росія порушила світовий порядок, і вкрала в неї, у нас, наш Крим, частину нашого Донецька і частину нашого Луганська; немає жодної країни, яка&nbsp; би втратила 20 відсотків економіки. На наші плечі лягла ця історична відповідальність. Я прошу всіх свідомо прийняти це рішення.</p>
<p>Напевно, це не остання реструктуризація. Але я знаю точно, що якщо не буде проведена ця реструктуризація, то майбутнє України і фінансової системи не просто під загрозою, це – фінансовий колапс, якого ми не маємо права допустити, ми як український парламент,&nbsp; ми як уряд, ми як Президент і ми як люди, які відповідальні за долю держави.</p>
<p>Я прошу підтримати Україну. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, займаємо свої місця. Вношу пропозицію на голосування – проект Закону про внесення змін до Бюджетного кодексу України щодо реструктуризації державного боргу та&nbsp; гарантованого державою боргу та його частково списання,&nbsp; реєстраційний номер 3058, відповідно до рішення комітету за основу та в цілому з техніко-юридичними правками комітету.</p>
<p>Прошу голосувати за основу і в цілому. Голосуємо.</p>
<p>&nbsp;</p>
<p>12:42:27</p>
<p>За-309</p>
<p>Оце патріотична позиція, друзі. Браво! 309 народних депутатів.</p>
<p>Шановні колеги народні депутати (реєстраційний номер 3057) проект Закону про внесення змін до Закону України "Про цінні папери та фондовий ринок". Відповідно за пропозицією комітету є пропозиція прийняти за основу і в цілому з техніко-юридичними правками комітету.&nbsp; 3057 прошу голосувати за основу і в цілому. Прошу голосувати.</p>
<p>&nbsp;</p>
<p>12:43:07</p>
<p>За-307</p>
<p>Рішення прийнято. Закон ухвалено. Молодці просто!</p>
<p><a href="http://w1.c1.rada.gov.ua/pls/zweb2/webproc4_2?pf3516=3059&skl=9" target=_blank>3059</a> проект Закону з урахуванням рішення комітету прийняти за основу і в цілому, з урахуванням пропозицій комітету. 3059, прошу голосувати за основу і в цілому з урахуванням пропозицій комітету.</p>
<p>&nbsp;</p>
<p>12:43:39</p>
<p>За-308</p>
<p>Ухвалено закон.</p>
<p>Проект Постанови про забезпечення фінансової стабілізації в рамках виконання програми Міжнародного валютного фонду "Механізм розширеного фінансування" (3056) за основу і в цілому з урахуванням пропозицій комітету прошу голосувати. Прийняти за основу і в цілому з&nbsp; урахуванням пропозицій комітету, в редакції комітету, з техніко-юридичними правками, прошу голосувати.</p>
<p>&nbsp;</p>
<p>12:44:08</p>
<p>За-309</p>
<p>Рішення прийнято.</p>
<p>Шановні колеги народні депутати, на ваш розгляд для голосування внесено проект Закону (реєстраційний номер 3060), проект Закону про внесення змін до Закону України "Про Державний бюджет України на 2015 рік" (щодо підвищення прожиткового мінімуму та мінімальної заробітної плати). Ставлю пропозицію: прийняти за основу і в цілому з урахуванням пропозицій комітету. Прошу голосувати 3060.</p>
<p>&nbsp;</p>
<p>12:44:46</p>
<p>За-340</p>
<p>Закон ухвалено.</p>
<p>&nbsp;Я вітаю, це перемога України, шановні друзі. Якщо дозволите, декілька слів. Більше 300 голосів –&nbsp; надзвичайно відповідальне рішення. Це говорить про те, що цей парламент може робити правильні речі для України.</p>
<p>Шановні колеги, ще одну річ. Шановні народні депутати, залишіться на місцях! Я не хотів це говорити перед голосуванням, а зараз хочу сказати. Щойно український парламент продемонстрував коаліційному уряду, причому всі депутати, всіх фракцій і груп, що ми є надійними партнерами уряду. І ми завжди готові вислухувати критику, в тому числі коли мова йде про те, що десь щось парламент ухвалює не так. Але хотів би звернутись з проханням ще раз до міністрів, щоб якість роботи з комітетами, з депутатами була зовсім новою якості. І тоді ми будемо по-справжньому партнерами.</p>
<p>І ще одна річ, колеги. Якщо хтось знає в цьому залі, як реструктуризувати борги краще, ніж це зроблено зараз урядом, я готовий підписати розпорядження про відрядження у будь-якому складі в будь-яку країну, на будь-якому рівні, щоб ви провели успішні переговори і привезли в цю залу парламенту найкращі рішення. І тоді ми теж їх підтримаємо.</p>
<p>Шановні колеги, хвилину! Ми працюємо далі, залишіться на своїх місцях, у нас є ще два кадрових питання. Прошу сісти на місця свої, будь ласка. На місця, на місця, на місця…</p>
<p>Колеги, ми з вами розглядали проект Постанови про відставку віце-прем'єр-міністра України Вощевського. Ми з вами розглядали, мали розглянути заяву про відставку міністра охорони здоров'я Квіташвілі. Його не було в Україні, зараз він є, і він теж готовий виступити перед українським парламентом.</p>
<p>Тому я прошу, шановні колеги, всіх зайняти свої місця, народних депутатів. І я ставлю на голосування, колеги… Прошу зайняти свої місця. Готові голосувати? Проект Постанови, яка раніше була обговорена, про відставку віце-прем'єр-міністра України Вощевського Валерія Миколайовича, шановні колеги. Готові голосувати?</p>
<p>Це раніше було обговорене рішення.</p>
<p>Колеги, голосуєм 3087 про відставку Вощевського з посади віце-прем'єр-міністра за власним бажанням. Голосуєм, колеги. Прошу підтримати. Голосуєм.</p>
<p>&nbsp;</p>
<p>12:47:42</p>
<p>За-234</p>
<p>Рішення прийнято.</p>
<p>Шановні народні депутати, є зараз присутній міністр охорони здоров'я&nbsp; Квіташвілі. Я прошу… <i>(Шум у залі) </i>&nbsp;Я прошу на трибуну міністра охорони здоров'я Олександра Квіташвілі. Будь ласка,&nbsp; три хвилини.</p>
<p>Розглядаємо проект Постанови про звільнення Квіташвілі О. з посади міністра охорони здоров'я. Будь ласка, Олександр Квіташвілі. Будь ласка,&nbsp; три хвилини.</p>
<p>&nbsp;</p>
<p>12:48:41</p>
<p>КВІТАШВІЛІ&nbsp; О.</p>
<p>Уважаемые народные депутаты Украины! Вы знаете, что 2 июля этого года я написал заявление о просьбе пойти в отставку, хотя это решение пока еще не было принято. Я&nbsp;эти два месяца работал максимально интенсивно, стараясь, чтобы фактор моей отставки не помешал, а наоборот, помог решению вопроса&nbsp;&nbsp; про голосование&nbsp; за пакет законопроектов, который наше правительство внесло в парламент, но, к сожалению, это никакого результата не дало. Вчера было абсолютно позорное заседание Комитета здравоохранения. Компетентность людей, которые управляют этим комитетом, просто катастрофическая. Элементарное понимание изменений, важных изменений там отсутствует. Я могу вам сказать, что вчера законопроекты, которые были поддержаны &nbsp;научно-экспертным управлением Верховной Рады, Всемирным банком, Международным валютным фондом, они были отклонены, а альтернативный законопроект, который был внесен народным депутатом Мусием, который не имел никаких поддержек, он был отослан на доработку. Вот такой циничный сценарий уже третий раз, в принципе, развивается на этом комитете.</p>
<p>Я сделал все, что я смог. Те планы, которые у нас были, мы уже начали и завершили без каких-то эксцессов закупки, первый раз в истории этой страны, местные закупки. Уже начинаем по международным. Это 2,5 миллиарда гривен, которые пойдут через международные организации.</p>
<p>Я не пришел сюда держаться за кресло. Я не пришел сюда делать карьеру. И я вижу, что с этим комитетом я просто не смогу работать, просто не смогу работать. Поэтому, пожалуйста, принимайте решение, исходя из того, что я сказал. Хотя я готов служить на благо Украины, я –&nbsp;патриот нашей страны, такой же как и вы. И в любой форме я всегда буду поддерживать Украину. Спасибо большое.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги. Будь ласка, шановні колеги.</p>
<p>Давайте домовимося таким чином. Три запитання по хвилині. Запис. Ну, я бачу руки з різних фракцій. Будь ласка, три запитання по хвилині, прошу. Відповідь Олександра Квіташвілі, і потім голосуємо.</p>
<p>Прошу, записуйтесь, три запитання і… Запишіться, будь ласка. Я дам слово тим, хто, перші три записані, і вони зможуть задати запитання.</p>
<p>Будь ласка, Володимир Михайлович Литвин.</p>
<p>&nbsp;</p>
<p>12:51:43</p>
<p>ЛИТВИН В.М.</p>
<p>Шановні колеги! Я вчора отримав лист від однієї жінки, яка пише, що їй треба на ліки 1800 гривень у місяць, коштів немає. Вона пише, що мені зробити, що мені випити, щоб я вранці не проснулась.</p>
<p>А зараз давайте прочитаємо, що у нас 4 мільйони, більше ніж 4 мільйони людей не отримали ліки. Чому ви аплодуєте? Хто буде відповідати за те, що сьогодні люди вмирають у країні? Немає елементарного забезпечення.</p>
<p>Тому я вважаю, що немає потреби сьогодні ставити питання. І я думаю, що це не проблема міністра, це проблема ставлення уряду і всієї держави до охорони здоров'я. Люди просто вмирають. Треба приймати невідкладні, як каже Олег Ляшко, радикальні заходи.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка. Колеги, не перетворюйте на балаган. Три питання.</p>
<p>Будь ласка, Єднак. Остап Єднак.</p>
<p>Віктор Кривенко.</p>
<p>&nbsp;</p>
<p>12:52:54</p>
<p>ЄДНАК О.В.</p>
<p>Прошу Кривенку передати слово.</p>
<p>&nbsp;</p>
<p>12:53:00</p>
<p>КРИВЕНКО В.М.</p>
<p>Шановний пане міністре!&nbsp; Перш за все, коли ми призначали вас на цю посаду, я у вас запитав на зустрічі, чи залишитеся ви українцем, в громадянстві України, до свого кінця, фізичного. Тоді ви дали слово, що залишитеся, і з вашого виступу я зрозумів, що ви українцем залишаєтеся. Я вам за це дякую. Бо мене це справді турбувало.</p>
<p>Друге питання. Насправді ви не змогли сформувати свою команду. Ми знаємо, що кількість заступників… і у вас були внутрішні конфлікти з самими своїми заступниками. І, можливо, саме через це і не була продемонстрована та ефективність, на яку ми справді всі розраховували.</p>
<p>І третє – це звернення до шановного Прем'єр-міністра. Арсеній Петровичу! Арсеній Петровичу, у нас прохання якомога швидше внести кандидатуру на міністра охорони здоров'я в зал, щоб вона була продискутована і проконсультована з громадськими організаціями, з пацієнтськими організаціями, це міністерство не може бути без міністра.</p>
<p>Тому ось таке побажання вам. Успіху. І далі консультувати, і розвивати цю галузь. А Прем'єр-міністру шанованому…</p>
<p>&nbsp;</p>
<p>ГОЛОВУЮЧИЙ. Будь ласка, третє запитання, Мосійчук. Одна хвилина. І потім хвилина від комітету профільного.</p>
<p>&nbsp;</p>
<p>12:54:12</p>
<p>МОСІЙЧУК І.В.</p>
<p>Ігор Мосійчук, Радикальна партія. Нам роздали от брошюри, як подолати зволікання з державними закупівлями у сфері охорони здоров'я. Чи готові ви звернутись до Генеральної прокуратури на своїх підлеглих, які зволікали із цими закупівлями, що призвело до смертей українців? Чому, поки ви були міністром,&nbsp; закривались і закриваються лікарні? Зокрема,&nbsp;&nbsp; зараз планується закриття Здолбунівської залізничної лікарні в Рівненській області, викидають на вулицю&nbsp; лікарів. Це порушення Конституції. На якій підставі?! Чи готові ви і ваші заступники&nbsp; нести персональну, в тому числі&nbsp; кримінальну відповідальність, за все, що відбувалося&nbsp; в міністерстві протягом часу, поки ви були&nbsp; міністром?&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Александр, одну минуту, еще будет вопрос.</p>
<p>Будь ласка, питання, Ольга Богомолець від комітету, хвилина. І потім 2 хвилини на відповіді&nbsp; і голосуємо.&nbsp; Будь ласка, займаєте свої місця, прошу.</p>
<p>&nbsp;</p>
<p>12:55:23</p>
<p>БОГОМОЛЕЦЬ О.В.</p>
<p>Шановні народні депутати! Комітетом охорони здоров'я ще в квітні місяці&nbsp; робота Міністерства охорони здоров'я була&nbsp;&nbsp; визнана незадовільною.&nbsp; Міністерство охорони здоров'я не призначило відповідального за медичне забезпечення зони АТО. Забезпечення вакцинами по&nbsp; Україні – 17 відсотків.</p>
<p>Щодо реформ. Був поданий один закон на Комітет&nbsp; охорони здоров'я, який надає&nbsp; можливість&nbsp; банкрутства&nbsp; всієї державної системи лікувальних закладів. І Комітет&nbsp; охорони здоров'я вважає,&nbsp; що не тільки міністр охорони здоров'я, а й&nbsp; Прем'єр-міністр&nbsp; не мають бачення стратегії розвитку&nbsp; охорони&nbsp; здоров'я. Тому що&nbsp; постановою&nbsp; Прем'єр-міністра&nbsp; були скасовані&nbsp; референтні ціни і збільшена націнка на ліки в аптеках, що ми вважаємо&nbsp;&nbsp; абсолютно неприпустимим.&nbsp;</p>
<p>Тому, шановні колеги, прошу вас проголосувати за звільнення міністра охорони здоров'я з передачею справ в Генеральну прокуратуру щодо проведення державних закупівель в минулому році.</p>
<p>&nbsp;</p>
<p>ГОЛОВУЮЧИЙ.&nbsp; Колеги… Будь ласка,&nbsp; 2 хвилини, Олександр Квіташвілі.</p>
<p>Прошу, займайте свої місця,&nbsp; шановні колеги&nbsp; народні депутати!&nbsp;&nbsp;&nbsp;&nbsp;&nbsp; &nbsp;</p>
<p>Вже все сказали? Говоріть.</p>
<p>&nbsp;</p>
<p>12:56:37</p>
<p>КВІТАШВІЛІ&nbsp; О.</p>
<p>Вы, пожалуйста, посмотрите,&nbsp; какой год в этом отчете. Год какой, скажите, пожалуйста!</p>
<p><i>&nbsp;(Шум у залі)</i></p>
<p>&nbsp;</p>
<p>ГОЛОВУЮЧИЙ. Давайте, це ж не запитання-відповіді на постійній основі. Є запитання, який рік, який район. Все, колеги.</p>
<p>&nbsp;</p>
<p>КВІТАШВІЛІ О. Спасибо. У меня не было просто этого,&nbsp; поэтому.</p>
<p>&nbsp;</p>
<p>ГОЛОВУЮЧИЙ. Будь ласка, Олег Березюк, хвилина від фракції.</p>
<p>Єгор Соболєв, хвилина.</p>
<p>&nbsp;</p>
<p>12:57:32</p>
<p>СОБОЛЄВ Є.В.</p>
<p>Пане міністре, ми з вами неодноразово обговорювали вашу роботу і її погані результати. Я думаю, що під час вашої відставки було б дуже добре, якби ви назвали прізвища людей, які вам завадили перейти на закупівлю ліків через іноземні компанії в обхід нашої медичної мафії, які завадили реформувати нашу систему охорони здоров'я, яка є системою корупції і пожирання народних грошей, і людей, які вас кинули з цієї медичної мафії один на один. Назвіть прізвища, щоб наступний міністр охорони здоров'я не став жертвою тих самих оборудок, це дуже важливо для парламенту?</p>
<p>&nbsp;</p>
<p>ГОЛОВУЮЧИЙ. Колеги, 2864 проект Постанови про звільнення Квіташвілі з посади міністра охорони здоров'я. Прошу голосувати. Буде заключне слово міністра, він скаже. Правильно я розумію? <i>(Шум у залі)</i></p>
<p>&nbsp;Хвилина, будь ласка. Підготуйтеся до голосування.</p>
<p>&nbsp;</p>
<p>12:58:58</p>
<p>КВІТАШВІЛІ&nbsp; О.</p>
<p>Я не знаю, что вам сказать, я просто не понимаю ситуации. Я первый раз выступаю в парламенте, не понимаю, что происходит. Я подал заявление в отставку. Хотите в Генпрокуратуру? Пожалуйста. Хотите там, не знаю, ФСБ? Пожалуйста. Кто хочет, чем интересуется… Я никуда не уезжаю, я здесь, я буду отвечать за все. И пусть те, которые тоже работали в том министерстве в прошлом году, в позапрошлом&nbsp; году, пусть они отвечают. Когда вы говорите о нехватке лекарств…&nbsp; <i>(Шум у залі) </i>&nbsp;Кого хотите… Пожалуйста, мне все равно.</p>
<p>Вы посмотрите, как они покупали вакцины, сколько денег на этом делалось? Сколько денег делалось… <i>((Шум у</i><i> залі)</i></p>
<p><i>&nbsp;</i></p>
<p>ГОЛОВУЮЧИЙ.&nbsp; Дякую, пане міністр. Я прошу, 2864. <i>(Шум у залі)</i></p>
<p>&nbsp;2864, постанова по заяві міністра охорони здоров'я, прошу голосувати. Голосуємо. Що ви… Голосуємо. В заключному слові скаже фамілії.</p>
<p>&nbsp;</p>
<p>13:00:29</p>
<p>За-170</p>
<p>&nbsp;</p>
<p>ГОЛОС ІЗ ЗАЛУ. Хай говорить фамілії, не скривайте мафію. Говоріть, говоріть, включіть мікрофон міністра.</p>
<p>Хай говорить… <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Я включу йому мікрофон, будь ласка,&nbsp; колеги. Хвилину. Я попрошу, заспокойтесь, колеги, заспокойтесь!</p>
<p>Юрій Луценко.</p>
<p>Шановні колеги! Будь ласка, займіть свої місця. Я даю заключне слово ще хвилину, не влаштовуйте балаган. Зараз вам скажуть, хто мафія.</p>
<p>Сядьте на місце, будь ласка,&nbsp; Сядьте на місце, заспокойтесь, будь ласка,&nbsp; хвилину Квіташвілі Олександр, прошу.</p>
<p>&nbsp;</p>
<p>13:01:17</p>
<p>КВІТАШВІЛІ&nbsp; О.</p>
<p>Мне нужно 20 секунд. Реформа здравоохранения остановлена Комитетом&nbsp; здравоохранения, который вчера поддержал…, только два человека поддержали "за", несколько человек воздержались, а господин Мусий, госпожа Богомолец, госпожа Корчинская, госпожа Бахтееева, господин Шурма, господин Шипко были против. Это вот ваши фамилии. Какая там мафия? Мафия, это просто… это просто забитие реформы. Пожалуйста, господин Ярынич и госпожа Сысоенко поддержали. Вот вам ваши фамилии.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Луценко, будь ласка,&nbsp; хвилину і завершуємо. Не перетворюйте на балаган. Запросимо окремо міністра&nbsp; на комітет, він все розповість, на комітет до Єгора Соболєва антикорупційний, і оприлюднимо цю інформацію, забезпечимо пряму&nbsp; трансляцію, і все буде добре.</p>
<p>Юрій Луценко, будь ласка.&nbsp; І займіть місця для голосування.</p>
<p>&nbsp;</p>
<p>13:02:13</p>
<p>ЛУЦЕНКО Ю.В.</p>
<p>Шановнінародні депутати! Уважаемый господин министр! Я хотел бы вам напомнить, что медицинскую реформу в виде законов можно поддержать или&nbsp; завалить не в комитете,&nbsp; а здесь.</p>
<p>Поэтому если бы вы ее вынесли не месяц назад, а в прошлом году, как от вас и требовалось, это&nbsp; Верховный Совет&nbsp; бы ее&nbsp; поддержал. Но сейчас от вас требуют фамилии мафии, о которой вы рассказываете на всех телеэфирах. Пожалуйста,&nbsp; объявите фамилии тех, кто виноват в&nbsp; незакупках, в завышенных ценах, в развале системы охорони здоров'я. Или уйдите.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Запитання міністру, будь ласка.</p>
<p>&nbsp;</p>
<p>13:03:07</p>
<p>КВІТАШВІЛІ&nbsp; О.</p>
<p>Все дела, которые были по завышенным ценам закуплены, они в прокуратуре. Я могу, у меня сейчас нет с собой этих материалов, но я могу вам рассказать те фирмы, одна есть такая всем известная "Вектор-фарма", которая забрала 52 миллиона на закупку препаратов&nbsp; по СПИДу и перечислила только 10 процентов.</p>
<p>Я не знаю, это чья, это вы должны знать. Откуда я знаю, вы что думаете, я в сговоре?&nbsp; <i>(Шум у залі)</i> Подождите, одну&nbsp; секундочку, это только один пример. В прошлом году закупки производились в декабре&nbsp; 2014 года, в прошлом году. До конца года быстро-быстро, и под этот шумок делались вот такие схемы.</p>
<p>&nbsp;Я это могу все рассказать. Есть даже вот такой типа отчет, но не этой команды, но есть другой отчет, который&nbsp; рассказывает, как эти схемы работают.&nbsp; И как его там, Шабунин, его организация писала об этом, это везде доступно. Так что с меня спрашивать то, что схемы работали в Украине 2014, 2013, 2012 годах, это просто не правильно…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>КВІТАШВІЛІ О. Насчет претензий по законам. К сожалению, в Украине выстроенная система финансирования здравоохранения так, что без изменения законов невозможно ее запустить.</p>
<p>Чтобы изменить систему и написать новый закон, это было в шести из семи законов, включая Хозяйственный кодекс. И эти законы писались большой группой людей, включая юристов ……&nbsp; и международных экспертов, и, конечно,&nbsp; местных экспертов. Поэтому они были готовы в&nbsp; апреле.</p>
<p>Я очень извиняюсь, что система бюрократии, которая выстроена в стране… <i>(Шум узалі)</i> Пожалуйста, голосуйте. Я только&nbsp; прошу… не позволила вынести до июля. В июле они были уже в комитете. Я не мог их вынести без… и сейчас тоже можно это сделать, но комитет пошел против. Так что мне делать? Два месяца комитет…</p>
<p>&nbsp;</p>
<p>ГОЛОВУЮЧИЙ. Дякую, пане міністр. Всім, кого назвали, я дам репліку. Але послухайте, я вам хочу сказати, що наступним питанням є формування антикорупційної прокуратури. І я прошу всіх дуже відповідально до цього поставитися, бо ми маємо сформувати антикорупційну прокуратуру, а не просто про це говорити.</p>
<p>І не треба зараз&nbsp; створювати прецеденту для влаштування балагану в залі.</p>
<p>Я ще раз наголошую: є заява міністра Квіташвілі. Він виступив, задали питання. 2864 я ставлю Постанову про звільнення згідно поданої заяви. Прошу проголосувати, і потім всі, хто названі, будуть мати слово для репліки. Прошу голосувати і прошу підтримати. Відпустіть людину, якщо вона про це… хоче і про це заявила. Запросіть на комітет, я вам влаштую пряму трансляцію, і будете обговорювати.</p>
<p><a href="http://w1.c1.rada.gov.ua/pls/zweb2/webproc4_2?pf3516=2864&skl=9" target=_blank>2864</a> голосуємо, і розглядаємо антикорупційну прокуратуру. І ніхто хай&nbsp; не виходить з зали.</p>
<p>Прошу голосувати і прошу підтримати, 2864, проект постанови про звільнення, в цілому. Голосуємо.</p>
<p>&nbsp;</p>
<p>13:06:13</p>
<p>За-222</p>
<p>Колеги, ще раз ставлю на голосування проект Постанови про звільнення міністра Квіташвілі. Прошу голосувати. І всіх&nbsp; депутатів зайняти свої місця.</p>
<p>Будь ласка, прошу голосувати. Це його власна ініціатива, Прошу голосувати і прошу підтримати колег. Не хотів би йти у відставку, не писав би заяви.</p>
<p>&nbsp;</p>
<p>13:06:39</p>
<p>За-216</p>
<p>Колеги! Колеги! Ще раз наголошую на тому, що ми розглядаємо заяву про добровільну відставку. Я прошу ще раз до цього підійти відповідально.</p>
<p>Олег Романович, я прошу підійти відповідально до цього.</p>
<p>Будь ласка, колеги, 2864 – задоволення заяви про відставку Квіташвілі, постанова. Прошу голосувати. Саме краще слово – це голосування. Якщо захочете – перепризначете людину на посаду.</p>
<p>&nbsp;</p>
<p>13:07:24</p>
<p>За-220</p>
<p>Шановні колеги народні депутати, переходимо про призначення Верховної Ради до складу комісії з проведення конкурсу на зайняття...&nbsp; Будь ласка... <i>(Шум у залі)</i>&nbsp; 3021, шановні колеги, 3021, будь ласка,&nbsp; антикорупційна прокуратура.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу зараз в залі тиші. В нас йдуть надважливі антикорупційні законопроекти. Не запустивши тих антикорупційних законів... <i>(Шум у залі) </i><i></i></p>
<p>Шановні колеги, будь ласка, увагу! Зараз легше всього оголосити перерву, і ми втратимо кілька годин часу. В нас на розгляді два надважливих законопроекти поантикорупції, без яких ми не зможемо запустити всю систему антикорупційну, яку цей парламент виконував близько року. І тому я дуже прошу зараз не зупиняти роботу нашої сесії, її продовжити, щоб протягом години тих два надважливих, наголошую, надважливих законопроекти (3021, проект Постанови про визначення кандидатури до складу конкурсної комісії з відбору та зайняття посад членів Національного агентства з питань запобігання корупції) ми змогли розглянути. Я закликаю депутатів до відповідальності. У нас провалюється багато днів, коли ми працюємо. Я дуже прошу депутатів залишатися на своїх робочих місцях. Під час обговорення даного питання ми зможемо виступати і зможемо висловити свої думки.</p>
<p>Тому, шановні колеги, я звертаюся до усіх з великим проханням зайняти свої місця.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Будь ласка, Оксана Корчинська, хвилину. Заспокойтесь, будь ласка! Антикорупцію треба голосувати.</p>
<p>&nbsp;</p>
<p>13:10:07</p>
<p>КОРЧИНСЬКА О.А.</p>
<p>Шановні колеги, сьогодні для охорони здоров'я важливий момент. Для нас, всіх людей, котрі провели роками в лікарнях, і для мене як для голови опікунської ради і для голови найбільшого волонтерського колективу країни, важливо, щоб люди, котрі зараз відповідали тут: пан міністр охорони здоров'я і його перший заступник охорони здоров'я, - не були звільнені за власним бажанням, а були звільнені безпосередньо нами, парламентом, за негідну роботу на користь країни.</p>
<p>19 травня 67 депутатів написали заяву до Прем'єр-міністра. Була комісія міжвідомча, 10 міністерств було в комісії. Підтвердили повністю всі звинувачення депутатів: в блокуванні купівлі ліків, блокуванні оптово-відпускних цін, що призвело, що лікарні країни не змогли місяцями купувати ліки для країни; в блокуванні тендерів, міжнародних закупівель. Безпосередньо цим керувала перший заступник…</p>
<p>&nbsp;</p>
<p>ГОЛОВУЮЧИЙ. Репліка передбачає хвилину. Я надав хвилину. 20 секунд, завершуйте, будь ласка.</p>
<p>&nbsp;</p>
<p>&nbsp;</p>
<p>КОРЧИНСЬКА О.А. Безпосередньо цим процесом керувала пані Павленко, перший заступник. Цих людей треба знімати з посади. Комітет учора не дав приватизувати систему охорони здоров'я. Ми доопрацюємо і реформу запустимо, але зараз, на даний момент, принципово є звільнити цих людей з посади, а не так, щоб…</p>
<p>&nbsp;</p>
<p>ГОЛОВУЮЧИЙ. Дякую, пані Оксано.</p>
<p><i>&nbsp;(Шум у залі) </i></p>
<p>Працюємо далі. Я пропоную розпочати розгляд… Я ще внесу цю пропозицію. Я розумію, що ви ображені. Я думаю, що ми можемо розпочати&nbsp; зараз питання обговорення антикорупційної прокуратури до&nbsp; другої години. Обговоримо, а потім продовжимо після четвертої&nbsp; години. Приймається такий варіант?</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>13:12:47</p>
<p>ГОЛОВУЮЧИЙ.&nbsp; Дякую. Отже, шановні колеги, емоції в залі спали, і ми переходимо до наступного питання по нашому порядку денному.&nbsp; Про призначення представників Верховної Ради України до складу комісії з проведення конкурсу на зайняття адміністративних посад у Спеціалізованій антикорупційній прокуратурі.</p>
<p>Хочу вам нагадати, що дане питання має спеціальний порядок розгляду, який не передбачає&nbsp; скороченої процедури. Ця процедура передбачає повне обговорення, і тому ми зараз розпочнем проговорення. Якщо до обідньої перерви&nbsp; о другій годині ми його не завершимо, ми зможемо провести голосування після перерви. Але для того, щоб розпочати розгляд, нам зараз необхідно&nbsp; почати розгляд цього питання.</p>
<p>Отже відповідно до статті 8 Закону України "Про прокуратуру" призначення на адміністративні посади в Спеціалізовану антикорупційну прокуратуру здійснюються Генеральним прокурором України за результатами відкритого конкурсу. Організацію та проведення конкурсу здійснює&nbsp; конкурсна комісія, до складу якої входять&nbsp; 11 осіб, 7 з яких визначаються Верховною Радою України.</p>
<p>Хочу нагадати, у нас була довга дискусія в залі про співвідношення тих осіб, кого пропонує Верховна Рада і скільки пропонує прокуратура. В результаті цієї дискусії було визначено, що 7 осіб йде від Верховної Ради України. Відповідно комісії подали свої… фракції подали свої пропозиції, а комітет їх розглянув. Хочу ще раз наголосити, без цієї конкурсної комісії ми не зможемо обрати Спеціального антикорупційного прокурора, і ми не зможемо запустити антикорупційну систему роботи в нашій державі. І тому по цьому питанню я запрошую до доповіді голову Комітету Верховної Ради України з питань&nbsp; законодавчого забезпечення правоохоронної&nbsp;діяльності Андрія Анатолійовича Кожем'якіна. Будь ласка.</p>
<p>&nbsp;</p>
<p>13:14:30</p>
<p>КОЖЕМ’ЯКІН А.А.</p>
<p>Дякую. Шановний головуючий! Шановні колеги! Вашій увазі пропонується дуже важливий і вкрай необхідний для якісної та професійної роботи Національного антикорупційного бюро питання про призначення представників Верховної Ради України до складу комісії з проведення конкурсу на заняття адміністративних посад у спеціалізованій антикорупційній прокуратурі.</p>
<p>Як вже сказав пан Парубій, дійсно, частиною другої статті 8-1 Закону України "Про прокуратуру" це все передбачено, і до складу відповідної конкурсної комісії мають увійти 7 осіб, визначених Верховною Радою України.</p>
<p>На виконання відповідних доручень Голови парламенту, в межах компетенції комітет, 2 та 16 вересня було розглянуто ці питання. 2 вересня було розглянуто організаційне питання щодо формування комісії. Була визначена дата до 14 вересня всі фракції і групи повинні були подати свої пропозиції до комітету. 16 вересня на комітеті були розглянуті відповідні пропозиції від депутатських фракцій та груп щодо кандидатур. Так до комітету від депутатських фракцій і груп надійшло пропозиції щодо 14 кандидатур до складу відповідної конкурсної комісії. Комітет розглянув, народні депутати мали можливість з ними поспілкуватись та поставити питання. За результатами розгляду з огляду на те, що саме Верховна Рада делегує своїх представників до конкурсної комісії, комітетом було прийнято рішення та підготовлено відповідне подання щодо розгляду Верховною Радою України запропонованих кандидатур шляхом проведення рейтингового голосування. За його наслідками результативне голосування з призначених осіб до складу комісії з проведення конкурсу на заняття адміністративних посад у спеціалізований антикорупційній прокуратурі. Зокрема, для розгляду Верховної Ради України пропонується наступні 14 кандидатур, з яких Верховна Рада має призначити лише 7. Це: Волох Карл Максимович, Горбач Володимир Анатолійович, Деменко Анатолій Григорович, Джованні Кеслер, Дзира Ярослава Богданівна, Левченко Катерина Борисівна, Мері Батлер, Ніщук Євген Миколайович, Рабінович Вадим Зіновійович, Філенко Володимир Пилипович, Шабунін Віталій Вікторович, Шалайський Олексій Степанович, Шишкін Віктор Іванович і Яценко Антон Володимирович.</p>
<p>Зважаючи на те, що Закон України "Про прокуратуру" та Закон "Про Регламент Верховної Ради України" не містять чіткої процедури проведення рейтингового голосування, комітет розробив, погодив з Головним юридичним управлінням Апарату Верховної Ради України, затвердив на своєму засіданні порядок розгляду питання про відбір кандидатур до складу комісії з проведення конкурсу на зайняття адміністративних посад у спеціалізованій антикорупційній прокуратурі.</p>
<p>Звертаюся до вас, шановний Андрій Володимирович, йти по запропонованому комітетом регламенту. Це важливо.</p>
<p>Я можу його зачитати. Що пропонується? Пропонується представлення кандидатів в члени комісії… Колеги, пропонується наступний регламент. Представлення кандидатів, можна визначити за 20 хвилин. Виступи від фракцій і груп, дати теж можливість 25 хвилин. І голосування щодо подання, після цього, голосування Постанови про призначення сімох кандидатур від Верховної Ради в цю комісію.</p>
<p>Андрій Володимирович, дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Отже, шановне товариство, є запропонований порядок розгляду цього питання, власне який я зачитав вже, ще&nbsp; раз&nbsp; вам нагадаю. Він полягає в&nbsp; тому…</p>
<p>Пане Андрій, пане Андрій, я зачитаю пропозицію від Апарату по розгляду цього питання. Доповідь голови комітету, яка зараз відбулась. Другим пунктом - виступи від депутатських фракцій, бо власне фракції були&nbsp; суб'єктами висування, щоб вони могли аргументувати свою позицію і чому вони висовують тих людей. Третьою позицією є, на це дати по 3 хвилини до кожної фракції і разом - це вийде 25 хвилин. Третім питанням, вже проведення рейтингового голосування. Четвертою позицією по тих&nbsp; кандидатах, які набрали найбільшу кількість голосів,&nbsp; по них має бути затвердження, по кожному&nbsp; окремо - 226 голосів, тобто ці голоси, які необхідні для прийняття рішення.</p>
<p>Чи є згода з такою пропозицією, з таким регламентом розгляду?</p>
<p>Шановні колеги, я дуже прошу зайняти місця, щоб ми затвердили&nbsp;&nbsp;&nbsp;&nbsp; регламент розгляду.&nbsp; Дякую. Тобто, якщо не має заперечень проти такого&nbsp; регламенту&nbsp;&nbsp;&nbsp; розгляду, ми проводимо зараз запис від фракцій і груп стосовно&nbsp; виступів і представлень кандидатів від фракцій. Тому, я прошу всіх представників фракцій і груп, провести запис, і записатись на виступ,&nbsp; будь ласка.&nbsp;</p>
<p>Отже,&nbsp; до слова запрошується Олег Ляшко,&nbsp; будь ласка.&nbsp;</p>
<p>&nbsp;</p>
<p>13:21:45</p>
<p>ЛЯШКО О.В.</p>
<p>Олег Ляшко,&nbsp;&nbsp; Радикальна партія.</p>
<p>Шановні громадяни України, шановні колеги народні депутати, безумовно обрання будь-яких там чи антикорупційних прокурорів, чи членів Антикорупційного бюро, чи інших уповноважених осіб на боротьбу з корупцією це процес важливий. Але скільки б ми їх не обирали, ми ніколи не подолаємо корупцію, якщо не буде змінена система влади.</p>
<p>От ми щойно розглядали питання відставки міністра охорони здоров'я. Його питає весь зал, назви прізвище мафії, фармацевтичної мафії, яка блокує закупівлі, яка людям продає ліки в три чи в чотири рази дорожче ніж вони коштують у сусідній Польщі? Ми не чуємо відповідей від міністра охорони здоров'я, бо він хоче просто піти за власним бажанням. А те, що люди мруть від відсутності ліків, те, що ліки в нас завищені у кілька разів це йому байдуже.</p>
<p>Он ще один стоїть корупціонер в ложі уряду міністр енергетики Демчишин, який мільярди гривень платить російському бізнесу і купує в Росії вугілля, а власну вугільну енергетику знищують, а власну енергетичну галузь знищують. І скільки б ми з вами не обирали тут прокурорів, а Демчишин займає посаду міністра енергетики. А чому? А тому що його кришують, тому що він кришує російського олігарха Григоришина, а російський олігарх Григорошин - це бізнес партнер Президента Порошенка. І Президент Порошенко ходить розказує на представленні членів Антикорупційного бюро про боротьбу з корупцією розказує, про те міжнародним партнерам про боротьбу з корупцією розказують. Почніть цю боротьбу з корупцією з боротьби з корупцією в енергетиці, звільніть для початку корупціонера Демчишина з посади міністра енергетики. Припиніть корупцію в Адміністрації Президента, коли заступник глави Адміністрації Президента Філатов викликає суддів до себе в кабінет і дає їм команди, як голосувати і приймати рішення по тих чи інших справах. Зокрема, справа "Нафтогазвидобування", де Президент Порошенко колись був співвласником, а тепер, користуючись, зловживаючи, точніше, своїми президентськими повноваженнями через суди намагається віджати цю справу, даючи незаконні команди. Почитайте покази колишнього голови Апеляційного суду Чернушенка, де він чітко розказав, як його Порошенко викликав, які команди давав, які рішення приймати.</p>
<p>Тому давайте ми з вами не дурити народ боротьбою з корупцією, а починайте боротьбу з корупцією з себе, із влади. Корупція в Україні йде сьогодні в Україні із президентського кабінету, а далі в кабінет міністра енергетики, а далі в кабінет міністра охорони здоров'я, а далі&nbsp; в кабінети суддів, прокурорів і так далі, хто виконують незаконні команди Президента Порошенка.</p>
<p>Саме тому Радикальна партія зареєструвала проект постанови про створення Тимчасової слідчої комісії Верховної Ради по розслідуванню корупції Порошенка. Вимагає прийняття цієї постанови.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від фракції "Самопоміч" Сидорович Руслан Михайлович, передає слово Єгору Соболєву, будь ласка.</p>
<p>&nbsp;</p>
<p>13:25:14</p>
<p>СОБОЛЄВ Є.В.</p>
<p>Я хочу нагадати в чому ідея антикорупційної прокуратури. Наша Генеральна прокуратура в тому числі завдяки саботажу багатьох депутатів далі очолює корупції. Ідея творення Національного антикорупційного бюро і незалежної антикорупційної прокуратури створити місце, де можна зібрати справжніх слідчих, справжніх прокурорів, щоб вони почали арештовувати корупціонерів починаючи з керівництва Генеральної прокуратури.</p>
<p>Закон дозволяє вибрати справжнього антикорупційного прокурора, він каже, зберіть незалежну комісію, яка незалежно від політики і незалежно від корупціонерів вибере людину.</p>
<p>Фракція "Самопоміч" делегує в цю комісію Віталія Шабуніна, голову громадської організації Центр протидії корупції, якого в цьому залі не треба представляти. Одночасно ми би хотіли звернутися до інших політичних сил, колеги, коли ми бачимо з ваших пропозицій, при всій повазі до мого друга Євгена Оніщуку, актора. Коли ми бачимо депутатів, коли ми бачимо людей, які далекі від світла боротьби з корупцією і темряви її творення. Ми фактично допомагаємо Віктору Шокіну призначити антикорупційного прокурора, який буде його подільником. Віктор Шокін вже делегував 4 високопосадових корупціонерів з Генеральної прокуратури в цю комісію – обирати антикорупційного прокурора. Йому достатньо двох слабких, двох недосвідчених, двох непринципових людей і в нього в цій комісії буде більшість. І він призначить Артема Пшонку, діамантового прокурора, кого захоче – людину, яка загубить і саму ідею антикорупційної прокуратури і зробить неможливою роботу&nbsp; детективів Національного антикорупційного бюро.</p>
<p>Тому висуваючи Віталія Шабуніна, ми просимо всіх інших колег поставитися так само. Давайте делегуємо туди принципових з результатами людей, яких знає все суспільство, які не належать нікому. Хай вони оберуть справжнього антикорупційного прокурора і тоді Антикорупційне бюро запрацює.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Від... Зараз – "Батьківшина" в мене записана. "Опозиційний блок". Зараз – "Батьківщина", потім – "Опозиційний блок". Передає слово Андрію Кожем'якіну Іван Крулько. Будь ласка.</p>
<p>&nbsp;</p>
<p>13:27:56</p>
<p>КОЖЕМ’ЯКІН А.А.</p>
<p>Шановні колеги, ще раз хочу наголосити, що це дуже важливе, вкрай необхідне для якісної та професійної роботи Національного антикорупційного бюро питання про призначення представників Верховної Ради до складу комісії з проведення конкурсу із зайняття адміністративних посад у спеціалізованій антикорупційній прокуратурі.</p>
<p>Я хочу нагадати присутнім колегам, що в такій редакції ми тут, знаходячи компроміс у Верховній Раді, проголосували зміни до Закону про прокуратуру. І це той компроміс, який сьогодні дає можливість не стояти на одному місці, а рухатися далі і проводити реформи і прокуратури, і наводити порядок серед тих чиновників, які сьогодні займаються корупцією. Я повністю підтримую Єгора Соболєва і вважаю, що рухатися треба вперед, не зважаючи іноді на ті прізвища, з якими ми не погоджуємося, але такі закони ми приймаємо і такі правила ми визначаємо, тому по цим правилам будемо грати.</p>
<p>Фракція "Батьківщина" пропонує, внесла пропозицію&nbsp; про включення до складу комісії з проведення конкурсу на адміністративні посади у спеціалізовані антикорупційні прокуратури Шишкіна Віктора Івановича, він тут присутній. Шишкін Віктор Іванович - відомий український діяч, суддя Конституційного Суду України, народний депутат України першого, другого, третього скликань. Перебуваючи у робочій групі народних депутатів України з розробки проекту Конституції України, вніс ряд важливих пропозицій, які було враховано, щодо принципів розподілу влади в Україні, за що отримав звання заслуженого юриста України.</p>
<p>Віктор Іванович – визнаний авторитет у сфері законодавства і законності, маж досвід у зміцненні демократії та утвердженні верховенства права. На зорі незалежності України був Генеральним прокурором і вніс вагомий особистий вклад в створення правової системи нашої держави і дотримання законності. Дійсний державний радник юстиції, кандидат юридичних наук, автор понад ста наукових праць і питань державного права та управління.</p>
<p>Прошу вас, шановні колеги, підтримати кандидатуру Шишкіна Віктора Івановича щодо включення його до складу Комісії з проведення конкурсу на адміністративні посади у спеціалізовані антикорупційні прокуратури. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Опозиційного блоку" Папієв Михайло Миколайович.</p>
<p>&nbsp;</p>
<p>13:30:26</p>
<p>ПАПІЄВ М.М.</p>
<p>Дякую. Шановні народні депутати України, шановні громадяни України! Сьогодні в розгляді у нас дуже важливе питання. І я привертаю увагу народних депутатів України, як воно звучить. Звучить воно як призначення представників Верховної Ради України. І це буде такий тест на зрілість Верховної Ради України. Тобто ми сьогодні призначаємо не представників коаліції, не представників більшості, а ми маємо призначити представників всієї Верховної Ради України.</p>
<p>Саме тому я просив би, незалежно від симпатій, щоб в цій комісії були представлені як представники від фракцій, які входять до коаліції, так само як і представники позафракційних народних депутатів, так само щоб були представлені і представники опозиції. Від "Опозиційного блоку" ми подали кандидатуру Рабіновича Вадима Зіновійовича. Я дуже прошу народних депутатів України підтримати цю кандидатуру, і щоб ця комісія наша представляла весь спектр політичних сил Верховної Ради України. І тоді до неї буде довіра.</p>
<p>І ще. Привертаю увагу всіх народних депутатів України стосовно того, що відбулося в Верховній Раді при розгляді попереднього питання.</p>
<p>Ви знаєте, я бачив багато заслуховувань міністрів урядів, різних урядів України. Але такого некоректного відношення до народних депутатів України&nbsp; я ще не чув. Ви знаєте, допоки у нас не буде поваги до самих себе, до того часу не буде поваги і у інших. І в першу чергу, якщо уряд підконтрольний і підзвітний&nbsp; Верховній Раді України, і коли міністр веде себе не те, що навіть некоректно, неетично, а веде себе&nbsp; по-хамськи, він має бути звільнений&nbsp; з посади не за власним бажанням, він має звільнений по статті з припискою, щоби подалі ним зайнялась&nbsp; Генеральна прокуратура України. Таких речей пробачати не можна.&nbsp; хамство в Верховній Раді України має каратися.</p>
<p>Шановні колеги, я дуже просив би, щоб&nbsp; ви підтримали до складу комісії з цього важливого&nbsp; питання нашу&nbsp; кандидатуру Рабиновича Вадима Зиновійовича. Дякую вам.&nbsp;</p>
<p>&nbsp;</p>
<p>ГОЛОВУЮЧИЙ. Від "Блоку Петра Порошенка" Ольга Червакова передає слово&nbsp; Сергію Лещенку. Будь ласка.</p>
<p>&nbsp;</p>
<p>13:33:06</p>
<p>ЛЕЩЕНКО С.А.</p>
<p>Шановні колеги, корупція&nbsp; залишається головною проблемою українського суспільства після Майдану. Нещодавно Міжнародний республіканський інститут оприлюднив цифри, які вразили мене і багатьох, хто їх побачив. Виявляється, українські громадяни вважають, що режим Януковича боровся з корупцією краще, ніж нинішня влада. Так вважає 51 відсоток громадян. Ці цифри є дуже тривожним дзвінком для всіх нас, тому що люди в своєму гніві не будуть розбирати: хто був в опозиції, хто був при владі; хто їв землю на трибуні, а хто скакав біля трибуни. Люди вимагають посадки корупціонерів до в'язниці.</p>
<p>Для того, щоб боротися&nbsp; з високопосадовою корупцією було створено&nbsp; Національне антикорупційне бюро, яке&nbsp; буде переслідувати корупціонерів найвищого рангу. Але для того, щоб це Бюро ефективно працювало треба, щоб була створена Антикорупційна прокуратура і був спеціальний прокурор, який буде підтримувати обвинувачення в суді.</p>
<p>З цією метою ми&nbsp; прийняли закон на минулій сесії. тут були бурхливі баталії, нам вдалося відстояти норму, щоб парламент вносив сім кандидатів до цієї номінаційної комісії. І сьогодні ми будемо обирати цих сім прізвищ.</p>
<p>На моє переконання, на переконання нашої фракції, обов'язково в цьому&nbsp; переліку має бути представник західних структур, структур, які довіряють Україні сьогодні, які виділяють величезну фінансову підтримку, які пішли назустріч в скрутний момент фінансових буревіїв. І сьогодні ці організації мають бути представлені в бюро, в комісії з вибору антикорупційного прокурора.</p>
<p>Зокрема, на ваш розсуд будуть пропонуватися кандидатури Джованні Кеслера, який вже має досвід відбору голови Національного антикорупційного бюро, а також кандидатура Мері Батлер, яка працює у відділі конфіскації активів та протидії відмивання коштів Міністерства юстиції, теж надзвичайно досвідчена людина, яка працювала в Київському посольстві Сполучених Штатів Америки.</p>
<p>Також важливо, аби до цієї комісії потрапили представники громадянського суспільства, зокрема, журналісти і громадські активісти, які багато років розслідують корупцію, публікують статті на цю тему. Зокрема, Віталій Шабунін, голова правління Центру протидії корупції. Того центру, який викривав корупції в тому самому Міністерстві охорони здоров'я, про який щойно були дуже бурхливі дебати. Також є Олексій Шалайський, людина, яка багато років очолює сайт "Наші гроші", що спеціалізується на викритті зловживань при державних закупівлях. Буде номінована кандидатура Віктора Шишикіна, колишнього Генпрокурора і судді Конституційного суду. Людина, яка має свою позицію з багатьох питань, принципова людина яка має досвід в викритті злочинів, а також в юридичній практиці. Важливо, щоб ці люди потрапили до цієї комісії. І звичайно, важливо, щоб туди не потрапили люди які голосували за злодійські закони 16 січня або які підтримували минулу авторитарну владу.</p>
<p>Дякую за увагу. І сподіваюсь на результативне голосування.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Від "Народного фронту" до слова запрошується Антон Геращенко.</p>
<p>&nbsp;</p>
<p>13:36:31</p>
<p>ГЕРАЩЕНКО А.Ю.</p>
<p>Шановні колеги! Шановний український народ! Фракція "Народний фронт" пропонує 5 кандидатів до складу комісії по відбору антикорупційного прокурора.</p>
<p>По-перше, це Мері Батлер, заступник голови відділу конфіскації активів та протидії відмивання грошей, Міністерство юстиції США. Це Джованні Кеслер, генеральний директор європейського управління у боротьбі з шахрайством. Це ті люди, які допомагали нам вже обирати керівника Антикорупційного бюро, і вони знані в Україні як образці чесноти та гідності. Також це Шалайський Олексій Степанович, директор громадської організації "Наші гроші". Загальновідома особа, яка допомагає у боротьбі з корупцією.&nbsp; Також це громадський активіст, спеціаліст в питаннях очищення влади Волах Карл Максимович, співзасновник громадського люстраційного комітету. І Філенко Володимир Пилипович, радник Міністра внутрішніх справ, багаторічний народний депутат України, один з тих, хто голосував за незалежність нашої країни.</p>
<p>Ми пропонуємо в ході рейтингового голосування оприділитися з кандидатурами і обрати найкращих людей, які оберуть чесного антикорупційного прокурора, який допоможе в боротьбі з корупцією в Україні. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Від фракції "Відродження" запрошується Святаш. Будь ласка.</p>
<p>Групи. Перепрошую, депутатської групи.</p>
<p>&nbsp;</p>
<p>13:37:50</p>
<p>СВЯТАШ Д.В.</p>
<p>Шановні колеги! Дійсно, до складу цієї комісії має увійти представники всіх фракцій і депутатських груп парламенту, як з коаліції, так і з опозиції. "Партія "Відродження" знаходиться в опозиції. Тобто ми не в коаліції. І делегуємо до складу цієї комісії члена нашої депутатської групи Яценко Антона Володимировича. Народного депутат України трьох скликань. Він має освіту юридичну, доктор економічних наук і працює в профільному комітеті. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від позафракційних надається слово Юрію Левченку. Будь ласка, Юрій Левченко.</p>
<p>Юрій Левченко. Юрій Левченко. Вся країна просить вас до слова.</p>
<p>Будь ласка, від позафракційних Юрій Левченко.</p>
<p>&nbsp;</p>
<p>13:38:35</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Я хотів би зараз звернутися, насамперед, до українського народу, до тих людей, які нас зараз слухають і дивляться.</p>
<p>На превеликий жаль, коли сьогодні вранці розглядалися законопроекти доленосні для країни, не дали можливість жодному свободівцю висловитись.</p>
<p>На превеликий жаль, як і це питання, яке ми зараз розглядаємо, так і ті питання, абсолютно розглядалися з тотальним порушенням&nbsp; Регламенту Верховної Ради&nbsp; України.</p>
<p>Попри те, що спікер Гройсмана заявляв неодноразово, що: от, починається нова ера Верховної Ради, що ось, цього вересня вже,&nbsp; регламент буде дотримуватись. Але як і раніше,&nbsp; тоді коли це невигідно&nbsp; владі,&nbsp; тоді, коли це невигідно режиму, тоді регламент недотримується, попри те, що це Закон&nbsp; України "Про Регламент Верховної Ради&nbsp; України".</p>
<p>Тому, я хотів би&nbsp; звернутися ще раз до людей. Люди добрі, задумайтесь над тим,&nbsp; чому справи деякі робляться&nbsp; "в темну", в порушення&nbsp; елементарних&nbsp;&nbsp; процедур, яких легко дотримуватись: процедур повного обговорення, процедур першого і другого читання, процедури навіть такої, що треба показати&nbsp; документ.&nbsp; От зараз обговорюється дуже важливе питання створення комісії, яка буде&nbsp; обирати&nbsp; антикорупційного прокурора, але насправді,&nbsp; документа з цими прізвищами, до цих&nbsp;&nbsp;&nbsp; не роздано депутатам. Вчора вночі ще, от я о 3-ї ночі спеціально&nbsp; перевіряв, цієї ночі, не було цього документу&nbsp; на сайті Верховної Ради&nbsp; України, не було цього документу в порядку денному. Але зараз, це все розглядається, зараз намагаються знову&nbsp;&nbsp;&nbsp; таки швиденько, попри те, що зараз половини зали немає,&nbsp; намагаються якось забалакати процес.&nbsp; А прізвищ, ми до цих пір не маємо. Тому,&nbsp; все&nbsp; ж таки, я хотів би,&nbsp; щоб український народ&nbsp; зрозумів, що режим і така більшість, які абсолютно потурають, і абсолютно знищують внутрішні&nbsp; правила парламенту, нічого доброго для країни&nbsp; призвести не може.</p>
<p>Сьогодні проголосували, в порушення регламенту, кабалу фінансову на&nbsp; 40 років наперед,&nbsp; під проводом пані Яресько, яка 20 років працювала в фінансовому секторі, яка безпосередньо, до цих&nbsp; пір отримує&nbsp; від тих інвестиційних компаній величезні надходження, яка є&nbsp; мультимільйонером. І проголосували без&nbsp; реального обговорення, проголосували швиденько в першому читанні, і в цілому попри те,&nbsp; що народні депутати&nbsp;&nbsp; вимагали другого читання. Зараз так само намагаються&nbsp;&nbsp; прийняти людей, які будуть&nbsp; обирати антикорупційного прокурора попри те, що ці&nbsp; прізвища,&nbsp; не були&nbsp; заздалегідь роздані.</p>
<p>Я закликаю&nbsp; і я&nbsp; звертаюся, і вимагаю у Голови Верховної Ради,&nbsp;&nbsp;&nbsp;&nbsp;&nbsp;&nbsp;&nbsp;який, на превеликий жаль, зараз не присутній на своєму місці в президії, щоб він нарешті виконував Закон України "Про Регламент Верховної Ради України", може тоді інші закони будуть в країні дотримуватися. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги депутати, хочу визнати перед усіма, що я був один з тих, хто наполягав, щоб цей закон розглядався власне сьогодні, а не пізніше. Хоча справді тільки вчора комітет відбувся і тільки вчора було прийнято це рішення. Ми могли б чекати 10 днів від засідання комітету і ми могли б ще на два-три тижні відтягнути створення лише комісії по обранню антикорупційного прокурора. Ми могли б ще на кільках місяців відкласти обрання спеціального антикорупційного прокурора і говорити про режим, про владу, яка не бореться з корупцією.</p>
<p>Я був тим, хто настоював, щоб ми не чекали двох, ще трьох тижнів до розгляду цього питання. Я був тим, хто наполягав на тому, щоб це питання розглядалося сьогодні, бо воно несе величезну вагу, наголошую, тим питанням закривається одна з надважливих ланок по системі боротьби з корупцією, по тих законодавчих актах, які ця Верховна Рада прийняла попри всю критику, попри той негатив, який говорить про Верховну Раду і про те, що вона не достатньо працює. Ми напрацювали найкращий антикорупційний пакет законів за весь час незалежності української держави. І про це теж треба говорити, і про це треба згадувати, а не тільки про режими, про клани і про все інше. Зараз ця довготривала робота, яка йшла і по Антикорупційному бюро, в якому сьогодні громадські діячі, наголошую громадські діячі відбирають прокурорів, які завтра появляться в нас так само, як і нова поліція, появляться нові детективи, для яких не буде ні чинів, ні посад, ні грошей, вони будуть повністю впевнені в своїй правоті і дії, і ми побачимо, як корупціонери будуть сідати за грати. Але неможливо цю роботу Антикорупційного бюро зробити комплексною, якщо не буде обраний спеціальний антикорупційний прокурор.</p>
<p>І тому не обрання сьогодні спеціалізованої прокуратури, відтягування цього питання на кілька тижнів це відтягування системної боротьби з корупцією. Тому я переконаний, ми не можемо ці питання відкладати, ми повинні ці питання приймати чимшвидше. Бо, на жаль, дуже рідко, коли є достатня кількість голосів в залі.</p>
<p>Тепер згідно процедури, ми йдемо цілком по Регламенту, ми йдемо по процедурі повній. Виступив і голова комітету, виступили всі представники від фракцій і, навіть, позафракційні.</p>
<p>Шановні колеги, наступним кроком мало би бути, послухайте мене уважно, наступним кроком ми маємо кандидатів і мало бути голосування по кожному кандидату рейтингове. Потім, після того, коли в&nbsp; цьому рейтинговому голосуванні ми виберемо сімох найбільш рейтингових, у нас має бути ще одне голосування, щоб кожен з тих кандидатів, набере він або не набере 226&nbsp; голосів. Тільки після остаточного голосування 226 голосів ми будемо знати, що кандидат від Верховної Ради є затверджений. В комісії є 11 чоловік, 7 – із Верховної Ради,&nbsp; 4 – від Генпрокуратури. Якщо ми&nbsp; не оберемо своїх сімох кандидатів, згідно положення закону, четверо кандидатів від прокуратури можуть приймати рішення самостійно без тих сімох. І тому велика відповідальність стоїть перед нами.</p>
<p>Подано кандидатів всього 14 – це різні люди. І я закликав як Ігор Соболєв, про те, щоб політичні партії висували в цю конкурсну комісію не своїх партійних активістів, не своїх політичних колег, щоб висували авторитетних, незалежних, громадських діячів, які є спеціалістами в галузі боротьби з корупцією. Щоб ні в кого не було підозри, що чи влада, чи будь-хто інакший хоче знайти механізми впливу і контролю над спеціальним антикорупційним прокурором.</p>
<p>І я хочу з честю сказати, що майже всі фракції, окрім однієї, яка висунула колегу депутата, пішли тим шляхом, правильним і єдино можливим, висунули громадських діячів, відомих своєю боротьбою з корупцією. Більше того, хочу подякувати "Народному фронту"&nbsp; за висунення міжнародних світочів по боротьбі з корупцією. Таких, як Мері Батлер, заступник голови відділ конфіскації активів та протидії відмивання грошей в Міністерстві юстиції США. Людина, яка має міжнародний досвід, міжнародний авторитет у цій схемі… в&nbsp; тих сферах. Джованні&nbsp; Кеслер, генеральний директор європейського управління боротьби&nbsp; з&nbsp; шахрайством, міжнародний авторитет, які дадуть і авторитет нашій комісії, і ніхто не запідозрить, що ці люди, на них може впливати будь-хто, будь-хто з чиновників може впливати на антикорупційну сферу.</p>
<p>Ми завершимо ці&nbsp; процеси. Ми створимо і комісію, оберемо спеціального прокурора, і ми зробимо таку систему боротьби з корупцією у нашій державі, щоб її знищувати на всіх рівнях, корупцію, яка&nbsp; як рак проїла сьогодні тіло українського суспільства. Для цього треба&nbsp; дисципліну, для&nbsp; цього треба швидкі&nbsp; і рішучі рішення. І я впевнений, що&nbsp; ці процеси, які ми робимо, є незворотніми, і ми їх зможемо довести до логічного завершення.</p>
<p>Тепер по процедурі хочу з вами порадитись, колеги. Не секрет, що багато&nbsp; наших колег, у зв'язку з тим, що не було о 12 годині перерви, розійшлися. У мене є пропозиція, щоб протягом наступних двох годин перерви, передбаченої Регламентом, всіх, хто не змогли&nbsp; ознайомитись з тими кандидатами, які є пропоновані, змогли ознайомитися, бо жаліються, що&nbsp; не знайомі, могли ознайомитись. Відкрийте сайт, я вам дам, пане Юрію, підійдіть, я вам дам. Змогли ознайомитися з тими людьми. Прийняти зважені рішення. Ми маємо вибрати&nbsp; 7 кандидатів з 14, голосування буде рейтингове, і буде відповідальне голосування.</p>
<p>Я просив би всіх, по-перше, ці&nbsp; дві години використати для того, щоб&nbsp; прийняти для себе рішення особисто по фракціях з приводу того,&nbsp; кого підтримувати з тих кандидатів.</p>
<p>І друге, надзвичайно важливе, змобілізувати&nbsp; весь наш депутатський корпус, щоб о другій годині зал був переповнений, як це було зранку, щоб ми змогли повноцінно провести рейтингове голосування і завершити процедуру обрання комісії по спеціалізованому антикорупційному прокурору.</p>
<p>Дуже закликаю до відповідальності. Дуже закликаю, щоб ми о 16 годині зібралися і були готові до прийняття важливих відповідальних рішень.</p>
<p>Зараз я оголошую ранкове засідання&nbsp; Верховної Ради України закритим. І ще раз закликаю&nbsp; о 16 годині всіх бути на робочих місцях для&nbsp; продовження нашої роботи. Дякую вам.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p></div>
