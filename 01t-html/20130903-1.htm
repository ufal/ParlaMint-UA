Стенограма пленарного засідання
03 вересня 2013
&nbsp;
<p align=center>ЗАСІДАННЯ ДРУГЕ</p>
<p align=center>Сесійна зала Верховної Ради України</p>
<p align=center>3 вересня 2013 року, 16 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу підготуватися до реєстрації.&nbsp; Прошу ввімкнути систему "Рада".</p>
<p>16:00:41</p>
<p>В залі зареєструвалося 348 народних депутатів.</p>
<p>Вечірнє засідання Верховної Ради оголошую відкритим.</p>
<p>Просив хвилину в мене слова народний депутат Бондаренко. Прошу ввімкнути мікрофон на трибуні.</p>
<p>&nbsp;</p>
<p>16:01:06</p>
<p>БОНДАРЕНКО В.Д.</p>
<p>Шановні друзі! Володимир Бондаренко, Блок Юлії Тимошенко. Я попросив цього слова, тому що питання, яке ми щойно обговорювали напередодні перерви,&nbsp; воно стосувалося дуже важливого спектру діяльності медичних установ, це призначення керівників на посади. Так от я поцікавився цим питанням трошки раніше, в мене в руках є відповідь заступника голови Конституційного Суду Сергія Маркіяновича Винокурова. Тому що багато мажоритарників знають, що до них звертаються керівники установ і кажуть, на нас там тиснуть чи змушують підписувати контракти. Так от згідно з законом, який був прийнятий раніше стосовно медичних установ, він почав діяти з 1 січня 2012 року, а тому відповідь з Конституційного Суду звучить от так, треба заспокоїти всіх керівників. Таким чином укладання трудових договорів у формі контракту є обов’язковим лише для осіб, які призначаються на посади&nbsp; керівників закладів охорони здоров'я після 1 січня 2012 року і не поширюються на&nbsp; керівників цих закладів, призначених до цієї дати. Тобто&nbsp; всі хто&nbsp;&nbsp; &nbsp;працював на основі трудового договору до 1-го…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>БОНДАРЕНКО В.Д.&nbsp;&nbsp; … хто працював до 1 січня&nbsp; 2012 року&nbsp; можуть спокійно працювати. Якщо в них немає бажання укладати контракт, вони можуть цього не робити, бо це є суттєве погіршення, яке Конституцією&nbsp; забороняється, і зворотна дія закону, про який я говорив, не може бути розповсюджена. Тому керівники установ охорони здоров'я, хто хоче і прийшов на роботу після&nbsp; 1 січня 2012 року, можуть укладати контракт, а всі інші можуть працювати за старою системою. Дякую, Володимир Васильович.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Розглядається проект&nbsp; Закону номер 2101 про внесення змін&nbsp; до деяких законодавчих актів України (щодо розвитку сільського господарства). Прошу проголосувати, хто за скорочену процедуру розгляду цього питання? Прошу голосувати.</p>
<p>&nbsp;</p>
<p>16:03:20</p>
<p>За-123</p>
<p>Проти – 44, утрималося – 6, не голосувало 190.</p>
<p>Рішення не прийнято. Розглядаємо питання.</p>
<p>Доповідає народний депутат Сабій Ігор Михайлович. Прошу.</p>
<p>&nbsp;</p>
<p>16:03:41</p>
<p>САБІЙ І.М.</p>
<p>Добрий день, шановні народні депутати! Шановний Володимир Васильович, шановні народні депутати України! Вашій увазі пропонується проект Закону України про внесення змін до деяких законодавчих актів (щодо розвитку сільського господарства), поданий народними депутатами України (реєстраційний номер 2101 від 27.03.2013р.), доопрацьований, внесений мною та народними депутатами Мірошниченком і Мирним.</p>
<p>За останній період прийнято ряд законодавчих та нормативно-правових актів щодо збереження родючості ґрунтів. Зокрема, з 1 січня 2013 року набрали чинності окремі положення Закону України про внесення змін до деяких законодавчих актів України (щодо збереження родючості ґрунтів), згідно до якого використання земельних ділянок сільськогосподарського призначення без проектів землеустрою, що&nbsp; &nbsp;забезпечують еколого-економічне обґрунтування сівозмін та упорядкування угідь площею понад сто гектарів, тягне за собою накладання великих штрафів. Разом з тим, дія вказаних норм не вирішує основної проблеми, а лише створює перепони у здійсненні сільськогосподарської діяльності. Законопроект 2101 розроблено з метою&nbsp; розвитку сільського господарства України та забезпечення при цьому законодавчої бази у сфері збереження родючості ґрунтів. У проекті пропонується внести&nbsp; зміни до пункту 18 розділу 10 перехідні положення Земельного кодексу України, за якими на період до 1 січня 2015 року розробка власниками та користувачами земельних ділянок с сільськогосподарського призначення площею більше як сто гектарів проектів землеустрою, передбачених частиною четвертою статті 22 Закону України&nbsp; є обов'язковою лише у випадку, коли діяльність цих власників та користувачів призведе до погіршення стану земель. При цьому відповідальність за відсутність проектів землеустрою, що забезпечують еколого-економічне обґрунтування сівозміни та упорядкування угідь також буде наступати за наявності факту погіршення стану земель. Зміни до пункту "ї" частини першої статті 211 Земельного кодексу України та до&nbsp; частини другої статті 55 Закону України про адміністративні правопорушення.</p>
<p>Прийняття цього закону сприятиме розвитку сільського господарства України та забезпечуватиме реалізацію державної сільськогосподарської програми. Дякую за увагу. Прошу вас підтримати законопроект.</p>
<p>&nbsp;</p>
<p>ГОЛОВУЮЧИЙ. Дякую, сідайте.</p>
<p>Є питання к доповідачу? Запишіться. Я ж не думаю, що комітет вносить пропозицію: повернути суб'єкту, а ви будете тут настоювати – ні, давайте приймати. Записалися. Прошу народний депутат Ханенко.</p>
<p>&nbsp;</p>
<p>16:06:57</p>
<p>ХАНЕНКО С.М.</p>
<p>Прошу передати слово&nbsp; депутату Мирному.</p>
<p>&nbsp;</p>
<p>ГОЛОВУЮЧИЙ. Давайте, передаємо депутату Мирному.</p>
<p><b>&nbsp;</b></p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Шановний Ігор Михайлович, у мене до вас дуже просте запитання. Як ви вважаєте, чи ми вправі це питання, яке зараз виникло на порядку денному, відправляти назад, на доопрацювання або перегляд, чи все-таки нам є необхідність в цьому залі зараз прийняти рішення по відповідному питанню? Чи ми можемо спокійно дивитися очі людям, які обробляють землю і які зараз, на сьогоднішній день страждають від певних недосконалостей в цьому законі, в якому ви намагаєтеся призупинити дію тих чи інших пунктів? Дякую за відповідь.</p>
<p>&nbsp;</p>
<p>САБІЙ І.М. Дякую за запитання. Дійсно, є серйозна проблема в тому, що Закон про розроблення технічної документації на сівозміни прийнятий. Вже зараз починають людей заставляти платити великі кошти за цю технічну документацію, але, в принципі, це не застерігає від ґрунтовтоми ґрунтів, тому що якість ґрунту залежить не тільки від сівозміни, але залежить від дуже багатьох параметрів. Крім того, сівозміни, якими зараз користуються, ті стандарти, вони є ще з радянських часів, а, звичайно, що аграрна наука пішла далеко вперед.</p>
<p>Тому, власне, ми пропонуємо зараз не знімати з людей штрафні санкції, відтермінувати штрафні санкції до 1 січня 2015 року. За цей період розробити чіткі правила штрафування, а саме за ґрунтовтому, за зменшення родючості ґрунтів. Вже зараз працює наукова група, яка розробляє параметри, на яких мають бути… Відповідно пропозиція є така: якщо…</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Зац.</p>
<p>&nbsp;</p>
<p>16:09:15</p>
<p>ЗАЦ О.В.</p>
<p>Уважаемый Владимир Васильевич, прошу передать слово Чечетову Михаилу.</p>
<p>&nbsp;</p>
<p>ГОЛОВУЮЧИЙ. Прошу, Чечетов, народний депутат.</p>
<p>&nbsp;</p>
<p>16:09:21</p>
<p>ЧЕЧЕТОВ М.В.</p>
<p>Уважаемый докладчик, мы внимательно почитали законопроект. И я хочу сказать, что у большинства депутатов вызывает опасение, что все-таки после его принятия, возможность контроля&nbsp; за использование земель значительно уменьшится. <i>(Шум у залі)</i> И когда речь идет о земле, наверное, здесь лучше несколько раз, еще раз посмотреть, чтобы мы, действительно, не утратили контроль. Поэтому в данной ситуации я думаю, что может быть отправить&nbsp; его на доработку с тем, чтобы&nbsp; рассеять все сомнения, которые возникают в сессионном зале.&nbsp; Спасибо.</p>
<p>&nbsp;</p>
<p>САБІЙ І.М. Дякую.</p>
<p>&nbsp;</p>
<p>ГОЛОВУЮЧИЙ. Ви розумієте російською мовою? Відповідайте.</p>
<p>&nbsp;</p>
<p>САБІЙ І.М. Вимагаю перекладача!</p>
<p>&nbsp;</p>
<p>ГОЛОВУЮЧИЙ. Я прошу, фракція "Батьківщина", народний депутат Томенко.&nbsp;</p>
<p>&nbsp;</p>
<p>16:10:14</p>
<p>ТОМЕНКО М.В.</p>
<p>Володимир Васильович, прошу передати слово моєму колезі Володимиру Яворівському, який ще більше турбується&nbsp;&nbsp; про українських селян і українське село, ніж я.</p>
<p>&nbsp;</p>
<p>ГОЛОВУЮЧИЙ. Передати прошу.</p>
<p>&nbsp;</p>
<p>16:10:25</p>
<p>ЯВОРІВСЬКИЙ В.О.</p>
<p>Володимир Яворівський, Троєщина, "Батьківщина".</p>
<p>Шановний колего, шановний&nbsp; доповідачу! Я хочу знати, чи допоможе цей ваш закон, який ми будемо підтримувати (я маю на увазі фракцію "Батьківщина") розв'язати ту колосальну проблему.</p>
<p>Сьогодні в Україні є кілька таких культур –&nbsp; кровопивці я б їх назвав – це соняшник, це, скажімо, ріпак, які висмоктують із землі всі соки, які є. і ми можемо дожитися до того, що фактично наша одна з найкращих у світі земель може стати найгіршою. Як вплине ваш законопроект? Тут, я так розумію, що є певні важелі, але хочу чітко від вас&nbsp; почути: допоможе він хоч трошки притлумити оцю колосальну проблему, яку має сьогодні Україна. Дякую.</p>
<p>&nbsp;</p>
<p>САБІЙ І.М. Дякую за запитання. На сьогоднішній момент, на жаль, цей закон, який прийнятий, він&nbsp; забезпечує не захист грунтів, а тільки забезпечує висмоктування сільськогосподарських виробників грошей.</p>
<p>Ми, власне, якраз говоримо про те, що треба змінити,&nbsp; що стосується соняшника і інших культур. Якщо людина взяла в оренду землю, на початку родючість була така, а умовно там через рік чи через два родючість впала, тоді людина має нести штрафні&nbsp; санкції. Нормальний господар, якщо він прийшов на землю, дійсно, працювати, він буде робити все, щоби родючість грунту не втрачалася.</p>
<p>На сьогоднішній момент це&nbsp; просто корупційна схема для висмоктування сільськогосподарських виробників грошей.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Час вичерпано.</p>
<p>Я прошу для співдоповіді голову Комітету з питань аграрної політики та земельних відносин Григорія Миколайовича Калетніка.</p>
<p>Я щас, Григорію Миколайовичу, зніму питання з розгляду. Як нема коли доповідати. Доповідайте.</p>
<p>&nbsp;</p>
<p>16:12:35</p>
<p>КАЛЕТНІК Г.М.</p>
<p>Шановний Володимире Васильовичу! Шановні колеги народні депутати! До вашої уваги пропонується проект Закону України про внесення змін до деяких законодавчих актів (щодо розвитку сільського господарства).</p>
<p>Зміни запропоновані авторами законопроекту до розділу 10 "Перехідні положення" Земельного кодексу України, передбачають відтермінування до першого січня 2015 року розробку проектів землеустрою, що забезпечують еколого-економічне обгрунтування сівозмін та впорядкування угідь. Обов'язковістю виготовлення таких проектів для власників та користувачів земельних ділянок сільськогосподарського призначення для ведення товарного сільськогосподарського виробництва загальною площею більше, ніж 100 гектарів. Це буде наявність умови погіршення стану земель.&nbsp; Проте, на сьогоднішній день Законом України про внесення змін до деяких законодавчих актів України щодо збереження родючості ґрунтів ця стаття закону уже введена в дію.</p>
<p>Змінами до статті 55 Кодексу України про адміністративні порушення передбачається встановити, що відповідальність за використання земельних ділянок сільськогосподарського призначення для ведення товарного сільськогосподарського виробництва без затверджених у випадках, визначених законом, проектів землеустрою, що забезпечують еколого-економічне обгрунтування сівозміни та впорядкування угідь, має наступати лише за наявності факту погіршення стану земель.</p>
<p>Тому комітет погоджується із висновком Головного науково-експертного управління і теж вважає, що прийняття запропонованих змін повністю знівелює доцільність і обов'язковість розроблення проектів землеустрою, що забезпечують еколого-економічне обгрунтування сівозміни та впорядкування угідь.</p>
<p>В доповнення до цього слід зазначити, що встановлення факту погіршення земель відповідно до статті 207 Земельного кодексу України та статті 20 Закону України "Про&nbsp; землеустрій" є підставою не для розробки документації землеустрою, а взагалі до того, щоб позбавити права надалі використовуватися і користуватися цими земельними ділянками.</p>
<p>Крім того, законопроект не містить дієвих заходів із його реалізації. Зокрема, законопроектом&nbsp; не визначено критерії, за якими встановлюється факт погіршення стану земель, осіб, які встановлюватимуть цей факт та у якому порядку.</p>
<p>Вважаємо, що для встановлення стану ґрунтів насамперед мають бути визначені початкові якісні та кількісні показники їх родючості для даної земельної ділянки як до початку її використання, так і на час встановлення факту погіршення стану земель.</p>
<p>Тому комітет, розглянувши даний законопроект, рахує за необхідне повернути цей законопроект на доопрацювання суб'єктам законодавчої ініціативи, оскільки в ньому є гарна суть, але її необхідно прописати так, щоб не дати можливості сьогодні виснажувати українські землі, а тоді, коли вони вже виснажені, тоді вже пізно буде щось до когось приймати якісь міри.</p>
<p>Дякую за увагу. Прошу підтримати рішення комітету і повернути його на доопрацювання авторам. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;Питання є у депутатів? Немає. <i>(Шум у залі) </i>&nbsp;Рано голосувати, виступати треба.</p>
<p>Я прошу записатися на виступи від фракцій. Прошу, народний депутат Іллєнко.</p>
<p>&nbsp;</p>
<p>16:16:44</p>
<p>ІЛЛЄНКО А.Ю.</p>
<p>Прошу передати слово народному депутату Мирному.</p>
<p>&nbsp;</p>
<p>ГОЛОВУЮЧИЙ. Прошу передати народному депутату Мирному.</p>
<p>Прошу.</p>
<p>&nbsp;</p>
<p>16:17:16</p>
<p>МИРНИЙ О. Б.</p>
<p>Олександр Мирний, Всеукраїнське об'єднання "Свобода". Шановний Володимире Васильовичу, я вам дуже вдячний за те, що ми поставили таке важливе питання на розгляд по повній програмі, тому що все те, що казав навіть пан Калєтнік. Воно дійсно відповідає дійсності, вибачте, за тавтологію. Але цей закон і не ставив за мету вносити пропозиції по зміні. Цей закон ставив за мету, законопроект, зупинити ту вакханалію, яка відбувається на сьогоднішній день, тому що згідно існуючого законодавства, згідно того закону, дією якого в окремих частинах ми намагаємося призупинити для того, щоб розробити разом або окремо Партія регіонів, або комуністи, будь-хто розробити нормальний законопроект, то згідно дії цього закону земля не захищається, бо немає: по-перше, системи контролю, по-друге, системи оцінки, по-третє, системи наказань.</p>
<p>Аркуш паперу, на якому розписана сівозміна, роздрукована на принтері, вона жодним чином не захищає землю, жодним, підкреслюю. І я вам на пальцях можу доказати, за браком часу цього робити не буду, що землю можна знищити, маючи на руках сівозміну і, дотримуючись тієї сівозміни, яка написана. Але правильно сказано, ми маємо оцінювати стан землі, якщо людина взяла землю з балом 60, вона має її тримати мінімум з балом 60. І це правильно. Де це написано. Цього немає.</p>
<p>Тому ми дуже чітко, дуже просто запропонували, призупиняємо дію окремих положень існуючого закону і розробляємо закон і швидко впроваджуємо, бо що відбувається на сьогоднішній день. Від 36 до 60 гривень за гектар, приїжджають люди, які не розуміють, що таке сівозміна, які не розуміють, що таке стан грунтів, в тому числі фізико-механічний, які не розуміють, що таке кількість опадів і як вони розбиваються по місяцям, і приходять і кажуть: "Ви маєте робити так як ми вам скажемо". Я задаю просте питання, якщо в мене в сівозміні написано озима пшениця і вона вимерзла, чи можу я замість неї весною посіяти кукурудзу, відповідаю: "Не можу! Бо в мене немає цього записано в сівозміні. Я маю їхати, брати дозвіл і тільки після цього як я взяв дозвіл і заплатив, я можу посіяти кукурудзу. Вибачте, на сьогоднішній день ситуація в сільському господарстві настільки критична, що будь-які побори – це злочин проти України. А ми бачимо, що це дійсно побори.</p>
<p>Тому я прошу, тут немає політики, тут є здоровий глузд, який є в більшості в цій Верховній Раді. Давайте приймемо в першому читанні і давайте робити разом ті чи інші рухи. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Смітюх. Прошу.</p>
<p>&nbsp;</p>
<p>16:20:13</p>
<p>СМІТЮХ Г.Є.</p>
<p>Шановний Володимир Васильович, шановні народні депутати,&nbsp; ото, що сказав наш колега Мирний в своїй доповіді, безперечно, що багато питань, які він підняв, є проблемними сьогодні на Україні в аграрному секторі. І безперечно, що родючість землі, яку ми уповаємо, яку ми зберігати повинні для майбутнього покоління це є надвелике завдання для нас, в тому числі народних депутатів.</p>
<p>І безперечно, якщо хтось каже, чи сьогодні достатньо регулює діюче законодавство в частині збереження родючості землі, я би теж погодився як член аграрного комітету, що недостатньо.</p>
<p>Але я задаю собі питання: чи вирішуємо ми цю проблему цим законом, який був поданий? Однозначно скажу вам – ні. Тому ми при розгляді цього законопроекту на комітеті, ми його пропонували. Безперечно, комітет констатує, проблема є. Безперечно, цю проблему треба вирішувати&nbsp; комплексно заходами такими, які дійсно були би заходами, а не частковими відтермінування чи не відтермінування.</p>
<p>На жаль, в останні часи, коли ми не знаємо, що робити або не можемо комплексно підійти до того питання, то ми вирішуємо питання таким шляхом: давайте відтермінуємо, давайте перенесемо, давайте заангажуємо або інше.</p>
<p>Тому я вважав би за доцільне підтримати точку зору комітету профільного, який говорить, що ця проблема є, що цю проблему комплексно треба вирішувати. І запропонував би таким чином авторам цього законопроекту разом з комітетом спеціально розглянути питання відносно збереження родючості землі&nbsp; для того, щоб ми як тимчасово знаходячись на цій чудовій благодатній землі, могли зберегти для майбутніх поколінь або ще й покращити цю землю, яка є, тому що, на жаль, не завжди воно в цьому плані відбувається нашому на практиці. Тому я призиваю народних депутатів: ми не відхиляємо цю проблему, ми її не відкладаємо, але ми говоримо про комплексне вирішення питання. І прошу підтримати мою точку зору, щоб повернути на доопрацювання цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Фракція партії Компартії України, народний депутат Губар.</p>
<p>&nbsp;</p>
<p>16:22:32</p>
<p>ГУБАР В.І.</p>
<p>Віктор Губар, Комуністична партія України. Я хочу погодитись із щойно виступаючим, що дійсно проблема на сьогоднішній день існує з родючістю ґрунтів, але даний законопроект дійсно не вирішує даної проблеми. Я хочу сказати, що в законопроекті жодним чином не сказано хто і яким чином буде визначати чи погіршився стан земель. І фракція не буде голосувати за даний законопроект, тому що ми вважаємо, що та проблема, яка існує на сьогоднішній день, жодним чином не може вирішена бути цим законопроектом. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Розенко.</p>
<p>&nbsp;</p>
<p>16:23:21</p>
<p>РОЗЕНКО П.В.</p>
<p>Прошу передати слово Сергію Капліну.</p>
<p>&nbsp;</p>
<p>ГОЛОВУЮЧИЙ. Передаємо Сергію Капліну.</p>
<p>&nbsp;</p>
<p>16:23:27</p>
<p>КАПЛІН С.М.</p>
<p>Чомусь виступаючі, а саме представники більшості, Партія регіонів і комуністи, замовчують той факт, що протягом останніх кількох років динамічно почався процес загарбання української землі олігархами і тими політичними силами, які олігархи спонсорують. Ми повинні сьогодні простому українському селянинові, а також будь-якому платнику податків, простому українському громадянинові, сказати, що олігархам і тим, кого вони кришують, варто нагадати головне – це статтю 13 Конституції України, яка чітко говорить: "Власність зобов’язує". Власність вас, пани, зобов’язує зберігати українську землю, яка належить українському народові, і яка є останнім, що залишилося в українського народу. Власність вас, пани, зобов’язує&nbsp; залишити нашим онукам і дітям Україну разом із її землею. Тому політична партія "УДАР" буде послідовно цього разу і наступні законопроекти, які будуть розглядатися в контексті захисту української землі для українського народу, відстоювати позицію, яка буде означати наступне. Ми битимемо по рукам тим, хто буде цю землю відбирати, ми будемо бити по рукам тим, хто буде додавати ґрунтовтоми цій землі, ми будемо бити по рукам тим, хто забере те, що сьогодні складає 40 відсотків валового національного продукту країни, що є з семи десяти відсотками роздрібного товарообігу, що є надією і порятунком нашої нації від політичного та економічного банкрутства. Дякую.</p>
<p>&nbsp;</p>
<p>ГОЛОВУЮЧИЙ. Дякую. Фракція "Батьківщина". Катеринчук передав Івану Кириленко.</p>
<p>&nbsp;</p>
<p>16:25:27</p>
<p>КИРИЛЕНКО І.Г.</p>
<p>Шановні колеги, хочу перевести, перекласти на зрозумілу мову те, що відбувається в залі і те, що буде голосуватися.</p>
<p>Шановні друзі, саме перше, що я хочу сказати, закон, в який вносяться поправки, на жаль, буква і дух не співпадають. По букві закон, в який вносяться поправки, добрий, а по духу, на превеликий жаль, ні. Розшифрую, за роки незалежності ми втратили величезну кількість поголів'я і втратили великий обсяг виробництва тваринницької продукції. Відповідно скоротилися земельні угіддя під кормові культури, "свято место пусто не буває" і цю прогалину заповнили дві культури. Перша культура кукурудза і це зрозуміло, бо 60 мільйонів тон кукурудзи, які Сполучені Штати Америки поставляли на експорт, зараз переробляється на біоетанол. Мінус 60 мільйонів це потреба африканського континенту з мільярдним населенням. І друга культура це соняшник або ріпак. Чому соняшник або ріпак? Європа набудувала потужностей по переробці ріпаку на біодизель, піклуючись про довкілля і про екологію, а сировини немає, сировина в Україні. В Україні в свою чергу набудовано переробних підприємств по виробництву олії і соняшнику на 16 мільйонів тонн, а ми його вирощували 7, 8, 9, від сили 11 мільйонів. Розумієте, що відбувається?</p>
<p>І третя причина, сама головна. Зернові культури хліб, український хліб, на превеликий жаль, подивіться на цінову політику, подивіться на роль держави, в цьому році попри рекордний врожай, попри попит на світовому ринку зерно в Україні, відповідально заявляю з цієї трибуни, збиткове. Зерно в Україні збиткове або по собівартості сьогодні його закупляють.</p>
<p>Що робити товаровиробнику? Треба заплатити за паї, треба заплатити податки, заплатити в Пенсійний фонд, заплатити заробітну плату, а потім ресурси ще потрібні на те, що зараз починається посівна. І тоді йдуть на порушення, агрономи йдуть свідомо на порушення сівозміни, на превеликий жаль.</p>
<p>Вирішив законодавець в цьому відношенні відрегулювати все адміністративними заходами, не економічними, не підтримуючи саму головну продовольчу культуру в світі і в Україні – пшеницю, а законодавчо-адміністративно зарегулювати це питання, змушувати вирощувати те, що сьогодні, на превеликий жаль, збиткове.</p>
<p>Тому закон, по великому рахунку, антикорупційний, бо правильно сказав автор і деякі виступаючі, що все зводиться до профанації. План сівозміни роблять не 40 тисяч агрономів, які працюють в сільському господарстві, а роблять комерційні структури, їхня задача поставити печатку і забрати гроші, немає плану сівозмін – штрафи. Штрафи можуть щоденно накладатися, щомісячно і так далі, пішло, поїхало.</p>
<p>Друзі, цьому треба покласти край, треба підтримати цей законопроект і доопрацювати так, щоб ми відрегулювати це питання…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Є ще необхідність обговорювати? Є? Немає. Тоді давайте одну хвилину я надам народному депутату Ляшко і будемо визначатися.</p>
<p>Я ж вас питаю, навіщо записуватися, ви один підняли руку йдіть виступайте. Та йдіть же виступайте, ви підняли руку, хто проти?</p>
<p>&nbsp;</p>
<p>16:29:16</p>
<p>ЛЯШКО О.В.</p>
<p>Олег Ляшко, Радикальна партія. Шановний Володимир Васильович! Ми розглядаємо законопроект за повною процедурою значить мають право виступити всі народні депутати і&nbsp; Регламент три хвилини, а не одна хвилина. Тому, будь ласка…</p>
<p>&nbsp;</p>
<p>ГОЛОВУЮЧИЙ.&nbsp; Не теряйте время…</p>
<p>&nbsp;</p>
<p>ЛЯШКО О.В. Володимире Васильовичу, проведіть, будь ласка, запис, щоб кожний&nbsp; народний депутат, хто бажає, мав можливість виступити. З приводу законопроекту. І прошу дати три хвилин.</p>
<p>З приводу законопроекту, я думаю, що ні для кого немає сумніву в цьому залі, що саме сільське&nbsp; господарство це той локомотив, який&nbsp; витягне і вітчизняну економіку і&nbsp; нашу країну. Саме завдяки сільському господарству, саме завдяки&nbsp; нашій найкращій у світі землі наш народ,&nbsp; український&nbsp; народ має перспективу. Але, на жаль, не з цією політикою, яка сьогодні проводиться відносно сільського господарства. Селянин, який потом і кров'ю вирощує свою продукцію, він немає можливості її продати, селянин не може взяти дешеві кредити, селян душать податками, селян душать китайською картоплею, єгипетською гречкою і всяким іншим хламом, який ми можемо вирощувати в себе, і селяни мали б можливість годувати свої сім'ї.&nbsp; У селян сьогодні забирають школи…</p>
<p>&nbsp;</p>
<p>ГОЛОВУЮЧИЙ. Дайте ще дві хвилини, прошу.</p>
<p>&nbsp;</p>
<p>16:30:33</p>
<p>ЛЯШКО О.В. У селян сьогодні забирають можливість навчати своїх дітей, лікувати людей старшого віку. Сьогодні в селах немає аптек, немає дитячих садків,&nbsp; немає лікарень і ФАПів,&nbsp; немає клубів, немає&nbsp; нічого крім генделеків, ні світла, ні води, ні газу, ні доріг. І тому наші героїчні селяни, які не зважаючи на занепад соціальної сфери, на&nbsp; відсутність державної уваги, вони все-таки вирощують ту продукцію, годують Україну, ми маємо подякувати.</p>
<p>І тому я кажу, що нам треба для того, щоб&nbsp; піднімати сільське господарство, для того, щоб воно справді давало, годувало Україну і&nbsp; годували півсвіту, ми маємо врегулювати питання оплати за паї. Сьогодні люди отримують копійки орендної плати за паї і замість живих грошей&nbsp; зерном гнилим, яке кури&nbsp; не їдять, яке втричі в дорога ніж в магазині людям видають на паї. Сьогодні люди не можуть спадщину свою, яку своїми руками побудували, хату вони не можуть в селі її оформити і за ту хату треба по 15-20 тисяч гривень платити. Люди не можуть оформити земельні паї. Там дехто кричить, що по руках даватимуть за те, що&nbsp; землю розтягуватимуть, так ви ж пропонує продаж землі. І тому треба категорично в&nbsp; Конституції передбачити заборону продажу землі, бо сьогодні олігархи за копійки скуплять ту землю, завтра наші діти батраками&nbsp; ходитимуть на цій&nbsp; землі. У нас сьогодні створені латифундисти, які мільйони гектарів землі обробляють замість того, щоб держава підтримувала фермерів і давала їм дешеві кредити і давала можливість їм працювати, а не десяток сімей, які мільйони гектарів і мільярди доларів гребуть собі до кишень.</p>
<p>Соціальна сфера, я вже сказав, заборона ввезення або радикальне обмеження доступу імпорту в Україну, заборона продажу землі, підтримка фермерів, зниження податків, дешеві кредити – ось що потрібно для села. І це ті завдання, які має уряд робити, а уряд цього не робить. Бо ви хочете одного – селян вперед ногами на кладовища, землю забрати, людей вигнати в міста, де створити преторії, резервації. Оце…</p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте. Ще бажаючі є виступити по цьому питанню? Немає? Немає.</p>
<p>Я прошу, заключне слово. Доповідач, співдоповідь є? Прошу. Не нема, а є. Прошу.</p>
<p>&nbsp;</p>
<p>16:33:08</p>
<p>САБІЙ І.М.</p>
<p>Шановні народні депутати, я хочу ще раз наголосити, що метою цього закону є призупинити ті побори, які зараз є на селі. Тому що тих пір, поки будуть розробляти ці сівозміни, до тих пір, поки, фактично, через таких блеф збирають просто-на-просто з людей гроші. Ми готові у другому читанні ті&nbsp; пункти, які вас не влаштовують, забрати. Але найосновніший пункт – це призупинити побори на селі.</p>
<p>Ми всі знаємо, яка зараз ситуація у сільському господарстві, особливо, у цьому році, які ціни. І вони&nbsp; також, ці ціни, через що? Через те, що уряд, через те, що влада декларує, що в нас величезні врожаї, хоча насправді це не так, тому що врожайність цього року значно нижчою, ніж у минулі роки. Через це трейдери скинули ціну, і зараз ще попри того, що низькі ціни, попри те, що ростуть ціни на засоби захисту, на добрива, з людей ще додатково збирають, збирають і збирають. Ми розуміємо, що це – політика уряду, тому що треба чимось латати дірявий бюджет. Але треба тоді починати з себе: відмовитися &nbsp;від своїх мерседесів, від своїх кабінетів, від ліфтів персональних і за ці гроші латати бюджет, а не за рахунок відповідно сільського господарства.</p>
<p>Я ще раз звертаюсь до фракцій більшості, проголосувати в першому читанні&nbsp; за цей законопроект, те, що не влаштовує – в другому викинемо, але найосновніше зараз зупинити побори на селі через, так звані, сівозміни. Тому що ті побори тільки для того, щоб гроші зібрати, але не для того, щоб захистити українську землю. Це чергова брехня від влади і від уряду. Дякую .</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, прошу підготуватися до голосування. Я ставлю на голосування проект Закону (реєстраційний номер 2101) про внесення змін до деяких законодавчих актів України щодо розвитку сільського господарства для прийняття за основу. Прошу народних депутатів голосувати.</p>
<p>&nbsp;</p>
<p>16:35:39</p>
<p>За-136</p>
<p>Проти – один, утримались – 29, не голосували – 212.&nbsp;</p>
<p>Рішення не прийнято.</p>
<p>Прошу по фракціях: Партія регіонів – 7, "Батьківщина" – 54, "УДАР Віталія Кличка" – 31, "Свобода" – 32, Компартія – нуль, позафракційні – 12.</p>
<p>Є пропозиція комітету…</p>
<p>&nbsp;</p>
<p>ГОЛОС ІЗ ЗАЛУ. <i>(Не чути).</i></p>
<p>&nbsp;</p>
<p>ГОЛОВУЮЧИЙ. Я не поняв. Приймемо рішення, я дам для репліки вам слово. Давайте ми приймемо закон чи не приймемо. Я повинен поставити на голосування. Я ставлю на голосування проект Закону (номер 2101) про внесення змін до деяких законодавчих актів України щодо розвитку сільського господарства з такою пропозицією: повернути суб'єкту права законодавчої ініціативи на доопрацювання. Прошу народних депутатів голосувати.</p>
<p>&nbsp;</p>
<p>16:37:09</p>
<p>За-134</p>
<p>Проти – 2. Утрималось – 36. Не голосувало – 211.</p>
<p>Рішення не прийнято.</p>
<p>По фракціях. Партія регіонів – 9, "Батьківщина" – 52, "УДАР Віталія Кличка" – 327, "Свобода" – 31, Компартія – 0, "Позафракційні" – 10.</p>
<p>Я прошу, народний депутат Симоненко, репліка.</p>
<p>&nbsp;</p>
<p>16:37:36</p>
<p>СИМОНЕНКО П.М.</p>
<p>Шановні колеги, ось це голосування якраз показало, хто чого вартий.&nbsp; Ті пустодзвони політичні, які, виступаючи з полум'яними промовами, говорили про те, що у них принципова позиція і що вони за це голосувати не будуть, зараз проголосували, звинувачуючи Компартію. Компартія показала, що вона відстоює проблему – те, що земля не може бути товаром, не може бути суб'єктом, скажімо, для продажу і таке інше. Фракція Компартії не голосує. А той, хто там базікав і згадував Компартію. якраз в цілому вся фракція і проголосувала. Оце вам відповідь, шановні наші радіослухачі, телеглядачі, шановні наші виборці. Коли ударений об щось, то він так само завжди ударений залишається.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Він не називав нікого! Він не називав ні прізвище, ні фракцію. А хто свистів, туди, за двері, піде зараз. <i>(Шум у залі)</i></p>
<p>Розглядається проект закону… Ну не називав він прізвища!</p>
<p><i>(Шум у залі)</i></p>
<p>&nbsp;Розглядається проект Закону (№2022а) про внесення змін до Регламенту Верховної Ради України (щодо попереднього розгляду законопроектів у комітетах) 2022а про внесення змін до Регламенту Верховної Ради України (щодо попереднього розгляду законопроектів у комітетах).</p>
<p>Як будемо це питання розглядати внутрішнє? По повній? <i>(Шум у залі)</i> По скороченій?</p>
<p>Ставлю на голосування скорочену процедуру. Прошу народних депутатів, визначайтеся. Прошу голосувати.</p>
<p>&nbsp;</p>
<p>16:39:53</p>
<p>За-163</p>
<p>Проти – 78, утрималось – 8, не голосували – 134.</p>
<p>Рішення прийнято. По фракціях.</p>
<p>Доповідає голова Комітету з питань Регламенту, депутатської етики та забезпечення діяльності Верховної Ради України Володимир Володимирович Макеєнко. Прошу.</p>
<p>&nbsp;</p>
<p>16:40:17</p>
<p>МАКЕЄНКО В.В.</p>
<p>Шановний Володимире Васильовичу! Шановні народні депутати! Вашій увазі пропонується проект Закону України про внесення змін до Регламенту Верховної Ради України щодо попереднього розгляду законопроектів, проектів, інших актів у комітетах, зокрема до&nbsp; статей 93 та 145 Регламенту Верховної Ради України, за номером 2022а від 16 травня 2013 року, внесений народними депутатами&nbsp; України членами Комітету з питань Регламенту, депутатської етики та забезпечення діяльності Верховної Ради України.</p>
<p>Зміни полягають в тому, щоб спростити порядок розгляду законопроектів у комітеті. А саме: щоб не на всі зареєстровані законопроекти, проекти, інших актів, які на сьогодні надходять до Комітету&nbsp;&nbsp; з питань Регламенту для підготовки експертних висновків на відповідність їх оформлення та реєстрації&nbsp; вимогам закону, Регламенту та прийнятих&nbsp; відповідно&nbsp; до них нормативно-правових актів готувались такі висновки, а&nbsp; лише на ті, які надійдуть до комітету за дорученням Верховної Ради України, Голови Верховної Ради України, за зверненням головного&nbsp; комітету,&nbsp; голови або першого&nbsp; заступника голови комітету чи з власної ініціативи.</p>
<p>Привертаю вашу увагу до того, що комітет на своєму засіданні 15 травня 2013 року розглянув зазначені&nbsp;&nbsp; пропозиції та одноголосно підтримав їх, і прийняв рішення рекомендувати Верховній Раді України прийняти за основу і в цілому.</p>
<p>Водночас прошу врахувати, що 9 червня 2013 року набрав чинності Закон за номером 224-7, згідно з яким частину першу статті 93 Регламенту доповнено текстом, який передбачає, що усі зареєстровані законопроекти також направляються до комітету, до предмета відання якого належать питання боротьби з корупцією.</p>
<p>Тому прошу підтримати нову редакцію частин першої та третьої статті 93 Регламенту з врахуванням цих змін. А саме: у частині першій після слів "у відповідності з законом, що регулює….</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>МАКЕЄНКО В.В. У частині першій після слів "у відповідності з законом, що регулює бюджетні відносини" доповнити словами: "комітет, до предмета відання якого належить питання боротьби з корупцією, для підготовки експертного висновку щодо його відповідності вимогам антикорупційного законодавства".</p>
<p>А у частині третій після слів "відповідно бюджету" доповнити словами: "боротьби з корупцією" і далі за текстом.</p>
<p>Просимо підтримати законопроект та прийняти його за основу і в цілому. З врахуванням зазначених доповнень. Ще раз привертаю вашу увагу, шановні колеги, що комітет підтримав ці зміни одноголосно. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Є бажаючі обговорювати? Є. Прошу записатися від фракцій. Прошу, народний депутат Бондаренко, фракція "Батьківщина".</p>
<p>&nbsp;</p>
<p>16:43:35</p>
<p>БОНДАРЕНКО В.Д.</p>
<p>Володимир Бондаренко, фракція "Батьківщина". Безумовно, законопроект, який вноситься, зніме ту напругу, яка виникла в комітеті, коли десятки законопроектів надходять щоденно. І комітет не може визначитися, що з них головне, що перше, що друге.</p>
<p>Наприклад, в Комітеті з державного будівництва і самоврядування через той підкомітет, який я очолюю з виборчого законодавства, надходить величезна кількість проектів. Але через певні політичні мотиви велика кількість із них по півроку там або і більше знаходиться, і у Верховної Ради не вистачає часу для того, щоб розглянути і призначити вибори понад сотню сільських, селищних, міських рад, в тому числі і перш за все, наприклад, у столиці України в місті-герої Києві. Тому, якщо в комітету є політичне спрямування, тоді він вибирає, що йому розглядати, а що ні.</p>
<p>Тому не просто треба визначити, що розглядати, а що можна не розглядати або які законопроекти, а і, перш за все, встановити чіткий регламент. Якщо документ надійшов до комітету, то він повинен бути розглянутий в певний період часу, направлений до Верховної Ради або відхилений, або ухвалений. Такого не може бути, щоб він там роками перебував у комітетах, як це сьогодні робиться в багатьох комітетах або з політичних мотивів не розглядається. Тому це треба приймати але удосконалювати і далі.</p>
<p>Да, от таким чином ми в цьому Регламенті маємо ще багато різних проблем, які треба розглядати, але хоча би якусь із них треба вирішувати. І тому сьогодні наша фракція підтримає цей законопроект. Але ще раз кажу, що нам треба більше чітко регулювати процес законотворчості, в тому числі планувати його, в тому числі регламентувати час і термін розгляду законопроектів і інших актів. Дякую.</p>
<p>&nbsp;</p>
<p>ГОЛОВУЮЧИЙ. Фракція Компартії України, народний депутат Петро Цибенко, прошу.</p>
<p>&nbsp;</p>
<p>16:45:32</p>
<p>ЦИБЕНКО П.С.</p>
<p>Дякую. Фракція комуністів, голова Комітету соціальної політики і праці Петро Цибенко.</p>
<p>Шановні колеги, шановні громадяни України! Фракція Компартії України підтримає зазначений проект закону. Але принагідно, користуючись нагодою, і з огляду на те, що сьогодні, Володимире Васильовичу, відкриваючи сесію, ви досить багато часу присвятили роботі комітетів, я хочу висловити деякі міркування.</p>
<p>По-перше, я хочу з задоволенням констатувати, що за минулу сесію Комітет соціальної політики і праці, який я маю честь очолювати, не зірвав жодного засідання. Ми розглянули понад 100 питань. Але через зал засідань Верховної Ради, на превеликий жаль, пройшло тільки кожне четверте питання. То мене дорікають колеги по комітету, говорячи про те, що, Петро Степановичу, ми розглядаємо, але ж давайте, щоб і через зал вони проходили.</p>
<p>І друге питання. Я за те, щоб ми підсилювали значення комітетів&nbsp; &nbsp;в роботі Верховної Ради України. На моє глибоке переконання, законотворчий процес – це такий собі птах з двома крилами без жодного з цих крил не полетить законодавчий процес. Я маю на увазі, що одне крило уособлює політична складова, то есть фракції, а інше, професійну частину, це комітети. Але я хочу, Володимир Васильович, щоб ми так чином відносились до цього ж питання і на Погоджувальній раді. Що я маю на увазі.</p>
<p>У нас сьогодні на Погоджувальній раді 5 фракцій займають три чверті часу і одна чверть на всі комітети разом взяті. Давайте разом виправляти ці перекоси. Я думаю, що це наше спільне завдання і давайте ми над цим думати і працювати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Об'єднання "Свобода", народний депутат Швайка. Прошу.</p>
<p>&nbsp;</p>
<p>16:47:29</p>
<p>ШВАЙКА І.О.</p>
<p>Ігор Швайка, фракція Всеукраїнського об'єднання "Свобода".</p>
<p>Товариство, насправді, на засіданні комітету ми розглядали це питання і воно одержало підтримку. Але на що я хотів би звернути увагу. В першу чергу, ми в 93 статтю уже за цю, за попередню сесію вносимо другий раз зміни. Ці зміни носять хаотичний характер, ми то включаємо сюди євроінтеграційні питання, потім включаємо антикорупційну складову, потім забираємо Комітет з питань Регламенту як комітет, через який обов'язково проходили всі законопроекти і відповідно приходимо до висновку. Така хаотичність в розподілі питань проходження підготовки законопроектів через комітети в Верховній Раді України не припустима. Яка ситуація склалася в Комітеті з питань Регламенту, який очолює Володимир Макеєнко, який щойно доповідав цей законопроект.</p>
<p>Понад тисячу законопроектів, які надійшли в силу виконання вимог статті 93 лежать на розгляді і вони просто не включаються в порядок денний засідання комітету, вони не розглядаються, їм не дається оцінка, хоча відповідальні перші заступники голови комітету або члени комітету, народні депутати, підготували ці висновки. Але для наших колег з Партії регіонів замість того, щоб проголосувати за здирницький законопроект, який би позбавив наших українських селян свавілля чиновників сівозмінами, їм ніколи зібратися для того, щоб навіть проголосувати за законопроекти, які називаються лише реєстраційними номерами.</p>
<p>Ситуація є наступна. Фракція Всеукраїнського об'єднання "Свобода" ухвалила рішення не підтримувати цей законопроект, повернути його суб'єкту і ми буде пропонувати повернути на доопрацювання і внести нову редакцію 93, щоб вона хаотично не мінялася з місяця в місяць. Дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка". Каплін, передаєте слово кому? Добре. Включіть мікрофон.</p>
<p>&nbsp;</p>
<p>16:50:08</p>
<p>КАРПУНЦОВ В.В.</p>
<p>Шановний Володимир Васильович, шановні колеги, шановні громадяни, дійсно дотримання Регламенту в стінах Верховної Ради&nbsp; - це запорука стабільної нормальної роботи. І це запорука дієвого саме результативного прийняття нормативних актів в інтересах наших громадян. І коли Регламент буде дотримуватися, Володимир Васильович, ми фракція "УДАР" вітає отакі ваші дії, Володимир Васильович, я вибачаюся, от більша частина моєї доповіді буде до вас спрямована,&nbsp; я з великою повагою до вас, але прошу уваги.</p>
<p>&nbsp;</p>
<p>ГОЛОВУЮЧИЙ. Не критикуйте.</p>
<p>&nbsp;</p>
<p>КАРПУНЦОВ В.В. Ні, я не критикую. Я ще раз повторюю, що велика запорука успіху парламенту залежить від злагодженої роботи парламенту, а це в основі лежить Регламент Верховної Ради України. І те, що ви сьогодні продемонстрували про необхідність присутності перших осіб уряду на засіданнях Верховної Ради, про те, що ви надаєте слово – це вагомий чинник і ви побачите, що результативність збільшиться.</p>
<p>Стосовно даного законопроекту. Я вибачаюся, я був одним із тих колег по комітету, який підтримував цей проект закону. Тому що я особисто доповідав по 200-300 питань. Мені не важко, ми всі ці працювали. Але дивіться, і ви вже дійшли до того навіть, що роботу комітетів потрібно оптимізувати як Голова Верховної Ради&nbsp; для того, щоб результативність була. І це не тільки на регламентному комітеті, але й взагалі на всіх.</p>
<p>Але я хочу зробити пару застережень.</p>
<p><a name=Temp></a>Перше. От дивіться, по-моєму, вже на Погоджувальній раді піднімалося питання про необхідність дотримання Регламенту в досить вагомих, дуже вагомих, питаннях. Наприклад, Президентом внесено нам проект змін до Конституції щодо посилення гарантії незалежності суддів. Важливий законопроект і звучить риторика про те, що він може бути євроінтеграційним, якщо ми обвертку розгорнемо і все ж таки суть зробимо його євроінтеграційним. Але, звертаю вашу увагу, фракція "УДАР"… Володимир Васильович, до вас у першу чергу звертаюся. Що право законодавчої ініціативи…</p>
<p>Я прошу продовжити мені пару хвилинок, коли ви були зайняті, щоб я міг закінчити.</p>
<p>&nbsp;</p>
<p>ГОЛОВУЮЧИЙ. Хвилину ще додайте.</p>
<p>&nbsp;</p>
<p>&nbsp;КАРПУНЦОВ В.В. Право законодавчої ініціативи по Конституції, шановні колеги, належить народним депутатам, Президенту України, уряду України, Національному банку. На жаль, цей проект акту, так як і декілька ще інших, підписаний, сам проект закону завізований, Президентом, а всі додатки, які є невід'ємною частиною, є частиною законодавчої ініціативи, підписані радниками Президента. Я вибачаюсь, іноді нам помічники-консультанти, деяким депутатам, допомагають писати акти, але жодний помічник-консультант не має права підписати ні пояснювальну записку, ні порівняльну таблицю, ні, тим паче, проект нормативного акту. І в даному випадку, все ж таки, це елемент поваги до парламенту і я прошу в розрізі нашого сьогоднішнього рішення, фракція "УДАР" наполягає, щоб ви дали доручення завтра на регламентному комітеті розглянути це питання і якщо це підтверджується, то щоб негайно усунути цю невідповідність. Дякую, Володимир Васильович.</p>
<p>&nbsp;</p>
<p>ГОЛОВУЮЧИЙ. Добре. <i>(Оплески)</i> Так, всі бажаючі виступили?</p>
<p>&nbsp;<i>(Шум у залі)</i> Давайте хвилину, от, народний депутат Князевич. Прошу і будемо голосувати.</p>
<p>&nbsp;</p>
<p>16:53:34</p>
<p>КНЯЗЕВИЧ Р.П.</p>
<p>Дякую, Володимир Васильович, насправді&nbsp; законопроект потрібен і ми будемо його підтримувати напевно, але давайте домовимось, що тільки початок формування цієї стезі. Оскільки ми фактично що робимо – виокремлюємо регламентний комітет і спрощуємо його роботу. Так я вам скажу, що в тому переліку, який регламентний комітет вам сьогодні зачитував, десяток комітетів, ми ще до них&nbsp; жодних рішень не плануємо приймати, а по Регламенту ми робимо такого роду виняток. Якщо це буде тільки початок для того, щоб вдосконалювати цю процедуру, то за це можливо і варто було б зараз проголосувати. Якщо на цьому все закінчиться, то це просто, відверто кажучи, не вирішує питання по суті.</p>
<p>Ще одне. Я вам нагадаю, що відповідно до статті 94 ті висновки, які надають профільні комітети, є фактично підставою для вас, Володимир Васильович, щоб ви повертали ці законопроекти без розгляду в сесійній залі. І, на превеликий жаль, так інколи трапляється, що це не завжди трапляється, а ви їх, відверто кажучи, назад повертаєте до комітету, оскільки напевно хтось вам рекомендує інше. Якщо вже рішення прийнято, то…</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу підготуватися до голосування. Олександр Сергійович, я прошу, скажіть депутатам, бо буде потім бігти і ногу зламає у Верховній Раді, не красиво буде.</p>
<p>Ставлю на голосування проект Закону (реєстраційний номер 2022а) про внесення змін до Регламенту Верховної Ради України щодо попереднього розгляду законопроектів у комітетах для прийняття за основу і в цілому. Прошу народних&nbsp; депутатів голосувати.</p>
<p>&nbsp;</p>
<p>16:55:49</p>
<p>За-290</p>
<p>Проти – 31, утрималося – 3, не голосували – 63.&nbsp;</p>
<p>Рішення прийнято.</p>
<p>По фракціях. Партія регіонів – 171, "Батьківщина" – 47, "УДАР Віталія Кличка" – 30, "Свобода" – 0, Компартія України – 32, позафракційні – 10.</p>
<p>Шановні народні депутати, є два проекти законів номер 2488 і 2489.</p>
<p>Комітет просить відкласти ці закони, щоб комітет ще попрацював, тому я відкладаю ці два проекти законів. <i>(Шум у залі) </i>Не кричіть.</p>
<p>Проект закону розглядається (реєстраційний номер… Народний депутат Швайка, ви зараз виступали і кажете: я підтримую закон о Регламенті, -&nbsp; і не проголосували. То навіщо вам кричати, чого ви кричите? <i>(Шум у залі) </i>&nbsp;Я ще раз кажу, комітет просить на доопрацювання, хай попрацюють і внесуть пропозицію.</p>
<p>Ставлю на розгляд проект Закону (№1095) про внесення змін до деяких Законів України щодо посилення соціального захисту осіб, які доглядають за дітьми-інвалідами та інвалідами І групи.</p>
<p>Як будемо розглядати цей соціальний закон? Ставлю на голосування як ви і просите по скороченій процедурі, прошу голосувати.</p>
<p>&nbsp;</p>
<p>16:58:13</p>
<p>За-174</p>
<p>Проти – 72, утрималося – 6, не голосувало – 133.</p>
<p>Рішення прийнято.</p>
<p>Тому я прошу ввімкнути мікрофон Валерію Михайловичу Сушкевичу, голові Комітету у справах пенсіонерів, ветеранів та інвалідів. Прошу.</p>
<p>&nbsp;</p>
<p>16:58:37</p>
<p>СУШКЕВИЧ В.М.</p>
<p>Дякую Володимир Васильович! Шановні колеги, прошу уваги до дуже соціально значимого законопроекту проекту Закону про посилення соціального захисту осіб, які доглядають за дітьми-інвалідами та&nbsp; &nbsp;інвалідамиI групи.</p>
<p>Я хочу нагадати, шановні колеги, що&nbsp; на минулій сесії ми з вами в цій сесійні залі прийняли Закон про&nbsp; внесення змін до статті 18 Закону про державну допомогу сім'ям з дітьми. І мова йшла про певну підтримку тим сім'ям, які взяли під опіку і піклування дітей-сиріт з числа інвалідів, тобто взяли дитинку-інваліда на виховання в чужу сім'ю. І там ми з вами підтримали певним чином підтримку&nbsp; і підвищення матеріальної виплати на дитину-інваліда від 6 до 18 років і суттєво певним чином підвищили:&nbsp; мінімальна сума – 2&nbsp; тисячі 800, максимальна – 3 тисячі 300. Але я хочу нагадати, що, на жаль,&nbsp; держава і&nbsp; ми з вами забули про сім'ї, де є дитина-інвалід і є власне батьки, тобто дитина-інвалід виховується у своїй сім'ї, і там держава кинула на призволяще&nbsp; цих батьків.</p>
<p>Хочу нагадати, що дітки-інваліди у власних сім'ях отримують&nbsp; державну допомогу 894 гривні, порівняно з 3300 так як це дається на виховання дитини-інваліда в чужої сім'ї, де взяли під опіку. Це абсолютна несправедливість, коли діти-інваліди і діти-сироти поєднані однаковим соціальним статусом, але різниця, яку держава дає тим, хто виховує цих дітей-інвалідів, в три рази, тобто в три рази більше&nbsp; там, де …</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>17:00:55</p>
<p>СУШКЕВИЧ В.М.</p>
<p>Володимире Васильовичу, я хочу нагадати, що я виступаю як автор законопроекту і як&nbsp; голова комітету, тобто 4 хвилини в мене.</p>
<p>&nbsp;</p>
<p>ГОЛОВУЮЧИЙ. Давайте ще дві хвилини для…</p>
<p>&nbsp;</p>
<p>17:01:12</p>
<p>СУШКЕВИЧ В.М. Тому я хочу нагадати, що саме цим законопроектом ми певним чином, я підкреслюю, певним чином підвищуємо на дітей-інвалідів I групи… підгрупи "А" збільшуємо державну допомогу.</p>
<p>І, шановні колеги, я звертаю вашу&nbsp; увагу, що йдеться про дітей з&nbsp; найважчими формами інвалідності, тобто підгрупа "А". Цей законопроект не носить популістський характер, він абсолютно соціально значимий по відношенню до дуже важких діток.</p>
<p>Перша позиція – це цим законопроектом одному з батьків або усиновителю, або опікуну надбавка за догляд за дитиною-інвалідом підгрупи "А" призначається незалежно від факту роботи і навчання. Тобто мама може працювати, навчатися, але при цьому отримувати державну допомогу.</p>
<p>І ми також&nbsp; підтримуємо інвалідів підгрупи "А", важких інвалідів. Цей законопроект повністю не усуває різницю між тими дітками, які знаходяться в чужих сім'ях, і тими, які у власній сім'ї, але наближує це. Я пішов на цей варіант, ну, з метою… враховуючи певну напруженість ситуації з Державним бюджетом. Законопроектом на дитину, яка знаходиться у власній сім'ї, дитинку-інваліда, буде&nbsp; оплачуватися 2 тисячі гривень, тобто ми ще повинні дотягнути цю різницю на одну тисячу гривень. Це – перший крок до&nbsp; вирівнювання статусу цих дітей.</p>
<p>Науково-експертне управління вважає, що цей законопроект може бути прийнятий у першому читанні і за основу. І наш комітет, Комітет у справах пенсіонерів, ветеранів, інвалідів, який я очолюю, також прийняв одноголосно. Всі фракції проголосували за те, щоб підтримати цей законопроект, який стосується діток з найважчими формами інвалідності, які знаходяться у&nbsp; власних сім'ях. Давайте підтримаємо мамочок, які мають таких дітей, і щоб держава підтримала їх можливості по відношенню виховання цих дітей. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Є бажаючі обговорювати? Є. Я прошу від фракції записатися. Я прошу, фракція "Батьківщина", народний депутат Кириленко В'ячеслав.</p>
<p>&nbsp;</p>
<p>17:03:36</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну".</p>
<p>По-перше, я вдячний колезі Сушкевичу за цей законопроект, бо законодавство, яке стосується людей з обмеженими фізичними можливостями, є дуже складне, в ньому дуже багато таких хитросплетінь, які не дозволяють вивести вирішення цієї проблеми на загальнонаціональний рівень. І от доводиться точковим способом ті чи інші пожежі гасити. От зараз профільний і колега Сушкевич пропонує одну із таких пожеж погасити, коли обтяження мають, наприклад, ті батьки, які мають дитину-інваліда та ще й першої групи, та ще й підгрупи "А", але, наприклад, навчається десь мама, має стипендію чи, наприклад, працює, має невелику заробітну&nbsp; плату і вже їй зменшення оцієї надбавки за те, що вона доглядає цю дитину. А це, по суті, соціальна функція держави – допомагати тим людям, які потрапили ось в таку життєву біду. Тому тут не треба дивитися: працює чи батько, чи мати, чи опікун, чи піклувальник, чи не працює, безвідносно від цього треба збільшити ці виплати. Тим більше, що в законопроекті мова йде тільки про дітей-інвалідів першої групи. Тому це питання, яке повинно зараз, тут показати одностайність у сесійному залі. А взагалі я вважаю, що оце наші розмови щодо Євросоюзу і наші справи щодо Євросоюзу – це річ потрібна, на часі і давно назріла. Але от коли в країні буде повага до людей з обмеженими фізичними можливостями, коли кругом буде безбар'єрність, коли людина на візку буде відчувати себе не покинутою, а потрібною суспільству і кураїні, от тоді це буде Євросоюз у нас, а не коли за залишковим принципом тендери мільярдні влада робить, а людям-інвалідам немає на за що збільшити надбавку, то давайте хоч цим голосування зараз покажемо, що є ті кошти, які цим законом передбачені для того, щоб полегшити життя дітям-інвалідам, проголосуємо за цей закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Осуховський.</p>
<p>&nbsp;</p>
<p>17:06:02</p>
<p>ОСУХОВСЬКИЙ О.І.</p>
<p>Прошу передати слово Зелику.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:06:07</p>
<p>ЗЕЛИК Р.Б.</p>
<p>Шановні колеги, сьогодні по цьому законопроекту мав виступати мій побратим Едуард Леонов, який сьогодні прооперований і лежить в лікарні, бо влада при потуранні правоохоронних органів дозволяє наших співгромадян не тільки бити і ґвалтувати по районних відділеннях міліції, але бити вже і народних депутатів.</p>
<p>Тепер стосовно законопроекту. Дійсно, законопроект дуже важливий в соціальному плані, особливі ті 50 тисяч дітей-інвалідів заслуговують на те, щоб держава дала їм ті надбавки, матеріальну допомогу, бо ці діти потребують не тільки догляду, а потребують і лікування, і реабілітаційних моментів.</p>
<p>Крім того, законопроект ще позитивний в тому відношенні, що він забезпечує доглядальників при отриманні цієї матеріальної допомоги на час отримання її. Якраз і збереження отого соціального страхування із Державного бюджету повинно йти проплати на ці страхові внески.</p>
<p>Тому ми будемо підтримувати цей законопроект. І я думаю, що більшість цього залу буде підтримувати, особливо з огляду на те, що це є, дійсно, така, надзвичайно незахищена соціальна група, як діти-інваліди та їхні доглядальники. Дякую.</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Ярослав Сухий.</p>
<p>&nbsp;</p>
<p>17:07:29</p>
<p>СУХИЙ Я.М.</p>
<p>Шановні колеги, я прошу всіх звернути увагу на те, що сьогодні у своєму виступі і в зверненні до Верховної Ради України Президент України Віктор Федорович Янукович закликав Верховну Раду переглянути показники Державного бюджету на 2013 рік з метою підвищення гарантованого мінімуму дітей, які цього потребують. Мова йде про підвищення так званого рівня забезпечення прожиткового мінімуму. Цей законопроект в цьому руслі.</p>
<p>Ще одне. Я попрошу всіх: зверніть увагу, цей законопроект стосується 6 тисяч дітей, всього-на-всього 6 дітей, і потребує якихось майже, там, близько 100 мільйонів гривень з бюджету. я думаю, що це не такі великі гроші, може, навіть ще менше, щоб ми повинні були би сьогодні цей законопроект не підтримати.</p>
<p>І ще одне. Цей законопроект колеги Сушкевича вписується русло основи основ реформування соціальної системи. А в основі основ реформування соціальної системи – це перехід до системи адресної підтримки тих людей, котрі дійсно цього потребують. Та категорія дітей, про яку говорить сьогодні колега Сушкевич, - це саме ті діти, це саме ті батьки, котрі гостро потребують грошових ресурсів для того, аби поліпшити своє&nbsp; матеріальне становище. Мені здається, ми повинні були би уже давним-давно зрозуміти, що потрібно переходити від цієї системи, абсолютно недосконалої системи соціального захисту. Не дивлячись на всі слова і наміри нашого міністра соціальної політики, ми не бачимо нових підходів, крім одного того самого, що вже ми чули і бачили. Є гроші, нема грошей… Врешті-решт коли уряд запропонує нормальну схему виходу з тих соціальних тупиків, які ми сьогодні бачимо? Я закликаю всіх підтримати цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Павло Розенко, фракція "УДАР Віталія Кличка". Прошу.</p>
<p>&nbsp;</p>
<p>17:09:50</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Я хочу почати свій виступ із того, що зачитаю всім відому, напевно, статтю 46 Конституції України, в якій чітко написано, що "пенсії, інші види соціальних виплат та допомог, що є основним джерелом існування,&nbsp; мають забезпечувати рівень життя не нижчий від прожиткового мінімуму, встановленого законом".</p>
<p>На жаль, ця стаття Конституції України у нас в Україні не дотримується і є цілий ряд категорій осіб, у тому числі, на жаль, інвалідів, розмір соціальних допомог яких є нижчими за прожитковий мінімум.&nbsp; Мова йде про&nbsp; надбавку на догляд, в першу чергу.</p>
<p>Друге. Щодо рівня забезпеченості. У нас є справді така категорія, як "рівень забезпечення прожиткового мінімуму", який є також нижче прожиткового&nbsp; мінімуму, про який говорив сьогодні Президент. Але я пану Ярославу хочу нагадати, що рівно два роки тому Президент дав доручення Миколі Яновичу&nbsp; Азарову про те,&nbsp; щоби взагалі відмовитися&nbsp; від ганебної цієї… формулювання "рівня&nbsp; забезпечення прожиткового мінімуму". Це було два роки тому. Всі соціальні стандарти мають розраховуватися від прожиткового мінімуму, це альфа і омега соціальної політики. Два роки пройшло – жодного рішення з цього приводу не прийнято, і я не бачу, справді, я погоджуюся, я не бачу жодної &nbsp;ініціативи нинішнього керівництва міністерства, щоб виконати це доручення Президента. Тому, напевно, прийшов час, щоб ми, Верховна Рада України також взяли на себе частину відповідальності і почали рухатись в цьому напрямку.</p>
<p>Ми зробили один позитивний крок. Верховна Рада України підтримала пропозицію, поправку, яку я вносив від фракції "УДАР" щодо на збільшення надбавки на догляд інвалідам категорії "А". Сьогодні я прошу також. Мова йде про невеличку частину наших громадян, які знаходяться в найбільш важкому стані. Ми повинні підтримати цей законопроект і проголосувати…</p>
<p>&nbsp;</p>
<p>ГОЛОВУЮЧИЙ. Дякую. Фракція Компартії України, Петро Цибенко, прошу.</p>
<p>&nbsp;</p>
<p>17:12:07</p>
<p>ЦИБЕНКО П.С.</p>
<p>Дякую. Фракція Компартії України, Петро Цибенко. Шановні колеги! Шановні громадяни України! Фракція Комуністичної партії України, безумовно, послідовно захищаючи найбільш знедолені верстви населення, підтримає цей законопроект.</p>
<p>Але принагідно хочу сказати. Шановні колеги! Це ще раз нас привертає, привертає нашу увагу до необхідності комплексного підходу до вирішення соціальних проблем. Я говорю в даному випадку про те, що ми намагаючись зробити як краще, одну частину інвалідів підтримали. І таким чином виявилось, що інша частина інвалідів відстала.</p>
<p>Отже, ми маємо прийняти це рішення хоча б тому, що ми маємо усунути проблему, яку створили Верховною Радою, прийнявши окремий закон. Але по великому рахунку абсолютно зрозуміло, що діти завжди в нашому суспільстві користувались окремою увагою, а тим паче діти-інваліди.</p>
<p>Отже, ми в хорошому розумінні цього слова приречені підтримати цей законопроект. І фракція Компартії України це зробить. Дякую.</p>
<p>&nbsp;</p>
<p>ГОЛОВУЮЧИЙ. Прошу, хвилину народному депутату Ляшко. Но не по регламенту. Я порушую регламент. Хвилина.</p>
<p>&nbsp;</p>
<p>17:13:26</p>
<p>ЛЯШКО О.В.</p>
<p>Олег Ляшко, Радикальна партія. Безумовно, збільшення виплат людям, які доглядають за дітьми-інвалідами, це правильний законопроект, який треба підтримати. Але, користуючись нагодою, я звертаюсь до уряду. І прошу виправити ситуацію із тим, що сьогодні не виконуються норми закону. От мені дзвонить чоловік із Ніжина, доглядає дитину-інваліда І групи з дитинства. Чотири місяці не виплачується державна допомога по догляду за дитиною. Дзвонить інший чоловік із Количівки Чернігівського району. Доглядає за 85-літньою лежачою мамою. Державна допомога – 130 гривень, не виплачується чотири місяці.</p>
<p>Я прошу уряд, оті десятки мільйонів гривень тратити не на розкрадання, не на державні дачі, не на все інше, а виплатіть допомоги по безробіттю, допомоги по догляду за інвалідами, допомоги по догляду за дітьми тощо. Тобто ті першочергові виплати, які треба здійснити. 130 гривень чотири місяці не виплачують. Ганьба!</p>
<p>&nbsp;</p>
<p>ГОЛОВУЮЧИЙ. Шановний народний депутате, ми працювали всі з вами в округах. Не виплатили. Ну причому тут уряд? В селищній раді не виплатили чотири місяці. Всі питання вирішуються на місцях. Треба вас направити десь, щоб ви мером попрацювали. В Донецьк давайте.</p>
<p>Шановні народні депутати, прошу зайняти місця, я ставлю питання на голосування. Я ставлю проект закону на голосування. Прошу підготуватися.</p>
<p>Ставлю на голосування проект Закону (реєстраційний номер 1095) про внесення змін до деяких законів України щодо посилення соціального захисту осіб, які доглядають за дітьми-інвалідами та інвалідами І групи для прийняття за основу. Прошу народних депутатів голосувати.</p>
<p>&nbsp;</p>
<p>17:15:57</p>
<p>За-202</p>
<p>Проти – 1, утрималися – 22, не голосували – 150.</p>
<p>Рішення не прийнято.</p>
<p>По фракціях.&nbsp;Партія регіонів – 38, "Батьківщина" – 61, "УДАР Віталія Кличка" – 27, "Свобода" – 32, Компартія – 31 і позафракційні – 13. Я прошу ввімкніть мікрофон Сушкевича голови комітету. Прошу.</p>
<p>&nbsp;</p>
<p>17:16:43</p>
<p>СУШКЕВИЧ В.М.</p>
<p>Дякую, Володимир Васильович. Шановні колеги, я хочу просити вас повернутись до голосування по цьому законопроекту про діток з важкими формами інвалідності. І я обіцяю, як голова комітету, що ми сядемо разом з міністерством і фінансів, і соціальної політики і опрацюємо таким чином в другому читанні, щоб все-таки знайти ті можливі ресурси, щоб все-таки підвищити підтримку діток з інвалідністю. Я прошу повернутися до голосування і проголосувати за цей дуже важкий і соціально значимий законопроект. Звертаюсь до вас з проханням, підтримайте мамочок, які мають власних діток з інвалідністю і не можуть вижити сьогодні в суспільстві. Прошу підтримати і повернутись до голосування. Обіцяю попрацювати з урядом. Дякую.</p>
<p>&nbsp;</p>
<p>ГОЛОВУЮЧИЙ. Прошу, Гана Герман.</p>
<p>&nbsp;</p>
<p>17:17:39</p>
<p>ГЕРМАН Г.М.</p>
<p>Шановний пане Голово, шановні колеги народні депутати, прошу вас повернутися до цього голосування, підтримати цей законопроект можна з розрахунку відмови від депутатських пільг, ці кошти можна направити на дітей-інвалідів. Якщо вже ми такі бідні і тих кілька карбованців гривень не можемо звідки взяти. Давайте відмовимося всі разом, тут вже є такий досвід, кілька депутатів відмовилися від пільг і ці кошти пустимо на допомогу дітям-інвалідам. Дякую.</p>
<p>&nbsp;</p>
<p>ГОЛОВУЮЧИЙ. Можна поставити пропозицію повернутися до голосування? Ставлю на голосування. Шановні народні депутати, сядьте на свої місця, ну я вас прошу! Дуже серйозне питання! Сідайте!</p>
<p>Ставлю на голосування повернутися до голосування по проекту&nbsp;закону номер 1095. Прошу народних депутатів голосувати.</p>
<p>&nbsp;</p>
<p>17:18:57</p>
<p>За-347</p>
<p>Проти – 0, утрималось – 0, не голосувало – 36.</p>
<p>Рішення прийнято.</p>
<p>Сіли на місця, всі зрозуміли і проголосували.</p>
<p>Тепер ставлю на голосування проект Закону (1095) про внесення змін до деяких законів України щодо посилення соціального захисту осіб, які доглядають за дітьми інвалідами та інвалідами І групи для прийняття за основу.</p>
<p>Прошу народних депутатів голосувати.</p>
<p>&nbsp;</p>
<p>17:19:43</p>
<p>За-345</p>
<p>Проти – 0, утрималось – 0, не голосувало – 37.</p>
<p>Рішення прийнято.</p>
<p>По фракціях. Партія регіонів – 172, "Батьківщина" – 69, "УДАР Віталія Кличка" – 28, "Свобода" – 32, Компартія – 31, позафракційні – 13.</p>
<p>Валерій Михайлович, вас почули народні депутати.</p>
<p>Останній на сьогодні проект Закону розглядається (№ 2059) про внесення змін до деяких законів України з питань пенсійного забезпечення.</p>
<p>Як розглядати будемо?&nbsp; Ставлю на голосування скорочену процедуру. Визначайтеся, народні депутати. Прошу голосувати.</p>
<p>&nbsp;</p>
<p>17:20:48</p>
<p>За-177</p>
<p>Проти – 74, утрималось – 10, не голосували – 118.</p>
<p>Рішення прийнято. По фракціях. По фракціях, ви бачите.</p>
<p>Запрошую до слова голову Комітету у справах пенсіонерів,&nbsp; ветеранів &nbsp;та інвалідів&nbsp; Валерія Михайловича Сушкевича. Скільки хвилин вам треба? 4 хвилини. Ввімкніть мікрофон, прошу.</p>
<p>&nbsp;</p>
<p>17:21:15</p>
<p>СУШКЕВИЧ В.М.</p>
<p>Дякую, шановний Володимир Васильович! Я як голова комітету і автор законопроекту, шановні колеги, по-перше, подякую вас за підтримку діток з інвалідністю! А зараз хочу звернути вашу увагу на військових пенсіонерів.</p>
<p>Чинною нормою Закону України і передбачено, що перерахунок пенсій військовому пенсіонеру, який набув право на підвищення пенсії, і якщо з якихось причин ситуація є, що він набув право у цій пенсій пенсії більш ніж на 2 роки і якась помилка трапилась, то йому повертають тільки за останні 12 місяців. Механізм, законом передбачено, що механізм перерахунку військовому пенсіонеру пенсії побудований таким чином, що пенсії перераховуються без особистого втручання пенсіонера, військового пенсіонера, а лише за поданням Міністерства оборони України або Міністерства внутрішніх справ. Ви розумієте, що військовий пенсіонер, якщо трапилась ситуація щодо підвищення пенсії і він набув це право, то чиновник в міністерстві подає ці документи, і якщо трапилась якась помилка, то військовий пенсіонер, без вини винуватий, отримує це підвищення тільки за останні 12 місяців. Таким чином він не може повернути в повній мірі належні кошти військовому пенсіонеру. Військові пенсіонери звертались до мене особисто до комітету і просили передбачити і надати законну можливість особам, звільненим з військової служби, повернути належні їм суми пенсій, які не перераховані і не виплачені з вини Пенсійного фонду або Міністерства оборони, незалежно від будь-якого терміну, тому що він не винуватий в тому, що йому не начислена ця пенсія.</p>
<p>Окремо хочу наголосити, звертаю увагу всіх народних депутатів і фракцій, що законопроект не потребує додаткових коштів державного бюджету, ці кошти передбачені державним бюджетом. Це обумовлено тим, що умови та порядок перерахунку пенсій військовим пенсіонерам&nbsp;&nbsp;&nbsp;&nbsp; &nbsp;відповідно і сума коштів необхідна на його реалізацію вже визначена 63 статтею Закону України про пенсійне забезпечення осіб звільнених з військової служби та деяких інших осіб.</p>
<p>Мені незрозумілою є позиція державних органів про необхідність додаткових коштів на реалізацію цього закону. Цю позицію можна розраховувати як один з варіантів так званої економії коштів Пенсійного фонду і державного бюджету, і позбавлення пенсіонера право на передбачений законом перерахунок пенсій. Так можна, в принципі, багатьох пенсіонерів не виплатити пенсію за два, за три роки, а повернути тільки за один рік і це буде, як кажуть, здобутком і економією Фонду державного бюджету або Пенсійного фонду.</p>
<p>Я звертаю увагу вашу, що Комітет з питань національної безпеки і оборони рекомендує Верховній Раді прийняти законопроект за основу. Головне науково-експертне управління пропонує прийняти цей законопроект у першому читанні за основу. І наш комітет, я як голова комітету доповідаю, прийняв рішення пропонувати Верховній Раді прийняти цей законопроект у першому читанні. Повторюю, кошти, передбачені державним бюджетом, повернути військовим пенсіонерам тоді, коли вони набули законне право на кошти пенсії, яку вони заробили. Прошу підтримати цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Є бажаючі обговорювати? Я не бачу. От є один депутат, бажає обговорити, Павло Розенко. Прошу від фракцій, всім надам слово. Прошу, Павло Розенко.</p>
<p>&nbsp;</p>
<p>17:25:21</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>Справді, от ситуація сьогодні в Пенсійному фонді, взагалі в економіці України справді важка. Ми бачимо, що лише по Закону України "Про Державний бюджет на 2013 рік", дотація&nbsp; Пенсійному фонду України сьогодні складає біля 83 мільярдів гривень, з державного бюджету України. Так от ситуація ще більш напружена, якщо подивитися, сьогодні наповнення Пенсійного фонду, то за перші півроку &nbsp;згідно з даними&nbsp; експертів приблизно додатково ще везеться дефіцит бюджету Пенсійного фонду на рівні приблизно 10-15 мільярдів гривень. І, на жаль, в цій ситуації органи Пенсійного фонду не завжди адекватно діють щодо економії перш за все власних коштів і намагаються виконати ці проблеми з дефіцитом бюджету Пенсійного фонду за рахунок простих громадян. Ми пам’ятаємо цю епопею з тим, що своїми якимись листами, своїми відмовами Пенсійний фонд почав скасовувати пенсії чорнобильцям, військовослужбовцям, працюючим пенсіонерам тощо. В даному випадку мова йде про те, що за рахунок таких неузгодженостей в державному бюджеті України і в законодавстві України Пенсійний фонд в ручному режимі може створювати проблеми для категорій військових пенсіонерів. На жаль, іноді неродиві чиновники використовують ці шпаринки в пенсійному законодавстві і діють на шкоду нашим громадянам. Тому, справді, масові звернення військових пенсіонерів про те, що їх обходять в їхніх правах.</p>
<p>Ми сьогодні маємо можливість ці шпаринки закрити, дати можливість перераховувати пенсії без терміну давності і це реальний крок на зустріч військовим пенсіонерам. Фракція…</p>
<p>&nbsp;</p>
<p>ГОЛОВУЮЧИЙ.&nbsp; Дякую. Від об'єднання "Свобода" хто? Народний депутат Зелик, прошу. Потім від "Батьківщини" хто там?</p>
<p>&nbsp;</p>
<p>17:27:47</p>
<p>ЗЕЛИК Р.Б.</p>
<p>Шановні колеги! Руслан Зелик, Всеукраїнське об’єднання "Свобода". Ви знаєте, дуже прикро було дивитися, коли Партія регіонів тільки з другої спроби проголосувала за надання матеріальних преференцій дітям-інвалідам. Побачимо, як буде з військовими пенсіонерами. Але хочу сказати, що закон, дійсно, є позитивним, ми за нього будемо голосувати, ми його підтримаємо, бо в принципі, дійсно, треба тим військовослужбовцям повернути ті пенсії, які вони заслужили. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Фракція "Батьківщина", народний депутат Катеринчук.</p>
<p>&nbsp;</p>
<p>17:28:25</p>
<p>КАТЕРИНЧУК М.Д.</p>
<p>Фракція "Батьківщина", Європейська партія України, Микола Катеринчук. Я&nbsp; хотів би наголосити на тому, що&nbsp; в питаннях вирішення справедливості відносно пенсійного забезпечення сьогодні не тільки військовослужбовці стоять в дискримінаційному положенні. Але цей законопроект він усуває технічні перепони в напрямку отримання пенсійного забезпечення тих, хто вже не служить, звільнені. Але питання доведення вини органів Пенсійного фонду або інших державних органів забирає всі сили і матеріальні можливості у&nbsp; військових пенсіонерів, тому що вину треба доводити саме в судах, саме в судовій процедурі&nbsp; тільки може бути встановлена ця вина.</p>
<p>Тому я&nbsp; цілком підтримую цей законопроект, тому що він усуває ті неузгодженості, які були в цьому законопроекті закладені, а крім того встановлює фактично можливість&nbsp; повернутися до тих проблемних питань, які сьогодні роками&nbsp; не вирішуються навіть в судових органах.&nbsp; Тому це дисциплінує органи Пенсійного фонду, це дисциплінує інші органи, які видають певні довідки, на&nbsp; яких складаються певні відрахування пенсійного забезпечення. І це нарешті скаже нашим військовослужбовцям, що все ж таки вони слугували нашому народу, нашій країні. І це&nbsp; дуже важливе питання, яке я хотів би, щоб підтримав увесь зал. І це ще раз підкреслюю те, що сказав голова комітету Сушкевич, це не змінить&nbsp; бюджетного навантаження на Пенсійний фонд, ці гроші вже були закладені і тільки через&nbsp; формальні&nbsp; підстави не отримали військові пенсіонери.</p>
<p>Прошу всіх підтримати. Фракція "Батьківщина" буде голосувати за цей законопроект.</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Ярослав Сухий.</p>
<p>&nbsp;</p>
<p>17:30:23</p>
<p>СУХИЙ Я.М.</p>
<p>Шановні колеги, я відразу зніму інтригу аби не було неоднозначних трактувань, відповідаючи колезі з "Свободи", ми не будемо підтримувати цей законопроект. І пропоную його направити на доопрацювання в комітет, тому що цей законопроект, на відміну від першого, немає фінансово-економічного обґрунтування і джерел наповнення після перерахунку пенсій.</p>
<p>Але, перше. Сьогодні такі проблеми, як встановлення, ну&nbsp;&nbsp; неоднозначне тлумачення віку виходу на пенсій і стаж при призначення пенсії на пільгових основах чи за віком, &nbsp;вирішується яким чином військовослужбовцями: через скарги, через звернення до народних депутатів України, у тому числі через суд.</p>
<p>Але друге питання зовсім не зрозуміле, і друге питання потрібно, аби комітет доопрацював, тому що з чиєї вини не було здійснено перерахунок пенсій, чому Пенсійний фонд не перерахував, чому не були вчасно видано довідки – ці речі повинні чітко регламентуватися законом, вони, до речі, регламентується.</p>
<p>Тому у&nbsp; тому випадку, якщо комітет запропонує нам до цього законопроекту чітко виписані джерела і необхідність фінансово-економічного обґрунтування і джерела наповнення, тільки у такому випадку за нього можна буде проголосувати. А зараз я пропоную направити цей законопроект на доопрацювання до першого читання у комітет профільний. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Від фракції Компартії України, прошу, Петро Цибенко.</p>
<p>&nbsp;</p>
<p>17:31:53</p>
<p>ЦИБЕНКО П.С.</p>
<p>Дякую. Фракція Компартії України, Петро Цибенко. Шановні колеги, шановні громадяни України! Для фракції Компартії України питання голосування позитивного голосування цього питання настільки очевидно, що тут для нас нічого обговорювати. Абсолютно необхідно підтримати цей документ, тому що, тим більше, що де-факто змінюється формула перерахунку при вже закладених і запланованих коштах. Тому очевидно, що, безумовно, фракція Компартії України підтримає цей законопроект.</p>
<p>Але я хотів би сказати про інше, шановні колеги. Ви розумієте, ми натикаємося то на одну проблему пенсійної реформи, пенсійного забезпечення, то на інше. Ось чому ще на попередній сесії фракція Компартії України внесла проект Закону щодо скасування пенсійної реформи. Ми будемо продовжувати цю лінію, бо справа у тому, що постійно виникає ця проблема. Останнім часом громадяни України, наші виборці, знаючи про те, що Компартія України ініціює питання, винесення питання приєднання до Митного союзу України, вони вносять пропозицію щодо того, щоби поряд з цим питанням питання приєднання України до Митного союзу Росії, Білорусії і Казахстану, приєднати і питання скасування пенсійної реформи, оскільки ця проблема надзвичайно турбує людей. Те саме можу сказати про медичну реформу, яка була предметом розгляду, у тому числі сьогодні&nbsp;обговорення. Ось чому фракція Комуністичної партії України, безумовно, проголосує за цей законопроект і робитиме все задля того, щоб зняти всі ті проблеми, які існують в галуpі пенсійного забезпечення, оскільки ці люди віддали державі все, що могли, відпрацювали скільки могли і сьогодні, коли їм зле на схилі років. Вони вимагають адекватного соціального захисту з боку держави.</p>
<p>Отже, Компартія України підтримує цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Давайте послухаємо поважного генерала Кузьмука. Хвилина вам.</p>
<p>&nbsp;</p>
<p>17:34:04</p>
<p>КУЗЬМУК О.І.</p>
<p>Шановні колеги, я із задоволенням підійду і подякую шановного Валерія Сушкевича. Але я хочу запропонувати пану Валерію поділитися своїми думками з Комітетом з питань оброни і безпеки, який... ми не бачили цей законопроект. Чому? Тільки в поточному році суди зняли з фонду оплати праці Міністерства оброни близько триста мільйонів гривень, це не буде доплачена грошове забезпечення. Це стало слідком того, що ми приймали закони з ходу благодійні, благородні, шляхетні, а потім розплачувалися з пенсіонерами.</p>
<p>Тому я прошу порозуміння пана Валерія і разом доопрацювати комплексно цей закон, як крок по наведенню справедливої пенсійної системи. Дякую.</p>
<p>&nbsp;</p>
<p>ГОЛОВУЮЧИЙ. Я прошу уваги народних депутатів. Сідайте і будемо визначатися голосуванням.</p>
<p>Я ставлю на голосування проект Закону (номер 2059) про внесення змін до деяких законів України з питань пенсійного забезпечення, для прийняття за основу. Прошу народних депутатів голосувати.</p>
<p>&nbsp;</p>
<p>17:35:52</p>
<p>За-176</p>
<p>Проти – 0. Утримались – 30. Не голосували – 163.</p>
<p>Рішення не прийнято.</p>
<p>Прошу по фракціях. Партія регіонів – 8, "Батьківщина" – 63, "УДАР Віталія Кличка" – 30, "Свобода" – 32, Компартія – 32, "Позафракційні" – 11.</p>
<p>Є пропозиція: повернути суб'єкту права законодавчої ініціативи на доопрацювання. Ставлю на голосування. Прошу народних депутатів голосувати.</p>
<p>&nbsp;</p>
<p>17:36:39</p>
<p>За-325</p>
<p>Проти – 0. Утримались – 1. Не голосували – 47.</p>
<p>Рішення прийнято.</p>
<p>По фракціях. По фракціях ви бачите.</p>
<p>Я прошу керівників усіх фракцій зайти зараз в кабінет Голови Верховної Ради. А всім дякую за роботу.</p>
<p>Вечірнє засідання Верховної Ради України оголошую закритим. Завтра запрошую вас о 10 годині для продовження сесії.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>

