Стенограма пленарного засідання
01 вересня 2009
<div>
<p>ЗАСІДАННЯ ПЕРШЕ&nbsp;</p>
<p>Сесійний зал Верховної Ради України</p>
<p>1 вересня 2009 року, 10:00 година</p>
<p>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати,&nbsp;&nbsp;&nbsp; запрошені та гості Верховної Ради. Прошу, шановні колеги, займати свої робочі місця і підготуватися до реєстрації.</p>
<p>Увімкніть систему „Рада”.</p>
<p>10:00:27</p>
<p><i>(Реєстрація народних депутатів України)</i></p>
<p>Зареєструвалися у сесійній залі картками&nbsp; 423 народних депутати.</p>
<p>Шановні народні депутати, відповідно до статті 83 Конституції України чергову п’яту сесію Верховної Ради України шостого скликання&nbsp; оголошую відкритою.</p>
<p><i>(Лунає Державний</i><i> Гімн України)</i></p>
<p>Шановні народні депутати! На пленарному засіданні Верховної Ради України присутні: члени Кабінету Міністрів України на чолі з Першим віце-прем'єр-міністром, Голова Конституційного Суду, Голова Верховного Суду України, Уповноважений Верховної Ради з прав людини, Генеральний прокурор України та інші офіційні особи. <i>(Оплески)</i></p>
<p>&nbsp;</p>
<p><i>Веде засідання Перший заступник Голови Верховної Ради України О.В.ЛАВРИНОВИЧ </i></p>
<p>&nbsp;</p>
<p>ГОЛОВУЮЧИЙ. Шановні колеги, слово для виступу надається Голові Верховної Ради України Литвину Володимиру Михайловичу. <i>(Оплески)</i></p>
<p>&nbsp;</p>
<p>ЛИТВИН В.М.</p>
<p>Шановні народні депутати! Шановні члени уряду, усі запрошені, представники журналістського цеху! Якщо дотримуватися ритуалу, то, очевидно,&nbsp; належало б говорити&nbsp; зараз про винятково важливе значення цієї сесії, особливо з огляду на те,&nbsp; що вона співпадає з&nbsp; політичною кампанією з виборів Президента України. Але така констатація і відповідно така&nbsp; відстороненість сьогодні є абсолютно неприйнятними, і головним чином через те, що ми – Верховна Рада – на жаль, свідки і безпосередні учасники процесу руйнації країни. Вона до межі ослаблена і усе більше заганяється в політичну ізоляцію, а усі розрахунки на вибори та перевибори – це не що інше як демонстрація владою, а отже, і нами політичної безпорадності, намагання уникнути відповідальності – це не найкращий наш актив.</p>
<p>Ситуація у Верховній Раді України є повним віддзеркаленням того, що коїться в країні. І країна, і Верховна Рада постійно випробовуються на розрив. Країна, як і Верховна Рада, функціонують за інерцією. Країна, як і Верховна Рада, тримаються на хаосі. Країну, як і Верховну Раду, групи та політичні сили пристосовують під себе, під інтерес конкретних лідерів, прагнуть звести її роль до функціонування за викликом. Країні, як і Верховній Раді, нав’язали безперервні політичні міжусобиці, кріпацьку систему взаємовідносин. Усе це у поєднанні з постійною політичною смиканиною, заяложеними аргументами для блокувань роботи обертається очевидним: і Україна, і Верховна Рада випадають з часу, демонструють кричущу неадекватність суспільним та людським потребам і запитам.</p>
<p>Люди виживають у цей скрутний період не завдячуючи нам, а на противагу нам та нашим діям, нашій бездіяльності. Далі так тривати не може, бо далі нікуди. Через це сьогодні і зараз треба категорично поставити питання і публічно дати на нього відповідь: треба, щоб працювала Верховна Рада, працювала, як належить законодавчому і представницькому органу народу, чи не потрібно? І припинити катувати людей, сіяти серед свого народу зневіру, розпач і ненависть до своїх представників, а отже, і до держави. Сподіватись і розраховувати на те, що після виборів вдасться відновити роботу Верховної Ради бодай на мінімально прийнятному рівні чи перезавантажити її ще через одні дочасні вибори під нового президента, - це примітивна політика. На руїнах нічого путнього створити не можна, і не буде створено.</p>
<p>Звертаюсь до вас, народні депутати, Верховна Рада повинна працювати. Вважаєте інакше, сліпо йдете за вказівками – давайте приймемо рішення про припинення її діяльності через саморозпуск. Відтак, припинимо знущання над країною і людьми. Як мінімум це буде чесно. Я однозначно за те, щоб Верховна Рада України солідно виконувала своє конституційне призначення, за серйозну розмову і серйозну роботу, за розумні компроміси, за узгодження позицій, але для справи, для людей; проти – перетискування, знущання над здоровим глуздом, кулуарних домовленостей, примушування їх обслуговувати. Усі питання остаточно мають вирішуватися лише і тільки в сесійній залі, на основі публічних аргументів, на основі Конституції, законів і Регламенту.</p>
<p>Нам не уникнути, і саме зараз загальної, якщо хочете, всеукраїнської розмови на предмет того, що відбувається в країні. Чому&nbsp; весь цей безлад посилюється і поглиблюється. Що буде далі? Це насамперед мають почути люди і для цього я вважаю за необхідне повернутися до пропозиції проведення спеціального засідання Верховної Ради України за участю Президента та уряду.</p>
<p>Ще раз наголошую, Україна гостро і невідкладно потребує серйозної розмови з позиції розуму і відповідальності. Необхідно визначитися, як будемо жити сьогодні і завтра. Вибори – це ще&nbsp; не все життя і виборами життя не закінчується, треба визначити загальнонаціональний план дій.</p>
<p>Підкреслюю, реальний план дій, а не чергові пишномовні програми – ультиматуми, план, який би зрозуміли і підтримали люди. Насамперед йдеться про такі гострі питання: як робочі місця, пенсійне забезпечення, зарплати, житлово-комунальна сфера, медичне забезпечення, доступність основного набору продуктів харчування, - це мінімум, і треба чітко сказати, як ми його будемо реалізовувати. Якщо ця пропозиція буде і надалі ігноруватися, переконаний, Україну чекають набагато гірші часи. Продовжувати жити за принципом „віз дорогу покаже”, без опори на розвиток економічної бази, через девальвацію духовної основи – це прискорення краху, це приклад СРСР останніх його років.</p>
<p>Маємо принципово врахувати і таке застереження: державу, яка не забезпечує конституційного порядку, законності та дотримання прав людини, яка залежить від зовнішніх чинників і опирається на них, не можна вважати повноцінно суверенною. Це – формальний суверенітет, і ми його маємо. І не більше того. Тому ми зобов’язані сьогодні, не чекаючи завершення президентських виборів, поставити питання про якість державного управління. Сьогодні вона не витримує жодної критики як через кричущу некомпетентність і безвідповідальність, так і через усунення людей від реальної участі у державному управлінні. Вибори за нинішньою виборчою системою – не найкраще наше політичне надбання.</p>
<p>Усе це – очевидні проблеми, але ми очевидного не робимо, а складне ускладнюємо, особливо, коли врахувати те, що над практичними завданнями у нас весь час домінує прагнення постійних політичних реорганізацій, переписування Конституції. На практиці такі новації виявляються у незнищенних, підкреслюю, незнищенних спробах легітимізувати феодальну політичну систему, перекроїти країну під політичний момент, конкретний розклад сил і під конкретних особистостей.</p>
<p>Прошу підтримати такі очевидні пропозиції. Розумію, що для цього кожному з нас потрібно випростатися, відійти від стану збайдужіння, припинити освячувати все, що спускають згори або указують окриком чи помахом руки, почати демонструвати принциповість заради справи, інакше усіх нас не поважатимуть люди. Втім, вони вже й&nbsp; так нас не святкують. У&nbsp; разі підтримки цих засадничих позицій будемо мати чіткі критерії у ставленні до питань, запропонованих до порядку денного сесії, а їх більше ніж півтори тисячі. До проекту Державного бюджету України на 2010 рік відчуватимемо, що діяльність Верховної Ради&nbsp; співвідноситься з потребами країни та людей.</p>
<p>Шановні народні депутати! Межу дозволеного і прийнятного ми вже давно пройшли і в запалі з’ясування стосунків, схоже, не помітили цього. Треба зупинитися. Кожен має зробити осмислений вибір, вибір на користь повноцінного виконання своїх обов’язків. За нами країна!</p>
<p>Дякую за увагу. <i>(Оплески) </i></p>
<p>&nbsp;</p>
<p><i>Веде засідання Голова Верховної Ради України В.М.ЛИТВИН&nbsp;</i></p>
<p><i>&nbsp;</i></p>
<p>ГОЛОВУЮЧИЙ. Шановні народні депутати! Відповідно до статті 25 Регламенту Верховної Ради&nbsp; України у вівторок 30 хвилин відводиться для виступів представників фракцій з виголошенням заяв, внесенням пропозицій тощо.</p>
<p>Прошу представників фракцій записатися на виступ.</p>
<p>Прошу прізвище вивести на табло.</p>
<p>Віктор Федорович Янукович, будь ласка. Наступним буде виступати Іван Григорович Кириленко.</p>
<p>&nbsp;</p>
<p>10:14:02</p>
<p>ЯНУКОВИЧ В.Ф.</p>
<p>Шановні громадяни України! Шановні народні депутати! Закінчується п’ятий рік правління цієї влади, залишилось трошки більше чотирьох місяців. В країні другий рік вирує економічна криза,&nbsp; український безлад та беззаконня. Багато попередніх оцінок, на жаль, справджуються. Ця влада, дійсно, перетворила Україну на піратський корабель із заручниками, але без капітана, без руля і без вітрил.</p>
<p>&nbsp;До чого довели країну її нинішні вожді своїми „економічними проривами” та „кроками на зустріч людям”? Державний механізм зруйновано, як кажуть, „хто в ліс – хто по дрова”.</p>
<p>Глава держави фактично обмежовується від керівництва держави, лише обмежується заявами та прес-конференціями. Коаліція – фікція і фантом.</p>
<p>Водночас, влада сконцентрована в руках уряду в якому фактично все вирішується в одному кабінеті. У мене немає ніяких сумнівів, що ручне адміністративне управління, наступ на бізнес і економічні свободи, безсистемність дій, диктат і відверта самореклама – це прямий шлях до нового культу особи. І все це відбувається на наших очах.</p>
<p>За таких умов судова система, правоохоронні органи перетворюються на сліпе знаряддя виконання політичних замовлень влади. Ми всі бачимо, що відбувається із банками, гривнею, реальним сектором економіки. Замість реальних дій і антикризових програм у&nbsp; боротьбі з кризою Кабінет Міністрів використовує гіпноз для населення та наркоз для економіки.</p>
<p>Обрана стратегія, яку дехто вважав безпрограшною – перечекати, відкупитися від кризи за рахунок нарощення внутрішніх і зовнішніх боргів, сподіваючись на покращення у майбутньому, ця стратегія є хибною і дуже небезпечною для України. Національна економіка практично повністю паралізована. Спад промислового виробництва складає більше 30 відсотків, а падіння внутрішнього валового продукту&nbsp; більше 20.</p>
<p>У критичному стані перебувають бюджетно-фінансовий і банківський сектор. Національна валюта за один календарний рік знецінилась майже двічі.&nbsp;</p>
<p>Ми маємо багато прикладів за попередні роки нашої незалежності, як кажуть, деяку сумну статистику. Наприклад, 90-ті роки, коли пани Ющенко і Лазаренко створили бюджетну піраміду ОВДП. Так і в цьому році Тимошенко та керівництво НБУ побудували нову піраміду, але її масштаб і загрози набагато серйозніші, аніж це було 12 років тому. Українці повинні&nbsp; знати, що сьогодні кошти витрачаються з бюджетів 2010-11 і наступних років. Гірники, металурги, машинобудівники, лікарі та вчителі отримують зараз пусті обіцянки. Такого цинізму і лицемірства не було в українській політиці за всі 18 років незалежності.</p>
<p>Крім того, уряд намагається пережити кризу, йдучи по світу з протягнутою рукою, країну закладено в борг і не один раз. У наших дітей і онуків вкрадено і розтринькано десятки мільярдів гривень, і все це під фанфари із посмішкою на телеекранах.</p>
<p>Я заявляю, що всі розмови влади про нинішню світову економічну кризу – це фіговий листок, який прикриває більш глибоку і серйозну проблему. Зараз питання стоїть принципово – врятувати країну і відбудувати заново державу чи продовжити дрейф у напряму занепаду та руйнації.</p>
<p>Вже стало цілком зрозумілим, що очікувати від…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ. Будь ласка.</p>
<p>&nbsp;</p>
<p>ЯНУКОВИЧ В.Ф. ... антикризових програм просто немає сенсу. Майже рік країна знаходиться в кризовому стані, а уряд не зміг запропонувати суспільству та Верховній Раді жодного системного документу. Ми вважаємо, що далі продовжуватись це не може. Тому ми будемо ініціювати, шановні колеги, створення національного антикризового центру. Для початку ми для цього задіємо опозиційний уряд. Вже сьогодні нам потрібно визначити перелік принципових і критичних для держави питань, які необхідно вирішувати за будь-якої погоди. І ми цей перелік питань підготували на цю сесію.</p>
<p>Перше і головне сьогодні – необхідно допомогти подолати кризу українським громадянам. В цьому питанні ми не допустимо жодних спекуляцій і ми наполягаємо на збільшення мінімальної заробітної плати та мінімальної пенсії. Вважаю це прямим обов’язком парламенту. І цю позицію ми будемо відстоювати до останнього.</p>
<p>Друге. Не можна допустити колапсу бюджетно-фінансової системи країни. Потрібен жорсткий парламентський контроль за кожним кроком уряду. Ми вимагаємо від уряду вже на цьому тижні надати депутатам об’єктивну та повну інформацію щодо стану виконання державного бюджету, бюджетів національних компаній. Також вимагаємо надати інформацію щодо структури і обсягу запозичень на внутрішньому та зовнішньому ринках, оприлюднити плани щодо термінів та джерел погашення. Ви навіть не хочете слухати правди. <i>(Шум у залі)</i> Послухайте хоч один раз. Послухайте, шановні!</p>
<p>&nbsp;</p>
<p>ГОЛОВУЮЧИЙ. Вікторе Федоровичу, завершуйте будь ласка.</p>
<p>&nbsp;</p>
<p>ЯНУКОВИЧ В.Ф. Нас втягують в нове протистояння, шановні колеги. Ті ініціативи, які звучать з боку Президента щодо Конституції, на наш погляд, не мають жодних перспектив. Тому нам треба з вами повернутись до створення депутатської конституційної комісії і визначити терміни її роботи, поставивши за мету узгодження проекту змін до Основного закону. І працювати над цим законом, і припинити цю компанійщину за кілька місяців до виборів...</p>
<p>&nbsp;</p>
<p>ГОЛОВУЮЧИЙ. Дякую. Дайте можливість завершити. Будь ласка.</p>
<p>&nbsp;</p>
<p>ЯНУКОВИЧ В.Ф. ... і ми дякуємо сьогодні всім педагогам за їхню працю і відданість своїй професії. Але цього року, 1 вересня ми відзначаємо ще одну дату – 70 років початку Другої Світової війни. Прошу вас, шановні народні депутати, вшанувати пам’ять жертв війни хвилиною мовчання.</p>
<p>Дякую.</p>
<p>&nbsp;</p>
<p><i>(Хвилина мовчання).</i></p>
<p>&nbsp;</p>
<p>ГОЛОВУЮЧИЙ. Прошу сідати.</p>
<p>Шановні, шановні народні депутати! Слово має Іван Григорович Кириленко. Прошу шановних виступаючих орієнтуватись на регламент десь у&nbsp; межах 8 хвилин.</p>
<p>&nbsp;</p>
<p>10:23:22</p>
<p>КИРИЛЕНКО І.Г.</p>
<p>Шановний&nbsp; Голово, колеги, шановні виборці,&nbsp; вітаючи &nbsp;всіх з початком чергової сесії&nbsp; Верховної Ради,&nbsp; хотів би звернутися до колег,&nbsp; до залу з наступним. Ми всі чудово розуміємо, що ця сесія буде занадто&nbsp; важкою. Водночас вона буде і&nbsp; надзвичайно відповідальною. Адже, не дивлячись на те, що&nbsp; зусиллями уряду кризові явища зупинено, і вже п’ять місяців триває поступове відродження економіки,&nbsp; у нас ще залишається надзвичайно багато викликів, на які ми зобов’язані оперативно реагувати і приймати ефективні рішення.</p>
<p>Далі. Враховуючи те, що світова економіка продовжує&nbsp; потерпати&nbsp; від кризи, а ми дуже від неї залежні, перед нами буде стояти завдання – прийняти&nbsp; виважений і реальний Державний бюджет&nbsp; на 2010 рік.</p>
<p>Є і інша причина.&nbsp; П’ята сесія Верховної Ради України&nbsp; буде проходити в умовах жорстокої виборчої президентської кампанії, це вже зрозуміло.&nbsp; У багатьох буде велика спокуса використовувати трибуну парламенту не тільки для плідної законодавчої роботи.&nbsp; Зокрема, ми розуміємо,&nbsp; що сьогодні у цих складних умовах треба підтримувати людей і соціально незахищені верстви населення, особливо пенсіонерів. З розумінням&nbsp; і відповідальністю до цього&nbsp; відноситься і уряд. Саме тому, щоб не обмежитись лише прийняттям&nbsp; закону, який стоїть у порядку денному, і не спровокувати інфляцію, яка, до речі, найболючіше вдарить&nbsp; саме по слабо захищеним громадянам,&nbsp; наша фракція пропонує питання прийняття прожиткового мінімуму поєднати з підготовкою проекту Державного бюджету на 2010 рік.&nbsp; Лише за&nbsp; таких умов підняття соціальних стандартів принесе реальне покращання рівня життя&nbsp; нашим громадянам, а не чергові витки знецінення національної валюти. І ми не відмовляємося від своїх слів. Давайте звернемося до стенограми пленарного засідання&nbsp; 24 липня цього року. Там чорним по білому написано: „Ми підтримаємо обов’язково соціальний захист людей, особливо малозабезпечених прошарків населення за умови, якщо це буде погоджено з урядом, бюджетним комітетом і не буде тягнути за собою колосальну інфляцію і знецінення гривні”. Щоб не було так: 10 гривень додали одним, а 100 гривень забрали у всіх за рахунок миттєвого зростання цін у рази. А саме так і буде, коли прийметься запропонований варіант. Він не просто не узгоджений, він небезпечний по суті. Це показовий популізм.</p>
<p>Чи знають автори цієї ініціативи, що заробітна плата на їхніх приватних шахтах та металургійних підприємствах вже скоротилася в кілька разів? А зараз її доведеться-таки піднімати і рішуче. А за рахунок чого, ви це запитали у своїх власників? Тому ми чітко пропонуємо: без популізму, тріскотні давайте&nbsp; все ще&nbsp; раз детально&nbsp;&nbsp; обрахуємо і запропонуємо реальні речі, а не чергову фантасмагорію, за яку голосувати не можна.</p>
<p>Друге, на чому наша фракція&nbsp; хотіла би загострити вашу увагу. На п`яту сесію подано більше&nbsp; 1500 законопроектів, з них понад 200 – урядових антикризових. З огляду на це наша фракція однозначно наполягає на діловому режимі проведення сесії, і нехай цьому не заважає ні президентська гонка, ні популізм, ні бажання сподобатися виборцям – у нас надзвичайно багато роботи. У зв`язку з цим&nbsp; ми ініціюємо проведення першого тижня роботи у пленарному режимі. У нас достатньо законопроектів, які ми розглянули в комітетах і які можуть бути винесені в сесійний зал на голосування. І обов`язково ми пропонуємо присвятити один день 40 законопроектам, які розроблені, схвалені і&nbsp; підтримані органами місцевого самоврядування і їх асоціаціями.</p>
<p>Усі без виключення політичні сили останнім часом чітко декларують, що ми повинні підтримати&nbsp; місцеві органи влади, адже у них купа зобов`язань і нуль можливостей. Давайте реально делегуємо їм і фінанси, і&nbsp; повноваження, і&nbsp; відповідальність. Саме тому наша фракція і уряд вимагає розгляду цих законопроектів в першу чергу. Зокрема, необхідно прийняти закони, які регламентують земельні відносини на селі, внести зміни до Земельного кодексу, запровадити проведення земельних аукціонів. Необхідно нарешті вирішити питання про місцеві податки і збори, це дозволить вдосконалити їх систему в Україні і надасть можливість зміцнити фінансову базу органів місцевого самоврядування.</p>
<p>Нам необхідно врегулювати питання соціального захисту селян, тому ми наполягаємо на прийнятті законопроекту про особисте селянське господарство. Потрібно також подолати вето Президента на&nbsp; Закон про зміни до Бюджетного кодексу та прийняти рішення по багатьох інших життєво важливих законопроектів, включаючи і преславуті чиновницькі і депутатські пільги.<b> </b></p>
<p>Я хочу звернути вашу увагу, шановні колеги, на те, що усі ці питання безпосередньо впливають на формування бюджету на наступний рік, який уряд повинен подати і подасть до 15 вересня. На прийнятті цих законів і уряд, і наша фракція наполягаємо вже понад півроку. Далі зволікати не можна. Саме тому ми закликаємо вас облишити виборчу риторику і по-діловому приступити до вирішення тих нагальних питань, на які вже давно чекає наше суспільство. Дякую всіх за розуміння. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Олег Зарубінський, фракція „Блоку Литвина”. Наступним буде виступати Петро Симоненко.</p>
<p>&nbsp;</p>
<p>10:28:50</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановні громадяни України! Старт сьогодні, 1 вересня, нового навчального року в Україні і збіг його з початком роботи чергової сесії Верховної Ради є доволі символічним, адже 1 вересня – це ще і День знань. Усвідомлюю, що для когось роки навчання чи в школі, чи то у вищому навчальному закладі далеко не завжди були напряму пов’язані із здобуттям позитивних знань, адже прикладів малоосвіченості, малокультурності, а інколи і малограмотності, на всіх щаблях суспільного організму, в тому числі і на вищих щаблях, не так вже й мало. Але видається так, що і знання, щоправда, коли вони поверхові, теж не панацея. У всякому разі, сформувалась когорта відносно молодих кар’єристів без сталих переконань, державницького стрижня, для яких владна посада – це самоціль і чергова сходинка до наступної посади. Користі суспільству від таких теж нуль. А про ефективність роботи стрибунів з посади на посаду і гастролерів говорити не доводиться. Всім їм бракує одного: глибокого, не штучного, знання і розуміння того, що не політтехнологи мають визначати порядок денний державної роботи, не так звані виборчі фішки мають покладатись у центр діяльності наділених повноваженнями осіб, адже также, як від багатьох повторень слова „халва” в роті солодко не стає, также багатотисячні за кількістю і багатомільйонні за ціною біл-борди,&nbsp; скільки б разів не обіцяли врятувати, відновити, побудувати чи будувати, ані на йоту не покращують добробут простих людей. Бо виборчий пафос і самореклама не конвертуються, не перетворюються у зарплати, пенсії, якісну і доступну освіту і медицину - те, що, насправді, потрібно мільйонам людей. І потрібно не протягом кількох місяців до виборів, а постійно, незалежно від будь-яких виборчих кампаній.</p>
<p>Насправді, добробут громадян, їх безпека, їх здоров’я можуть бути результатом щоденної, не показушної, не демонстративної, не піарівської, а рутинної, добросовісної, відповідальної праці можновладців як в парламенті, так і в інших владних інститутах. Замість інтриг, метушні, життя від скандалу до скандалу – консолідована воля, помножена на роботу. Замість чвар, образ і словоблуддя&nbsp; - практична робота за для людей, наших громадян і цієї роботи без сумніву вистачить для всіх достойників.</p>
<p>І ще одне. Відсутність системності, спонтанні і фрагментарні ініціативи та дії, навіть, коли вони робляться з благих міркувань, породжують не тільки постійні аврали, штурмівщину, кавалерійські наскоки, але і формують несерйозне і головне – недовірливе ставлення з боку різних верств суспільства до самого державного управління, до його адекватності сучасним викликам. І це є глибинною&nbsp; проблемою. А те, що узгоджені вчора позиції, дезавуюються сьогодні, а завтра – просто заперечуються, то ці цикли недоговороспроможності є лише похідними, похідними від неготовності, а, можливо, і просто нездатності осягнути, а відповідно й дотримуватися у своїй діяльності сучасної і ефективної науки, так, саме науки державного управління. А звідси рефлекторне реагування на проблеми і виклики часу замість своєчасного аналізу, прогнозування, а на їх базі – системної послідовної стратегії розв’язання, в першу чергу, соціальних і економічних питань.</p>
<p>&nbsp;Тому на початку сесії Верховної&nbsp; Ради України шостого скликання "Блок Литвина" пропонує спільно визначитися з тими не дрібнокон’юнктурними, а насправді доленосними питаннями, що визначатимуть якість життєдіяльності наших громадян, які ми маємо обов’язково розглянути і прийняти відповідні, підкреслюю, комплексні рішення вже у вересні.</p>
<p>Для прикладу. Негайно фахово проаналізувати сумний досвід наших сусідів щодо забезпечення безпеки, у тому числі технологічної безпеки стратегічних об’єктів. Виснаженість та зношеність багатьох найважливіших об’єктів нашої економіки вимагає реальної та негайної роботи щодо унеможливлення в Україні техногенних катастроф. І ціна питання тут просто величезна.</p>
<p>Наступне. З метою реальної підтримки села, сільських трударів парламент мав би прийняти закон, який підготувала фракція "Блок Литвина" за дорученням голови парламенту. Те, що до цих пір цей документ ігнорується, може свідчити лише про те, що ті, хто не хоче за нього голосувати, очевидно, перебувають у купі з тими, хто розраховує, що селяни нікуди не дінуться і будуть змушені продавати зерно за безцінь. Для того, аби подолати кризу в агропромисловій сфері, потрібно, щоб цими питаннями займалися виключно ті люди, які знають, розуміють проблеми села і не пов’язані з олігархічними кланами. І тут не можна обійти питання щодо реалізації, а точніше, нереалізації Закону „Про пріоритетний розвиток села”, який передбачає розвиток соціально-культурної сфери на селі, сільської медицини.</p>
<p>Шановні колеги, поряд з іншими, комплексний і систематичний підхід до названих найсерйозніших питань сьогодні необхідний як повітря, бо образно кажучи, таке повітря необхідно незалежно від політичних&nbsp; сутичок, виборчих кампаній і намальованих рейтингів. Все це минуще і кращому разі залишиться лише в мемуарах. А ось здорове повітря, здоровий дух здорового суспільного організму обов’язково мусимо забезпечити нашим нащадкам. Дякую за увагу.</p>
<p>&nbsp;</p>
<p>ГОЛОВУЮЧИЙ. Слово має Симоненко Петро Миколайович, фракція комуністів. Наступним буде виступати Микола Мартиненко.</p>
<p>&nbsp;</p>
<p>10:36:00</p>
<p>СИМОНЕНКО П.М.</p>
<p>Уважаемые товарищи! Уважаемые коллеги! Мы искренне приветствуем сегодня наших первоклассников, как и выпускников школ и высших учебных&nbsp; заведений с этим прекрасным днем. И&nbsp; пускай этот день будет началом их счастливой дороги, а наша задача помочь: чтобы их счастье было реальным, чтобы школы открывались, а не&nbsp; закрывались, чтобы школы оснащались, а не разрушались, чтобы ходили автобусы, и было горячее питание – в этом наша сегодня задача. И, приветствуя всех, я хочу поблагодарить и учителей и поздравить родителей.</p>
<p>Но мы говорим и о трагедии человечества, которая связана с этой же датой – это начало Второй мировой войны. Мы говорим о трагедии человечества, которая заплатила миллионы своих жизней за то, что капитал развязал Вторую мировую войну. И началом Второй мировой войны или&nbsp; причиной являлся мировой кризис, который именно капитал завершил этой всемирной бойней.</p>
<p>Уважаемые избиратели! Как бы не грустно констатировать жить нам с вами легче не стало и не будет в ближайшее время. Верховная Рада&nbsp; представителями крупного капитала, а также националистическими организациями, особенно сегодня в борьбе за пост Президента превратилась в арену&nbsp; для разборок, дележа и обмана. При этом очевидно, что все они договорились между собой в главном – сохранить эту преступную систему, сохранить нынешний политический режим. И кто бы из&nbsp; представителей олигархов не оказался в заветном для них президентском кресле, трудящемуся человеку от этого легче не станет. Ведь нет разницы, какую из голов дракона короновать, брюхо у него одно – олигархической и транснациональный капитал.</p>
<p>Уже короновали головы: сначала Кравчука, потом Кучмы, потом Ющенко, в итоге они&nbsp; похитили общенародную собственность. Именно в этом бездонном олигархическом драконьем брюхе оказались народные заводы, пароходы и самолеты. Так что для крупного капитала, который разложил уже сегодня яйца в разные корзины, а вернее, заказал какую голову короновать, любой кандидат – либо от богатых, либо националистов – это чисто технический кандидат. Он будет обязан отрабатывать вложенные в него миллионы долларов. Мы требуем прекратить эти разборки и политическое торгашество в борьбе за президентский пост, и обратится к нуждам простых людей.</p>
<p>Фракция Компартии настаивает, чтобы уже на этой сессии были рассмотренные предлагаемые нами законопроекты. Речь идет о том, чтобы, во-первых, проголосовать пакеты законов по увеличению минимальной заработной платы и&nbsp; наложения моратория на повышение цен на продукты питания, лекарства и товары первой необходимости, а также на цены и тарифы на жилищно-коммунальные услуги. Другого пути у нас нет. Все остальное – это обман и очередная инфляция, а также вздутие цен.</p>
<p>Во-вторых, необходимо немедленно принять Закон о национализации. Стратегические отрасли и производства должны быть общественной собственностью и служить всему народу, а не быть «дойной коровой» для олигархов и чиновников.</p>
<p>Третье. Мы настаиваем на запрете&nbsp; продаже&nbsp; земель сельхозназначения. Мы также категорически выступаем за запрет на продажу земли иностранцам и юридическим лицам с иностранным капиталом. Неужели недавний пример с Лозинским, который с подельниками безжалостно убил человека только за то, что он шел по захваченной им земле, ничему нас не учит? Неужели мы не допустим… мы допустим, чтобы сельские мальчишки, вышедшие на берег речки поудить рыбу, стали жертвами очередных лозинских.</p>
<p>В-четвертых, мы предлагаем ввести госмонополию на продажу ликероводочных и табачных изделий – это до 30 процентов всего госбюджета, это безопасность и контроль качества. Это возможность направить миллиардные ассигнования на социальные нужды: медицину, образование, пенсионное обеспечение. Это необходимо сделать, потому что в нынешней кризисной ситуации далее олигархи продолжают завозить гнилое мясо и продавать народу Украины.</p>
<p>Не меньше проблем в финансово-банковской системе Украины. Она поражена тромбами непомерных кредитных ставок, которые не позволяют предприятиям не то, чтобы развиваться, а даже сводить концы с концами. При этом сама банковская мафия наживает на этом миллиардное состояние.&nbsp; В связи с этим мы подготовили законопроект, предусматривающий десятикратное снижение кредитной ставки для реального сектора экономики до трех процентов годовых. Это позволит сохранить рабочие места, зарплату, у предприятий появятся оборотные средства.</p>
<p>Мы также предлагаем ликвидировать налог на добавленную стоимость, заменив его налогом с оборота.</p>
<p>Еще один законопроект, который мы предлагаем и настаиваем на его принятии, направлен на защиту физических&nbsp; лиц, вкладчиков, пострадавших от банковских спекуляций на валютном рынке. Мы требуем принять закон, запрещающий банкам отбирать имущество должников в счет погашения кредитов и процентов. Согласно нашего закона во время кризиса банкам запрещается забирать жилье, автомобили или другую технику, приобретенную за взятые кредиты. В декабре прошлого года принят в первом чтение этот проект закона.</p>
<p>Уважаемые избиратели, представители как раз этих фракций, кто более всего говорит вам сегодня о социальных различных программах, и не хотят принять этого закона, чтобы защитить ваши интересы.</p>
<p>Кроме того, мы предлагаем закон, который обязывает банки принимать платежи по кредитам в гривне по тому курсу, который был на момент заключения кредитного договора. Мы также настаиваем на законодательном закрепление нормы об ответственности владельцев банка перед вкладчиками. Если нечем отдавать депозит, будь добр, продавай банк, продавай свои машины, дома и рассчитывайся с людьми. В тоже время мы против выкупа обанкротившихся банков за счет государственных денег. А то выходит так: ограбил банкир тысячу людей, разорил банк, убил пару десятков, а то и сотен предприятий, которые там обслуживались, а потом, раз, и еще за него денежку немалую из казны получил. Такие банки должны быть безвозмездно переданы в госсобственность, а их владельцы должны быть отданы под суд.</p>
<p>Мы прекрасно осознаем, что любой закон имеет смысл только тогда, когда он выполняется. Очевидно, что эта власть – власть, которая за 18 лет превратила Украину в одну наиболее из отсталых по уровню жизни и индексу человеческого развития стран, что подтверждается выводами ООН, принимать и выполнять законы для людей, а не под себя, не желает.</p>
<p>И еще об одном, уважаемые товарищи. Сегодня 1 сентября. Компартия Украины реально поздравила каждую семью, в которой первоклассники пошли в школу, поздравили тем, что вручили каждому первокласснику бесплатно «Букварь», тетрадки и ручки. И что же получается? Сегодня прокуратура, и в частности на примере той же Черкасской прокуратуры, пытается возбудить уголовное дело против нас за то, что мы вручили бесплатно школьникам буквари и тетрадки. Ну да какого маразма можно дойти сегодня, чтобы вот так себя вести?!</p>
<p>Или эсбэушники уже совсем разгулялись, мало того, что, так скажем, забыли о том, что национальной безопасностью заниматься, пытаются сегодня унизить, оскорбить телевизионный компании, которые честно показали фильм, кто такой Герой Украины Шухевич и кто ему присваивал это звание Героя Украины. Начали запугивать тем, что поснимают с работы и отдадут под суд эти телекомпании. Вот истинное лицо этой хунты и вот истинные их намерения сегодня: унизить и оскорбить украинский народ, забыв о том, что именно народ Украины является и носителем власти и суверенитета нашей страны.</p>
<p>Я всех сегодня призываю народных депутатов ответственно отнестись к данной сессии и подчинить цели нашей сессии только трудовому народу и тем проблем, которые очень важны сегодня разрешить.</p>
<p>Спасибо. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Микола Мартиненко, фракція "Наша Україна-Народна Самооборона".</p>
<p>&nbsp;</p>
<p>10:43:59</p>
<p>МАРТИНЕНКО М.В.</p>
<p>Шановний Володимире Михайловичу! Шановні колеги! Сьогодні розпочалася чергова сесія Верховної Ради України шостого скликання. На її перебіг впливатимуть два потужних чинники: перше – це тяжка економічна криза, яка триває в Україні і у всьому світі; друге - президентська виборча кампанія, яка вже фактично розпочалася в Україні. У народі в таких випадках кажуть: два лиха на одну голову. Переконаний, парламент має зробити все, щоб передвиборна політизація не завадила боротьбі з кризою. Між тим, нині у політикумі та мас-медіа бурхливо резонують саме політичні теми. Одна з них – загострення українсько-російських відносин, явно буде винесена на обговорення у сесійний зал. Проте, я б не став перебільшувати значення різких заяв деяких російських керівників. Це суто політичні заяви, які викликані, по-перше, внутрішньою конкуренцією. До речі, Путін зберігає тут промовисту мовчанку.</p>
<p>По-друге, ці заяви явно покликані вплинути на перебіг передвиборчої кампанії в Україні, збурити і поляризувати політикум та суспільство. Тому давайте цьому не підігрувати, будемо спокійними і виваженими. Депутати нашої фракції, зокрема Ірина Геращенко, Ольга Герасим’юк, Юрій Костенко та інші підготували заяви щодо двосторонніх відносин. „Наша Україна” наполягає на розгляді даного питання. При цьому ми готові до діалогу з усіма фракціями без виключення, щоб наш, український парламент мав українську позицію з цього питання. В Україні і Росії немає альтернатив діалогу та продовженню співпраці, хто б там які провокації не влаштовував і не придумував казачок про грізних українських бойовиків. Між іншим, попри всі конфлікти російський газ ми отримаємо. Так що економічні котлети окремо, а політичні мухи з їхнім гучним дзижчанням окремо. Звісно, в умовах кризи обсяг транзиту газу і його постачань в Україну зменшився. Інакше і бути не могло. Зате ми вже забули про магічне сьоме число, яке раніше щомісяця викликало зливу страшилок - от тепер точно Україна не розплатиться за газ. Розплачується і цілком успішно.</p>
<p>Тим часом, аудит Єврокомісії продемонстрував, що сьогодні у наших підземках перебуває більше 22 мільярдів&nbsp;кубічних метрів газу. А це означає, що „Нафтогаз”, яке і планував, до початку опалювального сезону закачає у підземні сховища понад 28 мільярдів кубів природного газу. На жаль, з наближенням виборів в Україні продовжує домінувати політична доцільність&nbsp; навіть в економіці. Але є концептуальні речі, які&nbsp; повинні всіх об’єднувати, зокрема, наша енергетична безпека.</p>
<p>На нову сесію, зокрема, Комітет з питань паливно-енергетичного комплексу виносить низку важливих законопроектів. Це будуть і такі системні для ПЕК закони, як, наприклад, про державне&nbsp;&nbsp; регулювання в&nbsp; енергетиці і більш вузькі щодо окремих&nbsp; галузей енергетики. Особливу увагу нам потрібно приділити&nbsp; реалізації угоди з Євро комісією та&nbsp; міжнародними фінансовими&nbsp; інституціями щодо реформування українського газового сектору, адже тут необхідне і законодавча підтримка. Згадана угода дуже важлива для нашої держави та її енергобезпеки.</p>
<p>По-перше, домовленості з Євросоюзом мають значно зменшити ризики повторення газової кризи між Україною та Росією та гарантувати безперебійний транзит&nbsp; газу у країни ЄС.</p>
<p>І друге. Цілком реальною є&nbsp; перспектива отримання Україною газового&nbsp; кредиту в розмірі 1,7 мільярдів доларів.</p>
<p>Українська влада має діяти консолідовано і зробити все для виконання своїх зобов’язань. Зайве нагадувати, що спільна робота уряду та парламенту має&nbsp; ключове значення і для подолання економічної кризи. Закликати всіх перед виборчої кампанією: менше&nbsp; слів – більше діла, мабуть, безглуздо. Але&nbsp;&nbsp; давайте за словесним&nbsp; галасом не забувати по діло, про економіку держави, від якої залежить життя людей.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, виступи уповноважених представників&nbsp; фракцій завершено. Я прошу секретаріат з приводу пропозицій, які прозвучали у виступах, підготувати відповідні&nbsp; доручення для практичної реалізації того, що пропонували народні депутати&nbsp; підчас своїх виступів.</p>
<p>Шановні колеги,&nbsp; у вас є узгоджений&nbsp; план роботи нашої на сьогодні. Зараз, одну хвилинку. Ми ще до плану роботи не перейшли.</p>
<p>З приводу розкладу засідання на сьогодні у вас, Василь Олексійович? Ну будь ласка.</p>
<p>Народний депутат Кисельов. Будь ласка. Прошу уваги!</p>
<p>&nbsp;</p>
<p>10:49:23</p>
<p>КИСЕЛЬОВ В.О.</p>
<p>Шановний&nbsp; Володимире Михайловичу! Згідно 82 статті Регламенту Верховної Ради України та відповідно до 89 статті Конституції України&nbsp; Верховна Рада має право створювати тимчасові слідчі комісії. Проект постанови 4703 про створення ТСК щодо розслідування причин самовільно захоплених земельних ділянок&nbsp; в місті Сімферополі, а також незаконного будівництва жилих, офісній і розважальних центрів та бездіяльності правоохоронних органів пройшов встановлену процедуру і рекомендовано депутатам для розгляду. 8 липня Регламентний комітет розглянув мою постанову і рекомендував&nbsp; на засідання Верховної Ради без голосування згідно Регламенту включити до порядку денного та розглянути.</p>
<p>Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, відповідно&nbsp; до&nbsp; Регламенту організаційні, кадрові питання включаються до розкладу засідань і до порядку денного автоматично за умови, що&nbsp; вони пройшли процедуру&nbsp; відповідної&nbsp; підготовки. Тому я не бачу тут проблеми, я прошу тільки передати ці матеріали мені.</p>
<p>Ви наполягаєте, щоб ми сьогодні розглядали це питання? Ну ми підійдемо. Якщо буде воля Верховної Ради, розглянемо. Якщо будемо продуктивно працювати. Прошу ці документи передати.</p>
<p>Які ще є міркування?&nbsp; Немає? Будь ласка, Цибенко Петро Степанович. Мова йде про розклад роботи на сьогодні.</p>
<p>&nbsp;</p>
<p>10:50:44</p>
<p>ЦИБЕНКО П.С.</p>
<p>Дякую.&nbsp; Фракція комуністів, Петро Цибенко, голова Ради ветеранів України.</p>
<p>Шановні колеги! Шановні громадяни України!&nbsp; Ветеранство України&nbsp; було і свідками, і учасниками парламентських слухань з порядком денним про&nbsp; соціальне медичне&nbsp; і пенсійне забезпечення ветеранів війни та відзначення&nbsp; 65-річчя перемоги у Великій Вітчизняній війні 41-45 років. Вони були проведені ще 3 червня. Зважаючи на те, що сьогодні йде підготовка до 65-ї річниці звільнення України від фашистських загарбників, яку Україна буде&nbsp; відзначати&nbsp; в кінці&nbsp; жовтня-місяця і зважаючи на підготовку до 65-річчя розгрому над фашизмом, я уклінно прошу вас, Володимире Михайловичу, і своїх колег включити це питання раніше до розгляду. Воно є в порядку денному, але передостаннім. У мене є побоювання, що ми не дійдемо, бо через тиждень, два, три ця постанова буде вже непотрібна, ці рекомендації будуть непотрібні. Я прошу…</p>
<p>&nbsp;</p>
<p>ГОЛОВУЮЧИЙ. Пропозиція зрозуміла.</p>
<p>Мушу вам сказати, шановні колеги: якщо в нас буде злагоджена робота, проблем в прийнятті цих питань не буде. Але якщо буде відчуватись, що час нас підтискує, тоді я запропоную колегам визначитись щодо вашої пропозиції. Згода?</p>
<p>Іван Кириленко, будь ласка.</p>
<p>&nbsp;</p>
<p>10:52:16</p>
<p>КИРИЛЕНКО І.Г.</p>
<p>Шановний Володимире Михайловичу, шановні колеги! На жаль, ми не опрацювали остаточно проект закону 1374 (про всеукраїнський референдум) і в нас сьогодні може не бути результативного голосування. Ви розумієте, що це не 226 голосів. Тому фракція пропонує сьогодні не розглядати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, у зв’язку з тим, що комітет не встиг розглянути зауваження, пропозиції Президента і підготувати своє заключення, то я пропоную перенести розгляд цього питання, оскільки воно є надзвичайно чутливим, це по-перше, а по-друге, нам потрібно тут дотриматися регламенту і процедури, а саме: дочекатися рішення комітету. Комітет запланував розгляд цього питання. На наступному пленарному тижні ми до нього повернемось. Немає заперечень?</p>
<p>Шановні народні депутати, оголошується до розгляду питання: Про проект порядку денного п’ятої сесії Верховної Ради України шостого скликання. Дозвольте поінформувати вас, шановні колеги, про те, що всі законопроекти і питання, які запропоновані суб’єктами права законодавчої ініціативи, включені у проект порядку денного включно на ранок 1 вересня цього року. Разом з тим (одну хвилиночку, я закінчу), разом з тим, вам доданий, власне, порядок денний, потім довідка до переліку законопроектів, запропонованих окремими фракціями та суб’єктами права законодавчої ініціативи та включення до порядку денного п’ятої сесії, які вважаються відхиленими, знятими з розгляду та врегульовані прийнятими законодавчими актами і повторно на реєстрацію та розгляд Верховної Ради України не вносилися.</p>
<p>Комітети і фракції аргументують тим, що ці закони, точніше, проекти мають резонансне значення і пропонують включити їх до порядку денного. А також додається вам довідка до переліку проектів постанов, запропонованих фракцією НУ-НС, які стосуються організаційно-кадрових питань законодавчої процедури, звітів ТСК, тощо і не потребують включення до порядку денного.</p>
<p>Я хочу нагадати, шановні колеги, що організаційно-кадрові питання, вони автоматично включаються до порядку денного, не потребують відповідного голосування, згідно вимог Регламенту, так що тут все враховано.</p>
<p>Іван Кириленко, будь ласка.</p>
<p>&nbsp;</p>
<p>10:55:04</p>
<p>КИРИЛЕНКО І.Г.</p>
<p>Шановний Володимире Михайловичу.</p>
<p>&nbsp;</p>
<p>ГОЛОВУЮЧИЙ. Одну хвилиночку. Виступав вже ваш представник?</p>
<p>&nbsp;</p>
<p>КИРИЛЕНКО І.Г. Шановні колеги…</p>
<p>&nbsp;</p>
<p>ГОЛОВУЮЧИЙ. Ну, це по порядку денному .</p>
<p>&nbsp;</p>
<p>ІЗ ЗАЛУ.А я?</p>
<p>&nbsp;</p>
<p>ГОЛОВУЮЧИЙ. Ну, і ви будете зараз. Тільки руку підніміть, я ж не бачу, що ви хочете сказати.</p>
<p>Так, заспокойтесь.</p>
<p>&nbsp;</p>
<p>КИРИЛЕНКО І.Г. Шановний Володимире Михайловичу, ми підтримуємо повністю пропозицію, яка прозвучала вчора на Погоджувальній раді. І ми домовилися, що всі включаються законопроекти, і які пройшли комітети і де окремий розділ, і які не пройшли розгляд на комітетах, теж окремий розділ. У нас попереду чотири місяці роботи щонайменше.</p>
<p>Володимире Михайловичу,&nbsp; давайте, щоб у нас не викликало в залі це&nbsp; збурення і негативного голосування, підтримаємо пропозицію, яка&nbsp; вами була озвучена. Включаємо все, не залежно від того, фракції якійсь не подобаються законопроекти, чи подобається. Для цього в нас єсть Погоджувальна рада на&nbsp; кожний тиждень пленарний.</p>
<p>У нас випало, Володимире Михайловичу, в зв’язку із вашою пропозицією по стану на ранок, у нас випало два законопроекти: 3656 (для протоколу) 3656 і 5081. Фракція наполягає, їх включити теж до порядку денного. Для...і ще раз для стенограми: 5081 і 3656.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Юрій Кармазін.</p>
<p>&nbsp;</p>
<p>10:56:19</p>
<p>КАРМАЗІН Ю.А.</p>
<p>Дякую, шановний Володимире Михайловичу!</p>
<p>Юрій Кармазін, Партія захисників Вітчизни. Шановний Володимир Михайлович, я погоджуюсь з пропозицією Івана Григоровича Кириленка, що треба включати всі, не заважаючи на партійній приналежності. І хочу звернути вашу увагу на два законопроекти, які давно внесені, які мають неабиякий резонанс. Це проект 3035 - про мораторій на проведення суцільної рубки лісу і вивезення деревини за кордон. Це надзвичайно важливе сьогодні для порятунку української нації.</p>
<p>І другий проект – 3663 – про деякі питання управління майном Верховної&nbsp; Ради щодо пансіонату „Гліцинія”. Це – національне надбання України. Володимир Михайлович, питання готове, і я прошу його також включити. Два питання оці: 3035 і 3663.</p>
<p>Дякую, Володимир Михайлович, за можливість висловити свою думку.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Миколо…</p>
<p>Шановні колеги, я ще раз хочу вам нагадати: всі питання, які на ранок 1 вересня зареєстровані, включені до порядку денного. Тому ви, будь ласка, уважніше подивіться в документи, які вам роздані.</p>
<p>Микола Кравченко.</p>
<p>&nbsp;</p>
<p>10:57:36</p>
<p>КРАВЧЕНКО М.В.</p>
<p>Кравченко, фракция коммунистов.</p>
<p>Владимир Михайлович, 3096 – проект Постанови про заслуховування&nbsp; звіту заступника міністра Пятницького щодо ефективності України в СОТ, почему-то не попал в перелік питань, які будуть розглядатися. Я прошуего включить. Я хочу, чтобы Пятницкий как государственный чиновник, который отвечал&nbsp; за это направление работы, который клялся здесь о том, что мы сразу получим 5 миллиардов гривен, чтобы он дал нам расчеты об эффективности.</p>
<p>Второй вопрос. 4314 – мой проект Закона про внесення змін до статті номер 1 про престижність шахтарської праці. Речь идет о том, что мы забыли совершенно случайно о том, что существуют шахтеры нерудных предприятий – это и Кривбасса касается и других. Поэтому я просил бы вернуться к рассмотрению этого …</p>
<p>&nbsp;</p>
<p>ГОЛОВУЮЧИЙ.&nbsp; Олег Зарубінський.</p>
<p>&nbsp;</p>
<p>10:58:52</p>
<p>ЗАРУБІНСЬКИЙ О.О.</p>
<p>Шановний Володимир Михайлович, шановні колеги! Ну, в принципі, той підхід, який вчора був запропонований на засіданні Погоджувальної ради знайшов консенсус. І те, що зараз відбувається дискусія, це вже дискусія, як-то кажуть впусту. Якщо всі законопроекти зареєстровані в комітетах і вчора про це було сказано на 31 серпня є, то вони всі&nbsp; включаються до порядку денного. Мені здається, що це дуже правильний і важливий підхід, бо кожен суб’єкт законодавчої ініціативи має право на розгляд цієї ініціативи. Тому мені здається, що треба припиняти вже цю дискусію, вона вже є безперспективною і безпредметна, і проголосувати за весь порядок денний з врахуванням всіх&nbsp; реєстрованих законопроектів. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Аржевітін, потім – Симоненко, потім – Колесніченко і будемо завершувати. І Ляшко, і будемо завершувати.</p>
<p>&nbsp;</p>
<p>10:59:49</p>
<p>АРЖЕВІТІН С.М.</p>
<p>Шановний Володимир Михайлович! Є прохання від нашого комітету, щоби ми включили найближчим часом до порядку денного законопроект 3585.&nbsp; Це законопроект, який ми ще 23 червня прийняли, 362 голосів було „за”, у нас є рішення комітету, законопроект про&nbsp; подолання негативних наслідків фінансової кризи. Він є дуже актуальним, тому давайте поставимо його найближчим часом на розгляд.</p>
<p>І друге. До порядку денного&nbsp; не включені два мої законопроекти, які є теж актуальні в умовах фінансової кризи. Це законопроект про фонд гарантування вкладів населення – 2485, і&nbsp; закон&nbsp; про валютне регулювання в Україні – 2029. Це принципово нові законопроекти, я прошу теж їх включити до порядку денного п’ятої сесії. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Я ще раз нагадую, що всі законопроекти, які зареєстровані на 10-ту годину 1 вересня включаються&nbsp; або пропонується включити до порядку денного сесії. Давайте вже на цьому зрозуміємось, це ж аксіома.</p>
<p>Петро Миколайович Симоненко, потім – Вадим Колесніченко.</p>
<p><u>&nbsp;</u></p>
<p>11:01:00</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги! Наша фракція буде&nbsp; голосувати за загальний&nbsp; порядок денний нашої сесії, за виключенням, якщо будуть вилучені наступні проекти постанов і законів: 2534, 2677, 4180, 3656, 4783, 2509, 4845, 4049, 2085, 4543, 4832. <b></b></p>
<p>Мова йде про те, що в цих проектах законів і постанов пропонується знову реабілітувати посібників фашистів – організацію ОУН-УПА. Тим паче, так скажімо, говориться про те, що так скажімо, про надання Українській греко-католицькій церкві статусу репресованої церкви, коли священики цієї церкви підтримали фашистів і освячували кровопролиття на нашій рідній з вами землі, коли вбивали наших визволителів і воїнів. А тут намагаються все це освятити і зробити їх героями. Це ганебний буде акт, який сьогодні призводить до того, що в …</p>
<p>&nbsp;</p>
<p>ГОЛОВУЮЧИЙ. Вадим Колісниченко, будь ласка.</p>
<p>&nbsp;</p>
<p>11:02:12</p>
<p>КОЛЕСНІЧЕНКО В.В.</p>
<p>Уважаемый Владимир Михайлович! Вы сказали, что все законопроекты, зарегистрированные в Верховном Совете на 10 часов сегодняшненого дня, внесені в данный документ. Однако в данном&nbsp; документе, за который мы сейчас должны проголосовать, например, навскидку, нет четырех моих законопроектов, которые уже 9 месяцев находятся в Верховном Совете. Это предложение о ратификации Хартии региональных языков в новой редакции. Это вопрос о праве местного самоуправления об определении использования регионального языка, об использовании региональных языков в органах местного самоуправления. Законопроект об использовании языков национальных меншинств в государственных органах в местах компактного их проживания. Их здесь нет. Если мы за них не проголосуем, то мы потом не сможем их ставить для рассмотрения. Спасибо.</p>
<p>&nbsp;</p>
<p>ГОЛОВУЮЧИЙ. Я ще раз наголошую: вчора на Погоджувальній раді я запропонував керівникам фракцій, головам комітетів подивитися той проект, який підготовлений, і виходити з тої очевидної істини, що всі питання, які зареєстровані на 10-ту годину 1 вересня включаються до порядку денного. Якщо там щось випало, ця лакуна, ця прогалина буде ліквідована. Скільки ще раз можна вам говорити?&nbsp;</p>
<p>Олег Ляшко, будь ласка.</p>
<p>&nbsp;</p>
<p>11:03:32</p>
<p>ЛЯШКО О.В.</p>
<p>Олег Ляшко «Блок Юлії Тимошенко».</p>
<p>Шановний Володимире Михайловичу! Я прошу включити до порядку денного нашої сесії законопроект за реєстраційним номером 5082. На жаль, він зареєстрованийпісля 10-ої години 1 вересня. О 10 годині 28 хвилин. Але це законопроект про внесення змін до Закону про оподаткування, який дозволить нам у цьому роцізберегти баланс державного бюджету, що вкрай важливо в умовах фінансової кризи,&nbsp; яку переживає країна. Тому я прошу законопроект 5082 також включити до розгляду на поточній сесії парламенту. Дякую.</p>
<p>&nbsp;</p>
<p>ГОЛОВУЮЧИЙ. В’ячеслав Кириленко.</p>
<p>&nbsp;</p>
<p>11:04:21</p>
<p>КИРИЛЕНКО В.А.</p>
<p>В’ячеслав Кириленко, депутатська група „За Україну”.</p>
<p>Шановний Володимире Михайловичу, шановні колеги і шановні виборці! Ми не можемо сприйняти практику права вето з боку однієї фракції на питання порядку денного, які вносяться іншими депутатами. Тому ми будемо голосувати за основу за запропонований порядок денний&nbsp; на сесію, але якщо буде вилучений із тексту додаток, який внесений комуністами, і який передбачає вилучення доброго півтора десятка абсолютно конструктивних і справедливих законопроектів, які стосуються увічнення пам’яті жертв політичних репресій і воїн, повернення населеним пунктам історичних назв, зобов’язання Російської Федерації перед Україною щодо погашення заборгованості по втраченим заощадженням, питань історичної справедливості, пов’язаних із Голодомором, і інших питань, які стосуються української національної пам’яті. Ми розуміємо, що ця національна пам'ять мало хвилює і ніколи не хвилювала комуністів, але решту депутатів вона хвилює.</p>
<p>Тому ми голосуємо „за”, якщо цей комуністичний додаток із тексту буде викинуто. Дякую.</p>
<p>&nbsp;</p>
<p>ГОЛОВУЮЧИЙ. Так, шановні колеги, всі висловили свої пропозиції? Ще раз дозвольте наголосити. Вчора на засіданні Погоджувальної ради ми домовилися, і не було застережень, з приводу того, що до проекту порядку денного нашої сесії буде включено і включаються всі – наголошую! -законопроекти, які зареєстровані сьогодні на ранок, включно законопроект, давайте підтримаємо, 5082. Лише за однієї умови, що ті, які підготовлені комітетами до розгляду, ми їх записуємо у перший розділ, а другий розділ буде формулюватись таким чином, як того вимагає Регламент, які потребують опрацювання і підготовки в комітетах для внесення їх на розгляд до Верховної Ради України. Немає застережень?</p>
<p>Тому я ставлю на голосування проект Постанови Верховної Ради України про порядок денний п’ятої сесії Верховної Ради України шостого скликання. Наголошую, що всі законопроекти, які зареєстровані на цей момент, включаючи законопроект 5082, вони входять до порядку денного сесії. Прошу голосувати.</p>
<p>&nbsp;</p>
<p>11:07:09</p>
<p>За-207</p>
<p>Рішення не прийнято.</p>
<p>По фракціях: Партія регіонів – 1, "Блок Юлії Тимошенко" – 154, "Наша Україна" – 31, комуністів – 0, "Блок Литвина" – 20, позафракційні – 1.</p>
<p>У зв’язку з тим, шановні колеги, що ми не можемо продовжувати далі роботи, оскільки не прийнято ключове завдання, визначене Регламентом Верховної Ради України, - прийняття порядку денного, я оголошую перерву на 30 хвилин для проведення Погоджувальної ради. І хочу сказати, що під... у цьому театрі абсурду ніхто під тиском працювати не буде. Не хочете затверджувати порядку денного – давайте приймемо рішення про розпуск Верховної Ради. Що ви ще хочете? Всі питання включено. Є вимога Регламенту. Ви не хочете працювати? Не будемо працювати.</p>
<p>Перерва до 11 годин 40 хвилин.</p>
<p>Керівникам фракцій прошу зібратися в кабінеті Голови.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Запросіть народних депутатів до сесійної зали, будь ласка.</p>
<p>Шановні народні депутати, під час перерви відбулося засідання Погоджувальної ради. Ми обговорили питання про порядок денний сесії. Складається парадоксальна ситуація, що всі законопроекти, які запропоновані&nbsp; депутатами, які&nbsp; наполягали на тому, щоб були внесені уточнення і ці законопроекти обов’язково були присутні&nbsp; у порядку денному, водночас не голосували за ці документи.</p>
<p>Я можу сказати,&nbsp; народний депутат Аржевітін,&nbsp;&nbsp; Колісниченко і інші – я розумію, що є відповідні партійні установки, Я хочу ще раз сказати, шановні народні депутати і шановні колеги, якщо ми – Верховна Рада України, і ми розуміємо, що ми повинні затвердити план&nbsp; нашої роботи, то очевидно, що ми повинні&nbsp; проголосувати за порядок денний як за даність. Які ще можна внести пропозиції, які ще можуть бути політичні розбіжності? І чи потрібно з цього приводу переходити до того,&nbsp; щоб читати нотації?</p>
<p>Одне не зрозуміло мені як Голові Верховної Ради України, і ви поставте себе кожен на це місце, якщо Верховна Рада України не має порядку денного, як можна далі працювати?&nbsp; Якщо не хочете працювати, у мене була пропозиція, давайте приймемо рішення про саморозпуск. Ну інстинкт самозбереження має ж спрацювати. Я не кажу&nbsp; вже про елементарну відповідальність перед людьми.</p>
<p>Наступний момент. Кожен вимагає, щоб&nbsp; його проекти були враховані, а інші виключені. Але давайте будемо розглядати це питання – щодо підтримки чи не підтримки законопроекту, – коли ми його будемо конкретно&nbsp;&nbsp; обговорювати у Верховній Раді України, коли будемо розглядати конкретно ці питання. Ну давайте задумаємося що ми робимо врешті-решт. Що несуть ці установки?&nbsp; Які ще можна висловлювати аргументи, пропозиції і шукати компроміс? Які ще можна? Збирається Погоджувальна рада. Нічого... питань жодних не вирішує, бо є установки з одного і з іншого боку розвалити і розбити цю Верховну Раду. Мені говорять, що ми будемо підтримувати за однієї умови, що буде голосувати всі сповна, без виключення. Ставлю на голосування з „без виключення” – не голосують. Скажіть, будь ласка,&nbsp; що ще потрібно зробити?&nbsp; Які ще потрібно знайти&nbsp; для вас аргументи?</p>
<p>Тому давайте підемо таким шляхом. Я ще раз поставлю на голосування схвалення порядку денного сесії з включення усіх питань, які зареєстровані на цей момент 1 вересня 2009 року без будь-яких вилучень. Якщо не підтримаєте цю пропозицію, я поставлю&nbsp; на голосування, я змушений буду ставити пропозицію про вилучення тих законопроектів, на яких наполягають депутати. Побачимо, що ви з цього отримаєте. Тому прошу уваги!</p>
<p>Я ставлю на голосування пропозицію про схвалення порядку денного п’ятої сесії Верховної Ради України, без вилучень, з включенням усіх законопроектів, які зареєстровані на цей момент, 1 вересня 2009 року, і з приводу тих уточнень, про які говорили депутати. Прошу голосувати.</p>
<p>&nbsp;</p>
<p>11:59:59</p>
<p>За-234</p>
<p>Я дякую за рішення. За – 234. Порядок денний сесії затверджено. По фракціях, будь ласка.</p>
<p>Партія регіонів – 1, „Блок Юлії Тимошенко” – 153,&nbsp; „Наша Україна – Народна Самооборона” – 61, фракція комуністів – 0, „Блок Литвина” – 19, позафракційні – 0.</p>
<p>Шановні народні депутати, таким чином, оскільки ми затвердили порядок денний сесії, то у нас автоматично вступає в дію узгоджений розклад засідання на сьогодні. Наступним будемо розглядати проект Закону про внесення змін до Закону України „Про Державний бюджет України на 2009 рік” (щодо розмірів прожиткового мінімуму та розміру мінімальної заробітної плати), повторне друге читання. Доповідати буде заступник голови Комітету з питань… голова комітету буде доповідати. Ну, давайте таким чином: ви між собою визначитесь, зараз буде перерва планова, і я просив би провести ще раз консультації, щоб у нас після розгляду цього питання ми мали результативну…</p>
<p>Ну, якщо ви, шановні колеги, пропонуєте без перерви, то в мене пропозиція, щоб далі продовжив засідання Перший заступник Голови Верховної Ради України, мені треба відбути о 12-ій годині на захід. Я розраховував, що буде перерва. Немає заперечень? Будь ласка.</p>
<p>&nbsp;</p>
<p><i>Веде засідання Перший заступник Голови Верховної Ради України О.В.ЛАВРИНОВИЧ </i></p>
<p>&nbsp;</p>
<p>ГОЛОВУЮЧИЙ. Шановні колеги, оголошується до розгляду проект Закону „Про внесення змін до закону України про Державний бюджет України на 2009 рік” (щодо розмірів прожиткового мінімуму та розміру мінімальної заробітної плати) <a name=Temp></a>(повторне друге читання). Реєстраційний номер 4557.</p>
<p>Будь ласка, доповідає голова Комітету Микола Іванович Деркач, прошу, будь ласка.</p>
<p>За рішенням комітету – народний депутат Бондаренко. Прошу, будь ласка.</p>
<p>&nbsp;</p>
<p>12:02:31</p>
<p>БОНДАРЕНКО В.Д.</p>
<p>Володимир Бондаренко. Я сьогодні представляю бюджетний комітет, котрий, на жаль, це питання не розглянув. Скажу вам відверто, що тривалий період розгляду цього законопроекту, а ми вперше одержали його в Верховну Раду 29 травня, показав, що&nbsp; він грає якусь особливу і незрозумілу роль. Бюджетний комітет декілька разів збирався на розгляд цього законопроекту, але не являлися представники фракції ініціатора. І таким чином законопроект в бюджетному комітеті не був розглянутий.</p>
<p>Я вважаю, що, враховуючи ці обставини, вносити його до зали Верховної Ради сьогодні для розгляду недоречно. Його треба, дійсно, доопрацювати в бюджетному комітеті, але якщо на нього, на засідання бюджетного комітету не будуть з’являтися, хто ініціює, то тоді небезпідставно виникає думка, що це якась політична гра, а не бажання розв’язати це&nbsp; питання.</p>
<p>Таким чином сьогодні від імені Бюджетного комітету я маю повноваження заявити, що цей законопроект не пройшов відповідну регламентну процедуру і тому може розглядатися Верховною Радою згідно з Регламентом, але краще було б це зробити за порядком, який встановлений нами з вами сьогодні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, Володимире Дмитровичу. Сідайте, будь ласка.</p>
<p>Шановні колеги, у зв’язку із тим, що комітет не підготував таблицю до повторного другого читання,&nbsp; у нас&nbsp; є той проект закону, який схвалений в першому читанні і відповідно до Регламенту&nbsp; Верховної Ради&nbsp; ми можемо зараз приймати рішення відповідно до постанови Верховної Ради, яка визначила, що ми скеровуємо на повторне друге читання і цей проект розглядається в перший пленарний день, і відповідно до рішення Погоджувальної ради, яка вчора ухвалила це рішення.</p>
<p>Автор законопроекту, Михайло Миколайович Папієв, будь ласка.</p>
<p>&nbsp;</p>
<p>12:04:36</p>
<p>ПАПІЄВ М.М. Дякую.</p>
<p>Шановний Олександр Володимирович! Шановні народні депутати України! У мене прохання до всіх народних депутатів Верховної Ради&nbsp; України, в першу чергу, щоб ми користувалися правильною інформацією. Справа в тому, що цей&nbsp; проект закону підготовлений до другого читання, як це вимагає Регламент, розглядався бюджетним комітетом. Єдине, що бюджетний комітет не прийняв рішення. Після цього, якщо ви пригадаєте, то 17-го… 16 липня 2009 року Верховна Рада України направила цей&nbsp; законопроект на повторне друге читання.</p>
<p>Відповідно до Регламенту було внесено дві пропозиції. Пропозиція моя, як народного депутата України, разом з таблицею, як передбачає це Регламент. І пропозиція народного депутата Олександра&nbsp; Пеклушенка, яка передбачає введення мінімальної заробітної плати тисячу 500 гривень з 1 вересня, і введення мінімальної пенсії&nbsp; тисячу 300 гривень з 1 вересня.</p>
<p>Тому&nbsp; відповідно до Регламенту я просив би, щоб ми в порядку подачі цих законодавчих ініціатив…</p>
<p>&nbsp;</p>
<p>ГОЛОВУЮЧИЙ. Дайте, будь ласка завершити.</p>
<p>&nbsp;</p>
<p>12:05:47</p>
<p>ПАПІЄВ М.М. Щоб ми в порядку подачі законодавчих ініціатив спочатку проголосували ті пропозиції, які вніс я як народний депутат України разом з таблицею до другого читання. Якщо вона не пройде, то поставити на голосування пропозицію народного депутата Пеклушенка.</p>
<p>Дякую, прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, Михайло Миколайович.</p>
<p>Шановні колеги, у відповідності до Регламенту Верховної Ради&nbsp; України у нас є тільки одна можливість, оскільки не подано рішення комітету щодо тих поправок, які пропонувалися на повторне&nbsp; друге читання, ми з вами можемо тільки ухвалити рішення щодо тієї редакції, яка була запропонована і схвалена Верховною Радою у першому читанні.</p>
<p>Таким чином я ставлю на голосування проект Закону про внесення змін до Закону України „Про державний бюджет України на 2009 рік” (щодо розмірів прожиткового мінімуму та розміру мінімальної заробітної плати). Реєстраційний номер 4557. Прийняття у другому читанні і в цілому.</p>
<p>Прошу визначатися.</p>
<p>&nbsp;</p>
<p>12:07:14</p>
<p>За-200</p>
<p>Рішення не прийнято. Законопроект відхилено.</p>
<p>Оголошується перерва на 30 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p><i>Веде засідання Голова Верховної Ради України В.М.ЛИТВИН&nbsp;</i></p>
<p>&nbsp;</p>
<p>ГОЛОВУЮЧИЙ. Шановні народні депутати, у нас закінчилося засідання Погоджувальної ради, чергове засідання Погоджувальної ради, оскільки немає домовленостей, я запропонував таким чином, що я ще раз запропоную зібратися робочій групі, яку ми створили для доопрацювання цього закону. Ви знаєте, що є співголови, які представляють як опозицію, так і коаліцію, щоб подивитися, що вони напрацювали, чи взагалі вони хоч один раз&nbsp; збиралися і які зроблено розрахунки і пропозиції у разі прийняття Закону "Про підвищення прожиткового мінімуму і мінімальної заробітної плати”, з яких джерел це буде фінансуватися. Бо ви прекрасно розумієте, що прийняти рішення можна, але коли не будуть внесені зміни до Державного бюджету і не визначено, з яких статей які суми будуть профінансовані, то люди нічого не отримають, окрім чергового невдоволення.</p>
<p>У зв'язку з&nbsp; тим, що згідно з календарним планом нашої роботи, у вівторок 1 вересня у нас відбувається лише ранкове засідання і не була підтримана Погоджувальною радою пропозиція про те, щоб цей тиждень Верховна Рада України працювала у пленарному режимі, тому залишається лише одне: ще раз звернутися до вас, шановні колеги, і сказати, після завершення президентських виборів, при такому виборі, при такому підході, що у нас відбувається, Верховна Рада не буде введена в нормальне річище, повірте. І всі звернення, заяви і потуги, що хтось прийде і поставить і будуть працювати, нічого не буде. Ми розвалимо все, що можна розвалити, і я думаю, що тоді прийдуть інші люди. Я переконаний, що вони будуть мати відчуття відповідальності.</p>
<p>Тому велике прохання: цей тиждень – робота в комітетах, у фракціях, і зрозумійте, що треба, щоб Верховна Рада України працювала. І переконувати треба аргументами, а не тиском. Або намагатися збільшити коло прихильників щодо того чи іншого питання. Технологія 2004 року, яка зводилась до того, що Верховна Рада не працювала, хто був у 2004 році, знає. І друга технологія: ощасливити людей доплатами, які нічого не дали, ну це вже відпрацьований варіант.</p>
<p>&nbsp;Я ще раз закликаю вас і звернуся письмово до кожного, давайте проведемо спочатку зустріч у Верховній Раді серйозно, гласно, і проведемо спеціальне засідання Верховної Ради України. Спеціальне засідання Верховної Ради України. Якщо ми не довіряємо один одному щодо оцінки стану економічного і соціального в країні,&nbsp; давайте дамо доручення Національній Академії Наук України, щоб вони підготували доповідь, щоб вона була правдивою і чесною, і ми побачили, в якому стані перебуває країна. А потім тоді будемо говорити, що далі робити. Давайте підемо на такий крок. Тому відповідно до календарного плану у нас робота в комітетах на цьому тижні і у фракціях.</p>
<p>Ранкове засідання Верховної Ради України я оголошую закритим. Наступне пленарне засідання відбудеться у вівторок 8 вересня о 10-ійгодині відповідно до календарного плану нашої роботи. 7-го – засідання Погоджувальної ради об 11-ій годині.</p>
<p>&nbsp;</p>
</div>
