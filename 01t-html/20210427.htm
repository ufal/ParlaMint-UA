Стенограма пленарного засідання
27 квітня 2021

<p align=center>ЗАСІДАННЯ ДВАДЦЯТЬ ПЕРШЕ</p>
<p align=center>Зал засідань Верховної Ради України</p>
<p align=center>27 квітня 2021 року, 10 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>10:04:22</p>
<p>ГОЛОВУЮЧИЙ. Доброго ранку, шановні колеги! Доброго ранку, шановні представники засобів масової інформації! Будь ласка, підготуйтеся до реєстрації. Нагадую: реєстрація відбувається шляхом натискання зеленої кнопки, першої зліва, із застосуванням сенсорної кнопки. Але я впевнений, ви і так всі це добре пам'ятаєте.</p>
<p>Готові реєструватися? Прошу реєструватися.</p>
<p></p>
<p>10:05:20</p>
<p>У залі зареєстровано 209 народних депутатів України. Пленарне засідання Верховної Ради України оголошую відкритим.</p>
<p>Шановні колеги, сьогодні день народження у Юрія Васильовича Солода. Вітаю його! <i>(Оплески) </i>Бажаю успіхів, наснаги від себе, від колег і здоров'я в першу чергу!</p>
<p>Я нагадую, що на Погоджувальній раді було прийнято рішення про те, що перерва буде з 12:00 до 13:00 для того, щоб Апарат Верховної Ради встиг провести кварцування та підготувати зал до другої частини пленарного засідання. Така сама ситуація буде і під час перерви, годинної перерви між пленарним засіданням та позачерговими засіданнями, які сьогодні будуть також відбуватися в стінах Верховної Ради, їх буде два. Я впевнений, ви всі це бачили, порядок денний вам також наданий.</p>
<p>Шановні колеги, відповідно до статті 25 Регламенту Верховної Ради України у вівторок ми маємо 30 хвилин на виступи уповноважених представників депутатських фракцій та груп з оголошенням заяв, повідомлень та висловленням пропозицій. Будь ласка, запишіться на виступи від депутатських фракцій та груп.</p>
<p>Дунаєв.</p>
<p>Бойко Юрій Анатолійович.</p>
<p></p>
<p>10:07:16</p>
<p>БОЙКО Ю.А.</p>
<p>Шановний пане спікере, шановні народні депутати, вчора і сьогодні було сказано багато слів про Чорнобильську трагедію. Хочу нагадати всім присутнім в цьому залі, що у нас в країні майже 200 тисяч громадян України мають статус ліквідатора Чорнобильської аварії, з них більше 50 тисяч додатково мають інвалідність, а в цілому більше 1,5 мільйона людей є постраждалими від цієї страшної трагедії.</p>
<p>У 2014 році була колосальна несправедливість по відношенню до цих людей. Парламент в грудні 2014 року одним махом ліквідував всі пільги і соціальні виплати ліквідаторам і постраждалим від Чорнобильської аварії. Наша фракція тоді звернулась в Конституційний Суд з позовом по відновленню цих пільг і виплат. І в липні 2018 року Конституційний Суд прийняв рішення зобов'язати уряд відновити ці виплати. Це не було виконано тодішнім урядом і так не виконується сьогоднішньою владою. Тому ми вважаємо, що найкращою подією для цих людей, найкращим знаком, що ми пам'ятаємо про цю трагедію не тільки два рази на рік – в день ліквідатора і в день, коли сталася ця трагедія, буде зобов'язати уряд виконати рішення Конституційного Суду і зробити виплати цим людям.</p>
<p>Друге питання, яке я хочу сьогодні підняти, – це питання примирення на сході країни. Ми всі повинні зробити висновки з тої колосальної напруги, яка була в країні останні три тижні після загострення ситуації на сході.</p>
<p>Відновлення перемир'я – це нагальне і найбільш важливе завдання сьогодні як база для подальшого політичного процесу завершення конфлікту. І треба проводити переговори для того, щоб цього досягти. І наша позиція не змінилась: переговори повинні проходити з усіма учасниками цього конфлікту, включно з невизнаними республіками, тому що вони є підписантами Мінських угод також. І у нас є політична воля це зробити. Якщо влада не хоче цього робити, то ми готові до цих переговорів задля миру і відновлення територіальної цілісності нашої держави.</p>
<p>Дякую за увагу.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:10:13</p>
<p>ГОЛОВУЮЧИЙ. Народний депутат Батенко Тарас Іванович, група "Партія "За майбутнє". Будь ласка, Тарас Іванович.</p>
<p></p>
<p>10:10:23</p>
<p>БАТЕНКО Т.І.</p>
<p>Шановні колеги, шановна громада, українське суспільство! Ми вступили в передпасхальний тиждень. Я вважаю, що для всіх нас є час очиститися, очистити свої думки, свої помисли. Можна очиститись голосуваннями, шановані друзі.</p>
<p>Наша депутатська група хоче нагадати про те, що "За майбутнє" разом з іншими фракціями, демократичними групами парламенту минулого тижня ініціювали позачергове сесійне засідання щодо тарифу, щодо тарифів в Україні, щодо скасування і зниження тарифів в Україні на газ та електроенергію для населення, яке ви, шановна монобільшість, успішно провалили. Ми ставили питання зниження тарифів на всі енергоносії та запровадження мораторію на рік на їх зростання. Ми ставили питання відновлення пільгового тарифу на електроенергію за спожиті перші 100 кіловат-годин, що обіцяв зробити для населення уряд України, а також належним чином законодавчо врегулювати питання обліку спожитих житлово-комунальних послуг. На жаль, це все було вами провалено.</p>
<p>Тому ще раз звертаюся до колег, ще час виправити ситуацію перед Пасхою і поставити ці питання знову на голосування.</p>
<p>Я вважаю, що не зважаючи на запевнення представників влади, що вони вживають всіх можливих заходів, для того, щоб зростання цін на енергоносії в цьому році не було, ми бачимо і ми на власні вуха чуємо оголошені постачальниками природного газу ціни для населення в межах обов'язкового так званого річного пакету. І що ми чуємо: ціни в усіх постачальників перевищили 10 гривень за кубічний метр, а в окремих постачальників сягнули в річному вимірі 13,5 гривень за кубічний метр, "Нафтогаз" озвучив річний пакет за куб в 7,99 плюс розподіл зверху. Це дорожча ціна, за якою газ закуповували влітку минулого року. В такий спосіб країна, держава, захищає громадян України в умовах тяжкої економічної кризи та безкінечних локдаунів.</p>
<p>Хочемо нагадати нашим колегам, що сьогодні в Україні 77 відсотків населення або 8,5 мільйонів пенсіонерів отримують мінімальні пенсії, мізерні пенсії, які відповідають прожитковому мінімуму. При цьому з нового року різко зросли ціни на все: на продукти харчування, комунальні послуги, на ліки, постковідні випадки вимагають так само великих капіталовкладень з боку старших людей. Пенсії підвищили всього на 100-300 гривень, склалася ситуація, коли пенсії в Україні в рази менші, ніж навіть мізерний показник, обрахований Мінсоцполітики, фактичного прожиткового мінімуму. Це треба негайно виправляти.</p>
<p>Ми закликаємо владу терміново переглянути рішення щодо тарифного геноциду та доведення громадян України до злиднів. Необхідно негайно скликати позачергове пленарне засідання для того, щоб невідкладно змінити цю ситуацію на краще.</p>
<p>Дякую вам.</p>
<p></p>
<p>ГОЛОВУЮЧИЙ. Слово надається народному депутату України Забродському Михайлу Віталійовичу фракція політичної партії "Європейська солідарність".</p>
<p>Ар'єв, будь ласка.</p>
<p></p>
<p>10:13:41</p>
<p>АР’ЄВ В.І.</p>
<p>Уже кілька місяців ми не маємо відповіді на те, хто зірвав спецоперацію по "вагнерівцям". Уже кілька тижнів ми не маємо відповіді, хто і за чиїм наказом вивозив суддю Чауса, корупціонера Чауса, із Молдови.</p>
<p>Я не знаю, що такого зробило Головне управління розвідки Міністерства оборони Зеленському і його Офісу, але ще ніхто військових розвідників так не дискредитовував. Спочатку дискредитували і деморалізували через зрив спецоперації по "вагнерівцям", тепер дискредитували невдалою спецоперацію по вивезенню Чауса, яку взагалі неможливо було пояснити жодним логічним чинником. Навіщо це робили взагалі? А те, що це робили розвідники Міністерства оборони, це вже встановила і молдовська сторона, і журналісти, і назвали навіть імена. І тут точно ми можемо сказати, що без вказівки з Офісу Президента військові розвідники такі операції не проводять.</p>
<p>У мене одне питання і не тільки в мене – навіщо? Але наслідки вже очевидні, по "вагнерівцям" підіграли Путіну, відпустивши військових злочинців. По Чаусу підіграли проросійському політику Додону, який виступає проти проєвропейської Президентки Молдови Санду.</p>
<p>Ми зверталися неодноразово, і ми, і журналісти. А що ж роблять правоохоронні органи? По справі "вагнерівців" – повний ігнор. По справі Чауса я написав звернення до НАБУ, НАБУ переадресовує на ДБР, ДБР розводить руками, а Генеральна прокуратура взагалі мовчить. Знаєте, це типова страусяча позиція. У мене складається враження, що страуси, яких підтримував Янукович, втекли із Межигір'я і захопили владу, бо те, що відбувається сьогодні – це голова в пісок, яка висовується з піску для того, щоб трохи поклювати бюджетний розподіл. Сьогодні це ганьба для всієї України – діяльність<a name=Temp></a> або бездіяльність української влади, бо скоро вийде розслідування Bellingcat, а ТСК по "вагнерівцям" досі не влаштовано. Скоро ми вочевидь побачимо, я сподіваюсь, суддю Чауса, якому, можливо, паяльником загрузили зараз необхідну інформацію. Але ця історія з Чаусом і та минула історія із "вагнерівцями", вони ганьблять Україну, так само, як і ганьбить остання ситуація з COVID.</p>
<p></p>
<p>ГОЛОВУЮЧИЙ. Будь ласка, Совсун Ірина Романівна.</p>
<p>Рудик Кіра Олександрівна, фракція "Голос".</p>
<p></p>
<p>10:17:01</p>
<p>РУДИК К.О.</p>
<p>Вчора ми відзначали 35-річницю Чорнобильської трагедії – найбільшої техногенної катастрофи в історії людства. Ключовим фактом в історії аварії була брехня, постійна, системна брехня влади своєму народу. Брехня, яка зруйнувала довіру українців до влади, якою б ця влада не була.</p>
<p>Зараз 35 років потому ми знову стикаємося з великим викликом - з епідемією COVID і так само із системною брехнею. Міністр охорони здоров'я бадьоро розповідає, що кількості в лікарнях вдосталь, що план, за яким наступні три дні повинно вакцинуватись близько мільйона українців, реальний. Що лікарям завжди роблять ковідні доплати і ситуація під контролем. Але ж ми знаємо, що це не так: що кисневі станції купують волонтери, що кількість вакцинованих у нас за два місяці така сама, як у сусідній Польщі за два останні дні. І, що локдаун, який вже виснажив запаси українців, вочевидь, не останній.</p>
<p>Ми всі розуміємо, що ситуація складна, але кожен українець заслуговує на те, щоб знати правду: так, ситуація складна і ось план, яким чином ми її вирішимо. Ми не почули, на жаль, цього плану ні від міністра охорони здоров'я, ні від Прем'єра.</p>
<p>Саме тому, партія "Голос" зареєструвала постанову по виходу країни з коронавірусної кризи. Вона передбачає перш за все першим пунктом звільнення міністра охорони здоров'я Степанова з його посади.</p>
<p>Ми боремося за це вже рік, і щодня 300 українців платять своїми життями за те, що це рішення вже є перезрілим і ніяк не відбувається.</p>
<p>Другим пунктом нашої постанови є тотальний аудит Міністерства охорони здоров'я, щоб зрозуміти, на що саме пішли кошти.</p>
<p>Третій – це створення реалістичного плану вакцинації, який можна виконати і який отримає довіру від людей, які будуть точно знати, коли вони та їх родини зможуть отримати нарешті вакцину.</p>
<p>Четвертий – це системне забезпечення лікарень киснем, а лікарів ковідними доплатами, які вони зараз не отримують.</p>
<p>І п'яте – звичайно, це постанова минулого тижня від партії "Голос" по підтримці малого та середнього бізнесу під час локдауну. Нам потрібно діяти швидко та ефективно, так само як партія "Голос" діє завжди. І ми закликаємо колег по залу долучитися до підтримки цієї постанови.</p>
<p>Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:19:53</p>
<p>ГОЛОВУЮЧИЙ. Пушкаренко Арсеній Михайлович.</p>
<p></p>
<p>10:19:59</p>
<p>ПУШКАРЕНКО А.М.</p>
<p>Шановна президія, шановні колеги, дорогі українці! Вчора ми вшановували пам'ять про 35-ту річницю трагедії на атомній електростанції. Чорнобиль – це біль, і цей біль з кожним роком для нас стає більш важчим і важчим. Чому? Тільки зараз ми з вами починаємо усвідомлювати, який подвиг вчинили ліквідатори. Їхньому поколінню і, мабуть, і нашому ще не до кінця зрозуміло, що вони дійсно врятували світ.</p>
<p>Тому, шановні колеги, прошу зараз, щоби ми з вами вшанували хвилиною мовчання всіх ліквідаторів і всіх тих, хто постраждав від Чорнобильської катастрофи. Будь ласка.</p>
<p><i>(Хвилина мовчання)</i></p>
<p>Дякую.</p>
<p>Тридцять п'ять років болю, смутку і жалю. Сотні тисяч зламаних доль і життів.</p>
<p>Минуле скликання прийняло ганебне рішення відмінити ряд пільг ліквідаторам, чорнобильцям. І це зовсім маленьке і найменше, що держава може віддати цим людям, які віддали своє життя і здоров'я. Тому наша фракція ініціює сьогодні відновлення цих пільг чорнобильцям.</p>
<p>Ви знаєте, зараз в Комітеті з питань соціальної політики і ветеранів знаходиться так званих 11 законів чорнобильських. І в цей четвер законопроект 4555 про підвищення, суттєве підвищення, пенсій для інвалідів-ліквідаторів Чорнобильської катастрофи буде голосуватися в залі. Я закликаю кожну фракцію проголосувати та відновити справедливість.</p>
<p>Пенсія зросте для І, ІІ, ІІІ групи людей з інвалідністю ліквідаторів Чорнобильської катастрофи від 1 до 4 тисяч гривень. Це суттєве підвищення і це відновлення справедливості.</p>
<p>Я хочу сказати, що в цю неділю ми разом з моєю колегою Тетяною Грищенко об'їхали найбільш постраждалі райони Житомирщини. А Житомирська область найбільш постраждала, після Чорнобильської зони, територія від цієї атомної катастрофи, і це дійсно мужні люди. Коли ми дивилися їм в очі і з ними спілкувалися, ми розуміли, що це герої. Тому пам'ять про них буде жити вічно.</p>
<p>Дякую.</p>
<p></p>
<p>ГОЛОВУЮЧИЙ. Юлія Володимирівна Тимошенко.</p>
<p></p>
<p>10:23:21</p>
<p>ТИМОШЕНКО Ю.В.</p>
<p>Хочу зараз звернутися до всіх українців, які слухають зараз Верховну Раду, і прошу те, що ви почуєте, передайте всім своїм знайомим, друзям, в родині, де зможете.</p>
<p>Перш за все, я думаю, що сьогодні люди стикаються з проблемами щодня, які пов'язані з COVID, з бідністю, з тарифами, з війною. Але зібралися зараз у локдаун на засідання Верховної Ради не для того, щоб вирішити хоч одне людське питання. Вже другий тиждень збираються у Верховній Раді всупереч епідемії, пандемії, локдауну тільки для того, щоби завершити процес розпродажу сільськогосподарської землі. Вже другий тиждень будуть розглядати нищівні для України зміни до Земельного кодексу.</p>
<p>Запам'ятайте: голосують 5 пунктів. Перше: усувають державу повністю від контролю за використанням сільськогосподарської землі. Такого в світі немає більше ніде: можна все, що завгодно буде із землею робити і нічого нікому за це не буде. Це після того, як прийняли Закон про розпродаж землі, тепер говорять: робіть із цією землею все, що захочете.</p>
<p>Друге. В Земельному кодексі зараз існує заборона на продаж землі іноземцям – скасовують. Зараз у Земельному кодексі існує заборона на зняття верхнього шару родючих земель, 1 метр. Вони це скасовують. І по всьому кодексу взагалі прибирають – родючі землі України – прибирають слово "Україна", тому що їм треба просто зробити Земельний кодекс, по суті, для колонізації України.</p>
<p>Але це ще не все. Зараз по всій країні іде програма рейдерства, яку, по думці людей, очолює керівник аграрного комітету Верховної Ради. Я можу сказати вам, що ми останні тижні з цими людьми, які позбавлені права свої паї обробляти, бути фермерами, створювати кооперативи, тому що до них заслали тітушок, "чорних" реєстраторів, і їх землі забирають сьогодні беззаконно. Судді це освячують, силові структури покривають, людей б'ють, ламають їм ноги, руки, але все це нікого не цікавить.</p>
<p>І тому ми вимагаємо негайного розслідування у Верховній Раді по рейдерству земель, негайного припинення взагалі всього, що пов'язано сьогодні із знищенням української сільськогосподарської землі і її розпродажем.</p>
<p>Вимагаємо референдуму, який треба провести за народною ініціативою і до того зняти всі закони про розпродаж землі з розгляду. Не робіть історичні помилки!</p>
<p></p>
<p>ГОЛОВУЮЧИЙ. Кулініч Олег Іванович.</p>
<p></p>
<p>10:26:33</p>
<p>КУЛІНІЧ О.І.</p>
<p>Доброго дня, шановний пане Голово, шановні колеги, шановні виборці! З 16 березня Рада розглядає законопроект 2194, пішов уже четвертий пленарний тиждень. Хотів декілька слів сказати, про що саме цей законопроект. Цей законопроект про повноваження, саме про те, хто повинен бути розпорядником земель в межах об'єднаних територіальних громад.</p>
<p>Декілька слів з історії цього питання. До 2002 року землями за межами населених пунктів розпоряджалися місцеві ради. Після прийняття нової редакції Земельного кодексу повноваження по сільськогосподарським землям перейшли до районних державних адміністрацій, а повноваження по несільськогосподарським землям перейшли до ОДА і Кабінету Міністрів. З 2013 року повноваження по сільськогосподарським землям перейшли до Держгеокадастру і якраз масовий і безконтрольний дерибан землі почався 2013 року.</p>
<p>Були популярні різні схеми. Перша – це роздача землі для створення і ведення фермерського господарства. Як правило, фермерське господарство не створювалось, а збільшувалися земельні банки тих, хто "порішав" питання із розпорядником. 5 років тому запрацював ініційований мною Закон про земельні аукціони, ця схема була перекрита. Розпочалася нова – роздача землі для ведення особистого селянського господарства. Ідея законодавчого начебто добра, тому що землі повинні були отримати люди, які живуть в сільській місцевості, хотіли б займатися селянським господарством, соціальна сфера села… А як правило, землі роздавалися і роздаються зараз на підставних осіб і зразу ж перепродаються. Чому? Тому що землі ОСГ у нас не під мораторієм і знову ж таки збільшуються земельні банки не тих людей, які живуть конкретно у селі, а підставних осіб.</p>
<p>Хотів би сказати, що у нас зараз створено більше 1 тисячі 470 об'єднаних територіальних громад. Давайте запитаємо у кожного голови ОТГ, давайте запитаємо у кожного депутата, місцевого депутата, хто повинен бути розпорядником <a name=_GoBack></a> земель в межах громади. Я впевнений, що кожен скаже, що тільки громада. Тому що якби розпорядниками цієї землі були громади, такого дерибану і такого безконтрольного дерибану не було. Тому що тисячі гектарів, під приводом різних схем, вивели із земель державної і комунальної власності. Ситуація дійшла до абсурду, що сінокосами, городами, громадськими пасовищами розпоряджається не громада, а чиновник з обласного центру, як правило, який призначається з Києва. Чи це нормально? Я думаю, що ні.</p>
<p>Тому, якщо ми дійсно хочемо закінчити реформу децентралізації, якщо ми хочемо створити потужні самодостатні громади, ми повинні дати їм ресурс. А єдиний ресурс, фінансовий ресурс громади – це є земля.</p>
<p>Тому обов'язково цей законопроект (2194) треба підтримувати. І дати громадам повноцінне, законне їхнє право розпоряджатися власною землею.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Час на виступи вичерпаний. Переходимо до розгляду питання порядку денного.</p>
<p>Правка 2279, Павленко. Не наполягає. Наполягає? Включіть, будь ласка, мікрофон.</p>
<p></p>
<p>10:29:56</p>
<p>ПАВЛЕНКО Ю.О.</p>
<p>Шановний пане Голово, шановні колеги! Я наполягаю на даній правці 2279.</p>
<p>І ми в чергове наголошуємо, що даний законопроект, на жаль, не відповідає потребам і інтересам українських громадян. На жаль, цей законопроект відкриває можливість для купівлі землі іноземцями. На жаль, в разі ухвалення цього законопроекту і взагалі початку в цьому році так званої земельної реформи, українських громадян крок за кроком будуть позбавляти можливості жити на власній землі.</p>
<p>Тому прошу поставити цю поправку на голосування.</p>
<p>І вчергове звертаюся до колег: давайте відхилимо даний законопроект, відправимо на доопрацювання і зробимо все – підготуємо державу, підготуємо людей для того, щоби вони могли бути повноцінними власниками своєї землі.</p>
<p></p>
<p>ГОЛОВУЮЧИЙ. Ставлю на голосування 2279. Комітетом не підтримана. Прошу визначатись та голосувати.</p>
<p></p>
<p>10:31:16</p>
<p>За-53</p>
<p>Рішення не прийнято. Правка не врахована.</p>
<p>Наступна правка. Колтунович, 2281.</p>
<p></p>
<p>10:31:26</p>
<p>КОЛТУНОВИЧ О.С.</p>
<p>Дякую, вельмишановний пане Голово.</p>
<p>Безумовно, зараз будемо ми ставити і цю також поправку на голосування, але я спочатку хотів би звернутись до наших колег, що ми, коли заходили...</p>
<p></p>
<p>ГОЛОВУЮЧИЙ. Вас не чутно, Олександр Сергійович. Не чутно вас.</p>
<p></p>
<p>КОЛТУНОВИЧ О.С. Погано чути, да? Шумлять колеги трішки.</p>
<p></p>
<p>ГОЛОВУЮЧИЙ. Шановні колеги!</p>
<p></p>
<p>КОЛТУНОВИЧ О.С. Пане Голово, жваве обговорення земельних норм, що вносяться до Земельного кодексу, воно провокує дискусію…</p>
<p></p>
<p>ГОЛОВУЮЧИЙ. Бачу, колеги.</p>
<p></p>
<p>КОЛТУНОВИЧ О.С. Дякую. Дякую, шановний пане Голово.</p>
<p>Я хотів би звернути не тільки... Да, але, можливо, і двоє. Я хотів би звернути увагу на те, що ті пропоновані зміни, які на сьогоднішній день вносяться, ми уже говорили про відсутність економічного ефекту, про відсутність соціального ефекту. Ми зробили відповідний аналіз, розрахунки. У нас сьогодні є значна кількість поправок і ми зможемо, в принципі, озвучити по кожному окремому параметру, які фінансові показники, які соціальні, які інвестиційні від'ємні показники будуть в результаті реалізації даних ініціатив.</p>
<p>Тому прошу підтримати дану поправку.</p>
<p></p>
<p>ГОЛОВУЮЧИЙ. 2281 Колтуновича. Комітетом не підтримана. Прошу визначатись та голосувати.</p>
<p></p>
<p>10:32:49</p>
<p>За-58</p>
<p>Дякую.</p>
<p>Наступна правка. Плачкова, 2282.</p>
<p>Павленко, 2295.</p>
<p></p>
<p>10:33:18</p>
<p>ПАВЛЕНКО Ю.О.</p>
<p>Шановний пане Голово, шановні колеги, дана поправка надзвичайно є важливою і знову ж таки стосується того, аби привести хоч якось цей законопроект до норм Конституції і чинного законодавства.</p>
<p>Разом з тим хотів би звернути увагу кожного, хто сьогодні наполягає на ухваленні цього закону. От останнє соціологічне дослідження, проведене компанією SOCIS. На питання – якщо говорити в цілому, як ви вважаєте, події в Україні розвиваються в правильному чи неправильному напрямку? – 67, більше 67 відсотків українських громадян сказали, що ситуація в Україні розвивається в неправильному напрямку, і лише 15 відсотків сказали, що в правильному. Однією з причин такої оцінки дій влади є, зокрема, і так звана земельна реформа. Тому, можливо, треба зупинитися, схаменутися і почати працювати в інтересах українських громадян, а не транснаціональних компаній.</p>
<p></p>
<p>ГОЛОВУЮЧИЙ. Ставлю на голосування 2295. Комітетом не підтримана. Прошу визначатися та голосувати.</p>
<p></p>
<p>10:34:44</p>
<p>За-61</p>
<p>Рішення не прийнято. Правка не врахована.</p>
<p>Наступна правка. Павленко, 2307.</p>
<p></p>
<p>10:35:01</p>
<p>ПАВЛЕНКО Ю.О.</p>
<p>2306. Пане Голово, здається...</p>
<p></p>
<p>ГОЛОВУЮЧИЙ. 2306, да, 2306.</p>
<p></p>
<p>ПАВЛЕНКО Ю.О. 2306. Дякую за можливість представити поправку.</p>
<p>Знову ж таки, повертаючись до того дослідження SOCIS стосовно того, як українські громадяни оцінюють нинішній стан. На питання стосовно, чи теперішнє становище в Україні вас задовольняє, чи можна жити, більше 40 відсотків українських громадян сказали: терпіти теперішнє становище вже просто неможливо. Ще 43 відсотки сказали: жити важко, але ще можна терпіти. І лише 14 відсотків говорять, що не все так погано і жити можна. Я думаю, що цих 14 відсотків навіть ми знаємо поіменно.</p>
<p>Тому в черговий раз звертаюся до вас. Давайте даний законопроект, який зробить життя українських громадян ще більш неможливим, і вони вже точно терпіти не будуть, для того, щоб не створювати суспільних заворушень…</p>
<p></p>
<p>ГОЛОВУЮЧИЙ. Ставлю на голосування 2306. Прошу визначатись та голосувати.</p>
<p></p>
<p>10:36:27</p>
<p>За-64</p>
<p>Рішення не прийнято.</p>
<p>2307, Павленко.</p>
<p></p>
<p>10:36:36</p>
<p>ПАВЛЕНКО Ю.О.</p>
<p>Шановні колеги, в продовження попереднього виступу вчергове все-таки звертаюся: давайте відхилимо даний законопроект і почнемо працювати відповідно до Конституції і чинного законодавства.</p>
<p>Вчора, зокрема, в мене була можливість спілкуватися з меліораторами під час вшанування пам'яті тих меліораторів, водників, які захистили країну 35 років тому назад. І відверто вам скажу, у людей обурення від тих ініціатив влади щодо фактично ліквідації чи розподілу відповідно Державного водного агентства, яке може призвести до катастрофічних наслідків в країні, а це ще разом з земельною реформою просто може зруйнувати країну зсередини. Прошу поставити поправку на голосування.</p>
<p></p>
<p>ГОЛОВУЮЧИЙ. Ставлю на голосування 2307. Комітет не підтримав. Прошу визначатись та голосувати.</p>
<p></p>
<p>10:37:51</p>
<p>За-60</p>
<p>Рішення не прийнято.</p>
<p>2308.</p>
<p></p>
<p>10:37:54</p>
<p>ПАВЛЕНКО Ю.О.</p>
<p>Шановний пане Голово, ми перейшли вже до четвертого тому поправок і кожна з поправок, яка внесена "Опозиційною платформою – За життя" спрямована на одне – захистити інтереси українського селянина, захистити інтереси української держави, не дати можливість вкрасти українську землю і позбавити українців майбутнього. Тому ми будемо продовжувати наполягати на кожній поправці з тим, аби, можливо, нас почули як в цьому залі, так і почули в країні, що не можна в сьогоднішніх умовах так легко віддавати українську землю. Не можна продавати землю, коли кожен українець сьогодні з кожним днем стає все біднішим і біднішим. Прийдуть іноземці, які дуже швидко скуплять нашу землю, або місцеві олігархи, і позбавлять нас, наш народ можливості розвитку і майбутнього.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 2308. Комітетом не підтримана. Прошу визначатись та голосувати.</p>
<p></p>
<p>10:39:22</p>
<p>За-66</p>
<p>Рішення не прийнято.</p>
<p>2309.</p>
<p></p>
<p>10:39:30</p>
<p>ПАВЛЕНКО Ю.О.</p>
<p>Шановний пане Голово, шановні колеги, прошу дану поправку поставити на голосування.</p>
<p></p>
<p>ГОЛОВУЮЧИЙ. А ми можемо зразу і 10-у, і 11-у. Я ж правильно розумію, да?</p>
<p>Ставлю на голосування правку номер 2309. Прошу визначатись та голосувати.</p>
<p></p>
<p>10:40:01</p>
<p>За-65</p>
<p>Рішення не прийнято.</p>
<p>Правка 2310, Павленко. Комітетом не підтримана. Прошу визначатись та голосувати.</p>
<p></p>
<p>10:40:21</p>
<p>За-63</p>
<p>Рішення не прийнято.</p>
<p>І правка 2311. Комітетом також не підтримана. Прошу визначатись та голосувати.</p>
<p>Дякую, Юрію Олексійовичу, за конструктивну позицію.</p>
<p></p>
<p>10:40:40</p>
<p>За-62</p>
<p>Рішення не прийнято. Правка також не підтримана.</p>
<p>Колтунович, 2322.</p>
<p></p>
<p>10:40:55</p>
<p>КОЛТУНОВИЧ О.С.</p>
<p>Дякую, вельмишановний пане Голово, але прошу повернутись до 2312 Славицької. У нас просто там Волошина немає, але є співавтор Славицька.</p>
<p>Дякую.</p>
<p></p>
<p>ГОЛОВУЮЧИЙ. Ми пройшли всі ті правки, 2322, гарна ж правка. В мене немає вже, я не можу подивитися ще ваш. Давайте поки 2322, а далі подивимось.</p>
<p></p>
<p>10:41:19</p>
<p>КОЛТУНОВИЧ О.С.</p>
<p>Вельмишановний пане Голово, я от якраз паралельно ще дивлюсь трансляцію в ютуб і там якраз показує, що ми ще не заходили, ми перемотали назад, наш колега озвучував інші поправки. Але я вже озвучу свою поправку.</p>
<p>Дивіться, ми говорили про наслідки реалізації земельної реформи, важливий показник – це є динаміка урожайності основних сільськогосподарських культур. У 2020 році ми отримали показник 42,5 центнери на гектар. Якщо ми беремо підприємства, то це 46 центнерів, якщо ми беремо господарства населення, це 31,9 центнерів з гектара – це важливі цифри.</p>
<p>Чому ми говорили і ставили поправки там по меліорації, тому що є інша динаміка і динамічні ряди, якщо ми беремо з политих земель, то ця цифра уже одразу, урожайність, складає 59,1 відсотка, значно вища. Тому з цієї точки зору, на наш погляд, необхідно якраз сконцентруватись на заходах з модернізації водогосподарсько-меліоративної інфраструктури, зі збільшення поливних площ і так далі, а не розпродавати землі, те, що…</p>
<p></p>
<p>ГОЛОВУЮЧИЙ. 2322, Колтуновича. Комітетом не підтримана. Прошу визначатись та голосувати.</p>
<p></p>
<p>10:42:43</p>
<p>За-69</p>
<p>Рішення не прийнято. Правка не врахована.</p>
<p>Правка 2327, Павленко. Павленко, 2327.</p>
<p></p>
<p>10:42:51</p>
<p>ПАВЛЕНКО Ю.О.</p>
<p>Шановний пане Голово, це зараз поправка 2327, але я просив би потім ще повернутися до 2321, там поправки Королевської, Павленка, і я на місці і готовий їх представляти.</p>
<p>А власне, дану поправку прошу поставити на голосування, вона теж є важливою з точки зору того, аби даний закон захищав інтереси українських громадян, відповідав Конституції і чинному законодавству, а не порушував його. Прошу поставити на голосування.</p>
<p></p>
<p>ГОЛОВУЮЧИЙ. Ставлю дві правки на голосування: 2321, Королевська (да, дійсно, я пропустив) і 2321.</p>
<p>2327. Прошу визначатися та голосувати.</p>
<p></p>
<p>10:43:52</p>
<p>За-67</p>
<p>Рішення не прийнято.</p>
<p>2321. Королевська.</p>
<p>Павленко.</p>
<p></p>
<p>10:44:01</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Так, ця поправка подана спільно з народним депутатом Наталією Королевською і стосується підпункту 27, пункту 11 законопроекту.</p>
<p>Зокрема, ми пропонуємо доповнити пунктом статтю 51 Закону України "Про землеустрій" таким змістом: "Рішенням відповідного органу місцевого самоврядування про розроблення проекту землеустрою".</p>
<p>Чому важлива ця правка? Так, як відповідно до статті 26 Закону України "Про місцеве самоврядування", виключно до компетенції сільських, селищних, міських рад належить вирішення, відповідно до закону, питань регулювання земельних відносин та прийняття відповідного рішення. Тому рішення органу місцевого самоврядування з питань земельних відносин повинно включатися в перелік документів, які повинні бути в проекті землеустрою щодо впорядкування території для містобудівних потреб. Ми наполягаємо на тому, аби повноваження місцевих органів влади були збережені.</p>
<p></p>
<p>ГОЛОВУЮЧИЙ. Ставлю на голосування 2321. Комітетом не підтримана. Прошу визначатися та голосувати.</p>
<p></p>
<p>10:45:21</p>
<p>За-67</p>
<p>Рішення не прийнято.</p>
<p>Наступна правка. 2328, Павленко.</p>
<p></p>
<p>10:45:28</p>
<p>ПАВЛЕНКО Ю.О.</p>
<p>Я просив би теж повернутися до 2322 поправки пана Колтуновича.</p>
<p>Щодо цієї правки, вже неодноразово лунало в цьому залі – ситуація, яка може статися з українською меліорацією, з Державним водним агентством. І вчергове звертаюся до керівника профільного комітету, до профільних міністрів екології і агропромислового комплексу: не поспішайте з рішенням про розподіл, воно може принести дуже неочікувані негативні наслідки, порадьтеся з експертами, спеціалістами. Тому що навіть перетворення в ДП, на жаль, теж виглядає дещо як афера, яка може нанести дуже серйозні наслідки для водного господарства країни. Будь ласка, вивчіть ще раз це питання, там не все так просто, як здається. І бажання залучити гроші…</p>
<p></p>
<p>ГОЛОВУЮЧИЙ. Ставлю на голосування 2328. Комітетом не підтримана. Прошу визначатись та голосувати.</p>
<p></p>
<p>10:46:55</p>
<p>За-68</p>
<p>Рішення не прийнято.</p>
<p>2329. Павленко.</p>
<p></p>
<p>10:47:03</p>
<p>ПАВЛЕНКО Ю.О.</p>
<p>Дякую, пане Голово! Тут, власне, завершуючи тезу про ситуацію в єдиному водно-меліоративному комплексі, який можуть зруйнувати нібито для того, щоб залучити якісь кредити мільярдні, які дуже сумнівно виглядають, але такий підхід непрофесійний, без детального аналізу ситуації, вивчення всього комплексу, може так болісно вдарити по агропромисловому комплексу і по екології, і саме головне – зруйнувати те, що будувалося десятиліттями і фактично сьогодні сформувало оцю аграрну потужну базу нашої країни, просто перетворимося на пустелю.</p>
<p>Ще раз наголошую, давайте детально вивчимо ситуацію, а не виносимо в авральному порядку, як на завтра планується на Кабінеті Міністрів внести розпорядження і просто зруйнувати, зруйнувати відповідне агентство з незрозумілих причин і незрозумілим методом.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:48:11</p>
<p>ГОЛОВУЮЧИЙ. Ставиться на голосування поправка 2329. Комітет пропонує відхилити. Прошу визначатись та голосувати.</p>
<p></p>
<p>10:48:32</p>
<p>За-63</p>
<p>Рішення не прийнято.</p>
<p>Наступна поправка 2330. Павленко, будь ласка.</p>
<p></p>
<p>10:48:38</p>
<p>ПАВЛЕНКО Ю.О.</p>
<p>Так, пане головуючий, дякую за можливість представлення.</p>
<p>Дана правка стосується абзацу третього статті 51 Закону України "Про землеустрій" і, знову ж таки, спрямована на те, аби в разі реалізації цієї так званої реформи і запровадження норм цього закону були максимально захищені інтереси громад, були максимально захищені і створені можливості впливати на ситуацію органів місцевого самоврядування, щоби не прийшли ділки нечисті на руку і фактично позбавили громади їхньої землі і творили на ній те, що вони захочуть. На жаль, лунають гарні заяви про те, що цей закон для них, але насправді в разі його реалізації все може статися до навпаки і ми про ці ризики говоримо відкрито.</p>
<p></p>
<p>ГОЛОВУЮЧИЙ. Ставлю на голосування поправку 2330. Комітет пропонує відхилити. Прошу визначатися та голосувати.</p>
<p></p>
<p>10:49:59</p>
<p>За-71</p>
<p>Рішення не прийнято.</p>
<p>Наступна поправка 2337. Павленко, будь ласка.</p>
<p></p>
<p>10:50:09</p>
<p>ПАВЛЕНКО Ю.О.</p>
<p>Так, шановний пане головуючий, ця, власне, поправка стосується абзацу другого статті 52 Закону "Про землеустрій" і, знову ж таки, спрямована на те, щоби всі процедури з погодження, з наданням дозволів, з початком відповідних робіт і передачею землі в конкретних об'єднаних територіальних громадах відбувалася з урахуванням, з максимальним урахуванням інтересів жителів цих громад і органи місцевого самоврядування могли впливати на те, що відбувається на їхній території.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 2337 народних депутатів Лукашева і Павленка. Комітет пропонує відхилити.</p>
<p>Прошу визначатись та голосувати.</p>
<p></p>
<p>10:51:10</p>
<p>За-69</p>
<p>Рішення не прийнято.</p>
<p>Наступна поправка… Я бачив, Іван Григорович піднімав, так? 2339, Кириленко.</p>
<p></p>
<p>10:51:21</p>
<p>КИРИЛЕНКО І.Г.</p>
<p>Шановні друзі, шановний пане головуючий! Хочу пригадати вам події, які вже ніхто не пам'ятає, бо вони пройшли непомітно.</p>
<p>В 2003 році Україна опинилася на прірві голоду, на межі голоду. Загинув весь урожай хліба. Всі озимі посіви на 8 мільйонах гектарів були знищенні трикратним нападом морозу. Ситуацію врятували тим, що завозили зерно з 37 країн світу. Україна, яка експортер зерна, вперше за 300 років завозила.</p>
<p>Але біда полягала в тому – а чим сіяти, і насіннєві посіви загинули. Друзі, і врятували землі науки 700 тисяч гектарів, державні землі. Наука піднялася, врятували насінництво. Приватний власник сам залишився без насіння.</p>
<p>Що це за правка? Правка пропонує зберегти в Земельному кодексі державний контроль за сівозмінами, зберегти державний контроль за еколого-економічним обґрунтуванням сівозміни. Відхилити, знищити контроль, що ми…</p>
<p></p>
<p>ГОЛОВУЮЧИЙ. Ставлю на голосування поправку 2339 народного депутата Кириленка та Івченка. Комітет пропонує відхилити. Прошу визначатись та голосувати.</p>
<p></p>
<p>10:52:49</p>
<p>За-84</p>
<p>Рішення не прийнято.</p>
<p>Наступна поправка 2342, Славицька, так?</p>
<p>А, Волошин буде. Будь ласка, Волошин.</p>
<p></p>
<p>10:53:03</p>
<p>ВОЛОШИН О.А.</p>
<p>Дякую, пане Руслане.</p>
<p>Я хочу підтримати повністю якраз те, що зараз сказав шановний пан Кириленко. Я думаю, в компетенції якого в аграрних питаннях ніхто не сумнівається.</p>
<p>Саме для того і зберігається суттєвий державний контроль над аграрними відносинами в ключових країнах світу, в тому числі у Франції, в тому числі в Німеччині, тому що це є питання національної безпеки, де ця невидима рука ринку далеко не все може врегулювати.</p>
<p>Тому ми заперечуємо не тільки проти в принципі, да, запуску зараз ринку землі в нинішніх умовах, але й проти радикального зменшення державного контролю над усіма аспектами аграрних відносин. Тому що в критичних умовах бізнес завжди буде думати про себе і він має думати про себе, тому що завдання бізнесмена – це максимізація прибутку. Це є абсолютна елементарна політекономія. В той час як завдання держави – це турбота про всіх громадян, незалежно від економічних умов, які склалися.</p>
<p>Тому нас дуже дивує цей дійсно...</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:54:10</p>
<p>ГОЛОВУЮЧИЙ. Ставлю на голосування 2342. Комітетом не підтримана. Прошу визначатись та голосувати.</p>
<p></p>
<p>10:54:28</p>
<p>За-64</p>
<p>Рішення не прийнято.</p>
<p>2343, Волошин.</p>
<p></p>
<p>10:54:33</p>
<p>ВОЛОШИН О.А.</p>
<p>Дякую, Дмитре Олександровичу.</p>
<p>Далі щодо безпеки. Звичайно, що мене особисто як міжнародника в першу чергу турбує те, чому досі парламент навіть на позачергових сесіях, – якщо вже ми такі погані, нібито блокуємо чергові своїми поправками, – не включається в процес мирного врегулювання конфлікту на Донбасі.</p>
<p>Слава Богу, що великі держави між собою якийсь діалог ведуть з цього приводу. Слава Богу, що щось відбувається по лінії там Москва – Вашингтон, Париж, Берлін і таке інше. А тому що ми бачимо, що, як сказав один із віце-прем'єрів: "А що на думці у влади? А у влади за графіком – огороди". Тобто дерибан землі, а не турбота про те, як забезпечити мир на Донбасі і убезпечити Україну від набагато гіршої ситуації.</p>
<p>Тому ми ще раз наполягаємо, що запуск ринку землі в умовах незавершення конфлікту на Донбасі, який може в будь-який момент перерости у велику війну, є не просто злочинним, це є просто дурним рішенням. І тому ми наполягаємо на тому, щоб цей закон зараз відкласти.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2343. Комітетом не підтримана. Прошу визначатись та голосувати.</p>
<p></p>
<p>10:55:54</p>
<p>За-65</p>
<p>Рішення не прийнято. Правка не врахована.</p>
<p>Колтунович, 2345.</p>
<p></p>
<p>10:56:01</p>
<p>КОЛТУНОВИЧ О.С.</p>
<p>Дякую, вельмишановний пане Голово.</p>
<p>В даній поправці хотів би звернути увагу на те, що посилюється відмінність і в економічному, і в соціальному розвитку регіонів, і диференціація. Відповідно у нас, якщо беремо частку валового регіонального продукту в загальному ВВП країни, то, наприклад, на Київ приходиться майже четверта частина – 24 відсотки вироблених товарів, послуг, і експорт, і імпорт, тобто 24 відсотки ВВП займає тільки Київ. Там, Дніпропетровська область – 9,8, Харківська, третє місце – 6 відсотків, інші регіони – це Дніпропетровська, Київська, Полтавська, Львівська тощо. Тому з цієї точки зору у нас буде посилюватися ця нерівність в реалізації запровадження земельної реформи. Це перше.</p>
<p>У поправці 2322, яку ми пропустили, ми під стенограму глянули, що ми її не проходили, ми хотіли звернути увагу на те, що на сьогоднішній день те, про що казав мій колега, земельні паї, які на сьогоднішній день знаходяться у власності громадян України, вони їх не можуть реалізувати по тій ціні, яка є на сьогоднішній день в країнах Європейського Союзу.</p>
<p></p>
<p>ГОЛОВУЮЧИЙ. 2345 Колтуновича. Комітетом не підтримана. Прошу визначатись та голосувати.</p>
<p></p>
<p>10:57:22</p>
<p>За-63</p>
<p>Рішення не прийнято. Правка не врахована.</p>
<p>2348, Кириленко.</p>
<p></p>
<p>10:57:42</p>
<p>КИРИЛЕНКО І.Г.</p>
<p>Шановні колеги, про що правка? Правка знову ж таки про державний контроль. Якщо з Земельного кодексу діючого прибирається контроль за сівозмінами – це монокультура, це знищення ґрунтів. Якщо прибираються проекти землеустрою – це що хочу, то ворочу.</p>
<p>Друзі, невже нам приклад Країн Балтії, які це пройшли, де землі скупили іноземці, а потім їх законсервували до кращих часів або змусили брати в оренду місцевих фермерів…</p>
<p>Уявіть: орендну плату треба заплатити, прибуток отримати, податки заплатити. Друзі, ну хіба можна такі речі допускати? Це прямий шлях до спекуляції нашими землями нашими нуворишами або зарубіжними, це консервація земель до лучших времен, як кажуть.</p>
<p>Друзі, що ми робимо? Державний контроль усувається повністю. Сорокамільйонна нація може дійсно опинитися в один із моментів на краю голоду. Так давайте зупинимося. Ну не можна безконтрольно це пускати…</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>10:58:53</p>
<p>СОЛЬСЬКИЙ М.Т.</p>
<p>Шановний колего, комітет не підтримує ідею щодо запровадження проектів обов'язкових сівозмін. Пояснюю чому. Декілька причин.</p>
<p>Перше. Це не має широкої практики в світі в умовах ринкових економік.</p>
<p>Другий момент. У нас була така спроба 10 років назад, і вона не закінчилась нічим, в першу чергу, через реакцію ринку аграрного.</p>
<p>Третій момент. Я абсолютно впевнений, що на практиці це практично неможливо реалізувати. Чому? Уявіть ситуацію, коли хтось посіяв озимину, вона погано зійшла, він приймає рішення пересіяти кукурудзу. А деколи рішення, як зараз, треба приймати швидко. Наприклад, цього року у нас багато опадів, пізній холодний посів і деякі фермери відмовляються від соняшника і кукурудзи на користь сої, тому що це пізніший посів. Як їм за тиждень погоджувати сівозміну?</p>
<p>Тому комітет вважає, що це нереально ні в теорії ні на практиці, через те в цій правці відмовлено.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2348. Комітетом не підтримана. Прошу визначатись та голосувати.</p>
<p></p>
<p>11:00:18</p>
<p>За-72</p>
<p>Рішення не прийнято. Правка не врахована.</p>
<p>Волошин, 2361.</p>
<p></p>
<p>11:00:35</p>
<p>ВОЛОШИН О.А.</p>
<p>Дякую, пане головуючий.</p>
<p>Знову ж таки про державний контроль. Якщо вже дійсно, а справді ми бачимо, що йде до того, що як би свято наближається. Єдине, що, дійсно, радимо вам без феєрверків відзначати цю велику подію – ухвалення цього законопроекту, все ж таки не дратувати настільки народ. Все ж таки буде запущений цей ринок землі в тому вигляді, як ви цього бажаєте. Але ви же самі розумієте, особливо ви, Микола Тарасович, що збереження істотного державного контролю над діяльністю аграрного бізнесу є важливим, тому що як людина, яка працює в цьому секторі, ви знаєте, скільки є зловживань. І це знову ж таки кажу не про те, що українські або якісь інші підприємці особливо погані, вони такі, як всюди, тому що це їх пряме завдання – заробляти всюди, де держава це дозволяє зробити.</p>
<p>Саме тому я за досвідом особистим співпраці з однієї великою енергетичною західною компанією знаю, що в Європі вони працюють і в Штатах за одними правилами, а в Нігерії, наприклад, зовсім за іншими, тому що там інший контроль за їх діяльністю. Чому ми прибираємо цей контроль? Можна, будь ласка, відповідь, Микола Тарасович.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:01:46</p>
<p>СОЛЬСЬКИЙ М.Т.</p>
<p>Шановний колега, наприклад, погодження землеустрою – ми дійсно його забираємо. Чому? Справа не в державному контролі в цій частині, справа в неодноразовому дублюванні одних і тих самих речей. Що відбувається? Перший раз державний орган приймає заяву від фермера, від фізичної особи, яка просить вчинити певні дії: надати землю в оренду і так далі. Перевіряє перший раз цю заяву на відповідність, після цього дозволяє йому це робити. Другий раз погоджує проект землеустрою, ті самі документи. Третій раз погоджує, робить державну експертизу. І четвертий раз, коли ці всі документи вносяться в кадастр, ще раз перевіряє.</p>
<p>Ми ці дві речі забираємо, це одні і ті самі чотири процедури, ми залишаємо дві, все.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування правку 2361 народного депутата Волошина. Комітетом не підтримана. Прошу визначатись та голосувати.</p>
<p></p>
<p>11:03:06</p>
<p>За-67</p>
<p>Рішення не прийнято.</p>
<p>Наступна правка 2362. Колтунович.</p>
<p></p>
<p>11:03:15</p>
<p>КОЛТУНОВИЧ О.С.</p>
<p>Дякую.</p>
<p>Вельмишановний пане Голово, хотів би в продовження того, що говорив колега Олег Волошин. Чому взагалі проводиться така політика на сьогоднішній день в Україні фінансово-економічна? Наприклад, от дивіться, дані по державному боргу 91,5 мільярда доларів. Коли приходила нова Верховна Рада, було майже на 10 мільярдів доларів менше. Тобто ми збільшили держборг на 10 мільярдів доларів. Нам влада, Мінфін, Кабмін приводять аргументи, що земельні закони необхідні для того, щоб отримати транші МВФ, тому що це наш стратегічний зовнішньоекономічний партнер.</p>
<p>Відкриваю дані Мінфіну, дивлюсь: зовнішній борг – на МВФ приходиться 4,2 мільярда доларів, гарантований державою зовнішній борг – 6,5. Загалом 10,7 мільярда доларів. 10 мільярдів доларів від 90 мільярдів доларів – це не стратегічний тримач українських боргових документів і валютний позичальник. Тому з цієї точки зору нам необхідно відстоювати національні економічні інтереси і змінювати фінансово-економічний курс, а не...</p>
<p></p>
<p>ГОЛОВУЮЧИЙ. Ставлю на голосування 2362 Колтуновича. Комітетом не підтримана. Прошу визначатися та голосувати.</p>
<p></p>
<p>11:04:41</p>
<p>За-68</p>
<p>Рішення не прийнято. Правка не врахована.</p>
<p>Наступна правка. Колтунович, 2371.</p>
<p></p>
<p>11:04:52</p>
<p>КОЛТУНОВИЧ О.С.</p>
<p>Дякую.</p>
<p>Вельмишановний пане Голово, шановні депутати! Я хотів би завершити те, що я казав у попередньому виступі, що питання кількох мільярдів доларів – це не та ціна, де ми маємо покласти на кону 8 відсотків світових запасів чорноземів. Це, запам'ятайте, найважливіше. Це раз.</p>
<p>Друге. В яких ми умовах заходимо в земельний ринок і запускаємо з 1 липня? У нас же ж з травня місяця оголосили нові тарифи на житлово-комунальні послуги, зокрема ціну на газ. Наприклад, у ряді регіонів ціна на газ буде стартувати з 10 тисяч 38 гривень за тисячу кубів. 7,99 плюс гривня 79 і плюс ПДВ на доставку – 10 тисяч 38 гривень. Це ви так робите громадянина України платоспроможним, щоб він купував 1 гектар землі? Чи ви для того це робите, щоб він продав і розрахувався за комунальні послуги? Ці речі є ганебними, неадекватними, особливо в умовах тоді, коли знижується середня митна вартість газу. Реалізувати в таких умовах земельну реформу є злочинно і не тільки по відношенню до громадян України, але і по відношенню до самих себе, і ви це побачите в соціологічних дослідженнях.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2371. Комітетом не підтримана. Прошу визначатись та голосувати.</p>
<p></p>
<p>11:06:13</p>
<p>За-65</p>
<p>Рішення не прийнято. Правка не врахована.</p>
<p>2376, Павленко.</p>
<p></p>
<p>11:06:21</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Шановні колеги, власне, дана правка стосується абзацу другого статті 54 Закону України "Про землеустрій". І важливість цієї правки можна підтвердити, наприклад, таким прикладом.</p>
<p>Сьогодні, вчора лунало багато пафосних, гарних, правильних слів про подвиг чорнобильців і вони дійсно заслуговують кожного сказаного слова ціною свого життя, яким врятували світ. Разом з тим дуже важливо було зробити одну просту дію – просто виконати рішення Конституційного Суду і повернути ці пільги, ці речі, які їх захищали, до законодавства України, допомогти дати їм можливість повноцінного нормального життя. Але, на жаль, лише пафосні слова і жодної конкретної реальної дії на захист реальних ліквідаторів-чорнобильців.</p>
<p></p>
<p>ГОЛОВУЮЧИЙ. Ставлю на голосування 2376. Комітетом не підтримана. Прошу визначатись та голосувати.</p>
<p></p>
<p>11:07:46</p>
<p>За-67</p>
<p>Рішення не прийнято.</p>
<p>Наступна правка 2377. Волошин.</p>
<p></p>
<p>11:07:52</p>
<p>ВОЛОШИН О.А.</p>
<p>Прошу передати слово Славицькій.</p>
<p></p>
<p>ГОЛОВУЮЧИЙ. Славицька Антоніна Керимівна.</p>
<p></p>
<p>11:07:58</p>
<p>СЛАВИЦЬКА А.К.</p>
<p>Шановний головуючий, шановні колеги, ця правка є аналогічною до попередньої, яку представив мій колега Олег Волошин, передбачає внесення змін до Закону "Про землеустрій", а саме пропонується залишити в статті 54 положення про те, що робочий проект землеустрою має включати відповідно рішення Верховної Ради Автономної Республіки Крим, Ради міністрів АРК, відповідного органу виконавчої влади або органу місцевого самоврядування про його розроблення.</p>
<p>Користуючись нагодою, вже пройшов тиждень, і, може, колеги та виборці забули, чому, власне, не варто підтримувати цей проект закону в запропонованій редакції, і чому ми наполягаємо на тому, що він не може бути проголосований. Головне, що в ньому пропонується скасувати вимоги щодо цільового використання земель сільськогосподарського призначення, в тому числі і заборону передачі таких земель у власність іноземцям та прирівняних до них особам.</p>
<p>А цю правку прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 2377. Комітетом не підтримана. Прошу визначатись та голосувати.</p>
<p></p>
<p>11:09:18</p>
<p>За-61</p>
<p>Рішення не прийнято. Правка не врахована.</p>
<p>Славицька, 2385.</p>
<p></p>
<p>11:09:28</p>
<p>СЛАВИЦЬКА А.К.</p>
<p>Волошину Олегу прошу передати.</p>
<p></p>
<p>ГОЛОВУЮЧИЙ. Волошин Олег Анатолійович.</p>
<p></p>
<p>11:09:32</p>
<p>ВОЛОШИН О.А.</p>
<p>Дякую, Дмитре Олександровичу.</p>
<p>Я ще раз хочу подякувати Миколі Тарасовичу за те, що він відповідає на наші запитання. Але в цілому, в цілому… Тобто я погоджуюсь, що… Тобто зрозуміло, що законодавець і у вашій особі, і в комітету не мав на увазі, знаєте, зробити все погано. Але загально є філософія цього законопроекту і в цілому всього підходу до аграрної реформи, яка полягає, що попри і важку економічну ситуацію, і важку ситуацію з пандемією, яка, вочевидь, в Україні є, напевно, найгіршою сьогодні в Європі з огляду на вакцинацію, на повний провал кампанії по вакцинації, і на безпекову ситуацію. Я просто ніяк не можу зрозуміти, чому, навіть ухваливши ці законопроекти, ми не можемо включити в "Перехідні положення" відтермінування запуску цього ж ринку землі хоча б на рік. Тому що сьогодні, напевно, найгірша економічна і безпекова ситуація за останні роки, що визнається і на міжнародному рівні, саме тому стільки і переговорів сьогодні йде…</p>
<p></p>
<p>ГОЛОВУЮЧИЙ. Ставлю на голосування 2385. Комітетом не підтримана. Прошу визначатись та голосувати.</p>
<p></p>
<p>11:10:55</p>
<p>За-62</p>
<p>Рішення не прийнято. Правка не врахована.</p>
<p>Наступна правка 2389. Павленко.</p>
<p></p>
<p>11:11:02</p>
<p>ПАВЛЕНКО Ю.О.</p>
<p>Шановний пане Голово, шановні колеги, дана правка стосується підпункту 32 пункту 11 законопроекту і вона, зокрема, передбачає в статті 55 Закону України слова "про землеустрій", слова "без рішення власника земельної ділянки" замінити словами "за погодженням із власником земельної ділянки".</p>
<p>На наш погляд, запропоновані зміни авторами законопроекту та власне комітетом до другого читання суперечать основним принципам права власності, а право власності в Україні охороняється Конституцією України і законами. Тому, власне, моя поправка спрямована на захист інтересів громадян і на приведення даного закону у відповідність до Конституції України.</p>
<p>Прошу поставити на голосування.</p>
<p align=center></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:11:56</p>
<p>ГОЛОВУЮЧИЙ. Ставлю на голосування поправку 2389. Комітет пропонує відхилити. Прошу визначатись та голосувати.</p>
<p></p>
<p>11:12:13</p>
<p>За-63</p>
<p>Рішення не прийнято.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:12:20</p>
<p>ГОЛОВУЮЧИЙ. Колтунович, 2398.</p>
<p></p>
<p>11:12:26</p>
<p>КОЛТУНОВИЧ О.С.</p>
<p>Дякую.</p>
<p>Вельмишановні колеги, в продовження теми: чому Зеленський продає українську землю, чому реалізується така ганебна економічна політика? Ну тому що, напевно, що такий інтелектуальний контент здатні продукувати нинішній Офіс Президента і Кабінет Міністрів, і в тому числі наша Верховна Рада.</p>
<p>Дивіться, у нас на фоні тотального падіння ключових макроекономічних показників: зростання тарифів, падіння реальних доходів населення, галопуючої інфляції, тому що я нагадаю, на окремі види товарів і послуг там є двократне зростання цін – і на цьому фоні пропонується розпродаж української землі.</p>
<p>Повторюся, 20-40 тисяч доларів доходить ціна, а в окремому випадку і 80 за гектар в країнах Європейського Союзу, у нас цифри 1-2 тисячі доларів за гектар. Хіба ж це не обман, хіба це достойна цифра для української землі, для спроможної, з високим рівнем гумусу, і так далі? Тому з цієї точки зору реалізувати подібні законодавчі ініціативи необхідно з реалізації насамперед інституту оренди землі…</p>
<p></p>
<p>ГОЛОВУЮЧИЙ. Ставлю на голосування 2398 Колтуновича. Комітетом не підтримана. Прошу визначатися та голосувати.</p>
<p></p>
<p>11:13:53</p>
<p>За-63</p>
<p>Рішення не прийнято. Правка не врахована.</p>
<p>Волошин, 2408.</p>
<p></p>
<p>11:14:01</p>
<p>ВОЛОШИН О.А.</p>
<p>Дякую, Дмитре Олександровичу.</p>
<p>Знову ж таки, наша ключова лінія, яка полягає, в тому що ми дійсно в деталях… Я вдячний Миколі Тарасовичу за те, що він відповідає на наші запитання, ми можемо знайти якусь спільну мову і це дуже правильно.</p>
<p>Але є загальний підхід, який полягає в тому, що знову ж таки, ви людина, яка вийшла з бізнесу, яка дійсно це гарно знає. Скажімо так, я нещодавно обговорював з представниками сектору нерухомості ту ситуацію, яка склалася в Україні там буквально тиждень тому, коли ми з дня на день очікували ескалації, там ледь не повномасштабного вторгнення Росії і таке інше. Автоматично ціни на всю нерухомість, і це було видно, і по курсу гривні, і всьому іншому, вони не те, щоб до нуля спускалися, але були близькі до цього. Зараз ситуація потроху нормалізується, але ж вона ніяк системно не вирішена, і залежить вона далеко не тільки від дій української влади, яка, на жаль, нічого принципово…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:15:10</p>
<p>ГОЛОВУЮЧИЙ. Ставлю на голосування поправку 2408. Комітет пропонує відхилити. Прошу визначатися та голосувати.</p>
<p></p>
<p>11:15:26</p>
<p>За-61</p>
<p>Рішення не прийнято.</p>
<p>Наступна поправка.</p>
<p>Поправка 2417. Колтунович Олександр Сергійович, будь ласка.</p>
<p></p>
<p>11:15:39</p>
<p>КОЛТУНОВИЧ О.С.</p>
<p>Дякую. Вельмишановний головуючий, шановні народні депутати і, головне, шановні виборці! Дивіться, у нас на сьогоднішній день є дані соціологічних досліджень, де три четверті громадян України вважають Зеленського головним невдахою минулого року. Чому це відбувається? Не тому, що є якась певна антипатія до особистості Президента, а до того економічного, псевдоекономічного і антисоціального курсу, який проводився впродовж кінця 19-го, середини, і повністю 20-го року і початку 21-го року.</p>
<p>Як може сприйматись влада і Кабінет Міністрів, які безсоромно піднімають ціни на газ для населення, які за безцінь продають земельні ділянки, які мають коштувати в десятки разів більше ніж те, що на сьогоднішній день відбувається на ринку?</p>
<p>Як може підтримуватися влада, яка безсоромно вводить санкції проти громадян України, фізичних і юридичних осіб, чи вводяться санкції проти трьох незалежних телеканалів, які проводили відповідну політику і висвітлювали це все?</p>
<p>Це результати єдиної бездарної політики Зеленського і його Кабінету Міністрів. Мають бути...</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:16:48</p>
<p>ГОЛОВУЮЧИЙ. Ставлю на голосування 2417. Комітетом не підтримана. Прошу визначатись та голосувати.</p>
<p></p>
<p>11:17:04</p>
<p>За-57</p>
<p>Рішення не прийнято. Правка не врахована.</p>
<p>2424, Волошин.</p>
<p></p>
<p>11:17:13</p>
<p>ВОЛОШИН О.А.</p>
<p>Дякую. І знову ж таки я продовжу те, що перед цим не встиг завершити.</p>
<p>І зрозуміло, що в цих умовах питання принципово не вирішено. І це всім зрозуміло, що, і слава Богу, що на Офісі Президента нарешті почались натяки на конструктивну готовність до серйозної принципової розмови по всьому переліку питань, стосовно і утисків російської мови, і стосовно, очевидно, будуть питання і по закриттю каналів, і по утиску опозиції і таке інше, таке інше.</p>
<p>Але ми розуміємо, що певна ситуативна деескалація не є вирішенням проблеми. В цих умовах, я не знаю, яка людина буде серйозно, окрім спекулянтів, які на всяк випадок, які мають зайві гроші або корупційного походження, або спекулятивного походження, які дійсно – ну, так, купимо, а там вже подивимося як буде, навіть якщо Україна буде в інших кордонах, щось з цією землею зробимо – така логіка. Тобто люди, які серйозно налаштовані на вкладання, інвестиції саме в агарний бізнес, в нинішній ситуації навряд чи… Ну я навіть спілкуюся з колегами...</p>
<p></p>
<p>ГОЛОВУЮЧИЙ. Ставлю на голосування 2424 Волошина. Комітетом не підтримана. Прошу визначатися та голосувати. Позицію комітету ви чули.</p>
<p></p>
<p>11:18:39</p>
<p>За-60</p>
<p>Рішення не прийнято.</p>
<p>2427. Павленко.</p>
<p></p>
<p>11:18:44</p>
<p>ПАВЛЕНКО Ю.О.</p>
<p>Да, дякую, пане Голово.</p>
<p>Надзвичайно важлива поправка, яка спрямована на те, аби внести ті необхідні зміни до Закону "Про землеустрій", який би захистив інтереси українського селянина і захистив би інтереси громади. Тому ми продовжуємо наполягати на наших поправках.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 2427. Прошу визначатися та голосувати.</p>
<p></p>
<p>11:19:42</p>
<p>За-60</p>
<p>Рішення не прийнято. Правка не врахована.</p>
<p>Колтунович, 2442.</p>
<p></p>
<p>11:19:49</p>
<p>КОЛТУНОВИЧ О.С.</p>
<p>Вельмишановний пане Голово, в підтвердження слів, які я щойно казав, я хотів би вам привести дані соціологічного дослідження групи "Рейтинг", які проводили, оцінювали суспільно-політичні настрої населення 6-7 квітня.</p>
<p>Серед опублікованих даних ми бачимо, що пропонована політика, земельна політика, псевдоекономічна і антисоціальна політика, ганебна тарифна політика призвели до того, що рейтинг Президента зменшився до 22,2 відсотка. Нагадаю, хто забув, що Президент обирався 73 відсотками виборців.</p>
<p>Я це до того приводжу, що суспільство, громадяни України абсолютно не сприймають ту політику, яку на сьогоднішній день проводить Президент і Кабінет Міністрів України.</p>
<p>Я неодноразово наполягав і наша партія виступає за те, що цей Кабінет Міністрів має бути відправлений у відставку. У відставку за все: за вакцинацію, за цю ганебну економічну політику, за тарифи ці, які зростають в порівнянні з вашими попередниками, які ви обіцяли знизити у 2 рази, за все. І вони не мають морального права…</p>
<p></p>
<p>ГОЛОВУЮЧИЙ. Ставлю на голосування 2442 Колтуновича. Комітетом не підтримана. Прошу визначатись та голосувати.</p>
<p></p>
<p>11:21:18</p>
<p>За-58</p>
<p>Рішення не прийнято. Правка не врахована.</p>
<p>2443, Волошин.</p>
<p></p>
<p>11:21:27</p>
<p>ВОЛОШИН О.А.</p>
<p>І нарешті я завершу цю свою думку, дякую, яка розтягнулась на три правки.</p>
<p>Просто я розумію, що, Микола Тарасович, сьогодні ви політик, а не підприємець. Але в принципі, давайте, наскільки можливо, чесно, в нинішніх умовах ви би стали, наприклад, серйозно вкладати в аграрний бізнес в Україні, вбачаючи всі ризики, які сьогодні є? Чи ви би почекали?</p>
<p>Тому що я можу сказати просто з досвіду спілкування зі своїми колегами з інших парламентів, вони навіть говорити про візити парламентських делегацій поки не готові. Вони кажуть: "Нехай у вас там все устаканиться хоч трошки. Може, десь там на кінець року".</p>
<p>Ось в чому є питання: наскільки сьогодні ви дійсно вірите, що в Україну зайдуть серйозні інвестори, а не спекулятивний капітал?</p>
<p>Дякую.</p>
<p></p>
<p>ГОЛОВУЮЧИЙ. І як завжди, позиція комітету. Микола Тарасович, вам слово.</p>
<p></p>
<p>11:22:20</p>
<p>СОЛЬСЬКИЙ М.Т.</p>
<p>Ви знаєте, колего, ми насправді недавно зустрічалися з багатьма підприємцями і фермерами в цій сфері. І на думку більшості, цей рік… По-перше, вже є факт, що закон вступає цього року про зняття мораторію. І більшість вважає, що цей рік є вдалим для цього. Не через інші обставини, а через те, що цього року найдорожчі світові, в тому числі українські, ціни на зернові, і найбільші за останні 13 чи 14 років. Тобто фермери в основному або розраховують на хороші прибутки, є авансування вже достатнє. Тому якщо ви задасте питання, чи відкладати реформу, я впевнений, більшість з них скаже – ні, і це правда.</p>
<p></p>
<p>ГОЛОВУЮЧИЙ. Ставлю на голосування 2443. Комітетом не підтримана. Прошу визначатись та голосувати.</p>
<p></p>
<p>11:23:31</p>
<p>За-56</p>
<p>Рішення не прийнято. Правка не врахована.</p>
<p>2444, Кива. Немає Іллі Володимировича?</p>
<p>Шуфрич Нестор Іванович.</p>
<p></p>
<p>11:23:50</p>
<p>ШУФРИЧ Н.І.</p>
<p>Дякую, пане Голово. Ми домовились з колегою Кивою, що сьогодні я буду доповідати поправки. Дякую за вашу увагу.</p>
<p>Шановні колеги, відповідна поправка стосується контролю держави над землеустроєм, і щоб контролюючим органом був саме центральний орган державної влади.</p>
<p>Ви знаєте, я три дні провів в Угорщині і з заздрістю дивився, як держава піклується за землі. Обмежили право продажу іноземцям взагалі на 100 відсотків без усіляких винятків. Людям обмежена кількість продажу в приватну власність землі. Якщо вони хочуть продати, то тільки сусідам або державі. Отак треба дбати про національну безпеку продовольчу.</p>
<p>Тому прошу підтримати поправку, що стосується контролю. Дякую.</p>
<p></p>
<p>ГОЛОВУЮЧИЙ. Ставлю на голосування правку Шуфрича, Киви 2444. Комітетом не підтримана. Прошу визначатись та голосувати.</p>
<p></p>
<p>11:25:15</p>
<p>За-62</p>
<p>Рішення не прийнято. Правка не врахована.</p>
<p>Наступна правка 2450.</p>
<p>Теж ви, Нестор Іванович?</p>
<p></p>
<p>11:25:24</p>
<p>ШУФРИЧ Н.І. Дякую, пане Голово.</p>
<p>Правка стосується також посилення саме державного контролю щодо питань нагляду у сфері землеустрою. Також ми сьогодні стурбовані тим, що фактично ми примусимо людей, вибачаюся, не ми, а ви як влада, продати землі за безцінь. Середня ціна у тій же Угорщині, яка буквально декілька сотень кілометрів від України, і в якій, до речі, на цьому тижні буде провакциновано половину населення, 4 мільйони людей, ціна на гектар землі там 8-10 тисяч євро за гектар. Чому ми зараз спонукаємо людей продавати землю за безцінь – не зрозуміло і це є злочином проти землевласників.</p>
<p>Поправку прошу проголосувати.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:26:30</p>
<p>ГОЛОВУЮЧИЙ.</p>
<p>Ставлю на голосування поправку 2450 народного депутата Шуфрича та Киви. Комітет пропонує відхилити. Прошу визначатися та голосувати.</p>
<p></p>
<p>11:26:49</p>
<p>За-56</p>
<p>Рішення не прийнято.</p>
<p>Наступна поправка 2451. Павленко, будь ласка.</p>
<p></p>
<p>11:26:57</p>
<p>ПАВЛЕНКО Ю.О.</p>
<p>Шановний головуючий, шановні колеги, дана правка стосується статті 61 Закону України "Про землеустрій". Але я хотів би підтримати ту позицію, з якою виступали Олег Волошин і Олександр Колтунович, які говорили, що в нинішніх умовах не можна починати розпродаж української землі і з точки зору доходів українських громадян, і з точки зору безпекової ситуації.</p>
<p>Дуже умовно оціночна ваша позиція, пане голово комітету, про те, що більшість фермерів за відкриття ринку землі. Я нагадаю, що об'єктивне дослідження, проведене SOCIS в цьому місяці, говорить, що 70 майже відсотків українських громадян говорять, що ситуація в країні розвивається в неправильному напрямку, а більше 40 говорять про те, що терпіти те, що відбувається в країні, вже неможливо. Серед цих людей значна частина тих, хто живе і працює на землі.</p>
<p></p>
<p>ГОЛОВУЮЧИЙ. Ставлю на голосування поправку 2451. Комітет пропонує відхилити. Прошу визначатись та голосувати.</p>
<p></p>
<p>11:28:24</p>
<p>За-59</p>
<p>Рішення не прийнято.</p>
<p>Наступна поправка. 2452, Павленко. Єдине, прохання все-таки не про вакцини, не про соціальні дослідження, а по сутності правки. Мені б теж було цікаво. Будь ласка.</p>
<p></p>
<p>11:28:31</p>
<p>ПАВЛЕНКО Ю.О.</p>
<p>Дякую, пане головуючий, за ваші застереження. Разом з тим ми закони ж то приймаємо для кого? Приймаємо закони для людей. І реалізацію цих законів мають оцінювати люди: чи їм стало краще жити, чи їм стало гірше жити від тих законодавчих ініціатив і законів, які ухвалюються в цьому залі. На жаль, переважна більшість законів, які тут ухвалені, вони погіршили становище людей. Тому я, власне, і закликаю зал, користуючись точкою і думкою українських громадян, дуже уважно підходити до кожного рішення. І в першу чергу базуватися в своїх рішеннях на думці і позиції українських громадян, а не якихось інших інтересів, які, на жаль, дуже часто домінують в цьому залі всупереч позиції людей. Тому я і базуюсь на думці людей і буду це продовжувати робити. Дякую.</p>
<p>І прошу поставити на голосування поправку.</p>
<p></p>
<p>ГОЛОВУЮЧИЙ. Ставлю поправку 2452, з відповідним обґрунтуванням народного депутата. Комітет пропонує відхилити. Прошу визначатися та голосувати.</p>
<p></p>
<p>11:30:00</p>
<p>За-59</p>
<p>Рішення не прийнято.</p>
<p>Наступна поправка – номер 245. Колтунович Олександр Сергійович, будь ласка.</p>
<p></p>
<p>11:30:12</p>
<p>КОЛТУНОВИЧ О.С.</p>
<p>Дякую, шановний головуючий.</p>
<p>Поправка стосується того, щоб залишити редакцію статті 62 в чинній, точніше, чинну редакцію статті 62.</p>
<p>Хочу доповнити колегу Павленка, що по суті даних соціологічних досліджень, які проводилися, і ми маємо на руках, 73-75 відсотків виступали проти запровадження ринкового обігу земель сільськогосподарського призначення. Це раз.</p>
<p>Друге – понад 70 відсотків виступали за проведення всеукраїнського референдуму щодо запровадження ринкового обігу земель сільськогосподарського призначення. Це є реальні репрезентативні соціологічні дослідження, а не ті конкретні вибіркові дані, які проводились в залі. Раз.</p>
<p>Друге. Щодо того, що запропонував голова комітету і розказав, що у нас буде збільшуватися обсяг зернових. Ми фактично культивуємо і посилюємо сировинну спрямованість нашої економіки, те, про що ми говорили – 45,1 відсотка в загальній структурі експорту маємо сільське господарство, в тому числі і зернові там майже 20 відсотків. Будемо посилювати сировинну і закладаємо не висхідний, а навпроти, тренд, який буде посилювати сировинну спрямованість економіки.</p>
<p>І, безумовно, не можу не звернути увагу на 14 відсотків...</p>
<p></p>
<p>ГОЛОВУЮЧИЙ. Ставлю на голосування 2459 поправку. Комітет пропонує відхилити. Прошу визначатись та голосувати.</p>
<p></p>
<p>11:31:39</p>
<p>За-59</p>
<p>Рішення не прийнято.</p>
<p>Наступна поправка 2461, Шуфрич, Кива. Будь ласка, Нестор Іванович, я так розумію.</p>
<p></p>
<p>11:31:46</p>
<p>ШУФРИЧ Н.І.</p>
<p>Дякую. З приводу цих поправок наша позиція категорична – ми просимо їх виключити. І вважаємо, що сьогодні розглядати питання в умовах кризи як на сході в нашій країні, коли, будемо відверто говорити, вже немає ніякої перспективи врегулювання, при владі Зеленського, миру на Донбасі, розпродавати землю за безцінь – це є злочинно. Ми готові допомагати в усіх питаннях, які будуть стосуватись стабілізації і повернення миру в нашу країну. Але ми будемо категорично проти грабежу наших громадян.</p>
<p>Поправку просимо проголосувати.</p>
<p>Дякую.</p>
<p></p>
<p>ГОЛОВУЮЧИЙ. Звісно, я ставлю на голосування поправку 2461 народного депутата Шуфрича та Киви. Комітет пропонує відхилити. Прошу визначатися та голосувати.</p>
<p></p>
<p>11:33:10</p>
<p>За-58</p>
<p>Рішення не прийнято.</p>
<p>Наступна – 2469. Будь ласка, Павленко.</p>
<p></p>
<p>11:33:17</p>
<p>ПАВЛЕНКО Ю.О.</p>
<p>Дякую, пане головуючий.</p>
<p>Шановні колеги, дана правка стосується абзацу першого статті 66 Закону "Про землеустрій", де слова "кадастрової діяльності та геопросторових даних" замінити на слова "земельних відносин".</p>
<p>Здавалось би, проста технічна правка. Разом з тим, у сукупності з іншими поправками, внесеними моїми колегами, вони хоч якось приводять цей законопроект у відповідність до Конституції і хоч якимось чином зможуть захистити українського громадянина в разі, якщо цей законопроект буде ухвалений і почне застосовуватися. Тому я наполягаю на даній правці.</p>
<p>Прошу поставити на голосування і підтримати. Дякую.</p>
<p></p>
<p>ГОЛОВУЮЧИЙ. Ставлю на голосування поправку 2469. Комітет пропонує відхилити. Прошу визначатися та голосувати.</p>
<p></p>
<p>11:34:23</p>
<p>За-56</p>
<p>Поправка не врахована. Відхилена, вірніше.</p>
<p>2470. Волошин Олег Анатолійович, будь ласка.</p>
<p></p>
<p>11:34:31</p>
<p>ВОЛОШИН О.А.</p>
<p>Дякую, пане Руслане.</p>
<p>Ви знаєте, вперше на такому серйозному рівні термін "аграрна наддержава" щодо України прозвучав у виступі, я пам'ятаю, Посла Сполучених Штатів Америки в Україні Джеффрі Пайєтта. До речі, ходять чутки, що він може знову повернутися на відповідну посаду в Києві. Так ось з точки... І нещодавно теж в одній із заяв американського посольства було чітко сказано, що Сполучені Штати дуже розглядають перспективною Україну в питаннях аграрного бізнесу та ІТ, тобто фактично тільки два сектори залишені, які наші західні куратори вважають такими, що мають шанс на розвиток. І це означає, що всі інші наукомісткі промислові сектори, з їх точки зору, Україні не потрібні і приречені на знищення через відповідну політику або, як мінімум, на непідтримку, що призведе до знищення. В цьому сенсі і агарний сектор, втрачаючи аграрну науку, а по ній наноситься серйозний удар, також приречений бути, по суті, дійсно лише сировинним і дуже первинно сировинним…</p>
<p></p>
<p>ГОЛОВУЮЧИЙ. Ставиться на голосування поправка 2470. Комітет пропонує відхилити. Прошу визначатись та голосувати.</p>
<p></p>
<p>11:35:55</p>
<p>За-55</p>
<p>Рішення не прийнято.</p>
<p>Наступна поправка 2486. Павленко, будь ласка.</p>
<p></p>
<p>11:36:07</p>
<p>ПАВЛЕНКО Ю.О.</p>
<p>Шановний головуючий, шановні колеги, власне, це теж правка подібна до попередньої, яку я представляв, до абзацу третього статті 66 Закону України "Про землеустрій", разом з тим від цього вона не менш важливою є.</p>
<p>Вчергове звертаю увагу, що наша позиція незмінна. Перед тим як починати нову земельну політику, необхідно було спитати в українських громадян, як вони бачать земельні відносини в Україні. Тому насамперед треба було провести референдум і ми на цьому наполягаємо, як про це, до речі, говорив і Президент України. А перед тим як виходити на референдум, необхідно було навести лад в земельних відносинах, перевірити, оцінити, вивчити реальну ситуацію, бо ми її сьогодні не знаємо і держава до запровадження ринку землі не готова, тому багато процесів будуть відбуватися хаотично, з грубим порушенням прав людей. Тому, на мій погляд…</p>
<p></p>
<p>ГОЛОВУЮЧИЙ. 2486 поправка. Комітет пропонує відхилити. Прошу визначатись та голосувати.</p>
<p></p>
<p>11:37:28</p>
<p>За-52</p>
<p>Рішення не прийнято.</p>
<p>Наступна поправка 2487. Павленко, будь ласка.</p>
<p></p>
<p>11:37:33</p>
<p>ПАВЛЕНКО Ю.О.</p>
<p>Дякую, пане головуючий.</p>
<p>Так от, на мій погляд, важливо спочатку навести порядок в земельних відносинах.</p>
<p>Для цього було б доцільно, зокрема, створити і тимчасову слідчу комісію Верховної Ради України. Але, на жаль, два тижні тому я звертався і до керівництва Верховної Ради України стосовно того, що той закон, який ухвалений ще 2 вересня 2020 року і який дає можливості повноцінної роботи тимчасової слідчої комісії Верховної Ради України, всупереч Конституції і законодавства вже багато місяців не підписується Президентом або ж на нього накладається вето.</p>
<p>Тому звертаю увагу і черговий раз запитую: де ті законопроекти, які багато місяців тому назад були ухвалені Верховною Радою України, і до сьогодні не підписані Президентом України? Таких є близько десяти на цей момент.</p>
<p></p>
<p>ГОЛОВУЮЧИЙ. Ставиться на голосування поправка 2487. Комітет пропонує відхилити. Прошу визначатись та голосувати.</p>
<p></p>
<p>11:38:53</p>
<p>За-55</p>
<p>Рішення не прийнято.</p>
<p>Наступна поправка 2488. Волошин Олег Анатолійович, будь ласка.</p>
<p></p>
<p>11:39:00</p>
<p>ВОЛОШИН О.А.</p>
<p>Дякую, пане Руслане.</p>
<p>Ми знову ж таки виходимо з того, що за поточних умов без створення потужного державного апарату, який забезпечить ефективний нагляд, покладатися на добру волю бізнесу, що він буде вести відносини у земельній сфері на гідному рівні, не можна. Ми бачимо, як відбувається, що у нас відбувається з нашими лісами. Це в тому числі і результат істотного послаблення державного контролю над лісовою галуззю.</p>
<p>Ми бачимо, що відбувається у сфері будівництва – це знову ж таки результат корупції. Знаєте, давайте вже будемо, якщо так, вже цинічно і прямо говорити. В ситуації замість того, щоб боротися з корупцією, яка хоча б підвищувала вартість для тих, хто хотів забудовувати міста як їм заманеться, цих операцій, зараз просто все це прибирається і віддається. Тобто хочете, хто вже накопичив, хто вже грає велику роль в цій сфері, будуйте як хочете. Хто хоче рубати ліси, рубайте як хочете. Хто хоче землю скуповувати…</p>
<p></p>
<p>ГОЛОВУЮЧИЙ. Ставлю на голосування поправку 2488. Комітет пропонує відхилити. Прошу визначатись та голосувати.</p>
<p></p>
<p>11:40:23</p>
<p>За-53</p>
<p>Рішення не прийнято.</p>
<p>Наступна поправка 2489. Волошин Олег Анатолійович.</p>
<p></p>
<p>11:40:29</p>
<p>ВОЛОШИН О.А.</p>
<p>Прошу передати слово Антоніні Славицькій.</p>
<p></p>
<p>ГОЛОВУЮЧИЙ. Славицька народна депутатка, будь ласка.</p>
<p></p>
<p>11:40:32</p>
<p>СЛАВИЦЬКА А.К.</p>
<p>Так, шановні колеги, це аналогічна до попередньої власне правка, вносяться зміни в Закон "Про землеустрій". Словосполучення "центральний орган виконавчої влади, що реалізує державну політику у сфері кадастрової діяльності та геопросторових даних" пропонується замінити на словосполучення "центральним органам виконавчої влади, що реалізують політику у сфері земельних відносин".</p>
<p>Але з огляду на те, що Микола Тарасович вже пояснював, відповідаючи на питання стосовно аналогічних правок, для чого це було зроблено, я не буду наполягати на голосуванні.</p>
<p>Разом з тим хочу сказати, що тут багато звучить про референдум, водночас з огляду на те, що від представника комітету жодних реакцій стосовно цього немає, мабуть, і представники монобільшості також не вірять, що згідно тому закону, що ухвалений, це право колись буде реалізовано.</p>
<p>Дякую.</p>
<p></p>
<p>ГОЛОВУЮЧИЙ. Не ставите на голосування, йдемо далі? Зрозумів.</p>
<p>Поправка 2490, Колтунович Олександр Сергійович.</p>
<p></p>
<p>11:41:37</p>
<p>КОЛТУНОВИЧ О.С.</p>
<p>Дякую, шановний головуючий.</p>
<p>Тут якраз у нас почався дискус з головою комітету. Кілька питань, які цікавлять нас напередодні ринку землі.</p>
<p>Перше. Яка доля законопроекту щодо зростання податків на паї громадянам? Тому що це важливе питання і чи не будуть таким чином змушувати їх, їх продавати? Це раз.</p>
<p>Друге. Вчора Кабмін, не вчора, а на минулому тижні, Кабмін провів одну норму, ви знаєте, чи це, здається, законопроект вони рекомендували до розгляду, щодо 2-х гектарів і щодо так званого "зшивання землі" після парцеляції цілісних земельних масивів, ми з вами це також обговорювали.</p>
<p>Третє, яка була доля зустрічі щодо законопроекту, щодо зниження до 14 відсотків ПДВ? Ви зустрічались з аграріями і була відповідна зустріч в комітеті. Це теж питання, яке похідне від даного земельного закону.</p>
<p>Ну і, безумовно, ми не можемо не звернути увагу на те, що, в принципі, всі ці речі, які щойно я називав, вони багато в чому будуть визначати долю земельного ринку з 1 липня 2021 року.</p>
<p>Дякую.</p>
<p></p>
<p>ГОЛОВУЮЧИЙ. Дякую, Олександр Сергійович.</p>
<p>Але суть поправки в тому, що ви пропонуєте – строк повноважень членів кваліфікаційної комісії становить 7 років.</p>
<p>Я ставлю на голосування 2490 народного депутата Колтуновича. Комітет пропонує відхилити. Прошу визначатися та голосувати.</p>
<p></p>
<p>11:43:11</p>
<p>За-55</p>
<p>Рішення не прийняте.</p>
<p>Наступна 2491. Олександр Сергійович Колтунович, будь ласка.</p>
<p></p>
<p>11:43:16</p>
<p>КОЛТУНОВИЧ О.С.</p>
<p>Руслан Олексійович, я не можу вас не відреагувати. Дивіться, є порівняльна таблиця до другого читання, всі її бачать. Куди більш важливіше – здобути аргументи. Я розумію, що ви десь у своєму виступі натякаєте на інтелектуальну асиметрію наших колег. Однак, я з повагою відношуся до всіх народних депутатів і, я думаю, що вони розуміють те, що написано в даних поправках. Це перше.</p>
<p>А друге – я знову ж таки, повертаючись до даних запитань, Руслан Олексійович, вони похідні до цього законопроекту, вони надзвичайно важливі. Це гострі питання і по ПДВ, і по тому, що збурило зараз суспільство по прийнятим документам Кабінету Міністрів України, тому що люди не знають, що буде з тими 2 гектарами землі. Дайте, нехай під стенограму голова комітету озвучить, це важливе питання. І ми далі будемо рухатися по таблиці.</p>
<p>А дану поправку я прошу поставити на голосування як таку, що йде в продовження нашої проблематики.</p>
<p>Дякую, вельмишановний головуючий.</p>
<p></p>
<p>ГОЛОВУЮЧИЙ. Дякую, Олександр Сергійович.</p>
<p>Оскільки ви згадали мене, дозволю собі право на репліку. Справа в тому, з приводу інтелектуальної асиметрії, мабуть, це якась ваша особистісне сприйняття цього явища.</p>
<p>А що стосується питань, які стосуються проходження законопроекту в другому читанні, то відповідно до Регламенту я якраз закликаю вас діяти в межах, в спосіб і в порядку, і обговорювати ті поправки, які ви дали, і на які ви використовуєте час Верховної Ради, а не просто політичних заяв і різних речей.</p>
<p>Тому я все-таки просив би вас дотримуватися цього питання, пов'язаного саме з Регламентом, ви ж саме до цього закликаєте.</p>
<p>Але я дам слово голові комітету і він, будь ласка, відреагує на це питання. Але, в подальшому, я відверто кажу, я буду давати тільки тоді, коли буде пояснення по поправці, а не просто загальне бачення.</p>
<p>Микола Тарасович, будь ласка.</p>
<p></p>
<p>11:44:58</p>
<p>СОЛЬСЬКИЙ М.Т.</p>
<p>Дякую. Три питання у вас.</p>
<p>По першому питанню. Це не підняття податків, а вирівнювання. Я надіюся, цього року воно буде в залі проголосовано.</p>
<p>У нас питання консолідації земель на полях – це дійсно проблема. Здивуєтесь, це проблема в цій країні час від часу з 1861 року, а не останні 20 років, і постійно ці проблеми виникають.</p>
<p>Цей закон не відміняє 2 гектари, абсолютно, ці норми регулюються Земельним кодексом, Кабмін ніяких змін в цю частину не вносить. Це питання, яке викликало дискусію, там було написано наступне, що для особистого селянського господарства використовується ділянка розміром до 2 гектарів. Вони її забрали тому що логіка нормальна, тому що насправді вони можуть використовувати і ділянку сусіда або дружини і це буде 4 чи 6 гектарів.</p>
<p>По ПДВ. ПДВ міністр економіки, міністр АПК підтримує…</p>
<p></p>
<p>ГОЛОВУЮЧИЙ. На жаль, не встиг, Микола Тарасович, в одну хвилину вкластися, але я думаю, що логіка зрозуміла.</p>
<p>Ставлю на голосування 2491 народного депутата Колтуновича. Комітет пропонує відхилити. Прошу визначатись та голосувати.</p>
<p></p>
<p>11:46:32</p>
<p>За-54</p>
<p>Рішення не прийнято.</p>
<p>Наступна поправка 2501. Павленко Юрій Олександрович, будь ласка.</p>
<p></p>
<p>11:46:46</p>
<p>ПАВЛЕНКО Ю.О.</p>
<p>Дякую, шановний головуючий, шановні колеги! Власне, дана правка стосується підпункту 40 пункту 11 законопроекту, де, зокрема, пропонується статтю 67 Закону України "Про землеустрій" доповнити абзацом: "…за рахунок коштів місцевих бюджетів фінансуються роботи щодо проведення інвентаризації земель і землеустрою, щодо встановлення в натурі на місцевості меж адміністративно-територіальних одиниць на землях комунальної власності".</p>
<p>Запропонованими змінами до другого читання, на жаль, не врегульовано питання щодо проведення інвентаризації земель комунальної власності, і це, на наш погляд, дуже серйозно ускладнить процес реалізації даного закону. Тому, на наш погляд, разом з Наталією Юріївною Королевською, авторами даної поправки, вона є важливою і прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 2501. Комітет пропонує її відхилити. Прошу визначатися та голосувати.</p>
<p></p>
<p>11:48:04</p>
<p>За-56</p>
<p>Рішення не прийнято.</p>
<p>Наступна поправка 2502. Колтунович Олександр Сергійович, будь ласка.</p>
<p></p>
<p>11:48:11</p>
<p>КОЛТУНОВИЧ О.С.</p>
<p>Шановний Руслан Олексійович, в продовження того, що ми вже виступали і по суті поправки. Дивіться ж, коли ви пропонуєте виключити частину третю статті 167, а ми пропонуємо її залишити в чинній редакції.</p>
<p>Де застосовується, що на землях комунальної власності за рахунок коштів місцевих бюджетів фінансуються роботи із землеустрою щодо встановлення в натурі меж адміністративних одиниць, складання схем землеустрою, розроблення техніко-економічних обґрунтувань з використанням та охороною земель адміністративно-територіальних одиниць. Поправка 2502 – раз.</p>
<p>Але я вам повертаюсь до того, що ми з вами говорили, коли розкрадається українська земля з геодезистом, з картографістом, перекинете ви це питання на органи місцевого самоврядування чи інші – це вже похідні речі, злочин буде вчинено щодо української землі. Це раз.</p>
<p>А друге – я вже вам казав про це і повторю, нашим глядачам і головне – виборцям, що недолугість нинішнього Кабінету Міністрів призвела до того, що... і вони навіть цього не приховують, вони навіть на цьому акцентують увагу, з нас МВФ вимагає проголосувати такий-то закон. А ви не думали своїм плінтусом проголосувати ті закони, які будуть робити економіку спроможною?</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2502. Комітет пропонує відхилити цю поправку. Прошу визначатися та голосувати.</p>
<p></p>
<p>11:49:36</p>
<p>За-55</p>
<p>Рішення не прийнято.</p>
<p>Наступна поправка, секундочку, 2521. Павленко, будь ласка.</p>
<p></p>
<p>11:49:49</p>
<p>ПАВЛЕНКО Ю.О.</p>
<p>Дякую, пане головуючий.</p>
<p>Шановні колеги, в підтвердження тих слів, про які зараз говорив Олександр Колтунович, ми дійсно наполягаємо на тому, що даний Кабінет Міністрів не впорався із своєю роботою і кожний день його діяльність наносить лише шкоду для суспільства і шкоду для країни. Тому чим швидше буде відправлений у відставку, тим буде краще для країни і для нашого майбутнього. І одним із прикладів цього є, зокрема, і політика, яка є в земельних відносинах.</p>
<p>Ми вже неодноразово тут говорили про ті ініціативи стосовно фактично ліквідації Водного агентства, проблеми, пов'язані з реалізацією медичної реформи так званої, освітньої реформи, децентралізації.</p>
<p>На жаль, нинішній Кабінет Міністрів свою щоденну професійну роботу дуже часто підміняє гаслами і завданнями невідомо кому, а свої провали подає, як успіхи і досягнення, і це, на жаль…</p>
<p></p>
<p>ГОЛОВУЮЧИЙ. Ставлю на голосування поправку 2521. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:51:11</p>
<p>За-57</p>
<p>Рішення не прийнято.</p>
<p>Наступна 2522. Волошин Олег Анатолійович, будь ласка.</p>
<p></p>
<p>11:51:18</p>
<p>ВОЛОШИН О.А.</p>
<p>Дякую, пане Руслане.</p>
<p>Я би хотів підкреслити, що сьогодні дійсно проблема номер один і це, напевно, і дивує найбільше наших громадян, – що ми займаємося земельними питаннями, там іншими, у нас на позачерговому засіданні стоять зовсім інші питання, а не питаннями, пов'язаними з боротьбою з пандемією.</p>
<p>Тому що на сьогоднішній день, от зараз з'явилась новина, в Україні лише 9 осіб отримали дві дози вакцини. Тобто це просто комічно мало.</p>
<p>І я вас можу запевнити, оскільки я голова групи дружби з парламентом Сербії і щойно повернувся з Белграду. Якщо ви подивилися би як виглядає сьогодні Белград, де вулиці повністю заповнені людьми і працюють всі кафе, магазини і як виглядає сьогодні Україна, тобто порівнювати не можна. При цьому в Сербії доступні і Pfizer вакцина, і AstraZeneca, і Sinovac китайська, і "Спутник V", який навіть виробляється на території Сербії, що також пропонували Україні, але наша влада злочинно відмовилась.</p>
<p>Тому яка може в цих умовах бути земельна реформа?</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Тобто ви не наполягаєте чи наполягаєте, щоб поставити? Наполягаєте, добре.</p>
<p>Ставлю на голосування поправку 2522 народного депутата Волошина і Славицької. Комітет пропонує відхилити. Прошу визначатись та голосувати.</p>
<p></p>
<p>11:52:49</p>
<p>За-56</p>
<p>Рішення не прийнято.</p>
<p>Наступна поправка 2523. Волошин Олег Анатолійович, будь ласка.</p>
<p></p>
<p>11:52:57</p>
<p>ВОЛОШИН О.А.</p>
<p>Дякую. В цілому, до речі, і в цьому я абсолютно згоден з Миколою Тарасовичем, і в мене є в цьому, напевне, розходження з деякими моїми колегами, я, звичайно, виступаю за те, що в стратегічному плані, звичайно, селянин повинен бути, тобто фермер повинен бути власником. Це є гарантією розвитку. Тобто історія всіх країн Центральної і Східної Європи показує, що колективізм ні до чого гарного не призводить.</p>
<p>Але саме дрібні власники, які отримують підтримку, малі фермери, точніше, які отримують підтримку від держави, і є запорукою саме збереження села як такого не тільки з економічною складовою, але й соціальною складовою. Ми ж надмірною лібералізацією цього ринку створюємо умови для концентрації земельних ресурсів у руках великих компаній, а не в дрібних фермерів, у цьому є різниця.</p>
<p>Чому у Франції триста сортів сиру? Тому що держава це субсидіює. З комерційної точки зору це абсолютно нелогічно, але держава це свідомо розподіляє субсидії, щоб зберегти уклад життя відповідний.</p>
<p></p>
<p>ГОЛОВУЮЧИЙ. Ставлю на голосування поправку 2523. Комітет пропонує відхилити. Прошу визначатись та голосувати.</p>
<p></p>
<p>11:54:22</p>
<p>За-58</p>
<p>Рішення не прийнято.</p>
<p>Наступна поправка 2524. Павленко, будь ласка.</p>
<p></p>
<p>11:54:29</p>
<p>ПАВЛЕНКО Ю.О.</p>
<p>Шановний головуючий, шановні колеги! Власне, дана правка стосується 68 статті Закону "Про землеустрій", є важливою. Але на що хотілося б наголосити як підтвердження, чому ті правки, які внесені "Опозиційною платформою – За життя", мали би бути підтримані. Бо, на жаль, оцінюючи результати діяльності в будь-якій реформі, які здійснюються чинною владою, ми бачимо, що дуже часто гасла, обіцянки і заяви, які звучать або з цієї трибуни під час представлення закону, або на різного роду форумах, одні, а реальні дії інші.</p>
<p>Як приклад. Закон "Про освіту", де, зокрема, дозволити закривати, ліквідовувати санаторні, спеціальні школи-інтернати для дітей, просто загальноосвітні школи в сільській місцевості. Спочатку нібито ставиться завдання, щоб ці заклади існували і працювали далі в інтересах…</p>
<p></p>
<p>ГОЛОВУЮЧИЙ. Ставлю на голосування поправку 2524. Комітет пропонує відхилити. Прошу визначатися та голосувати.</p>
<p></p>
<p>11:55:51</p>
<p>За-59</p>
<p>Рішення не прийнято.</p>
<p>Наступна поправка 2525. Павленко, будь ласка.</p>
<p></p>
<p>11:55:59</p>
<p>ПАВЛЕНКО Ю.О.</p>
<p>Дякую, пане головуючий.</p>
<p>Так от, спочатку нібито обіцяли, що заклади ці закриті будуть існувати в інтересах дітей, будуть перепрофільовані, змінені на ті послуги, які потрібні дітям. Натомість вже зараз є тут в парламенті законодавча ініціатива, яка дозволяє ці заклади передавати в будь-які інші форми діяльності, а фактично їх приватизовувати і забирати від потреб дітей. Отут і щирість заяв, і отут чесність політики.</p>
<p>Так якщо по відношенню до дітей ви сьогодні не можете діяти чесно і відповідально, оцінювати потреби кожної дитини, а далі робити необхідні кроки, то я уявляю, як влада буде чинити в рамках земельної реформи по відношенню до селян.</p>
<p>Тому ми наполягаємо, що цей законопроект має бути відхилений, дуже серйозно перепрацьований, проведений референдум і лише після цього дискусія в залі…</p>
<p></p>
<p>ГОЛОВУЮЧИЙ. Ставлю на голосування поправку 2525. Комітет пропонує відхилити. Прошу визначатися та голосувати.</p>
<p></p>
<p>11:57:23</p>
<p>За-55</p>
<p>Рішення не прийнято.</p>
<p>Наступна поправка 2533. Волошин Олег Анатолійович, будь ласка.</p>
<p></p>
<p>11:57:33</p>
<p>ВОЛОШИН О.А.</p>
<p>Дякую, пане Руслане.</p>
<p>Ну, це здається моя остання поправка до цього законопроекту, тому тішуся з цього, звичайно.</p>
<p>Але в цілому на завершення хотів би сказати, особиста моя точка зору. Я згоден, і ми з паном Миколою і поза засідання мали дискусію, що в цілому, як завдання стратегічне, ринок землі і право комерційного обігу землі, є правильною ціллю. Але не в сьогоднішніх умовах і не з прибиранням держави як ефективного контролера земельних відносин. Сьогодні, на жаль, селяни українські надто бідні, а спекулятивного капіталу надто багато, в тому числі і закордонного спекулятивного капіталу, який через банки і в інший спосіб може зайти в цю сферу, що ми можемо замість створення великої кількості малих та середніх фермерських господарств отримати колосальні агрохолдинги, як це пішло шляхом Латинської Америки. І буде дуже прикро, якщо ми в цьому виявимось правими, а чинна влада не правою. Тому що це питання не політики навіть…</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:58:43</p>
<p>ГОЛОВУЮЧИЙ. Ставлю на голосування правку 2533, народного депутата Волошина. Комітетом не підтримана. Прошу визначатися та голосувати.</p>
<p></p>
<p>11:59:02</p>
<p>За-50</p>
<p>Рішення не прийнято. Правка не врахована.</p>
<p>Шановні колеги, оголошується перерва до 13:00.</p>
<p></p>
<p align=center><i>(Після перерви)</i></p>
<p><i> </i></p>
<p>13:01:16</p>
<p>ГОЛОВУЮЧИЙ. Німченко. Не наполягає. А, наполягає? Василь Іванович, вас не побачити, колеги закрили. Закрили, бачите?</p>
<p>2534.</p>
<p></p>
<p>13:01:21</p>
<p>НІМЧЕНКО В.І. Німченко Василь Іванович. "Опозиційна платформа – За життя". Шановні колеги, я хочу звернути увагу, що наша поправка якраз стосувалася того, що виділення земельних ділянок в натурі, про що йдеться, і встановлення меж, про що ідеться, це вже... йому історія 94-го року, коли Леонід Данилович Кучма видав указ, землю розпаювали і 10 років в натурі ніхто її не виділяв. То на сьогоднішній день вирішити це питання спроба, завести в кут і сказати, що це не розповсюджується ця норма на ті дії, що вже були поділені і визначені межі, це приведе лише до спорів, і ми будемо свідками в цьому.</p>
<p>А тому ми просимо підтримати наші пропозиції і внести відповідні зміни в статтю. Спасибі.</p>
<p></p>
<p>ГОЛОВУЮЧИЙ. Ставлю на голосування 2534, Німченко. Комітетом не підтримана. Прошу визначатись та голосувати.</p>
<p></p>
<p>13:02:48</p>
<p>За-41</p>
<p>Рішення не прийнято.</p>
<p>2535. Шуфрич Нестор Іванович.</p>
<p></p>
<p>13:02:57</p>
<p>ШУФРИЧ Н.І.</p>
<p>Дякую, шановний головуючий. Я... Дякую, шановний головуючий.</p>
<p>Я хочу ще раз звернути вашу увагу на те, що ми робимо. Я хочу подякувати народним депутатам України третього скликання, які з боєм відстояли право наших громадян отримати у власність і продавати землю. Але тоді всі розуміли, що ціна на землю настільки мізерна, що це буде злочином штовхати людей її продати.</p>
<p>Що ж ви зараз робите? Зараз ціна на землю нижча, ніж була 20 років тому.</p>
<p>Тому сьогодні ми вимагаємо зупинити це свавілля і захистити права людей, створити справедливу вартість землі, а потім говорити про її продаж.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2535. Комітетом не підтримана. Прошу визначатися та голосувати.</p>
<p></p>
<p>13:04:21</p>
<p>За-38</p>
<p>Рішення не прийнято. Правка не врахована.</p>
<p>Наступна правка. Шуфрич, 2536.</p>
<p></p>
<p>13:04:29</p>
<p>ШУФРИЧ Н.І.</p>
<p>Дякую. Шановний Голово, шановні колеги, я продовжу питання, яке я піднімав. Саму правку ми просимо виключити. Вважаємо, що питання врегульоване в діючих нормах законів, вони вже були прийняті і діють.</p>
<p>В Угорщині сьогодні провакциновано близько 4 мільйонів людей. І на цьому тижні вони пройдуть екватор, більше половини буде провакциновано, і з них дві третини – вже двічі різними вакцинами, в тому числі і Pfizer, і "Спутніком V", і китайською вакциною.</p>
<p>Дивіться, з землею у них все гаразд. Земля коштує 8-10 тисяч євро за гектар. Людей провакцинували. Пенсія (Увага!) у 8 разів більша, ніж в Україні. Так, може, ми підемо спочатку шляхом, забезпечивши справедливі пенсії, провакцинувавши людей, а потім будемо їх примушувати продавати землю?</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування правку номер 2536 Шуфрича. Комітетом не підтримана. Прошу визначатися та голосувати.</p>
<p></p>
<p>13:05:56</p>
<p>За-38</p>
<p>Рішення не прийнято. <i>(Шум у залі)</i></p>
<p>Я бачу, що не працюєте. Ну що робити зараз?</p>
<p>Наступна правка… <i>(Шум у залі)</i> Я бачу.</p>
<p>Павленко, 2539.</p>
<p></p>
<p>13:06:32</p>
<p>ПАВЛЕНКО Ю.О.</p>
<p>Шановний пане Голово, шановні колеги, звертаю увагу, що тут в першому ряді не працюють кнопки для голосування і є проблеми з тим, аби голосувати за ці надзвичайно важливі поправки, які внесені "Опозиційною платформою – За життя", і таким чином, можливо, і не було достатньо голосів для врахування даної правки.</p>
<p>Просив би цю ситуацію врегулювати. А мою правку поставити на голосування, вона так само спрямована на приведення закону у відповідність до Конституції і потреб, і запитів українських громадян.</p>
<p></p>
<p>ГОЛОВУЮЧИЙ. Вона врахована редакційно, то не будемо ставити на голосування.</p>
<p>Наступна правка 2542. Колтунович.</p>
<p></p>
<p>13:07:24</p>
<p>КОЛТУНОВИЧ О.С.</p>
<p>Дякую, шановний пане Голово.</p>
<p>Звертаю увагу, що останні два голосування не працювала в тому числі і моя картка та колег, і відповідно на табло не були зареєстровані і вказані голоси "за" за кожну з проголосованих поправок. І прошу технічних працівників все-таки врегулювати це питання і в подальшому застосовувати. Це перше.</p>
<p>Друге. До мене звернувся так само журналіст щойно Володимир Кацман, який запитує. Чому у нас в Україні ввели ринкові ціни на газ, а при цьому немає ринкової ціни на землю? Чому у нас ціна на газ в країні 10 тисяч… мінімум 48 гривень – це 7,99 плюс тариф на доставку, загальна майже більше 10 тисяч гривень, а чому землю ви продаєте лише по тисячі, по дві, а не по 40, по 60, по 80, як в країнах Європи? Це важливе питання, яке піднімають на сьогоднішній день журналісти, журналісти з "Першого Незалежного", журналісти з телеканалів "112", "NewsOne" та "ZIK". Це ті незручні питання Зеленському, через які він ввів санкції щодо незалежних…</p>
<p></p>
<p>ГОЛОВУЮЧИЙ. Ставлю на голосування 2542. Комітетом не підтримана. Прошу визначатись та голосувати.</p>
<p></p>
<p>13:08:54</p>
<p>За-49</p>
<p>Рішення не прийнято. Правка не врахована.</p>
<p>2543, Шуфрич. Німченко Василь Іванович.</p>
<p></p>
<p>13:09:05</p>
<p>НІМЧЕНКО В.І.</p>
<p>Шановні колеги, я дуже прошу як законодателей: зайдіть в законодавче русло і почитайте, про що нас зобов'язує Конституція. Що державні органи стосовно землі працюють від імені українського народу і за його дорученням. І держава по суті суб'єктом власності не може бути апріорі. Що тут не зрозуміло?</p>
<p>І дальше, стосовно охорони земель. Ми сейчас підійшли до статті про охорону земель і земельних відносин. То скажіть, будь ласка, скільки ж там інституцій? Мені кажется, що фермер і селянин мені дуже нагадують оцього вовка на псарні чи, може, я правильно переведу – на собачнику, коли приходять всі за ним, так сказать, за землею, если відкрито. Тому ми просимо підтримати нашу позицію.</p>
<p>Спасибі.</p>
<p></p>
<p>ГОЛОВУЮЧИЙ. 2543. Рішенням комітету не підтримана. Прошу визначатись та голосувати.</p>
<p></p>
<p>13:10:33</p>
<p>За-51</p>
<p>Рішення не прийнято. Правка не врахована.</p>
<p>Наступна правка Німченко, 2544.</p>
<p></p>
<p>13:10:40</p>
<p>НІМЧЕНКО В.І.</p>
<p>Німченко, ОПЗЖ. Шановні колеги, ви подивіться, я стосовно цієї псарні, скільки у нас органів: це буде державний орган аграрної політики, це державний орган кадастрової служби, це державний орган боротьби за чистоту екології, це державний орган збереження природних ресурсів і ще чотири. Оце дев'ять суб'єктів, які наділяються по суті повноваженнями квазісуду, і це все направлено проти громадянина.</p>
<p>То як же тоді розраховувати на норми Конституції, що держава повинна думати за громадянина і боронити його життя, здоров'я, честь та гідність, не "опускати" його не те що "ниже плинтуса", а вибивати його взагалі розуміння людяності? Ми настоюємо на цій позиції і кажемо, що редакція вредоносна.</p>
<p></p>
<p>ГОЛОВУЮЧИЙ. Ставлю на голосування 2544 Німченка. Комітетом не підтримана. Прошу визначатись та голосувати.</p>
<p></p>
<p>13:12:04</p>
<p>За-57</p>
<p>Рішення не прийнято. Правка не врахована.</p>
<p>Наступна правка 2545. Нестор Іванович, ви, чи Кива буде? Ви від нього?</p>
<p></p>
<p>13:12:13</p>
<p>ШУФРИЧ Н.І.</p>
<p>Дякую, пане головуючий, як я вже говорив, сьогодні я буду доповідати, якщо ви не проти. А я хочу уточнити, а доповідач, що робить зараз наверху? Я можу почекати, поки доповідач переговорить з вами, я хотів висловити йому свою повагу біля трибуни.</p>
<p></p>
<p>ГОЛОВУЮЧИЙ. Він мені пояснював якраз вашу правку.</p>
<p></p>
<p>ШУФРИЧ Н.І.</p>
<p>Пане Миколо, радий вас бачити на робочому місці, хочу нашу позицію висловити з приводу того, що ми проти того, щоб були внесені зміни у відповідний закон. Діюча редакція нас абсолютно влаштовує і ми вважаємо, що те питання, яке ми зараз розглядаємо, є недочасним, ми маємо зараз зосередитись в боротьбі з ковідом і соціальних гарантіях наших громадян.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2545. Прошу визначатись та голосувати.</p>
<p></p>
<p>13:13:38</p>
<p>За-51</p>
<p>Рішення не прийнято. Правка не врахована.</p>
<p>Наступна правка 2550. Павленко.</p>
<p></p>
<p>13:13:50</p>
<p>ПАВЛЕНКО Ю.О.</p>
<p>Шановний пане Голово, шановні колеги! Ми продовжуємо наполягати на наших правках і ця правка стосується абзацу третього статті 5 Закону України "Про охорону земель" і є надзвичайно важливою.</p>
<p>Але кожна правка в сукупності є важливою, з тих пропозицій, які внесені депутатами "Опозиційної платформи – За життя", бо, на жаль, ми спостерігаємо ситуацію зараз в країні, коли заяви, гасла і обіцянки не відповідають реальним діям і ситуації в країні. Обіцяли найкращу вакцину і швидку вакцинацію – лише дев'ять людей, осіб вакциновані за майже два місяці цієї процедури. Обіцяли децентралізацію, в результаті тільки в політиці щодо дітей зруйнований первинний рівень, первинна ланка і фактично це загрожує масовій дитячій безпритульності і бездоглядності. Обіцяли реформу освіти, в результаті вона зводиться до ліквідації освітніх закладів.</p>
<p></p>
<p>ГОЛОВУЮЧИЙ. Ставлю на голосування 2550. Прошу визначатися та голосувати.</p>
<p></p>
<p>13:15:14</p>
<p>За-52</p>
<p>Рішення не прийнято. Правка не врахована.</p>
<p>2552? Пузійчук Андрій Вікторович, будь ласка, 2552.</p>
<p></p>
<p>13:15:37</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Шановні колеги, шановні громадяни, от ми зараз розглядаємо цей законопроект так званий земельної реформи, а, можливо, нам варто проголосувати постанову про створення тимчасової слідчої комісії для того, щоб розслідувати факти рейдерства землі, які відбуваються в Україні, розслідувати факти корупції, які відбуваються в Академії аграрних наук. Більше року лежить зареєстрована постанова про розслідування протиправних дій, про розслідування рейдерства, розтрату землі в Академії аграрних наук.</p>
<p>Микола Тарасович, поясніть чому ця постанова не попала до зали? Якщо це профільний комітет, ви голова комітету, ви подаєте пропозиції про включення до порядку денного, людина, проти якої порушено багато кримінальних справ, очолює…</p>
<p></p>
<p>ГОЛОВУЮЧИЙ. Ставлю на голосування 2552. Прошу визначатись та голосувати.</p>
<p></p>
<p>13:17:01</p>
<p>За-58</p>
<p>Рішення не прийнято.</p>
<p>Наступна правка. Пузійчук, 2553.</p>
<p></p>
<p>13:17:07</p>
<p>ПУЗІЙЧУК А.В.</p>
<p>Андрій Пузійчук, фракція "Батьківщина", Житомирщина. Шановні громадяни, ви знаєте, дуже прикро, що ми як народні депутати, яким ви довірили представляти ваші інтереси, не можемо отримати відповіді ні на одне питання, в тому числі, чому президент Академії аграрних наук України пан Гадзало, проти якого неодноразово порушувались кримінальні справи, проти якого на сьогоднішній день розслідуються кримінальні справи не відсторонений від виконання обов'язків. Чому не створюється тимчасова слідча комісія, яка буде досліджувати діяльність пана Гадзало, яка пов'язана з розкраданням землі державної власності. Це не що інше є як рейдерство землі, яка належить громадянам, всім вам. І ми не можемо отримати відповіді, коли це буде реалізовано.</p>
<p>Ми, як фракція будемо на цьому …</p>
<p></p>
<p>ГОЛОВУЮЧИЙ. 2553. Комітет не підтримав. Прошу визначатись та голосувати.</p>
<p></p>
<p>13:18:31</p>
<p>За-68</p>
<p>Рішення не прийнято.</p>
<p>Правка не врахована.</p>
<p>2554, Кириленко.</p>
<p></p>
<p>13:18:39</p>
<p>КИРИЛЕНКО І.Г.</p>
<p>Шановні колеги, шановний пане головуючий! Це поправки до Закону, нагадую, про охорону земель. Десять років тому група провідних учених України виступила із відкритим листом до керівництва держави, в якому зазначено, що земельні ресурси, а я підкреслюю, зараз ми розглядаємо земельні відносини, а земельні ресурси, як кажуть, на другому плані, хоча навпаки повинно бути, так от, земельні ресурси України волають про допомогу. Ще тоді пропонувалося 8 мільйонів гектарів вилучити з обігу і рятувати землю. Водна, вітрова, ерозія, забруднення радіоактивне і так дальше, сьогодні не дозволяють використовувати в активному обігу, тобто в сільськогосподарському відношенні. Треба охороняти землю, охороняти землю треба і в містах, і щоб це було теж під контролем, комунальна земля, під контролем місцевих рад.</p>
<p>Наша поправка саме на це і спрямована – контроль державний повинен бути за кожним клаптиком землі. Вилучити, не підтримати. Прошу поставити на...</p>
<p></p>
<p>ГОЛОВУЮЧИЙ. Ставлю на голосування 2554. Комітетом не підтримана. Прошу визначатися та голосувати.</p>
<p></p>
<p>13:20:03</p>
<p>За-56</p>
<p>Рішення не прийнято. Правка не врахована.</p>
<p>Павленко, 2556.</p>
<p></p>
<p>13:20:10</p>
<p>ПАВЛЕНКО Ю.О.</p>
<p>Дякую, пане Голово.</p>
<p>Шановні колеги, дана правка стосується статті 9 Закону України "Про охорону земель" і пропонується слова "прийняття рішення про здійснення виконавчим органом міської ради повноважень щодо державного контролю за використанням та охороною земель, організація здійснення такого контролю" – вилучити. Чому? Тому що вже статтею 33 Закону України "Про місцеве самоврядування в Україні" передбачені повноваження в сфері регулювання земельних відносин та охорони навколишнього середовища виконавчих органів місцевих рад.</p>
<p>Крім того, я підтримую ті численні заяви, які звучать в цьому залі під час розгляду поправок щодо необхідності створення тимчасової слідчої комісії. Треба перевірити, що ж у нас насправді відбувається зараз в земельних відносинах, і як дуже багато нечистих на руку людей вже сьогодні здійснюють афери з тим, аби використати запровадження так званої земельної реформи в своїх…</p>
<p></p>
<p>ГОЛОВУЮЧИЙ. Ставлю на голосування правку 2556. Прошу визначатись та голосувати.</p>
<p></p>
<p>13:21:37</p>
<p>За-57</p>
<p>Рішення не прийнято. Правка не врахована.</p>
<p>Наступна правка Павленка, 2567.</p>
<p></p>
<p>13:21:52</p>
<p>ПАВЛЕНКО Ю.О.</p>
<p>Шановний пане Голово, шановні колеги, це подібна до представленої перед тим правки 2556, спрямована на приведення даного проекту закону у відповідність до вже діючого Закону "Про місцеве самоврядування в Україні".</p>
<p>І вчергове наголошую, що, на жаль, є велика кількість порушень, на наш погляд, чинного законодавства в даному проекті і він потребує дуже серйозного, ґрунтовного доопрацювання. На це, зокрема, вказують і науково-експертне, і юридичне управління Верховної Ради України, до яких, я переконую, треба дослухатися з тим, аби вчергове не ухвалити той закон, який погіршить ситуацію в сфері і може призвести до численних проблем наших громадян.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування правку номер 2567 народного депутата Павленка. Комітетом не підтримана. Прошу визначатись та голосувати.</p>
<p></p>
<p>13:23:20</p>
<p>За-55</p>
<p>Рішення не прийнято. Правка не врахована.</p>
<p>2584, Колтунович.</p>
<p></p>
<p>13:23:35</p>
<p>КОЛТУНОВИЧ О.С.</p>
<p>Дякую, вельмишановний Дмитро Олександрович.</p>
<p>Поправка 2584 стосується Закону України "Про охорону земель", зокрема, частини 17-1 і далі редакції по тексту. Всі слідкують, я бачу, в залі за порівняльною таблицею до повторного другого читання, уважно її читають. Тому я не бачу сенсу зараз на ній наголошувати.</p>
<p>Я хотів би звернути увагу на те, що перед запровадженням ринкового обігу земель сільськогосподарського призначення у нас на сьогоднішній день спеціально застосовуються економічні інструменти для того, щоб унеможливити купівлю громадянами України земельних ділянок.</p>
<p>Мова йде насамперед про доступність так званих довгих і дешевих грошей. Всі ви бачили, що у нас облікова ставка Національного банку зменшилась – зросла, точніше, з 6 відсотків до 7,5. Облікова ставка безпосередньо впливає на той параметр, яким є відсоткові ставки за кредитами. І за таких умов, коли йде тренд до підняття облікової ставки, говорити про кошти, які будуть застосовуватися за нульовою ставкою, за співфінансуванням і так далі, неможливо. Тому це виключає концепт ринку землі.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2584. Комітетом не підтримана. Прошу визначатись та голосувати.</p>
<p></p>
<p>13:25:05</p>
<p>За-55</p>
<p>Рішення не прийнято. Правка не врахована.</p>
<p>Наступна поправка Павленка, 2595.</p>
<p></p>
<p>13:25:18</p>
<p>ПАВЛЕНКО Ю.О.</p>
<p>Шановний пане Голово, шановні колеги! Дана правка стосується абзацу першого статті 21 Закону України "Про охорону земель" і спрямована на те, аби посилити можливості захисту інтересів громадян, захисту земель своїх громад відповідними органами місцевого самоврядування.</p>
<p>Вчергове наголошуємо на тому, що найкращий вихід із ситуації – це даний закон відправити на доопрацювання і продовжити ще на один хоча б рік запровадження відкриття ринку сільськогосподарських земель. Бо однозначно сьогодні ні люди, ні держава не готові до того, аби цей ринок відкрився. Бідність українських громадян, на жаль, призведе до того, що вони втратять свою можливість стати власниками землі. Та й, на наш погляд, важливо спочатку провести відповідний всеукраїнський референдум з тим, аби люди безпосередньо на ньому…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>13:26:26</p>
<p>ГОЛОВУЮЧИЙ. Ставлю на голосування 2595 народних депутатів Лукашева і Павленка. Комітет пропонує відхилити. Прошу визначатись та голосувати.</p>
<p></p>
<p>13:26:45</p>
<p>За-54</p>
<p>Рішення не прийнято.</p>
<p>Наступна поправка 2596. Павленко, будь ласка.</p>
<p></p>
<p>13:26:51</p>
<p>ПАВЛЕНКО Ю.О.</p>
<p>Шановний пане головуючий, це крайня поправка наша спільна з народним депутатом Лукашевим. І, я вважаю, вона так само важлива з точки зору якості даного закону. Але вчергове наголошуємо, чому важливо відтермінувати відкриття ринку землі?</p>
<p>От, дивіться, знову підвищується ціна на газ для населення в сільській місцевості і люди будуть змушені, а за останні 7 років ця ціна зросла майже в 12 разів, а то і більше, люди будуть змушені для того, щоб оплатити комунальні тарифи, оплатити газ, за безцінок продавати землю. А такі пропозиції вже сьогодні численні йдуть до тих, хто володіє паями в сільській місцевості. Вони не зможуть скористатися повноцінним продажем земельної ділянки за її ринковою ціною, тому що і оцінки земель як такої немає. Тому, на жаль, аферисти цим скористаються і обмануть українських людей.</p>
<p></p>
<p>ГОЛОВУЮЧИЙ. Ставлю на голосування поправку 2596 народних депутатів Лукашева, Павленка. Комітет пропонує відхилити. Прошу визначатись та голосувати.</p>
<p></p>
<p>13:28:15</p>
<p>За-56</p>
<p>Рішення не прийнято.</p>
<p>Наступна поправка 2622, Павленко.</p>
<p>Я перепрошую. Одну секундочку. Яка, Іван Григорович?</p>
<p></p>
<p>КИРИЛЕНКО І.Г. <i>(Не чути)</i></p>
<p></p>
<p>ГОЛОВУЮЧИЙ. 2610. Будь ласка. Повернемося.</p>
<p></p>
<p>13:28:53</p>
<p>КИРИЛЕНКО І.Г.</p>
<p>Шановні друзі, в разі прийняття в тому вигляді, який зараз є, пакету законів, які визначають аграрну реформу і земельну реформу, ми отримаємо тотальну монокультуру використання сільськогосподарських земель.</p>
<p>Що пропонується в цій поправці? Наука пропонує як забезпечити державний контроль, щоб ми не втратили родючість, щоб ми не втратили саме цінне, що є сьогодні в наших ґрунтах. Пропонується встановлювати показники інтенсивності використання земель сільськогосподарського призначення з урахуванням даних систематичних обов'язкових агрохімічних обстежень ґрунтів. Це наука, це не прихоть. Агрохімічне обстеження: чого в землі не вистачає, якими добривами, якими механічними засобами обробляти і так далі, органічні добрива і тому подібне, це агрохімічна паспортизація. Слухайте, це елементарна наука останні десятиліття.</p>
<p>Чому відхиляти? Я не можу зрозуміти. Ставте на…</p>
<p></p>
<p>ГОЛОВУЮЧИЙ. Ставлю на голосування поправку 2610. Комітет пропонує відхилити. Прошу визначатись та голосувати.</p>
<p></p>
<p>13:30:18</p>
<p>За-70</p>
<p>Рішення не прийнято.</p>
<p>Наступна поправка, як я вже і говорив… 2617. Будь ласка, ще, Іван Григорович.</p>
<p></p>
<p>13:30:31</p>
<p>КИРИЛЕНКО І.Г.</p>
<p>Дякую, пане головуючий. Я хочу продовжити ту думку.</p>
<p>Шановні колеги, не скасовуйте видачу агрохімічних паспортів для тих, хто буде працювати на землі. Агрохімічний паспорт – це паспорт як у громадянина, де все вказано. Ну ми ж дбаємо за майбутнє. Чи ми живемо одним днем? Ясно, що бізнесу зараз, який прийде на землю, або треба відбити ті гроші, які він вклав на придбання, або треба комусь отримати негайний прибуток. Друзі, це жити одним днем. Думаючи за майбутні покоління, агрохімічний паспорт повинен бути. Це паспорт землі: що в неї є, а чого не вистачає і що треба з нею зробити. Відхилити.</p>
<p>Поставте на голосування, може, зал таки підтримає агрохімічну паспортизацію. Це елементарні наукові речі.</p>
<p></p>
<p>ГОЛОВУЮЧИЙ. Ставлю на голосування поправку 2617. Комітет пропонує відхилити. Прошу визначатись та голосувати.</p>
<p></p>
<p>13:31:40</p>
<p>За-72</p>
<p>Рішення не прийнято.</p>
<p>Наступна поправка – 2622. Павленко, будь ласка.</p>
<p></p>
<p>13:31:50</p>
<p>ПАВЛЕНКО Ю.О.</p>
<p>Дякую, пане головуючий, за можливість представлення правки.</p>
<p>Хотілося би продовжити ту тезу, яка стосується дій, спрямованих на обідніння подальше громадян України. От ми всі чекали при зміні влади, і була така обіцянка 2 роки тому назад, що тарифи зменшаться, зменшиться ціна на газ.</p>
<p>Що ж ми отримали? В порівнянні з попередньою владою, яку жорстко критикували за тарифну політику, ціна на газ з 1 травня вчергове зросте і сягне в середньому 10 тисяч 138 гривень. Нагадаю, 2 роки тому назад це було 8 тисяч 550. А в окремих регіонах може сягнути до 15 тисяч гривень.</p>
<p>І в цих умовах почнеться земельна реформа. В цих умовах люди будуть думати, а як їм прожити, як їм вижити, і у них є цей пай, який вони...</p>
<p></p>
<p>ГОЛОВУЮЧИЙ. Ставлю на голосування поправку 2622. Комітет пропонує її відхилити. Прошу визначатись та голосувати.</p>
<p></p>
<p>13:33:15</p>
<p>За-59</p>
<p>Рішення не прийнято.</p>
<p>Наступна поправка 2630. Павленко.</p>
<p></p>
<p>13:33:25</p>
<p>ПАВЛЕНКО Ю.О.</p>
<p>Шановний головуючий, шановні колеги! Правка теж спрямована на захист інтересів людей, на захист місцевих громад, їхніх повноважень, на захист, власне, української землі, коли даним законопроектом фактично руйнується ціла низка дій з боку держави захисту, охорони земель. І це може мати, на наш погляд, катастрофічні наслідки взагалі для розвитку агропромислового комплексу в Україні і взагалі для майбутнього української держави.</p>
<p>Тому прошу поставити цю правку на голосування.</p>
<p></p>
<p>ГОЛОВУЮЧИЙ. 2630 поправка. Комітет пропонує відхилити. Прошу визначатися та голосувати.</p>
<p></p>
<p>13:34:26</p>
<p>За-54</p>
<p>Рішення не прийнято.</p>
<p>2631, Павленко.</p>
<p></p>
<p>13:34:32</p>
<p>ПАВЛЕНКО Ю.О.</p>
<p>Правка подібна до попередньої. Прошу її поставити на голосування. Так само вона спрямована на те, аби захистити людей від руйнівних наслідків запропонованої владою земельної так званої реформи.</p>
<p></p>
<p>ГОЛОВУЮЧИЙ. Ставлю подібну поправку 2631 на голосування. Комітет пропонує відхилити. Прошу визначатися та голосувати.</p>
<p></p>
<p>13:35:12</p>
<p>За-55</p>
<p>Рішення не прийнято.</p>
<p>Наступна поправка 2636, Василь Іванович Німченко. Будь ласка, Василь Іванович.</p>
<p></p>
<p>13:35:20</p>
<p>НІМЧЕНКО В.І.</p>
<p>Німченко, ОПЗЖ. Шановні колеги, подивіться, я акцентував увагу вашу стосовно контролю за охороною та використанням земельних ресурсів, охороною та використанням. Що ж тут лежить? Що таке використання? Якщо використання – це тільки виготовлення документації на землю та встановлення межі, то не надо про це вести мову.</p>
<p>Використання – це користування орендарями, орендодавцями і іншими суб'єктами, юридичними та фізичними особами. Ми, по суті, в такий спосіб відсторонили державу від виконання своїх конституційних функцій управляти землею, а управління – це і є використання, а ми в такий спосіб їх відсторонюємо. Я прошу повернутись до діючої редакції Земельного кодексу.</p>
<p></p>
<p>ГОЛОВУЮЧИЙ. Ставлю на голосування поправку 2636 народного депутата Німченка. Комітет пропонує відхилити. Прошу визначатись та голосувати.</p>
<p></p>
<p>13:36:44</p>
<p>За-56</p>
<p>Рішення не прийнято.</p>
<p>Наступна поправка 2637. Василь Іванович Німченко, будь ласка.</p>
<p></p>
<p>13:36:54</p>
<p>НІМЧЕНКО В.І.</p>
<p>А тепер стосовно ролі держави не у використанні, а в охороні земельних ресурсів. Скажіть, будь ласка, в кого на пам'яті є, що таке заводнення та заболочення наших чорноземів? Ви це десь бачили?</p>
<p>Шановний голова комітету, назвіть приклад. Ви цього не назвете. Оце є охорона нашої кормилицы земли. Щоб ви розуміли, що це природне джерело існування і там держава повинна мати свої конкретні реальні функції через наявність в неї регуляторів приводити до відповідальності порушуючих, і в тому числі до припинення права користування земельними наділами чи землею, яка є в оренді.</p>
<p>Ви цього не найдете в кодексі, а раніше це мало місце. То, що ви робите на сьогоднішній день? Ви готуєте платформу для закупки її. Прошу повернутися до діючого кодексу.</p>
<p></p>
<p>ГОЛОВУЮЧИЙ. Ставлю на голосування поправку 2637 народних Німченка, Шуфрича. Комітет пропонує відхилити. Прошу визначатись та голосувати.</p>
<p></p>
<p>13:38:19</p>
<p>За-56</p>
<p>Рішення не прийнято.</p>
<p>Наступна поправка 2643. Нестор Іванович, я так розумію. Так?</p>
<p></p>
<p>13:38:29</p>
<p>ШУФРИЧ Н.І.</p>
<p>Дякую, пане головуючий.</p>
<p>От у мене дійсно виникає питання: чим не задовольняє Закон України "Про державний контроль за використанням та охороною земель"? Він діє сьогодні і, чесно кажучи, ми не розуміємо, чому треба змінювати принципи контролю.</p>
<p>Бажано було б почути відповіді доповідача: чи покращено буде цей закон в разі прийняття поправок, які пропонують? Ми вважаємо і це наша принципова позиція, що чинна редакція вирішує це питання. А от думка голови профільного комітету і доповідача шановного пана Сольського з трибуни, була би для нас дуже важливою. І я переконаний, що наші виборці хотіли би почути голову комітету з цього питання. Дякую.</p>
<p>А от поправку просимо поставити на голосування після позиції доповідача.</p>
<p></p>
<p>ГОЛОВУЮЧИЙ. А давайте послухаємо голову комітету. Микола Тарасович.</p>
<p></p>
<p>13:39:36</p>
<p>СОЛЬСЬКИЙ М.Т.</p>
<p>Шановний колего, функції контролю за використанням земель, які є в кадастрі екоінспекції, вони залишаються. Разом з тим частина функцій передається місцевим громадам, оскільки вони виступають згідно цього закону розпорядниками. Очевидно, що за самовільним захопленням і нецільовим використанням вони повинні як розпорядники мати функції контролю.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування поправку 2643. Комітет пропонує відхилити. Аргументацію ви почули. Прошу визначатись та голосувати.</p>
<p></p>
<p>13:40:25</p>
<p>За-55</p>
<p>Рішення не прийнято.</p>
<p>Наступна поправка… Наступна поправка… Зараз, секундочку. 2660. Нестор Іванович, будь ласка.</p>
<p></p>
<p>13:40:43</p>
<p>ШУФРИЧ Н.І.</p>
<p>Я вибачаюсь, а 2643, ми не будемо розглядати? 2643.</p>
<p></p>
<p>ГОЛОВУЮЧИЙ. Зараз, секундочку, я повернуся. Так ми ж її проголосували. Нестор Іванович, ми тільки що її проголосували. Нестор Іванович, ви не уважні до своїх поправок, ми за ними більше слідкуємо, Нестор Іванович.</p>
<p>Зараз ваша 2660. Нестор Іванович, будь ласка.</p>
<p></p>
<p>13:41:28</p>
<p>ШУФРИЧ Н.І.</p>
<p>Пане головуючий, ми голосували 2638. Вибачаюсь, вона врахована. Дякую. Пане головуючий, ви праві.</p>
<p>Даною поправкою ми знову таки звертаємо увагу на те, що діючим законодавством відповідне питання врегульовано, тому ми і просимо підпункт 4 виключити.</p>
<p>Я ще раз хочу звернути увагу на те, що, незважаючи на обіцянку розглядати питання щодо продажу землі на референдумі, на жаль, влада відмовилась від цього принципу. І в умовах, коли наші громадяни, а особливо ті, що живуть на селі, а вони є головними землевласниками, знаходяться в умовах зубожіння, влада штовхає їх продати найбільш дороге, а саме землю. Через 5-7 років вона стане в 5-7 разів дорожча і люди прийдуть її повертати.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування поправку 2660 народних депутатів Шуфрича та Киви. Комітет пропонує відхилити. Прошу визначатись та голосувати.</p>
<p></p>
<p>13:42:53</p>
<p>За-53</p>
<p>Рішення не прийнято.</p>
<p>Наступна поправка 2661. Павленко, будь ласка.</p>
<p></p>
<p>13:42:59</p>
<p>ПАВЛЕНКО Ю.О.</p>
<p>Дякую, пане головуючий.</p>
<p>Дана правка стосується посилення уточнення повноважень виконавчих органів сільських, селищних та міських рад і здійснення державного контролю за використанням та охороною земель, збереження родючості ґрунтів, дотримання вимог законодавства у сфері землеустрою. Разом з тим, хотів би вчергове звернути увагу, що нас найближчим часом, українських громадян, чекає чергова надзвичайна ситуація. Ціни і на електроенергію теж збільшуються, до Пасхи, з 1 травня: якщо сьогодні ціна за кіловат 1 гривня 68, то вона стане 2,50. І ми, відверто кажучи, так і не почули ні від уряду: а які причини, чому підвищується ціна на електроенергію?</p>
<p>Це все до земельної реформи, в яких умовах вона буде запроваджуватися, коли люди стануть ще біднішими до 1 липня. Тому прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування поправку 2661, комітет пропонує відхилити. Прошу визначатися та голосувати.</p>
<p></p>
<p>13:44:21</p>
<p>За-55</p>
<p>Рішення не прийнято.</p>
<p>Наступна поправка 2666. Нестор Іванович Шуфрич, будь ласка.</p>
<p></p>
<p>13:44:33</p>
<p>ШУФРИЧ Н.І.</p>
<p>Дякую. Шановний головуючий, ця поправка стосується повноважень центрального органу виконавчої влади, який забезпечує реалізацію державної політики і здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів. І безумовно, я ще раз звертаю увагу, що це питання врегульовано.</p>
<p>Однак давайте подивимося: в країнах, які є нашими сусідами, де середня заробітна плата разом з пенсією в 4-7 разів (в залежності від того, яка це країна, Румунія, Польща, Угорщина чи Болгарія) ціна на землю відповідно в 6-10 разів вища ніж в Україні, яка пропонується до купівлі. Так давайте спочатку піднімемо купівельну спроможність наших громадян, а потім будемо їх спонукати продавати землю.</p>
<p></p>
<p>ГОЛОВУЮЧИЙ. Ставлю на голосування поправку 2666.</p>
<p>Комітет пропонує відхилити. Прошу визначатись та голосувати.</p>
<p></p>
<p>13:45:56</p>
<p>За-54</p>
<p>Рішення не прийнято.</p>
<p>Наступна поправка 2678, Німченко Василь Іванович. Будь ласка, Василь Іванович.</p>
<p></p>
<p>13:46:10</p>
<p>НІМЧЕНКО В.І.</p>
<p>Шановні колеги, ви знаєте, як довго дуже ми балакали про лібертаріанство у нас, то я хотів би ще побалакати про емфітевзиси. Роз'ясніть людям, голова комітету, що це таке, ви його вписуєте, ви його повторюєте, це ще римляни про це вели мову, але ви нав'язуєте його зараз фермеру. Як бути? Це по суті 90 років, а то і більше, йде питання про оренду землі. Ви ж розумієте, як будуть обходити закон.</p>
<p>І всі ваші видумки, як на лівому березі в Черкаській області говорять, будуть видумки кошечі, тому що воно в житті працювати не буде. Скуплять цю землі разом з фермерами і разом з селянами, і ви це прекрасно знаєте. Якщо візьме на 90 років чи на 70 цю землю, що за цим буде стояти?</p>
<p></p>
<p>ГОЛОВУЮЧИЙ. Є необхідність пояснити. Справа в тому, що емфітевзис, як суперфіцій, він був введений ще в 2003 році.</p>
<p>Будь ласка, але, якщо голова комітету хоче більше пояснити, будь ласка.</p>
<p></p>
<p>13:47:29</p>
<p>СОЛЬСЬКИЙ М.Т.</p>
<p>Я, якраз це саме хотів сказати, що він вже існує досить давно – з 2003 року. Емфітевзис спочатку був без обмеження строку, пізніше обмежили 50 роками. Це діючий інструмент, багато договорів в Україні на землі сільськогосподарського призначення підписано у формі договору емфітевзису. Від договору оренди землі, в принципі, відрізняється тільки одним, що договір оренди землі передбачає кожен рік орендну плату, а емфітевзис – один раз при підписанні.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>І ставлю на голосування поправку 2678. Комітет пропонує відхилити. Прошу визначатись та голосувати.</p>
<p></p>
<p>13:48:22</p>
<p>За-54</p>
<p>Рішення не прийнято.</p>
<p>Наступна поправка 2679. Василь Іванович теж, будь ласка.</p>
<p></p>
<p>13:48:28</p>
<p>НІМЧЕНКО В.І.</p>
<p>Я вдячний, що ви розказали це народним депутатам. Я не думаю, що всі це знали. Але питання тут якраз іде в цих статтях, що стосуються контролю, що стосуються особливостей оренди, особливостей оренди.</p>
<p>Ви подивіться, в нас появляється новий користувач, орендар, орендодавець і власник, оце між ними і будуть спори. Це не розкрито, не врегульовано, немає тут правової визначеності, яка б розводила ці розуміння. І тому я вам ще раз кажу, що через те, що на 50 років ви дасте, здасте, по суті, в оренду землю, тим самим… ви той же принцип приватизації, латентної форми, землі йде на 50 років. Скажіть, будь ласка… Подивіться на мене, я ще молодий...</p>
<p></p>
<p>ГОЛОВУЮЧИЙ. Ставлю на голосування поправку вічно молодого Василя Івановича 2679. Комітет пропонує відхилити. Прошу визначатися та голосувати.</p>
<p></p>
<p>13:49:58</p>
<p>За-51</p>
<p>Рішення не прийнято.</p>
<p>Наступна поправка 2680. Нестор Іванович Шуфрич, будь ласка.</p>
<p></p>
<p>13:50:05</p>
<p>ШУФРИЧ Н.І.</p>
<p>Дякую, шановний головуючий.</p>
<p>Вважаю, що це питання врегульоване вже в Законі України "Про оренду землі". І дійсно що ми зараз бачимо? Що відповідні поправки, які вносяться до цього закону, захищають права не землевласника, а орендаря. Тобто того, хто, маючи надприбутки, потім позбавить землевласника можливості отримувати справедливу ціну оренди.</p>
<p>До чого це буде спонукати? Наступний крок буде – це примушення до продажі землі за безцінь. Тому що людина, яка здала її в оренду на 20-30 років, у неї не буде іншого виходу, що або продати, або взяти вила в руки і йти захищати. От до чого ви сьогодні провокуєте людей – взяти в руки вила і захищати свої права на землю. Тому прошу – схаменіться.</p>
<p>Дякую. Поправку прошу проголосувати.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:51:15</p>
<p>ГОЛОВУЮЧИЙ. Ставлю на голосування 2680. Комітетом не підтримана. Прошу визначатись та голосувати.</p>
<p></p>
<p>13:51:31</p>
<p>За-51</p>
<p>Рішення не прийнято. Правка не врахована.</p>
<p>Наступна правка. Павленко, 2689.</p>
<p></p>
<p>13:51:45</p>
<p>ПАВЛЕНКО Ю.О.</p>
<p>Шановний пане Голово, шановні колеги, дана правка стосується статті 8 Закону України "Про оренду землі". І зазначена моя пропозиція спрямована на протидію рейдерству.</p>
<p>На жаль, цей закон містить в собі ризики для рейдерства, ризики для аферистів, ризики того, що українські громадяни, які доведені до бідності, будуть просто цинічно обкрадені. І тут влада замість того, щоб стати на захист їх, на жаль, подібні схеми дозволяє впроваджувати.</p>
<p>Тому вчергове наголошуємо, що цей закон потребує серйозного доопрацювання, а сама земельна реформа може бути запроваджена лише після того, як люди скажуть свою позицію на всеукраїнському референдумі. І ця позиція нашої фракції "Опозиційна платформа – За життя" є незмінною.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 2689.</p>
<p>Прошу визначатись та голосувати.</p>
<p></p>
<p>13:53:06</p>
<p>За-49</p>
<p>Рішення не прийнято. Правка не врахована.</p>
<p>Наступна правка. Павленко, 2709.</p>
<p></p>
<p>13:53:23</p>
<p>ПАВЛЕНКО Ю.О.</p>
<p>Шановний пане Голово, шановні колеги, це правка наша з Наталією Королевською. Дана правка стосується знову ж таки 9 статті Закону України щодо реалізації переважного права на придбання земельної ділянки у власність. У разі продажу цієї земельної ділянки на аукціоні здійснюється в порядку, визначеному Земельним кодексом, – вилучити.</p>
<p>Чому ми пропонуємо таку зміну? Вона підтримана в першому, запропонована зміна, яка підтримана в першому читанні, не відповідає нормам Земельного кодексу України, оскільки дану норму запропоновано ввести в дію шляхом внесення змін в Земельний кодекс України.</p>
<p>На даний час у Конституційному Суді розпочато конституційне провадження щодо визначення неконституційних положень Закону про внесення змін до деяких законодавчих актів України щодо обігу земель сільськогосподарського призначення.</p>
<p>Ми, звичайно, розуміємо, що...</p>
<p></p>
<p>ГОЛОВУЮЧИЙ. Ставлю на голосування 2709. Комітетом не підтримана. Прошу визначатись та голосувати.</p>
<p></p>
<p>13:54:46</p>
<p>За-46</p>
<p>Рішення не прийнято. Правка не врахована.</p>
<p>Шуфрич Нестор Іванович, 2717.</p>
<p></p>
<p>13:54:55</p>
<p>ШУФРИЧ Н.І.</p>
<p>Дякую, пане головуючий.</p>
<p>Позиція у нас наступна. Ми вважаємо, що це питання врегульовано в Законі "Про оренду землі".</p>
<p>І ще раз хочу звернути увагу шановних колег. Ми маємо захищати право землевласників з точки зору стимулювати їх працювати на власній землі, а не створювати для орендаторів умови обкрадання наших громадян.</p>
<p>Де кредити для фермерів, для землевласників? Де можливість отримати державну підтримку? Все йде виключно на користь олігархів, а людей спонукають продати землю за безцінь. І це обурює, і це є злочином, і люди, коли побачать, що та ділянка землі, яка була продана задешево, будуть вимагати її повернути.</p>
<p>Дякую.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p align=center></p>
<p>13:56:04</p>
<p>ГОЛОВУЮЧИЙ. Ставлю на голосування поправку 2717. Комітет пропонує відхилити. Прошу визначатись та голосувати.</p>
<p></p>
<p>13:56:23</p>
<p>За-52</p>
<p>Рішення не прийнято.</p>
<p>Наступна поправка 2718. Василь Іванович, ви будете чи Нестор… Василь Іванович, будь ласка.</p>
<p></p>
<p>13:56:37</p>
<p>НІМЧЕНКО В.І.</p>
<p>Шановні колеги, я хочу звернути вашу увагу на те, що якраз в даній статті, в цих нормах йде питання про оцінку землі. Земля має свою грошову вартість і має свою цінність як природний ресурс. Але це в проекті не розведено і ми будемо свідками того, тому що, які можуть бути там спори, особливо коли під сільгоспугіддями будуть находити корисні копалини. Ми розуміємо про це чи ні? А за бугром це вже бачать. Вони зайшли на Івано-Франківщину, на Львівщину і Лозову Харківської області. Вони знають, де сланець. Вони знають, де руда і інші копалини. А ми прикинулися сурками і спимо.</p>
<p>Тому я просив би залишити діючу норму і ввести питання, які б розвели питання оцінки і…</p>
<p></p>
<p>ГОЛОВУЮЧИЙ. Ставлю на голосування поправку 2718 народних депутатів Німченка і Шуфрича. Комітет пропонує відхилити. Прошу визначатись та голосувати. 2718.</p>
<p></p>
<p>13:58:04</p>
<p>За-52</p>
<p align=center></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:58:08</p>
<p>ГОЛОВУЮЧИЙ. За-52.</p>
<p>Рішення не прийнято. Правка не врахована.</p>
<p>Наступна правка. Шуфрич, 2734.</p>
<p></p>
<p>13:58:21</p>
<p>ШУФРИЧ Н.І.</p>
<p>Дякую, шановний головуючий.</p>
<p>Ми пропонуємо власну редакцію підпункту четвертого 6 статті, а саме, що стосується суб'єктів оціночної діяльності у сфері оцінки земель. От тут буде найцікавіше.</p>
<p>От у якої сволоти вистачить совісті оцінити землю в 27-28 тисяч гривень, розуміючи, що її реальна вартість через 5-7 років для наших громадян стане 5-7 тисяч доларів, тобто 140-170 тисяч гривень за гектар?</p>
<p>Тому ми вважаємо, що треба негайно зупинити цей злочинний процес спонукання до розпродажу українських земель, відстояти вартість землі, а потім реально запускати її ринок.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 2734. Комітетом не підтримана. Прошу визначатись та голосувати.</p>
<p></p>
<p>13:59:45</p>
<p>За-49</p>
<p>Рішення не прийнято. Правка не врахована.</p>
<p>Наступна правка. Колтунович Олександр Сергійович.</p>
<p></p>
<p>13:59:56</p>
<p>КОЛТУНОВИЧ О.С.</p>
<p>Дякую, вельмишановний Дмитро Олександрович.</p>
<p>Хотів би звернути увагу. Бачу, зал іноді пробиває на оплески. Так я хотів би запитати, а чому ви аплодуєте? Ви аплодуєте експансії агрохолдингів? Ви аплодуєте тотальній бідності, зростанню тарифів? Чому ви аплодуєте? Аплодуєте посиленню позицій олігархів, СКМ, інших фінансово промислових груп? Ви ж їх і посилюєте окремими законопроектами. Якщо ви це слухаєте, бачите, можемо предметно поговорити, нам є про що сказати і що зробити. Це перше.</p>
<p>Друге. Щодо оплесків. Ви любите розказувати, що 30 років руйнувалася країна. То так, як вона зараз останні 2 роки знищується, її не знищували ніколи в новітній історії України, який провал 18 чи 20 місяців підряд йде усіх ключових макроекономічних параметрів, як зростає ціна на газ. Мій колега казав: при Порошенку було 8 тисяч 550, а при Зеленському – 10 тисяч 150. Ось вам ціна перемоги на виборах у 73 відсотки голосів, ось вам обіцянка в два рази знизити.</p>
<p>І тому ми сьогодні так само, повторюю, за земельне питання так само будемо стояти до кінця, як і за тарифи. Ганьба таким депутатам.</p>
<p></p>
<p>ГОЛОВУЮЧИЙ. Ставлю на голосування 2735. Комітетом не підтримана. Прошу визначатись та голосувати.</p>
<p></p>
<p>14:01:18</p>
<p>За-51</p>
<p>Рішення не прийнято. Правка не врахована.</p>
<p>2738.</p>
<p></p>
<p>14:01:28</p>
<p>ПАВЛЕНКО Ю.О.</p>
<p>Шановний пане Голово, шановні колеги! Шановний пане Голово, в попередньому моєму виступі сталася прикра помилка, я, власне, представляв правку 2706, а ви поставили на голосування 2709.</p>
<p>Тому я просив би поставити на голосування правку 2706, а далі я представлю правку 2738.</p>
<p></p>
<p>ГОЛОВУЮЧИЙ. Дякую.</p>
<p>Ви виступили по 2738, я ставлю її на голосування і 2706 також ставлю, обидві.</p>
<p>2738. Прошу визначатись та голосувати.</p>
<p></p>
<p>14:02:38</p>
<p>За-49</p>
<p>Рішення не прийнято.</p>
<p>І 2706. Не догледів, Юрій Олексійович. Прошу визначатись та голосувати. Базова, да, я розумію, мені колеги підказують.</p>
<p></p>
<p>14:02:59</p>
<p>За-50</p>
<p>Рішення не прийнято. Правка також не підтримана.</p>
<p>Наступна правка. Павленко, 2746.</p>
<p></p>
<p>14:03:10</p>
<p>ПАВЛЕНКО Ю.О.</p>
<p>Дякую, пане Голово, за можливість представити правку.</p>
<p>Також хочу окремо відзначити вашу принципову і послідовну позицію в дотриманні Регламенту Верховної Ради, в непорушені Регламенту Верховної Ради. Це надзвичайно важливо з точки зору якості нашої законодавчої роботи та й оцінки, власне, роботи Верховної Ради українськими громадянами. І хоча довіра падає, але ваша послідовна позиція, щоб Верховна Рада України була дійсно європейським парламентом, заслуговує на повагу.</p>
<p>А правку я прошу поставити на голосування. Дякую.</p>
<p></p>
<p>ГОЛОВУЮЧИЙ. Дякую за таку високу оцінку.</p>
<p>Ставлю на голосування 2746. Комітетом не підтримана. Прошу визначатися та голосувати.</p>
<p></p>
<p>14:04:08</p>
<p>За-50</p>
<p>Рішення не прийнято. Правка не врахована.</p>
<p>2747, Колтунович.</p>
<p></p>
<p>14:04:15</p>
<p>КОЛТУНОВИЧ О.С.</p>
<p>Дякую, вельмишановний Дмитре Олександровичу.</p>
<p>Погоджуюся з думкою свого колеги, що такий рівень високий довіри до інституту Верховної Ради – це в тому числі чи насамперед ваша особиста заслуга. Дякую.</p>
<p>А тепер, що стосується того, щодо нашого законопроекту.</p>
<p>Перше. Ми неодноразово говорили, і наша фракція аргументувала це тим, що дуже цинічно звучить питання продажу чи купівлі земельних ділянок в умовах тотальної бідності. Чому? Тому що за даними Держстату, наприклад, до 5 тисяч гривень отримують доходи менше 7 відсотків громадян, від 5 до 6 – 16, від 6 до 6,5 – 5, від 6,5 до 7 тисяч гривень – 4,8, 7,2 – там до 7 тисяч гривень і так далі.</p>
<p>Якщо візьмемо загальну питому вагу, і ми порахували там з точки зору мінімальної заробітної плати, інших показників вихідних, 95-96 років необхідно мінімальну заробітну плату відкладати, щоб взяти в тій концентрації землі, яка визначена Законом 2178-10. Тому, на наш погляд, це цинічно, і цей законопроект...</p>
<p></p>
<p>ГОЛОВУЮЧИЙ. Ставлю на голосування 2747. Комітетом не підтримана. Прошу визначатися та голосувати.</p>
<p></p>
<p>14:05:39</p>
<p>За-50</p>
<p>Рішення не прийнято.</p>
<p>Наступна правка 2748. Колтунович Олександр Сергійович.</p>
<p></p>
<p>14:05:44</p>
<p>КОЛТУНОВИЧ О.С.</p>
<p>Дякую. Я в продовження цієї теми, коли ми говоримо для кого цей законопроект. Безумовно, він для агрохолдингів, для фінансово-промислових груп, для тих, і в тому числі для іноземних (в лапках) "партнерів" України, які продовжують проводити в ХХІ столітті колоніальну політику щодо окремих країн третього світу. Це раз.</p>
<p>Друге – щодо розподілу пенсіонерів. Проаналізували також в сільській місцевості доходи чи, точніше, пенсії, середню пенсію взяли 3 тисячі 724 гривні, яка є станом на 1 квітня 2021 року, і ми порахували, що більше 100 років необхідно пенсіонеру в сільській місцевості для того, щоб сконцентрувати в руках той земельний пай, який ви пропонуєте законом 2178-10, а похідні речі запроваджуються в 2194.</p>
<p>Тому ці всі речі, вони, безумовно, говорять лише про те, що на сьогоднішній день, на жаль, парламент і те, з чого ми починали, якщо він тримає цей рівень довіри на вашому особисто авторитеті, але він втрачає на таких законопроектах, які йдуть у розрізі з національними інтересами і інтересами громадян України.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 2748 Колтуновича Олександра Сергійовича. Комітетом не підтримана. Прошу визначатись та голосувати.</p>
<p></p>
<p>14:07:08</p>
<p>За-54</p>
<p>Рішення не прийнято. Правка не врахована.</p>
<p>Наступна правка 2749, Шуфрич.</p>
<p></p>
<p>14:07:18</p>
<p>ШУФРИЧ Н.І.</p>
<p>Дякую, шановний головуючий.</p>
<p>Ми відповідною правкою просимо залишити чинну редакцію закону і ще раз хочемо наголосити на наступному.</p>
<p>Якби у нас вже був мир в країні, якби пенсія була, так як декларували, на рівні хоча би 8 тисяч середня, хоча би так, про 15, 16 тисяч люди вже і не мріють, якби заробітна плата була хоча би на рівні 25 тисяч гривень, тоді ми могли би говорити, що люди в змозі щось купувати. А поки навіть найбільш необхідне – вакцинацію ви не в змозі забезпечити, і провокуєте продаж землі. Це просто ганьба. Те, що ми сьогодні розглядаємо це питання – це ганьба владі.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування правку 2749. Комітетом не підтримана. Прошу визначатись та голосувати.</p>
<p></p>
<p>14:08:41</p>
<p>За-53</p>
<p>Рішення не прийнято.</p>
<p>2781, Німченко.</p>
<p></p>
<p>14:08:47</p>
<p>НІМЧЕНКО В.І.</p>
<p>Шановні колеги, ми тут крайні, погано чути. Я прошу відновити час. Дмитро Олександрович, дуже погано чутно сюди на край.</p>
<p>Я стосовно вирішення питання про відчуження землі для суспільних потреб. Де тут правове визначення? Почитайте, тут нема ніякого. Це раз.</p>
<p>І друге. Це вирішено в Цивільному кодексі, все там є. Що ми ліземо в ці цивілістичні відносини? Я нарахував уже 27 законів, куди вносяться зміни. Хто буде регулятором належним? Хіба закон? Хаос. І тому ми просили все-таки подумайте, хлопці, хто там стоїть у джерел написання цього законопроекту, щоб…</p>
<p></p>
<p>ГОЛОВУЮЧИЙ. Ставлю на голосування 2781. Комітетом не підтримана. Прошу визначатись та голосувати.</p>
<p></p>
<p>14:10:13</p>
<p>За-55</p>
<p>Рішення не прийнято. Правка не врахована.</p>
<p>Наступна правка. Німченко, 2782.</p>
<p></p>
<p>14:10:22</p>
<p>НІМЧЕНКО В.І.</p>
<p>Так якщо стосується, знову ж таки стосовно відчуження, давайте ми подивимося, як же ми пропонуємо людям, я хотів би, щоб ми бачили людей. Якщо він власник і забираєте його власність, а земля – це власність. Хто вирішить питання? Якщо на цьому участку у нього ще є і хатинка побудована, то як тут бути? Чому ми не вирішуємо питання зразу в комплексі, щоб не зобижати людей?</p>
<p>Я хочу в день Чорнобиля, згадайте, скільки ми людей переселили, вони покинули "насиджені місця" і як ми їх зобидили. Поїдьте в Народичі і ви там побачите. І те саме буде, коли подивитеся на міст, який строїть у нас, путепровод через сади Русанівські.</p>
<p>Я прошу залишити ті норми, які є в кодексі.</p>
<p></p>
<p>ГОЛОВУЮЧИЙ. Ставлю на голосування 2782. Комітетом не підтримана. Прошу визначатись та голосувати.</p>
<p></p>
<p>14:11:48</p>
<p>За-56</p>
<p>Рішення не прийнято.</p>
<p>Наступна правка. Шуфрич, 2783.</p>
<p></p>
<p>14:11:54</p>
<p>ШУФРИЧ Н.І.</p>
<p>Дякую, шановний головуючий.</p>
<p>Цією поправкою ми просимо залишити чинну редакцію діючого закону і ще раз хочемо звернути увагу на наступне.</p>
<p>Скажіть, будь ласка, невже ви думаєте, що спровокувавши продаж землі за безцінь, тому що ті умовні 25-27 тисяч гривень, про які сьогодні говорять, що будуть продавати землю, це фактично її дарувати. Сьогодні договори оренди на 7 років, їх оформлення, коштує більше. А у землевласників ви хочете видурити землю за безцінь, щоб потім інші через декілька років перепродали її в п'ять, сім, десять разів дорожче. Як ви думаєте люди відреагують? Вони з вилами підуть повертати землю.</p>
<p>Тому ми і сьогодні наполягаємо зупинити це свавілля, забезпечити реальну вартість землі, а потім говорити про її продаж. Дякую за увагу.</p>
<p>Поправку прошу проголосувати.</p>
<p></p>
<p>ГОЛОВУЮЧИЙ. Ставлю на голосування 2783. Комітетом не підтримана. Прошу визначатися та голосувати.</p>
<p></p>
<p>14:13:18</p>
<p>За-53</p>
<p>Рішення не прийнято. Правка не врахована.</p>
<p>Наступна правка 2785. Бунін. Включіть, будь ласка, мікрофон.</p>
<p></p>
<p>14:13:32</p>
<p>БУНІН С.В.</p>
<p>Доброго дня, шановні колеги. Прошу поставити на врахування дві мої правки.</p>
<p></p>
<p>ГОЛОВУЮЧИЙ. По черзі, одна правка зараз.</p>
<p></p>
<p>БУНІН С.В. 2785. Вона звучить так: "Доповнити абзац п'ятий частини першої статті 7 Закону та абзац п'ятий частини першої статті 8 Закону словами "і санітарно-захисних зон".</p>
<p>Санітарно-захисні зони створюються навколо об'єктів, які є джерелами виділення шкідливих речовин, запахів, підвищених рівнів шуму, вібрації, ультразвукових та електромагнітних хвиль тощо з метою відокремлення таких об'єктів від територій житлової забудови. У межах санітарно-захисних зон забороняється будівництво житлових об'єктів, об'єктів соціальної інфраструктури та інших об'єктів, пов'язаних з постійним перебуванням людей.</p>
<p>Прошу підтримати та проголосувати.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>14:14:25</p>
<p>СОЛЬСЬКИЙ М.Т.</p>
<p>Шановні колеги, насправді ця правка була відхилена комітетом, але в ній є логіка. Про що мова. У нас є видобувна галузь, де є багато кар'єрів. Є санітарно-захисні зони, які залежно від того, що добувається, об'єму і так далі, відрізняються. Це все врегульовано законодавством. Ці санітарно-захисні зони – це умовні санітарно-захисні зони в метрах чи кілометрах. В цих санітарно-захисних зонах є обмеження по використанню. Наприклад, там не можна будувати школи, але дуже багато, наприклад, сільське господарство там можна вести. Як правило, кар'єри розвиваються за рахунок санітарно-захисних зон. Правка дає можливість місцевим органам влади ініціювати для викупу суспільних потреб за згодою власників, тому що землі в основному там викуплена. Особисто я буду підтримувати цю правку.</p>
<p></p>
<p>ГОЛОВУЮЧИЙ. Правка номер 2785. Комітетом не підтримана, але ви чули позицію комітету. Готові голосувати? Прошу голосувати.</p>
<p></p>
<p>14:15:50</p>
<p>За-302</p>
<p>Рішення прийнято. Правка врахована.</p>
<p>Наступна правка 2795.</p>
<p>2797, Бунін.</p>
<p></p>
<p>14:16:18</p>
<p>БУНІН С.В.</p>
<p>Прошу поставити на врахування правку 2797. Доповнити частину першу статті 9 закону новим абзацом такого змісту: "Розміщення та обслуговування об'єктів і санітарно-захисних зон, пов'язаних із видобуванням корисних копалин".</p>
<p>Це дасть можливість викупу земельних ділянок та інших об'єктів нерухомого майна для розміщення санітарно-захисних зон, пов'язаних із видобуванням корисних копалин.</p>
<p>Прошу підтримати та проголосувати.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>14:16:49</p>
<p>СОЛЬСЬКИЙ М.Т.</p>
<p>Ця правка – це аналогічна тому, за що ми проголосували, тому прошу підтримати. Особисто я буду підтримувати.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2797. Комітетом не підтримана, але позицію голови комітету ви тільки що почули. Прошу голосувати.</p>
<p></p>
<p>14:17:22</p>
<p>За-290</p>
<p>Рішення прийнято. Правка врахована.</p>
<p>Наступна правка, Шуфрич, 2798.</p>
<p></p>
<p>14:17:32</p>
<p>ШУФРИЧ Н.І.</p>
<p>Дякую за увагу, шановний головуючий.</p>
<p>Наша позиція наступна – залишити дію норм діючого закону.</p>
<p>Ще раз звертаю вашу увагу до наступного. Шановні колеги, невже вчасно саме зараз організовувати дерибан землі? Ну інакше це назвати не можна. Ну що, дорвались до власти і у людей все треба забрати?</p>
<p>Як ви думаєте, 20 років тому народні депутати були дурніші за вас? Ні. Вони тоді розуміли, що в умовах, коли не створена реальна вартість землі, надаючи право на її реалізацію, треба накласти мораторій до того часу, поки вона не буде... поки вона не отримає свою реальну вартість. Оце було б по-державницькому, по-людськи. А те, що ви робите – це грабіж.</p>
<p>Поправку прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування правку номер 2798, Шуфрич. Комітетом не підтримана. Прошу визначатися та голосувати.</p>
<p></p>
<p>14:19:05</p>
<p>За-55</p>
<p>Рішення не прийнято. Правка не врахована.</p>
<p>Німченко, 2799.</p>
<p></p>
<p>14:19:12</p>
<p>НІМЧЕНКО В.І.</p>
<p>Шановні колеги! Да, єсть такая. Коли ми ведемо мову про регулювання питань відчуження та користування землями, я хотів би звернути увагу, що ми сейчас підходимо до містобудування і до використання земельних ресурсів, проте ми не враховуємо питання компенсації, компенсаторних мір, які можуть бути в цьому обсязі. І тому для того повинно бути правове визначення, щоб розумілося для правозастосування простою людиною, ми повинні це виписати і зробити уніфіковану форму, уніфіковану форму, єдину форму. Ми не можемо виходити на те, що сільрада буде вирішувати, а якщо не вирішить сільрада, тоді підемо до райради, а тоді підемо до державного органу. Оце така у вас система.</p>
<p>І тому ми просимо залишити те, що є.</p>
<p></p>
<p>ГОЛОВУЮЧИЙ. Ставлю на голосування 2799. Комітетом не підтримана.</p>
<p>Прошу визначатись та голосувати.</p>
<p></p>
<p>14:20:41</p>
<p>За-54</p>
<p>Рішення не прийнято. Правка не врахована.</p>
<p>2800, Шкрум.</p>
<p>Вибачте, 2800, Шуфрич.</p>
<p></p>
<p>14:20:55</p>
<p>ШУФРИЧ Н.І.</p>
<p>Дякую, шановний головуючий.</p>
<p><a href="http://w1.c1.rada.gov.ua/pls/zweb2/webproc4_2?pf3516=2800&skl=10" target=_blank>2800</a> правка. Багато хто говорив, що ми не вистоїмо, що нас не вистачить. Але бачите, таки відстоюємо ми зараз право наших громадян на справедливий ринок землі.</p>
<p>Я був серед тих депутатів Верховної Ради України третього скликання, які з боєм завоювали для наших громадян саме право розпоряджатися власними земельними ділянками. Але ми тоді розуміли, що ціна не є такою, яка була би справедливою.</p>
<p>І сьогодні ми задаємо питання. Створивши світові ціни на енергоносії і комунальні послуги, і найменші в Європі пенсії та зарплати, як ви можете сьогодні за безцінь спонукати людей продавати землю?</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 2800. Комітетом не підтримана.</p>
<p>Прошу визначатись та голосувати.</p>
<p></p>
<p>14:22:18</p>
<p>За-56</p>
<p>Рішення не прийнято. Правка не врахована.</p>
<p>Наступна правка 2793, Шкрум.</p>
<p></p>
<p>14:22:31</p>
<p>ШКРУМ А.І.</p>
<p>Шкрум Альона, фракція "Батьківщина". Дякую, пане Голово.</p>
<p>У мене поправка 2793 і наступна 2801, також прошу дати слово. Колеги, сьогодні у нас був захід, де приймала участь у тому числі я та голова партії "Слуга народу" пан Корнієнко, щодо реформи державного управління, де пан Корнієнко сказав, що, на жаль, Верховна Рада зараз заблокована.</p>
<p>Так от я знову і знову пояснюю українцям, що Верховна Рада абсолютно нормально в нормальному режимі працює, вона не заблокована. Заблокована вона може бути лише на трибуні, на трибуні ми бачимо пана Сольського, який коментує інколи поправки і працює.</p>
<p>Якщо ми не можемо зупинити розгляд неправильних речей в цьому законопроекті, так само як ми не змогли зупинити і з нашими поправками не рахувалися, то саме тому ми починаємо збирати підписи і починати український референдум з питання якраз сільськогосподарської землі. І будемо намагатися це зробити через питання всеукраїнського референдуму, щоб українці змогли висловити свою позицію щодо цього законопроекту.</p>
<p>А Верховна Рада працює в нормальному режимі так, як працюють усі інші парламенти світу.</p>
<p></p>
<p>ГОЛОВУЮЧИЙ. Ставлю на голосування правку 2793. Прошу визначатись та голосувати.</p>
<p></p>
<p>14:23:52</p>
<p>За-56</p>
<p>Рішення не прийнято.</p>
<p>2801, Шкрум.</p>
<p></p>
<p>14:23:57</p>
<p>ШКРУМ А.І.</p>
<p>Дякую. На жаль, колеги, єдина можливість у нас, щоб нас почули і українці, і політики, і фермери, особливо малі та середні фермери, які страшенно переживають щодо того, що в них не буде грошей банально, щоб викупити власну землю, яку вони сьогодні обробляють. І що викупати цю землю будуть зовсім за іншими правилами та за іншими механізмами не український малий та середній бізнес та мале й середнє фермерство. Так от єдина можливість, щоб нас сьогодні почули, – це підіймати наші поправки, що ми і робимо вже не перший день і не перший тиждень, дискутувати і з головою комітету, і з колегами в залі. І намагатися конструктивно, відкрито та прозоро проговорити ці болючі проблеми, які, повірте, будуть після прийняття цього закону і після відкриття так званого ринку землі.</p>
<p>Тому прошу ставити на підтвердження мою поправку 2801. І далі буду підіймати також поправки по тексту і пояснювати цю непросту ситуацію.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування правку 2801. Комітетом не підтримана. Прошу визначатись та голосувати.</p>
<p></p>
<p>14:25:16</p>
<p>За-57</p>
<p>Рішення не прийнято. Правка не врахована.</p>
<p>Німченко Василь Іванович, 2808.</p>
<p></p>
<p>14:25:34</p>
<p>НІМЧЕНКО В.І.</p>
<p>Це ми сейчас обговорюємо питання Закону про деталізацію містобудування і земельні відносини. То я хотів би тут сказати, що, на жаль, на жаль, ми бачимо, що законодавець пішов настільки далеко, щоб використати любу шпарину для того, щоб прихватити кусочек землі.</p>
<p>Ви подивіться, що ж там робиться. А робиться інше, що переводять вирішення питань стосовно виділення землі не на державному рівні, а на рівні сільської ради чи органу місцевого самоврядування, а тоді ми ще дійдемо і до територіальної громади. А де держава? А подивіться статтю 13: від імені України держава контролює та виконує всі функції власника, народу як власника. А ми тут його не бачимо. Це не…</p>
<p></p>
<p>ГОЛОВУЮЧИЙ. Ставлю на голосування 2808. Комітетом не підтримана. Прошу визначатись та голосувати.</p>
<p></p>
<p>14:27:00</p>
<p>За-55</p>
<p>Рішення не прийнято. Правка не врахована.</p>
<p>2809, Шуфрич.</p>
<p>Німченко.</p>
<p></p>
<p>14:27:11</p>
<p>НІМЧЕНКО В.І.</p>
<p>Я акцентую вашу увагу, що це не спрощення, це не спрощення, це створення підвалин для корупції. Ви знаєте, що земля, яка викидається на ринок під умовами – це недопустимо. А умови це ті, що референдум дасть згоду на її продажу. Ви подивіться, що написано в законі, в якому порушено питання про його неконституційність. І виходячи з цього Президент, вбачаючи наслідки своєї антидержавницької дії, по суті паралізував діяльність Конституційного Суду.</p>
<p>Шановні колеги, давайте ми бачити основу і що за цим стоїть і куди ми прийдемо з 1 липня. Ми будемо свідками цього. Уже чекають, з торбами грошенят приїхали навіть уже.</p>
<p>Тому ми просимо залишити це питання без змін.</p>
<p></p>
<p>ГОЛОВУЮЧИЙ. Ставлю на голосування правку 2809. Прошу визначатись та голосувати.</p>
<p></p>
<p>14:28:36</p>
<p>За-60</p>
<p>Рішення не прийнято. Правка не врахована.</p>
<p>2810, Нестор Іванович Шуфрич.</p>
<p></p>
<p>14:28:42</p>
<p>ШУФРИЧ Н.І.</p>
<p>Дякую, шановний головуючий.</p>
<p>Дивіться, що робить сьогодні влада. Газ по 10 тисяч гривень, який належить українському народу, реальна вартість якого тисяча гривень, щоб його підняти на поверхню. А повірте, я про газ знаю, що говорю. Газ, який належить українцями, ви вже перепродаєте в десять раз дорожче, а землю, яка реально їм належить, ви хочете спонукати їх продати в десять раз менше.</p>
<p>Совість у вас є? Ви про людей думаєте? Сьогодні ви грабуєте дітей і онуків. Вважаю те, що сьогодні відбувається у Верховній Раді – це просто непотріб і ганьба. Ви грабуєте українців забираючи у них найцінніше, в той же час вдесятеро раз продаючи їм те, що їм належить, – газ України.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування правку 2810, Шуфрича. Комітетом не підтримана. Прошу визначатись та голосувати.</p>
<p></p>
<p>14:30:03</p>
<p>За-58</p>
<p>Рішення не прийнято. Правка не врахована.</p>
<p>Наступна правка. Кириленко, 2814.</p>
<p></p>
<p>14:30:15</p>
<p>КИРИЛЕНКО І.Г.</p>
<p>Дякую, шановний пане головуючий.</p>
<p>В чому суть правки? Реформа місцевого самоврядування з точки зору делегування максимум повноважень на місця – питання не нове. Питання це починалося ще в кінці нульових Прем'єром Тимошенко Юлією Володимирівною. В 2009 році, коли зібрали 10 тисяч голів місцевого самоврядування, вони попросили делегуйте те, що вам невластиве, тобто більшість повноважень.</p>
<p>Друзі, як може так бути, коли ми зараз єдина реформа, яка могла дати результат… Поправка: "У випадку передачі земель за межами населених пунктів об'єднаним територіальним громадам рішення про розроблення детального плану землекористування територією, володіння територією, план території приймається об'єднаними територіальними громадами". Указом Президента землю передали, а розпоряджатися – сьогодні поправку взяли і відхилили.</p>
<p>Поставте на голосування, може, зал таки підтримає.</p>
<p></p>
<p>ГОЛОВУЮЧИЙ. Ставлю на голосування правку 2814. Комітетом не підтримана. Прошу визначатись та голосувати.</p>
<p></p>
<p>14:31:41</p>
<p>За-58</p>
<p>Рішення не прийнято. Правка не врахована.</p>
<p>Шуфрич, 2816.</p>
<p></p>
<p>14:31:49</p>
<p>ШУФРИЧ Н.І.</p>
<p>Дякую, шановний головуючий.</p>
<p>Прошу передати слово народному депутату Німченку.</p>
<p></p>
<p>14:32:01</p>
<p>НІМЧЕНКО В.І.</p>
<p>Німченко, "Опозиційна платформа – За життя". Шановні колеги, наш колега виступив від "Батьківщини", де він сказав, що ми йдемо до децентралізації. Давайте ми подивимося по землі. Це що, децентралізація чи підготовка площадки для скупки землі?</p>
<p>І тому, коли ми ведемо мову... Якраз ті поправки, про які сейчас ведемо мову, це йде питання про те, що кадастром займатись повинна держава. Це должно быть уніфіковано на всій території України, якщо ми хочемо порядку, і якщо ми хочемо єдине джерело і єдину базу в рахунку, та визначення і внесення в реєстр кадастрових даних на всі землі України, де держава дійсно є власником землі як території і суверенітету. Отам єдине, де держава виступає.</p>
<p></p>
<p>ГОЛОВУЮЧИЙ. Ставлю на голосування 2816. Комітетом не підтримана. Прошу визначатися та голосувати.</p>
<p></p>
<p>14:33:24</p>
<p>За-57</p>
<p>Рішення не прийнято.</p>
<p>Наступна правка. Німченко Василь Іванович, 2817.</p>
<p></p>
<p>14:33:31</p>
<p>НІМЧЕНКО В.І.</p>
<p>Я хочу передати слово Шуфричу Нестору Івановичу.</p>
<p></p>
<p>ГОЛОВУЮЧИЙ. Нестор Іванович.</p>
<p></p>
<p>14:33:39</p>
<p>ШУФРИЧ Н.І.</p>
<p>Дякую, шановний Василю Івановичу. Дякую, пане Голово.</p>
<p>Ми тільки що провели аналіз, що газ, який належить народу України, фактично перепродається тому ж народові України в 10 разів дорожче, ніж він мав би коштувати.</p>
<p>Сьогодні ми можемо зробити інший аналіз. В 15 разів, починаючи з 14-го року, піднялася ціна на електроенергію. Це як пояснити? Вугілля – наше, газ – наш, а електроенергія знову дорожчає. І люди за все це платять. І на цьому фоні, маючи можливість зберегти один із головних... головний скарб нашої країни – землю, ви примушуєте людей продати землю і вдесятеро дорожче заплатити за газ і за електроенергію. Ганьба!</p>
<p></p>
<p>ГОЛОВУЮЧИЙ. Ставлю на голосування правку 2817. Комітетом не підтримана. Прошу визначатися та голосувати.</p>
<p></p>
<p>14:35:03</p>
<p>За-53</p>
<p>Рішення не прийнято. Правка не врахована.</p>
<p>Наступна правка 2818, вона несе глибокий науковий сенс. Да, Нестор Іванович? Ви будете доповідати чи Ілля Володимирович? Ви?</p>
<p></p>
<p>ШУФРИЧ Н.І. Я.</p>
<p></p>
<p>ГОЛОВУЮЧИЙ. Будь ласка.</p>
<p></p>
<p>14:35:15</p>
<p>ШУФРИЧ Н.І. Дякую, пане головуючий. Дякую за особливу увагу до нашої фракції.</p>
<p>Я думаю, що це оцінка нашої принциповості, тому що ніхто не вірив, що ми будемо стояти до кінця. Відступати немає куди – Київ за нами. Тому ми і стоїмо зараз на позиції з вимогою: перед тим як запровадити ринок землі, забезпечити справедливу її вартість, перевірити себе на всеукраїнському референдумі і, безумовно, отримати "червону карту" від народу продовжити мораторій на продаж землі до того часу, поки не буде встановлена справедлива вартість, якою мають розпоряджатися не тільки агрохолдинги і аграрні олігархи, а й наші діти, і онуки, тобто українці.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 2818. Прошу визначатися та голосувати.</p>
<p></p>
<p>14:36:39</p>
<p>За-54</p>
<p>Рішення не прийнято. Правка не врахована.</p>
<p>2824, Крулько.</p>
<p></p>
<p>14:36:50</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні колеги, хіба не зрозуміло, що вся мета цих законопроектів, цілого пакету, які стосуються земельної реформи, так званої земельної реформи – це залишити українського фермера без землі, тих українських селян, які мають невеличкі навіть шматочки землі, які її хочуть обробляти, в результаті комплексу законопроектів залишать взагалі без власної землі, навіть без городів. Ось про що йде ця земельна реформа. І рейдерськими схемами земля від людей буде "віджата", яку вони обробляють десятиліттями уже в незалежній Україні.</p>
<p>Тому фракція "Батьківщина" і Юлія Тимошенко ініціює проведення всеукраїнського референдуму з одного питання: щоб люди сказали на референдумі, чи хочуть вони продавати землю, чи може земля сільськогосподарського призначення бути проданою. Після того як буде на референдумі визначено це питання, тоді і можна розглядати ці закони. А до того часу ми вимагаємо їх зняти з розгляду в парламенті.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 2824. Комітетом не підтримана. Прошу визначатись та голосувати.</p>
<p></p>
<p>14:38:15</p>
<p>За-57</p>
<p>Рішення не прийнято. Правка не врахована.</p>
<p>Наступне питання… Наступна правка, вибачте 2826. Івченко.</p>
<p></p>
<p>14:38:31</p>
<p>ІВЧЕНКО В.Є.</p>
<p>Дякую.</p>
<p>Шановні колеги, будь-яка реформа, особливо та, яка сьогодні запроваджується – земельна, вона має мати стратегію. Люди, які займаються аграрним бізнесом, люди, які займаються фактично господарюванням нашої землі, вони мають мати стратегію.</p>
<p>А яку ж стратегію будуть мати колеги органіки? Нема запобіжників для того, щоб вони зберегли свій бізнес. А яку стратегію будуть мати ті, хто займаються тваринництвом? Хіба вони можуть за сотні тисяч гривень купляти землю для того, щоб там робити собі заготівлю сіна? Вони не будуть конкурентоспроможними, колеги.</p>
<p>У нас цей закон говорить про наступне: хто буде мати більше грошей, той фактично і буде володіти українською землею. І ті, хто сьогодні, колеги, не мають навіть ніякого відношення до сільського господарства, з колосальними статками в своїх деклараціях, оці люди і будуть якобы займатись сільським господарством.</p>
<p>А де ж стратегія розвитку тих форм господарювання…</p>
<p></p>
<p>ГОЛОВУЮЧИЙ. …на голосування 2826. Прошу визначатись та голосувати. 2826. Прошу визначатись та голосувати.</p>
<p></p>
<p>14:39:56</p>
<p>За-58</p>
<p>Рішення не прийнято.</p>
<p>2827, Івченко</p>
<p></p>
<p>14:40:01</p>
<p>ІВЧЕНКО В.Є.</p>
<p>"Батьківщина", колеги, завжди говорить, і одні з перших законопроектів, які були у фракції "Батьківщина" в 2015 року, – це передача, колеги, землі територіальним громадам. І це потрібно зробити фізично, і це потрібно зробити юридично.</p>
<p>Що наразі пропонується? Наразі пропонується територіальним громадам передати землю, яка в оренді вже знаходиться 30 і більше років. Пропонується, щоб ці територіальні громади не змогли збільшувати орендну ставку задля того, щоби наповнити власні бюджети. Ці громади не зможуть наповнити бюджети для будівництва нових ФАПів, для купівлі обладнання в амбулаторії. Вони не зможуть, ці громади, наповнити бюджети для нових доріг і для нової інфраструктури. Колеги, так ми не побудуємо нове село.</p>
<p>Важливо, щоби підтримали правки "Батьківщини", коли "Батьківщина" говорить про збільшення орендної ставки там, де вона занижена.</p>
<p></p>
<p>ГОЛОВУЮЧИЙ. Ставлю на голосування 2827. Комітетом не підтримана. Прошу визначатись та голосувати.</p>
<p></p>
<p>14:41:27</p>
<p>За-56</p>
<p>Рішення не прийнято. Правка не підтримана.</p>
<p>2830.</p>
<p>Шкрум, вибачте, 2828.</p>
<p></p>
<p>14:41:36</p>
<p>ШКРУМ А.І.</p>
<p>Дякую. Шкрум Альона, фракція "Батьківщина".</p>
<p>Колеги, насправді ж це питання економічного розвитку нашої країни. Якщо ви подивитесь сьогодні на показники, які вже не один раз ми озвучували в цьому залі, то страшно з того, що ми не бачимо стратегії: як же ми будемо піднімати економіку, особливо в такі часи карантину, пандемії, коли бізнес закривається і вимушений закривати і звільняти людей.</p>
<p>На сьогодні, мабуть, чи не єдиними двома потенційними можливостями піднімати економіку України, були б: правильний розвиток малого та сімейного фермерства (про які говорив мій колега Іван Григорович Кириленко), а також розвиток переробки через інструменти локалізації та через інші законопроекти, які може прийняти ця Рада.</p>
<p>Натомість, ні того, ні іншого не відбувається, а для малих і середніх фермерів ті умови, які створені в цьому законопроекті, можуть бути абсолютно не підйомними. Саме тому ми наполягаємо і на цих важливих питаннях, саме тому ми будемо починати ініціативу всеукраїнського референдуму з питань сільськогосподарської землі. І ще раз, і ще раз просимо вас повертатися до стратегії розвитку економіки.</p>
<p></p>
<p>ГОЛОВУЮЧИЙ. Ставлю на голосування 2828. Комітетом не підтримана. Прошу визначатися та голосувати.</p>
<p></p>
<p>14:43:04</p>
<p>За-54</p>
<p>Рішення не прийнято.</p>
<p>2830, Павленко.</p>
<p></p>
<p>14:43:13</p>
<p>ПАВЛЕНКО Ю.О.</p>
<p>Прошу передати слово Миколі Скорику.</p>
<p></p>
<p>ГОЛОВУЮЧИЙ. Скорик Микола Леонідович.</p>
<p></p>
<p>14:43:20</p>
<p>СКОРИК М.Л.</p>
<p>Шановні колеги, ми пропонуємо пункт 6 статті Закону України "Про Державний земельний кадастр" доповнити наступним абзацом: "Програмне забезпечення та електронні дані Державного земельного кадастру мають мати криптографічний захист та здійснювати державну експертизу комплексної системи захисту інформації та регулярне, визначене законодавством, проведення державної експертизи захисту інформації".</p>
<p>Взагалі, шановні колеги, хотілося б сказати наступне, що цей законопроект, який ми розглядаємо, він є похідним з точки зору того законопроекту, який був прийнятий на початку року минулого, стосовно відкриття ринку сільськогосподарської землі.</p>
<p>Треба сказати, що головне, на чому ми наголошуємо, розглядаючи всі ці правки, це знову ж таки нагадати про необхідність проведення всеукраїнського референдуму і спитати у громадян України, чи готові вони продавати головне багатство нашої держави. Це головне питання і про це говорив Президент Зеленський, коли йшов на вибори. Ви для цього начебто прийняли закон…</p>
<p></p>
<p>ГОЛОВУЮЧИЙ. Ставлю на голосування 2830. Прошу визначатися та голосувати.</p>
<p></p>
<p>14:44:46</p>
<p>За-58</p>
<p>Рішення не прийнято. Правка не врахована.</p>
<p>Наступна правка.</p>
<p>Шкрум, 2836.</p>
<p></p>
<p>14:44:59</p>
<p>ШКРУМ А.І.</p>
<p>Дякую. Шкрум Альона, фракція "Батьківщина".</p>
<p>Колеги, давайте знову поговоримо про велику картину, тому що тут важливі не лише деталі, про які ми говоримо у своїх поправках. А велика картина там така. Зараз, не дивлячись на карантин, не дивлячись на падіння економіки, не дивлячись на відсутність нормальної стратегії урядової по підтримці саме малого і середнього фермерства, ми розглядаємо цей законопроект, по якому, очевидно, немає не те що консенсусу в залі, а є категоричні заперечення, як мінімум двох, а насправді більше, опозиційних фракцій і конкретних депутатів.</p>
<p>При цьому, на жаль, ці суперечки не вирішуються, ми вимушені ставити всі свої поправки. А далі велика картина заключається в тому, що подається інший законопроект про скасування права на безкоштовні два гектари землі для громадян України. І проводиться законопроект про старост, який нещодавно проголосований був в цій Верховній Раді, де старости, які будуть за цим спостерігати і мають представляти людей, будуть не обиратися, а призначатися. І оце, на жаль, та велика картина, до якої ми йдемо, і яку б мені дуже не хотілося б мати в моїй державі. І я думаю, що більшості українців теж би цього не хотілося.</p>
<p>Саме тому ці поправки на підтвердження.</p>
<p></p>
<p>ГОЛОВУЮЧИЙ. Ставлю на голосування правку номер 2836. Комітетом не підтримана. Прошу визначатись та голосувати.</p>
<p></p>
<p>14:46:30</p>
<p>За-57</p>
<p>Рішення не прийнято. Правка не врахована.</p>
<p>2856.</p>
<p></p>
<p>14:46:37</p>
<p>ШКРУМ А.І.</p>
<p>На жаль, ви пропустили поправку 2833. Якщо це була 56-а, є ще поправка 2833.</p>
<p></p>
<p>ГОЛОВУЮЧИЙ. 2833, Шкрум.</p>
<p></p>
<p>14:47:00</p>
<p>ШКРУМ А.І.</p>
<p>Дякую. Шкрум Альона, фракція "Батьківщина".</p>
<p>Так от, колеги, говорячи про цю велику картину я думаю, що це точно не те, на що нам давали мандат українські громадяни, і не те, чого вони очікували і від фракції монобільшості, і від всього нового парламенту. Саме тому критично важливо, щоб сьогодні вони мали сказати слово про те, що відбувається з подібними земельними питаннями сільськогосподарською землею, з так званими особливо цінними землями, з можливістю викупу цих земель, за якою вартістю та ким.</p>
<p>А також, я хочу звернутися також до голови профільного комітету, до пана Сольського. Тому що в той час, як ми вимушені розглядати ці дуже неоднозначні закони, інші закони, які збирають підтримку в залі, і потенційно збирають підтримку для євроінтеграційних речей, на жаль, в комітеті не розглядаються.</p>
<p>Наприклад, законопроект 2558, який має більше 30 співавторів з різних фракцій про ветеринарно-санітарний контроль при перевезенні живих тварин і є євроінтеграційними нашими зобов'язаннями, на жаль, комітетом не розглядається з лютого. Я прошу його розглянути профільним комітетом.</p>
<p>Дякую.</p>
<p></p>
<p>ГОЛОВУЮЧИЙ. Альона Іванівна, а в мене прохання до вас буде. У вас, не те, що ми правки плутаємо, да, ви просто один текст і якось правку саму ми не чуємо. Суть правки в чому на наступній, будь ласка, зазначайте. Добре? А то у нас то історія політична, то в нас закони, які треба розглядати. Все ж таки по суті.</p>
<p>Ставлю на голосування 2833, Шкрум. Комітетом не підтримана. Прошу визначатися та голосувати.</p>
<p></p>
<p>14:48:46</p>
<p>За-65</p>
<p>Рішення не прийнято.</p>
<p>2841, Шкрум. По суті правки, будь ласка.</p>
<p></p>
<p>14:48:51</p>
<p>ШКРУМ А.І.</p>
<p>По суті поправки. Це весь комплекс поправок, колеги, який стосується децентралізації. Чому ж я згадала про старост? Тому що це поправки щодо децентралізаційних повноважень, як людям надати право розпоряджатися цією землею, яка вона їм сьогодні належить. І воно прямо пов'язане, на жаль, з економічною доктриною нашої країни, з іншими проблемами, про які я говорю, зі старостою, який не буде тепер обиратися людьми, на жаль, тому що Верховна Рада прийняла таке рішення (без голосів "Голосу" та "Батьківщини"), а будуть тепер призначатися цими старостами, не дай Боже, це будуть не старости, а "смотрящие" якраз за діями цих законів, в тому числі по ринку сільськогосподарської землі і так званих особливо цінних земель.</p>
<p>Ці всі поправки намагаються це врегулювати і допомогти малому та середньому фермерству, а також дати запобіжники, коли не буде зловживань з продажу і викупу особливо цінних земель та інших речей. Саме про це я і говорю.</p>
<p>І, на жаль, буду вимушена продовжувати говорити, щоб простими словами пояснювати українцям, які катастрофічні наслідки це може мати для країни.</p>
<p></p>
<p>ГОЛОВУЮЧИЙ. Ставлю на голосування правку номер 2841, Шкрум. Прошу визначатись та голосувати.</p>
<p></p>
<p>14:50:17</p>
<p>За-66</p>
<p>Рішення не прийнято.</p>
<p>2851, Шкрум.</p>
<p></p>
<p>14:50:23</p>
<p>ШКРУМ А.І.</p>
<p>Дякую. Шкрум Альона, фракція "Батьківщина". Знову децентралізаційні речі і правки, які пов'язані напряму з реформою децентралізації.</p>
<p>Якщо ми хочемо віддати можливість купляти та розпоряджатися землею людям, це означає, що громади мають право розпоряджатися цією землею в рамках так званої реформи децентралізації. На жаль, якщо це буде спотворено, то всі можливості економічного розвитку ми теж будемо втрачати. І я вже пояснювала не один раз.</p>
<p>На сьогодні в тій катастрофічній економічній ситуації, мабуть, у нас з вами є всього два шляхи як підняти економіку.</p>
<p>Перший – це якраз оця децентралізація правильна і розвиток малого та середнього фермерства.</p>
<p>Другий – це розвиток переробки того, що вже вирощено на нашій землі за допомогою стимулів (наприклад, локалізації та інших), які, на жаль, теж ми на сьогодні не бачимо прийнятих в цьому залі. І не бачимо і не чуємо від Міністерства економіки жодних пропозицій з цього приводу.</p>
<p>Тому весь цей блок поправок, він стосується саме правильних децентралізаційних повноважень.</p>
<p></p>
<p>ГОЛОВУЮЧИЙ. Правка щодо Державного кадастру. Там місцевого самоврядування зовсім немає, як і децентралізації, Альона Іванівна.</p>
<p>Ставлю на голосування правку 2851. Ви, мабуть, наплутали в своїх правках, Альона Іванівна. Точно. Прошу визначатись та голосувати.</p>
<p></p>
<p>14:52:04</p>
<p>За-60</p>
<p>Рішення не прийнято. Правка не врахована.</p>
<p><a href="http://w1.c1.rada.gov.ua/pls/zweb2/webproc4_2?pf3516=2856&skl=10" target=_blank>2856</a></p>
<p>Кабаченко, 2852.</p>
<p></p>
<p>14:52:20</p>
<p>КАБАЧЕНКО В.В.</p>
<p>Володимир Кабаченко, фракція "Батьківщина". Колеги, йдеться про послідовність, абсолютно в усіх речах має бути послідовність. Якщо ми з вами говоримо про відкриття ринку землі, ми його відкриваємо для когось. Для того, щоб його відкрити, має бути згода цього "когось". Ось ці "когось" – це і є люди України, це є українці. І тому не маючи згоди, а навпаки отримавши 73 відсотки незгоди з цим законопроектом, ми зараз з вами робимо не дуже правильну річ.</p>
<p>І тому все ж таки повертаючись до послідовності, спочатку ми проводимо референдум відкритий. Законопроект вже зареєстрований, процедура є. Отримуємо відповіді, отримуємо статистику. І якщо після того, як у цій статистиці ми побачимо згоду, ми повертаємося до цього законопроекту, приймаємо, голосуємо всіма голосами і повертаємо українцям те, що вони хочуть.</p>
<p>Дуже дякую за вашу увагу. Мою правку прохання підтримати.</p>
<p></p>
<p>ГОЛОВУЮЧИЙ. 2852. Комітет відхилив. Прошу визначатись та голосувати.</p>
<p></p>
<p>14:53:39</p>
<p>За-58</p>
<p>Рішення не прийнято. Правка не врахована.</p>
<p>Наступна правка: Шкрум, 2856.</p>
<p></p>
<p>14:53:45</p>
<p>ШКРУМ А.І.</p>
<p>Дякую. Шкрум Альона, фракція "Батьківщина". Пане Голово, я прошу не коментувати мої поправки, а давати можливість відреагувати голові комітету. Я ж до нього задала пряме питання по законопроекту, яке пов'язано, до речі, з земельною реформою, 2558, де підписані дуже багато колег зі "Слуга народу". І цей законопроект являється євроінтеграційним, але не розглядається на комітеті.</p>
<p>А тепер по суті цієї поправки. Ця поправка, ви праві, якраз стосується Земельного кадастру. Тому що позиція фракції "Батьківщина", що Земельний кадастр…, всі землі мають бути проінвентаризовані і внесені в Земельний кадастр. І це прямо стосується децентралізації знову ж таки, як багато речей. Тому що, якщо громади не будуть мати і проінвентаризованих лісів, особливо цінних земель, водойм та іншого в Земельному кадастрі, це буде вважатися безхазяйними землями.</p>
<p>Нам не можна втратити жодної цінної землі, жодної водойми, жодних лісів. Вони мають бути внесені в Земельний кадастр для того, щоб громади вже мали надалі право або розпоряджатися ними або контролювати на них діяльність. І поки цього не…</p>
<p></p>
<p>ГОЛОВУЮЧИЙ. Шановна колего, важко коментувати правки, коли ви про них нічого не кажете. Ця правка не про кадастр, вона про містобудівну документацію. Та ні, це абсолютно різне.</p>
<p>Ставлю на голосування 2856. Прошу визначатися та голосувати.</p>
<p></p>
<p>14:55:23</p>
<p>За-53</p>
<p>Рішення не прийнято. Правка не врахована.</p>
<p>Наступна правка 2863.</p>
<p></p>
<p>14:55:34</p>
<p>ШКРУМ А.І.</p>
<p>2863. Дякую, колеги.</p>
<p>Шкрум Альона, фракція "Батьківщина". Знову і знову я буду повертатися до своїх поправок і говорити в тому числі про загальні речі, які зрозумілі громадянам України.</p>
<p>І я нагадую те, що нагадувала вже не один раз, що це абсолютно нормальна європейська демократична практика – наполягати на своїх поправках і говорити, що загальна логіка законопроекту, не конкретні навіть його норми, а загальна логіка, для нас є хибною. І громадяни України уповноважують нас і вимагають насправді від мене те, щоб я ці поправки підіймала. І я маю абсолютне право говорити про ті політичні принципові для нас речі, для мене, моєї фракції і наших виборців, і тих громадян, які, до речі, не голосували за нас, але зараз просять нас підіймати ці поправки і ці речі.</p>
<p>Дякую, що ви даєте мені слово. Я розумію, що зал не буде підтримувати ці поправки, і зал, очевидно, погоджується з загальною логікою цього законопроекту, але попереджати про ті ризики і про ті наслідки, які цей законопроект буде мати для громадян, для фермерів, для децентралізації, для громад, я маю.</p>
<p></p>
<p>ГОЛОВУЮЧИЙ. Ставлю на голосування правку 2863. Комітетом не підтримана. Прошу визначатись та голосувати.</p>
<p></p>
<p>14:57:01</p>
<p>За-58</p>
<p>Рішення не прийнято. Правка не врахована.</p>
<p>Наступна правка, Кабаченко, 2869.</p>
<p>Не наполягає.</p>
<p>Шкрум, 2883.</p>
<p></p>
<p>14:57:25</p>
<p>ШКРУМ А.І.</p>
<p>Дякую, колеги.</p>
<p>Я використаю цю можливість для того, щоб сказати, що головна історія, з якою Президент Зеленський йшов на вибори, і ви це добре пам'ятаєте, – це народовладдя. І от якраз такого важливого питання, яке насправді розриває зал, і насправді, ви бачите, що у нас не вдалося досягти не те, що компромісу з цього законопроекту, а не вдалося навіть досягти тих там дві, три, чотири принципових речі, які б могли об'єднати не лише зал, але і суспільство, от з таких речей якраз, мабуть, було би правильно питати думку у громадян.</p>
<p>І це не банальні фрази, це конкретні речі, які можуть бути вирішені на всеукраїнському референдумі, за який так агітував і пан Зеленський Президент і пан Стефанчук, я добре пам'ятаю робочі групи, які були за його головуванням. І я думаю, що абсолютно правильно було б саме такі контроверсійні речі виносити на всеукраїнський референдум. Я думаю, що фракція "Батьківщина" якраз це і спробує зробити.</p>
<p>І важко погодитися, що, якщо це питання розриває не лише політиків, але і Україну, це має бути питання вирішено українцями.</p>
<p></p>
<p>ГОЛОВУЮЧИЙ. Ставлю на голосування 2883. Комітетом не підтримана. Прошу визначатись та голосувати.</p>
<p></p>
<p>14:58:52</p>
<p>За-54</p>
<p>Рішення не прийнято. Правка не врахована.</p>
<p>Наступна правка. 2884, Шкрум.</p>
<p></p>
<p>14:58:59</p>
<p>ШКРУМ А.І.</p>
<p>Дякую, колеги.</p>
<p>Мені випала, мабуть, честь завершувати на сьогодні це засідання. І далі ми будемо переходити до позачергового засідання. Хочеться завершити його чимось хорошим.</p>
<p>Не дивлячись на всі ті проблеми і ті дискусії непрості, які у нас лунають, я думаю, що те, що ми обговорюємо, поправки, те, що ми виступаємо по кожній поправці і те, що ми йдемо по Регламенту – це беззаперечно світла історія для цього парламенту.</p>
<p>І тут я хочу подякувати всім колегами, які знаходяться на місцях. Хтось цікавиться цією темою, хтось не цікавиться, але розуміє, що вона надзвичайно важлива і для децентралізації, і для розвитку економіки, і для тих, хто повернеться потім на свої виборчі округи. І я думаю, що не дивлячись на важкість дискусії і протилежність позицій, для парламентаризму оцей наш досвід декілька тижнів одних і тих самих поправок – це, безперечно, плюс.</p>
<p>Дякую тут і головуючим, і колегам. І сподіваюсь, що ми краще будемо працювати і знаходити консенсус в майбутньому.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку 2884. Прошу визначатись та голосувати.</p>
<p></p>
<p>15:00:16</p>
<p>За-53</p>
<p>Рішення не прийнято. Правка не врахована.</p>
<p>Пленарне засідання Верховної Ради оголошую закритим. Позачергове засідання розпочнеться о 16:00. До зустрічі.</p>
<p></p>
