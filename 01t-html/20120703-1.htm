Стенограма пленарного засідання
03 липня 2012
<div>
<p align=center>ЗАСІДАННЯ П'ЯТДЕСЯТ П'ЯТЕ&nbsp;</p>
<p align=center>Сесійна зала Верховної Ради України</p>
<p align=center>3 липня 2012 року, 16 година</p>
<p align=center>Веде засідання Перший заступник Голови Верховної Ради</p>
<p align=center>України&nbsp; А.І.МАРТИНЮК</p>
<p>&nbsp;</p>
<p>ГОЛОВУЮЧИЙ. Шановні колеги! Прошу підготуватись до реєстрації. Увімкніть систему "Рада". Реєструємось.</p>
<p>16:00:35</p>
<p>В сесійній залі зареєстровано 363 народних депутати. Вечірнє засідання Верховної Ради оголошую відкритим.</p>
<p>Будь ласка, Сас.</p>
<p>&nbsp;</p>
<p>16:00:51</p>
<p>САС С.В.</p>
<p>Дякую. Народний депутат Сас, "БЮТ - "Батьківщина". Шановний Адаме Івановичу! Сталося так, що на ранковому пленарному засіданні рішення щодо питання про включення до порядку денного проекту Постанови про відзначення 825-річчя першої літописної згадки назви "Україна" було проголосовано поза межами пленарного засідання, о 14.16.&nbsp; В зв’язку з тим, що відповідно до 44 статті Регламенту, рішення приймаються виключно на пленарному засіданні, Адаме Івановичу, я пропоную це питання розглянути зараз за процедурою скороченою, як передбачає Регламент.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги! Ну, можливо, дослухаємося до слів Сергія Володимировича. Була там, була там ситуація, що дійсно ми проголосували вже в 15.16, а засідання було до 14-ї, тобто до 14.15. Це один момент.</p>
<p>А другий, що, можливо, народні депутати не зрозуміли. Тому давайте повернемося до цього питання. Це проект Постанови про відзначення 825-річчя першої літописної згадки назви "Україна" (реєстраційний номер 10330). Хто? Так, будь ласка, запишіться, хто хоче виступити.</p>
<p><a name=Temp></a>Так, будь ласка, Карпук.</p>
<p>&nbsp;</p>
<p>16:02:43</p>
<p>КАРПУК В.Г.</p>
<p>Наша фракція "Наша Україна – Народна самооборона" підтримує цей законопроект. Хоча 825 років тому, коли згадується вперше Україна, мова йшла як про країну – територію, про окраїну. І тому це була не держава Україна, і, ну, важливість все-таки викликає певний сумнів і святкування на державному рівні. Хоча ми, кажу, проголосуємо, але це треба враховувати.</p>
<p>&nbsp;</p>
<p>ГОЛОВУЮЧИЙ. Будь ласка, Сас Сергій.</p>
<p>&nbsp;</p>
<p>16:03:12</p>
<p>САС С.В.</p>
<p>Дякую. Шановний Адам Іванович, я прошу за скороченою процедурою надати слово все-таки автору Курпілю Степану. А слово прошу передати Яворівському.</p>
<p>&nbsp;</p>
<p>ГОЛОВУЮЧИЙ. Яворівський, будь ласка.</p>
<p>&nbsp;</p>
<p>16:03:25</p>
<p>ЯВОРІВСЬКИЙ В.О.</p>
<p>Шановні колеги, шановні наші виборці! Це справді унікальний момент у нашій українській історії, коли ми фактично на політичному, на публічному рівні визнаємо вік нашої держави. І справді факти в цьому відношенні є незаперечні. Я як голова комітету звертався до Інституту історії України, щоби мати офіційну відповідь. І мушу вам сказати про те, що науковці з Інституту історії України підтверджують ці дані.</p>
<p>Я хочу зачитати оцю першу згадку в Іпатіївському літописі, щоб ви почули, уже в перекладі із старослов'янської мови.</p>
<p>"У тім же поході розболівся Володимир Глібович недугою тяжкою, од якої він і скончився. І принесли його в город його Переяславль на носилицях. І тут преставився він місяця квітня у 18-й день і покладений був у церкві Святого Михайла. І плакали по ньому всі переяславці. Він бо любив дружину (ну, дружина – це військове поняття) і золота не збирав, майна не жалів, а давав дружині. Був же він князь доблесний і сильний у бою і мужністю кріпкою відзначався і всякими доброчесностями був сповнений. За ним же Україна багато потужила". Повторюю ще раз: "За ним же Україна&nbsp;багато потужила". Це головна і найперша офіційна письмова згадка про нашу з вами Батьківщину.</p>
<p>Я думаю, що кожен народ, кожна нація б гордилася віком таким своєї держави. Через те я переконаний в тому, і комітет просить, підтримати і відзначити цю дату на загальнодержавному рівні.</p>
<p>&nbsp;</p>
<p>ГОЛОВУЮЧИЙ. Будь ласка, автор законопроекту – Курпіль. Мікрофон ввімкніть.</p>
<p>&nbsp;</p>
<p>16:05:26</p>
<p>КУРПІЛЬ С.В.</p>
<p>Шановні колеги, можливо, не зрозуміли, оскільки якось дуже поспіхом голосували. Я не розумію, які тут можуть бути заперечення. Будь-яка держава не може формуватися, не може розвиватися, не може зміцнюватися без виховання патріотизму. Чому ми забуваємо про такі речі? Що тут може роз'єднувати? Це абсолютно немає ніякої політики в тому, ніякого протистояння в цьому не може бути. Чи опозиція, чи влада повинні бути зацікавлені у тому аби країна пам'ятала свою історію, аби країна розвивалася, аби молоде покоління гордилося своєю країною. Без цього ми не зможемо збудувати нормальну європейську демократичну державу.</p>
<p>Ми маємо всі підстави і наукові, і документальні, і літописні відзначати цю подію. Цим треба гордитися. Гордитися давністю назви, щоб ніхто не сумнівався у тому, що Україна була є і буде. Тому що дехто ставить під сумнів, чи то нам територію хтось не подарував, чи ми на своїй землі чи не на своїй. На своїй землі. І в ХІІ столітті ще була відповідна згадка в історичних документах.</p>
<p>Я прошу, шановні колеги, підтримати цю постанову, усім залом підтримати. Дякую.</p>
<p>&nbsp;</p>
<p>ГОЛОВУЮЧИЙ. Обговорення питання завершено.</p>
<p>Я ставлю на голосування пропозицію включити до порядку денного сесії проект Постанови про відзначення 825-річчя першої літописної згадки назви "Україна" (реєстраційний номер 10330). Прошу голосувати.</p>
<p><b>&nbsp;</b></p>
<p>16:07:36</p>
<p>За-250</p>
<p>Підтримано.</p>
<p>Будь ласка, Єфремов.</p>
<p>&nbsp;</p>
<p>16:07:45</p>
<p>ЄФРЕМОВ О.С.</p>
<p>Уважаемый Адам Иванович, уважаемые коллеги, я хотел бы&nbsp; войти со следующим предложением, исходя из того, что мы проголосовали до этого. Мы&nbsp; видим, какая&nbsp; ситуация складывается вокруг законопроекта 9073 "Про засади державної мовної політики" и фракция Партии регионов, и фракция Коммунистической партии настаивает на том, чтобы мы сейчас&nbsp; поставили рассмотрение данного&nbsp; законопроекта в зале. Мы просим&nbsp; поставить вопрос на голосование.</p>
<p>&nbsp;</p>
<p>ГОЛОВУЮЧИЙ. Хто за те, щоб розглянути цей законопроект, прошу визначатись.</p>
<p>&nbsp;</p>
<p>16:08:34</p>
<p>За-219</p>
<p><i>(Шум у залі)</i></p>
<p>Хто за&nbsp; те, щоб повернутися до питання, прошу голосувати.</p>
<p><i>(Шум у залі)</i></p>
<p>16:09:02</p>
<p>За-241</p>
<p>Повернулися.</p>
<p>Я ставлю на голосування прийняти закон 9073 в редакції… Прошу&nbsp; голосувати, голосуємо.</p>
<p>&nbsp;</p>
<p>16:09:35</p>
<p>За-248</p>
<p>Рішення прийнято. Дякую.</p>
<p>Шановні колеги, зараз нам треба … Шановні колеги, я прошу підтримати рішення про включення до порядку денного проекту Закону …</p>
<p>Шановні колеги, на цьому вечірнє засідання Верховної Ради оголошую закритим.</p>
<p>Завтра початок роботи о 10 годині.</p>
<p>&nbsp;</p>
<p>&nbsp;</p></div>
