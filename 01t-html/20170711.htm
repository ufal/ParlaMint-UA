Стенограма пленарного засідання
11 липня 2017
&nbsp;
<p align=center>ЗАСІДАННЯ ШІСТДЕСЯТЕ</p>
<p align=center>Сесійний зал Верховної Ради України</p>
<p align=center>11 липня 2017 року, 10 година 03 хвилини</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:03:34</p>
<p>ГОЛОВУЮЧИЙ. Доброго ранку! Прошу заходити в зал, займати робочі місця і приготуватись до реєстрації. Усі на місцях? Можемо реєструватись?</p>
<p>Отже, шановні народні депутати, прошу зареєструватись. Реєструємось.</p>
<p>&nbsp;</p>
<p>10:05:52</p>
<p>Зареєстровано 355 народних депутатів. Ранкове пленарне засідання Верховної Ради&nbsp; України оголошую відкритим.</p>
<p>Сьогодні день народження народного депутата Тетяни Анатоліївни Донець. Привітаємо пані Тетяну з днем народження.</p>
<p>Також, колеги, хочу вам повідомити, що на період між пленарними засіданням припала важлива дата. Тридцятого червня 2017 року виповнилося 110 років від дня народження легендарного воїна, лідера воюючої України у часи Другої світової війни, головного командира УПА Романа Шухевича. УПА – це справжній феномен світової історії. Армія, керована Романом Шухевичем, без зовнішньої підтримки багато років вела успішну боротьбу проти двох найбільших імперій світу – радянської і нацистської.</p>
<p>Серед нас знаходиться син генерала Романа Шухевича, наш колега, багатолітній, незламний політичний в'язень та борець за незалежність України Юрій Шухевич. Давайте привітаємо його оплесками. Пане Юрію! <i>(Оплески) </i></p>
<p>&nbsp;Шановні колеги, також маю за честь переказати вам вітання від Генерального секретаря Організації Об'єднаних Націй, з яким я провів зустріч у неділю ввечері, і закликав ООН позбавити Росію права вето у Радбезі. Адже окупант згідно статуту ООН не може брати участь в ухваленні рішень, які стосуються держави, на яку він напав. Нам потрібна ефективна та сильна ООН. Це запорука миру та стабільності у світі.</p>
<p>Колеги, переходимо до питань порядку денного. І я хочу вам в двох словах логіку сьогоднішнього дня. Отже, перше питання – це питання, до якого ми буквально не дійшли кілька хвилин&nbsp; попереднього пленарного тижня. Це проект Закону про внесення змін до Закону України "Про&nbsp; вищу освіту" щодо діяльності вищих навчальних закладів на території Донецької і Луганської областей. Я сподіваюсь, цей закон об'єднає зал, і ми спільно його проголосуємо. Потім близько десяти законопроектів буде включено в порядок денний сесії, поміж них дуже важливі питання, які стосуються&nbsp; інформаційної безпеки і, я сподіваюся,&nbsp; що ми всі ці питання зможемо&nbsp; включити в порядок денний. Потім&nbsp; буде питання по екології, наші зобов’язання&nbsp; міжнародні, і в залі вже&nbsp; присутній міністр. І потім ми&nbsp; проговоримо питання щодо Закону про Конституційний Суд України.</p>
<p>Але хочу вам повідомити, після включення в порядок денний сесії мною буде поставлено на голосування лист-звернення від двох голів фракцій коаліції з приводу того, щоб ми перенесли питання подання на зняття&nbsp; недоторканності з народних депутатів на четвер, якщо буде воля залу, ми перенесемо на четвер, якщо не буде волі залу,&nbsp; ми сьогодні перейдемо до розгляду подань. Я хочу всіх зорієнтувати, щоб всі орієнтувались, ця пропозиція буде поставлена на голосування після включення в порядок денний сесії.</p>
<p>Отже, це така логіка сьогоднішнього дня і я пропоную перейти до роботи, колеги прошу зайняти робочі місця і приготуватись&nbsp; до голосування.</p>
<p>І ми переходимо до першого питання порядку денного – це проект Закону про внесення змін до Закону України… Перепрошую,&nbsp; колеги, півгодини, так, важливих півгодини, згідно Регламенту у нас 30 хвилин на виступи від уповноважених&nbsp; представників депутатських фракцій і груп. І я прошу приготуватись до запису і ми 30 хвилин нашого засідання продуктивно проведемо дискусію. Прошу усі фракції провести запис, прошу, щоб усі фракції взяли участь в цьому записі, щоб не доводилось визначатись самостійно, хто за ким виступає. Отже, прошу провести запис на виступи від уповноважених представників депутатських фракцій і груп, будь ласка.</p>
<p>Від "Народного фронту" слово надається голові фракції "Народного фронту" Максиму Бурбаку. Будь ласка, пане Максим.</p>
<p>&nbsp;</p>
<p>10:11:31</p>
<p>БУРБАК М.Ю.</p>
<p>Шановні друзі, доброго дня! Я не втомлююся повторювати, що фракція "Народного фронту" одна з найбільш монолітних дисциплінованих, одна з найбільш реформаторських, про що свідчать десятки досліджень незалежних експертів. Командою "Народного фронту" розроблено і проголосовано сотні реформаторських законопроектів, що будують в Україні цивілізовані правила життя, які віддаляють нас від "совка" часів Януковича та "русского мира".</p>
<p>"Народний фронт" – політична сила, де цінують, де поважають кожного, хто йшов і йде поряд, маючи за мету захист і добробут України. У нас 81 депутат, майданівці, учасники бойових дій, Андрій Парубій, Тетяна Чорновіл, Євген Дейдей, Юрій Тимошенко, Андрій Тетерук, Юрій Береза та багато-багато інших, всі ці люди знають, за що стояв Майдан. Одна з його вимог, на яку досі не дав відповідь український політикум, скасування депутатської недоторканності у її нинішньому вигляді. Депутатський імунітет повинен працювати тільки як захист від переслідувань за політичну діяльність, водночас, він має бути скасований для тих, хто скоїв кримінальні злочини. Спитайте у хлопців, які стояли проти "Беркута" на Майдані, чи цей мандат колись спасав їх проти куль і осколків гранат?</p>
<p>Ми наполягаємо, недоторканність політиків має бути проведено у відповідність до європейської практики, так має бути. А поки Верховна Рада має розглянути подання Генеральної прокуратури на позбавлення депутатської недоторканності шести народних депутатів, серед них двоє представників "Народного фронту", Євген Дейдей і Максим Поляков.</p>
<p>Вчора на засіданні фракції прийнято рішення, дати можливість нашим колегам по фракції захистити свою репутацію і честь без жодного імунітету. "Народний фронт" проголосує за зняття депутатської недоторканності. Ми вважаємо, що це буде чесно перед українським народом. Втім, це зовсім не означає, що ми погоджуємось із безглуздими, просто порожніми звинуваченнями НАБУ щодо Полякова і Дейдея. Більше того, фракція впевнена, що судові справи проти них – чиста профанація, очевидна, нахабна і без жодної судової перспективи. Знімаючи депутатську недоторканність з наших колег, ми не збираємось мовчати про те, що, шиючи білими нитками справи проти членів нашої фракції, НАБУ вдалося до безпредєла. Так, наче НАБУ не орган правопорядку, а новоявлена кримінальна бригада з 90-х років.</p>
<p>Перше. Перевищення повноважень, було здійснено напад на дружину депутата Полякова, без жодних ордерів, на матір восьмирічної дитини напали у під'їзді будинку.</p>
<p>Друге. Народного депутата підозрюють незважаючи на те, що не зафіксовано, ані вимагання, ані отримання коштів.</p>
<p>Третє. Депутатом Дейдеєм надано всі підтвердження щодо набутого ним майно, про те, це не взято до уваги.</p>
<p>І, четверте. Вибірковість переслідування. Колега Дейдей за своїми статками безпросвітній злидень поряд з такими єврооптимістами власниками купленими за не підтвердженими 200 метрові квартири в центрі Києва. Але цей депутат, найманець Григоришина, є другом Ситника, тому він і далі ходитиме до парламенту гріючи в кишені ключі від своєї корупційної квартири.</p>
<p>Ми здивовані тим, що тут у залі сидять відверті прохіндеї, які за великі куші обслуговують льовочкіних і фірташів, працюючи примітивними політичними клоунами. Де справи проти&nbsp; таких ворюг?</p>
<p>"Народний фронт"&nbsp; проголосує за зняття депутатської недоторканності з Дейдея, Полякова про те, ми не дозволимо НАБУ і САП творити беззаконня під прикриттям боротьби з корупцією.</p>
<p>Можна 30 секунд?</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; додайте 30 секунд.</p>
<p>&nbsp;</p>
<p>БУРБАК М.Ю. І хочемо заявити, що чітко знаємо природу атаки на "Народний фронт" – це намагання делегітимітизувати парламент, спровокувати політичну кризу, наслідком якої має стати дострокові парламентські і президентські вибори. Саме з цією метою здійснюється атака на уряд Яценюка, це одна велика кампанія, яка має привести до влади популістів, зумовити в Україні анархію, тотальний безлад. За нашою інформацією вже сьогодні вибудовується структура нової політичної партії з промовистою назвою. Саме ця політична партія має стати…</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка, ще.</p>
<p>&nbsp;</p>
<p>БУРБАК М.Ю. Саме ця політична партія має стати транспортом для потрапляння в парламент сил, для яких НАБУ розчищає дорогу, ведучи політичну боротьбу із застосування провокацій, незаконних силових методів.</p>
<p>Ми звертаємося до громадян України з закликом не ввести себе в оману для того, щоб не програти свою державу ані зовнішньому агресору, ані внутрішнім політичним диверсантам. Слава Україні!</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Партії "Відродження" слово надається Шипку Андрію Федоровичу.</p>
<p>Будь ласка, пане Андрій.</p>
<p>&nbsp;</p>
<p>10:15:50</p>
<p>ШИПКО А.Ф.</p>
<p>Шановні народні депутати! Дорогі виборці! В кінці цього тижня вся наша країна буде&nbsp; вітати людей мужніх професій – це металургів та гірників, які своїм тяжким трудом тримають економіку нашої держави, дають їй стабільність, рух вперед і віру в майбутнє. Хочеться побажати їм здоров'я, благополуччя, нових досягнень та справедливості. Прошу привітати металургів та гірників аплодисментами. <i>(Оплески)</i> Дякую.</p>
<p>Зараз до наших справ. Меморандум з валютним… Міжнародним валютний фондом не підписував жодний з народних депутатів, а ті законопроекти, які ми будемо розглядати сьогодні, в основі їх складається якраз&nbsp; меморандум з валютним фондом, і це зобов'язання нашої держави. Але що це за зобов'язання? Ось основні з них: це продаж української землі, приватизація підприємств, які не повинні були підлягати приватизації, підвищення пенсійного віку для українців, але хитро, не напряму – збільшуючи&nbsp; стаж.&nbsp;&nbsp; Добре це&nbsp; чи погано – нам з вами вирішувати&nbsp; в цьому залі. Але я&nbsp; хочу запитати, хто&nbsp; буде&nbsp; працювати після 60 років, якщо тривалість життя в Україні в чоловіків 62 роки. Багато українців не доживають вже зараз до пенсії. У Німеччині, наприклад, середня тривалість життя 77 років, тому вони можуть виходити на пенсію у&nbsp; 65.&nbsp;</p>
<p>"Партія "Відродження" переконана, що пенсійну&nbsp; реформу робити треба, пенсії треба підвищувати, але пенсійний вік можна піднімати тільки після збільшення тривалості життя українців. Усі вважають, що тривалість життя&nbsp; залежить від&nbsp; реформи в охороні здоров'я. Це не так, як лікар вам скажу, це тільки десять відсотків, на 50 відсотків тривалість&nbsp; життя залежить від рівня та якості життя, від умов, в яких люди живуть, від соціального захисту, від заробітної платні, яку вони отримують, а у нас навіть лікарям на зарплатню не&nbsp; вистачає три мільярда гривень. Після підняття мінімальних зарплат вони змушені звільнюватися або переходити на півставки і це при тому, що в Україні не вистачає 20 тисяч лікарів, скоро нікому і нікого буде лікувати, і жодного слова про це немає, ані в меморандумі, ані в тих законопроектах, які ми будемо розглядати.</p>
<p>Що ж нам потрібно? А нам потрібно відродження, відродження економіки, і це нам дасть робочі місця, гідну заробітну плату, нормальний соціальний захист, а це і є рівень життя.</p>
<p>Тому хочу всіх вас закликати, шановні колеги, зважено підійти до цих реформ, як кажуть у нас у народі, "треба сім раз відміряти і один раз відрізати", бо не дай Боже нам відрізати те, що нам потрібно.</p>
<p>Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:18:51</p>
<p>ГОЛОВУЮЧИЙ.&nbsp; Дякуємо.</p>
<p>Будь ласка, від фракції "Самопоміч" народний депутат Єгор Соболєв до слова запрошується.</p>
<p>&nbsp;</p>
<p>10:19:14</p>
<p>СОБОЛЄВ Є.В.</p>
<p>"Самопоміч" просить парламент негайно почати процедуру позбавлення недоторканності тих депутатів, які звинувачені у незаконному збагаченні або в інших діях з ознаками корупції.</p>
<p>Сьогодні під парламентом сотні&nbsp; людей. Я думаю, багато з вас, хто йшов на роботу пішки, їх побачив. Вони прийшли абсолютно мирно, цивілізовано, але з ясною вимогою: ніхто не стоїть над законом! Парламент, який сам ухвалює закони, має бути зразком поваги до них. Якщо наші колеги допустили дії, які записані у Кримінальному кодексі, Антикорупційне бюро, антикорупційна прокуратура, Генеральна прокуратура негайно мають отримати всі права розслідувати ці дії.</p>
<p>Наше прохання: ніяких переносів, ніяких зволікань, ніяких надій, що не проголосуємо і втечемо на острови відпочивати. Не треба будити людський гнів.</p>
<p>Я хочу сказати, що те, що зараз відбувається, мені&nbsp; дуже нагадує часи Януковича. Спочатку теж люди обурювалися мовчки, у фейсбуках. Потім почали виходити на нечисельні акції, а потім невеличкі струмочки незадоволення переросли у море гніву.</p>
<p>Я хочу звернутися до тих депутатів, які сьогодні опинилися під цими підозрами. Повірте, для вас, для вас особисто набагато безпечніше чесно відбути своє покарання, вийти на свободу порядною очищеною людиною, ніж продовжувати&nbsp; чіплятися за кругову поруку, це в ваших інтересах. Тому як люди, які усвідомлюють, що країна веде війну за незалежність, країна потребує внутрішньої злагоди, внутрішнього спокою, внутрішнього єднання, "Самопоміч" просить парламент гідно, без тіні зволікань сьогодні прийняти рішення і позбавити депутатської недоторканності тих колег, які вчинили дії з ознаками корупції. Nemo est supra leges – ніхто не вищій за закон. Давайте доведемо цю стару римську істину.</p>
<p>&nbsp;</p>
<p>ГОЛОВУЮЧИЙ. Будь ласка, наступний до слова запрошується народний депутат Вілкул, якому передає слово його колега. Просимо.</p>
<p>&nbsp;</p>
<p>10:22:14</p>
<p>ВІЛКУЛ О.Ю.</p>
<p>Шановний народе України, шановні народні депутати! Цей тиждень роботи парламенту буде останнім для цієї сесії, виходячи з графіку його роботи. Думаю, найкраща оцінка першого півріччя – це те, що говорять люди на вулицях. За даними соціології, довіряє цьому парламенту лише один&nbsp; відсоток українців, частково довіряють три відсотки, тобто всього – чотири відсотки – катастрофа. Чому? Ситуація погіршилася практически у всіх сферах, починаючи від економіки і закінчуючи сферою безпеки. В&nbsp; економіці виробництво впало в порівнянні з 2013 роком на чверть, навіть у порівнянні з минулим роком – на 1,3 відсотки і падає далі. Це результат як блокади Донбасу, так і відсутності будь-якої промислової політики. Ми практично втрачаємо цілі галузі: металургія падає, на жаль, машинобудування практично зупинено, навіть сільське господарство перестало бути точкою зростання, у двох третинах регіонів падіння. Зростає заборгованість по заробітній платі, вона перевищила вже 2 мільярди гривень. Зростання безробіття на 60 відсотків у порівнянні з 2013 роком. 8 мільйонів людей вже виїхали батрачити в інші країні. Півкраїни боїться втратити житло за борги по комуналці. Ось це єдине, що на собі відчувають люди.</p>
<p>Та чи вносяться на цьому тижні важливі для людей питання на засіданні парламенту? Вочевидь, що ні. Замість важливих питань на засідання виносять реформу освіти, яка замість 22-ох стандартних предметів вводить 9. Астрономію, географію, біологію, фізику та хімію хочуть зробити одним предметом: "Людина та природа". ЗНО після четвертого класу, дев'ятого та дванадцятого. Продовжиться закриття шкіл. Багато експертів говорять, що замість системи освіти, яка в свій час славилася своєю академічністю, це буде фактично підготовка дешевої робочої сили.</p>
<p>Пенсійна реформа, в якій хочуть підняти пенсійний страховий стаж так, що багато людей просто не будуть доживати до виходу на пенсію. Вже в 2018 році середній пенсійний вік підніметься до 63-65 років, а мільйони людей, які працювали без офіційного права влаштування, щоб вижити, і не мають у трудовій книжці 15 років стажу, замість пенсії будуть отримувати тільки мізерну соціальну допомогу. Як їм вижити?</p>
<p>На тлі цього депутати парламенту мають канікули більше, ніж школярі молодших класів. Я заявляю позицію "Опозиційного блоку": Верховна Рада не має права йти на канікули, необхідно працювати і приймати нормальні закони для підтримки десятків мільйонів українців, яким вже немає, на що жити.</p>
<p>Шановне народе України, не може бути вічний…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>ВІЛКУЛ О.Ю. Шановний народе України, не може бути вічний конфлікт, вічна радикалізація національної ідеї. Україна може стати нормальною Україною: сильною, незалежною, нейтральною державою зрозвиненою економікою, країною, в якої головна цінність – це людина. Давайте все ж таки бачити майбутнє і думати категоріями майбутнього. А майбутнє ґрунтується не на…</p>
<p>&nbsp;</p>
<p>ГОЛОВУЮЧИЙ. Ще 30 секунд завершити і точка, крапка.</p>
<p>&nbsp;</p>
<p>ВІЛКУЛ О.Ю. Шановні колеги, давайте все ж таки бачити майбутнє, а майбутнє ґрунтується не на ненависті, а на мирі, на об'єднанні країни, робочих місцях, зростанні заробітних плат і пенсій. Дякую.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, від "Блоку Петра Порошенка", від фракції, запрошується голова фракція Артур Герасимов. Просимо, пане Артуре.</p>
<p>&nbsp;</p>
<p>10:26:28</p>
<p>ГЕРАСИМОВ А.В.</p>
<p>Шановна пані головуюча, шановні колеги, шановні виборці! Вчора на своєму засіданні фракція партії "Блок Петра Порошенка" виключила зі свого складу народного депутата України Борислава Розенблата та переважною більшістю голосів прийняла рішення підтримати позбавлення його депутатської недоторканності та притягнення його до відповідальності.</p>
<p>Ми також прийняли рішення про зняття недоторканності з усіх народних депутатів, на яких надійшло подання Генеральної прокуратури. Наголошую: це політичне рішення. Причетність Борислава Розенблата та інших депутатів до вчинення правопорушення має встановити суд. Варто наголосити, що фракція задовольнила прохання нашого колеги позбавити його недоторканності з тим, щоб він самостійно відстоював свою гідність у суді. В демократичному суспільстві виключно суд може встановлювати вину та рівень відповідальності громадянина.</p>
<p>Позиція фракції партії "Блок Петра Порошенка" залишається категоричною та непохитною. Ми підтримуємо Президента України в тому, що в Україні не може бути недоторканних. Хочу нагадати, що саме завдяки Президенту України і українському парламенту було забезпечено суттєве реформування і оновлення Генеральної прокуратури та антикорупційних органів.</p>
<p>Через це хочу сказати, що не менш важливим для верховенства права і встановлення демократичного устрою в Україні є формування незалежної судової гілки влади. Адже стара судова система, нереформовані суди були і часто залишаються тим болотом, де тонули і тонуть резонансні справи проти чиновників-корупціонерів. Для всіх є очевидною нагальна потреба очищення<a name=_GoBack></a> та рішучих реформ в судовій гілці влади.</p>
<p>Сьогодні у нас є унікальна можливість остаточно ухвалити фундаментальні законопроекти судової реформи, ініційовані Президентом України, це комплексні зміни до кодексів та запуск інституту конституційної скарги. Вони спрямовані на очищення та перезавантаження судової системи в Україні, створення ефективного Верховного Суду, запровадження сучасних механізмів його функціонування. Крім того, буде остаточно ухвалено та запущено інститут конституційної скарги, відтак звичайний громадянин зможе звертатись до Конституційного Суду. Ці закони покликані посилити захист прав і свобод громадян, зробити суди України абсолютно незалежними, чесними та прозорими. Тільки таким чином ми зможемо повернути довіру наших співвітчизників до українських судів на всіх рівнях.</p>
<p>Ми маємо історичну можливість вперше за 26 років незалежності встановити в Україні незалежну, самостійну судову владу, яка буде керуватись виключно верховенством права і забезпечить чесне правосуддя в Україні.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний пане Артуре.</p>
<p>Будь ласка, від Радикальної партії, голова фракції, будь ласка, Олег Валерійович Ляшко.&nbsp; Просимо вас до слова.</p>
<p>&nbsp;</p>
<p>10:29:36</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, минулого тижня ми отримали черговий прояв обмеженого суверенітету України при Президенті Порошенку, коли важливі переговори щодо України відбувалися без самої України. І під час першої зустрічі Трампа з Путіним на саміті G20 у Гамбурзі і на трьохсторонній зустрічі, у скороченому "нормандському форматі" Меркель, Макрона та Путіна. Чим загрожує Україні наш фактичний квазісуверенітет? Тим, що нашу долю намагаються визначати за нашою спиною, без українців. І ніякий інформаційний візит ввічливості, як візит Держсекретаря Тіллерсона, не міняє суті цієї ситуації.</p>
<p>Друге. Чи отримала Україна від нової адміністрації США свіжий погляд і нові підходи до зупинки російської агресії та досягнення миру? Ні. Тільки мантри про мирний процес та марні надії на …… динаміку&nbsp; в реалізації Мінських угод. І жодного прориву в розумінні глобальних цілей Путіна у баченні ефективних шляхів його стримування і досягнення перемоги над знахабнілою Росією, яка насправді проголосила нову холодну війну всьому демократичному світу і яка використовує Україну як поле битви, зокрема для залякування Європи та Америки.</p>
<p>Знову маємо умиротворення російського агресора, що і при Президенті Обамі, лише з деякою стилістичною специфікою Президента Трампа. Тож саміт G20 засвідчив, наші західні партнери сліпо і вперто рухаються дорогою в нікуди, дозволяючи Путіну дестабілізувати світ і міжнародний порядок та виставляти на торги мир і безпеку в обмін на виконання його великодержавних примх і забаганок.</p>
<p>Єдино вірний шлях – всебічне посилення здатності України захистити себе та жорсткий економічний тиск на Росію. Це і надання Україні статусу основного союзника поза НАТО та укладення двосторонньої оборонної угоди між Україною та США, в тому числі на виконання гарантій за Будапештським меморандумом. Це і запровадження нових жорстких економічних санкцій проти Росії.</p>
<p>Проте, ні саміт Великої двадцятки, ні вчорашній візит до Києва Генсека НАТО особливих надій і сподівань не дали. Тож я вкотре наголошую, у цей час сліпоти та слабкості світових лідерів маємо бути сильними самі. Українці, наша доля виключно в наших руках! Слава Україні!</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Від фракції "Батьківщина" до слова запрошується Соболєв Сергій, будь ласка.</p>
<p>&nbsp;</p>
<p>10:32:37</p>
<p>СОБОЛЄВ С.В.</p>
<p>Шановні колеги! Я думаю, що цей тиждень роботи парламенту не останній. Бо я думаю, що зал підтримає пропозицію про те, щоб ми далі не переривали засідання і в будь-який момент могли бути зібрані для будь-яких надзвичайних або навіть штатних ситуацій.</p>
<p>Але давайте подивимось на ті питання порядку денного, які нас очікують. Перше і ключове питання: пенсійна реформа. Так, нам пропонують в порядок денний включити десятки питань, які регулюють пенсійну реформу.</p>
<p>Але чомусь питання, які вносила "Батьківщина" і які вже півтора року знаходяться в парламенті, накінець-то про зняття оподаткування пенсій до цього часу так і не розглядалися, а лише будуть включені в порядок денний без розгляду їх по суті.</p>
<p>Коли питання бюджету, які провалили силами урядової так званої коаліції, коли 26 мільярдів гривень, які повинні бути піти на освіту, охорону здоров'я, на житлові субсидії, про що ми попереджали уряд і казали, плануйте реальність виплат, а не якісь фігові листки, якими ви прикривали це. І фактично фракція опозиційна "Батьківщини" голосує за ухвалення змін до бюджету, щоб ці кошти вже з 1 липня були направлені до людей, в лікарні, в освітянські установи, безпосередньо допомога тим, хто не має можливості оплачувати за комунальні непомірні послуги, урядова коаліція завалила цей законопроект і зараз валить на засідання бюджетного комітету. Подивіться, де члени бюджетного комітету, які повинні були ухвалити рішення протягом двох тижнів і підтримати необхідність направлення цих коштів. Їх немає до цього часу в залі. І зараза те, що твориться на бюджетному комітеті, коли "хотєлки" Адміністрації Президента&nbsp; пробують підмінити необхідністю голосувань по освіті, охороні здоров'я і інших питаннях – ось ціна цій коаліції.</p>
<p>Друге питання. Це питання, яке стосується наповнення бюджету. Чому до цього часу жоден законопроект по деофшоризації, по наповненню бюджету не внесено в порядок денний. Знову це буде робитися напередодні нового року, коли знову будуть піднімати податки і фактично&nbsp; в такий спосіб закривати дірки в бюджеті.</p>
<p>І останнє питання, але не останнє по важливості. Ми зараз саме сьогодні повинні почати розгляд питання про зняття недоторканності. Регламент вимагає це зробити протягом семи діб. Якщо хтось хоче через процедурні моменти в судах далі відбити це питання, не вийде. Ви зобов'язані як Голова Верховної Ради зараз поставити це на голосування. І наша фракція ухвалила рішення голосувати за всі шість подань. Якщо депутати не винуваті – в суд! І в суді…</p>
<p>&nbsp;</p>
<p>ГЕРАЩЕНКО І.В. 30 секунд, завершуйте.</p>
<p>&nbsp;</p>
<p>10:36:23</p>
<p>ГОЛОВУЮЧИЙ. Будь ласка, 30 секунд.&nbsp;</p>
<p>&nbsp;</p>
<p>СОБОЛЄВ С.В. …як мільйони наших громадян, які проходять поневіряння&nbsp; в цій судовій системі, що&nbsp; ви не винуваті. Бо коли треба в&nbsp; Запорізькій області засудити секретаря сільської&nbsp; ради за спробу державного перевороту&nbsp; ("мозги вже поїхали" у СБУ і прокуратури),&nbsp; на це є справа, на це є арешт без будь-яких рішень. Будь ласка, будьте&nbsp; як всі, в суд і доводьте свою&nbsp; невинуватість.</p>
<p>І поставте,&nbsp; будь ласка, сьогодні як цього вимагає…</p>
<p>&nbsp;</p>
<p>ГОЛОВУЮЧИЙ. Заключний виступ від "Волі народу". Рибчинський,&nbsp; будь ласка.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>10:36:36</p>
<p>РИБЧИНСЬКИЙ Є.Ю.</p>
<p>Шановний український народе, пане Голово,&nbsp; шановні колеги! Нинішній парламент і всі влада загалом поставили для себе дуже амбітну мету –&nbsp; проведення комплексних реформ, метою яких є&nbsp; приведення&nbsp; України до найвищих&nbsp; європейських стандартів життя. Проте як можна жити по-європейськи, сплачуючи за європейськими цінами енергоносії і&nbsp; продукти харчування і отримуючи натомість неприпустимо низькі рабські совкові зарплати і пенсії. Як можна одною рукою давати європейський безвіз, а іншою забирати саму можливість заробляти по-європейськи, стягуючи неприпустимо штучні драконівські податки. Як можна роздати олігархам за безцінь підприємства, які будувала вся країна, а потім усій країні платити аж 1312 гривень пенсії.&nbsp; Моя мати пенсіонерка отримує 1490&nbsp; гривень на місяць – це всього 50 євро. Покажіть мені,&nbsp; будь ласка, хоч &nbsp;одного європейця, який би вижив хоча б один місяць за 50 євро, а наші пенсіонери, вони і виживають і ще й своїм&nbsp; онукам допомагають.&nbsp;</p>
<p>Не треба дурити народ, проголошуючи реформи, сенс яких суцільне&nbsp; зубожіння. Не треба дурити народ&nbsp; пенсійними реформами суть яких збирання останнього,&nbsp; що є у людей, на купівлю гіпотетичного пенсійного стажу. Це не реформа – це "картонна дурилка" для наївних&nbsp; і неосвічених.</p>
<p>Сьогодні середній стаж людини, яка виходить на пенсію, складає в середньому 32,5 роки. Для необхідних 35 років українцям доведеться докуповувати собі страховий стаж за десятки тисяч гривень. Нащо тоді платити в державний Пенсійний фонд роками, якщо потім тобі ще прийдеться доплачувати аби отримати бодай щось? Якщо парламент таки підтримає запропоновані ініціативи уряду, життя народу стане ще біднішим, а прірва ще глибшою. Треба негайно скасовувати антиконституційні 15 відсотків податку на пенсії працюючим пенсіонерам, треба підняти рівень мінімальної пенсії хоча б до рівня мінімальної заробітної плати, до 3 тисяч 200 гривень.</p>
<p>Депутатська група "Воля народу" закликає всі депутатські фракції провести детальний розгляд відповідних законопроектів і не кнопкодавити в угоду корумпованій, і ненажерливій владі. Реальна пенсійна реформа можлива лише за рахунок розвитку реального сектору економіки і створення нових робочих місць. Лише так ми зможемо говорити про справжнє подолання дефіциту бюджетного фонду, Пенсійного фонду, а отже про достойні пенсії для наших українських громадян.</p>
<p>Дуже дякую за увагу.</p>
<p>&nbsp;</p>
<p>ГОЛОВУЮЧИЙ. Отже, колеги, час, відведений для виступів від фракцій і груп завершений. Ми переходимо до розгляду питань порядку денного.</p>
<p>Я прошу всіх зайти і зайняти робочі місця, зараз буде перше голосування. Будь ласка, колеги, прошу голів фракцій запросити депутатів в зал, у нас дуже насичений графік, нам важливо працювати ефективно і системно. Будь ласка, приготувалися до голосування.</p>
<p>І ми переходимо до проекту Закону про внесення змін до Закону України "Про вищу освіту" щодо діяльності вищих навчальних закладів на території Донецької та Луганської областей. І я зараз поставлю на голосування пропозицію, щоб ми розглянули його за скороченою процедурою. Дуже важливий закон, потребує&nbsp; негайного рішення Верховної Ради України і я прошу всіх підтримати пропозицію, і автора, і комітету, щоб ми розглянули проект закону 6548 за скороченою процедурою.</p>
<p>Прошу проголосувати і прошу підтримати. Колеги, уважно, прошу всіх взяти участь в голосуванні. Голосуємо, колеги, прошу підтримати, прошу проголосувати.</p>
<p>&nbsp;</p>
<p>10:40:57</p>
<p>За-158</p>
<p>158 – за. Рішення прийняте.</p>
<p>І я запрошую до доповіді народного депутата України, Першого заступника Голови Верховної Ради України Геращенко Ірину Володимирівну, будь ласка.</p>
<p>&nbsp;</p>
<p>10:41:09</p>
<p>ГЕРАЩЕНКО І.В.</p>
<p>Шановні колеги, як ви пам'ятаєте кілька місяців тому Верховна Рада України прийняла надзвичайно правильне рішення, коли ми дали можливість дітям з окупованих територій, абітурієнтам вступати до евакуйованих вузів без іспитів. Тим самим підтримавши і молодь на окупованих територіях, і евакуйовані вузи. Але цим нашим дуже правильним рішенням ми поставили в дещо не рівні умови інші вузи, які знаходяться поблизу лінії зіткнення. Тому що сьогодні в цих вузах менший відсоток держзамовлення і ми зіштовхнулися з величезним проханням таких шановних вузів як, наприклад, Маріупольський державний університет, щоб ми вирішили це питання і так само нашим рішенням допомогли підняти державне замовлення, особливо на такі професії, як українська мова, грецька мова, кафедри яких є в цих вузах. Власне, законопроект про який я зараз говорю, це зміни до пункту 4.1 розділу XV "Прикінцеві та перехідні положення" Закону України "Про вищу освіту", які надають ті самі преференції, що евакуйованим вузам, всім вузам Донецької, Луганської області, які знаходяться поблизу лінії зіткнення. І це є дуже таке наше оперативне і правильне рішення.</p>
<p>Я прошу підтримати його і сьогодні не лише в&nbsp; першому читанні, бо вже йде вступна кампанії, а за основу і в цілому. І також я звертаюсь до шановного Голови Верховної Ради, щоб сьогодні ж цей законопроект було підписано, передано на підпис Президенту України. І ми звернемося до глави держави його підписати для того, щоб вузи, які знаходяться поблизу лінії зіткнення, де і так не просто, не втратили абітурієнтів.</p>
<p>Я хочу наголосити, що серед авторського колективу є і Міністерство освіти, цей законопроект повністю узгоджений з шановною міністром освіти пані Гриневич і також серед колективу є депутати різних фракцій. Прошу підтримати за основу, в цілому сьогодні підписати Голові Верховної Ради і передати на підпис Президенту України.</p>
<p>&nbsp;</p>
<p>ГОЛОВУЮЧИЙ. До співдоповіді запрошується перший заступник голови Комітету з питань науки і освіти Співаковський Олександр Володимирович.</p>
<p>&nbsp;</p>
<p>10:43:38</p>
<p>СПІВАКОВСЬКИЙ О.В.</p>
<p>Шановний Голово! Шановні колеги, народні депутати України! Закон 6548 це не просто Закон&nbsp; про збільшення державного замовлення, це в першу&nbsp; чергу закон, який захищає освітню інфраструктуру на кордоні з&nbsp; агресором. Це законопроект, який дає можливість університетам, які&nbsp; розташовані у прикордонній зоні, тобто Луганська, Донецька область набрати контингент. Набираючи контингент, ми&nbsp; фактично залишаємо молодь на цій&nbsp; території для&nbsp; того, щоб&nbsp; вона&nbsp; могла і далі&nbsp; через&nbsp; освіченість, через відповідний інтелект, через розбудову інноваційної економіки продовжувати захищати свою територію.</p>
<p>Шановні колеги, в чому ще сенс цього законопроекту? В тому, що&nbsp; 2016 року запущений так званий широкий конкурс. Це означає, що державне&nbsp; замовлення йде за дітьми, які мають великий&nbsp; бал ЗНО і, які&nbsp;&nbsp; їдуть в центр і далі на Захід України.</p>
<p>Тому фіксоване державне замовлення&nbsp; фактично дає&nbsp; можливість всім&nbsp; університетам, в тому числі Маріупольському&nbsp; університету залишати цей контингент. Я дуже дякую, комітет проголосував одноголосно… профільний комітет одноголосно за цей законопроект. Ми дякуємо авторам цього проекту: Ірині Геращенко, Марії Іоновій, Ірині Луценко за те, що&nbsp; перебуваючи на цій території вони побачили ці&nbsp; проблеми і&nbsp; відповідно внесли&nbsp; цей законопроект.</p>
<p>Тому дуже важливо зараз проголосувати, підписати у Андрія Володимировича, після цього в Президента і&nbsp; терміново після цього внести відповідні зміни до умов прийому в вищі навчальні заклади.</p>
<p>Дякую. Голосуємо.</p>
<p>&nbsp;</p>
<p>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу записатися&nbsp; на запис для обговорення цього законопроекту. Принагідно, я хочу звернутися до народних депутатів, які зараз розклеюють політичну рекламу на трибунах Верховної Ради з проханням її зняти. Ми тільки що повернулися з європейських парламентів, таких як норвезький, датський, Європейський парламент – в жодній країні світу жодна політична сила, яка шанує парламент, не дозволяє собі обвішувати трибуни або обвішувати кулуари парламенту своїми політичними гаслами. За політичні гасла треба платити політичну рекламу, відсотки.</p>
<p>Будь ласка, зніміть ваші плакати! Я прошу сесійну залу підтримати цю вимогу, негайну вимогу всієї сесійної зали! <i>(Оплески)</i> Ми просимо…</p>
<p>І прошу журналістів звернути увагу, що в нас відбувається: немає у руху підтримку ніякої – вони вішають свої реклами.</p>
<p>Прошу записатися на обговорення.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Шановні колеги, я підтримую цю позицію. Це не є місце для політичної реклами. Тут не "Інтер". І я підтримую цю позицію, і звертаюсь з проханням до народних депутатів забрати політичну рекламу із залу Верховної Ради&nbsp; України.</p>
<p>Колеги, прошу провести запис на виступи.</p>
<p>Від "Блоку Петра Порошенка" Курило Віталій Семенович.</p>
<p>&nbsp;</p>
<p>10:47:01</p>
<p>КУРИЛО В.С.</p>
<p>Шановні народні депутати, шановні громадяни України! "Блок Петра Порошенка" буде підтримувати даний законопроект за основу і в цілому. Ми вважаємо, що цей законопроект дозволить тим декільком вищим навчальним закладам Луганської і Донецької області, які знаходяться на підконтрольній Україні території і які не є переміщеними вищими навчальними закладами, а це такі навчальні заклади знаходяться, в основному, в Донецькій області, у місті Слов'янську – педагогічний університет, машинобудівна академія у місті Краматорську, це у Маріуполі національний університет маріупольський, Приазовський університет. Це дасть можливість цим університетам бути в рівних умовах з переміщеними вищими навчальними закладами в плані набору і це дасть можливість приймати тих дітей, які приїдуть&nbsp; з окупованих територій приймати за більш спрощеною процедурою. Це не значить, що ці діти будуть мати якісь пільги. Це значить, що вони просто будуть мати більш облегшену саму процедуру&nbsp; вступу до вищих навчальних закладів. Я вважаю, що це рішення воно має як соціально-гуманітарну основу, так і має певну політичну основу. Тому що ми таким чином закликаємо батьків, дітей з окупованих територій: їдьте в велику Україну, вступайте в вищі навчальні заклади українські, досить вам їсти той хліб окупантів.</p>
<p>Тому звертаюся до усіх народних депутатів підтримати даний законопроект за основу і в цілому.</p>
<p>&nbsp;</p>
<p>ГОЛОВУЮЧИЙ. Від Радикальної партії Ляшко Олег Валерійович.</p>
<p>&nbsp;</p>
<p>10:49:18</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Реінтеграція Донбасу, звільнення наших територій, моєї рідної Луганщини, де пройшло моє дитинство, де я заробляв перший хліб, це має бути завданням державної політики. два мільйони людей в Україні в результаті російської агресії позбулися своєї домівки, своїх заробітків, свого майна і перспективи. І, на превеликий жаль, українська влада недостатньо приділяє увагу до вирішення проблем наших братів і сестер, які стали біженцями, переселенцями на своїй рідній землі. Працевлаштування, соціальне забезпечення, нарахування пенсій, навіть ті самі комунальні платежі, можливість навчати своїх дітей чи навіть влаштувати їх у дитячій садок – все це проблеми, з якими щодня стикаються сотні тисяч українців, вимушених біженців на своїй землі.</p>
<p>Тому ми вимагаємо від влади передбачити кошти в державному бюджеті. Я бачив тут Прем'єр-міністра Гройсмана, сьогодні будуть голосуватися зміни до бюджету, 700 мільйонів гривень ви даєте знову на прокуратуру. Вони вже мають чотири мільярди, ви їм ще 700 мільйонів даєте, замість того, щоб дати на придбання житла для переселенців, на влаштування їх на робочі місця, на реконструкцію того самого закинутого житла, щоб туди дати можливість людям поселитися і не платити ті космічні ціни за тарифи і за наймане житло. Тобто я вимагаю від державної влади максимальної уваги до проблем переселенців, до проблем наших людей з Донбасу, з Криму. І головне завдання – це повернути їх додому, це звільнити нашу територію, повернути мир в нашу рідну країну. Для цього треба рішуче діяти, як казав британський Прем'єр Вінстон Черчилль: "До миру є дві дороги: дорога поразки і дорога перемоги". Я пропоную йти до миру дорогою перемоги, а не поразки.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Опозиційного блоку" Долженков Олександр Валерійович.</p>
<p>&nbsp;</p>
<p>10:51:31</p>
<p>ДОЛЖЕНКОВ О.В.</p>
<p>Шановні українські громадяни, шановні колеги, Донбас – це не просто територія, а реінтеграція Донбасу – це не просто звільнення території. Донбас – це українські громадяни, які проживають на цих територіях. Ці території зараз є непідконтрольними. Але хочу сказати, що ми всіма своїми діями зобов'язані надавати ознаки того, що ми турбуємося про наших громадян України, і вони повинні відчувати це. Реінтеграція Донбасу повинна починатися з поваги до зазначених людей, поваги до права вибору, поваги на гідне соціальне забезпечення, поваги на отримання освіти.</p>
<p>Цей законопроект, на жаль, є невеличким кроком, оскільки дуже великий комплекс проблем є не вирішеним. Але однозначно фракція "Опозиційний блок" підтримуватиме законопроект, який надає можливість навчатися у вищих навчальних закладах в нормальній, мирній обстановці. Причому хочу звернути увагу на те, що ми зареєстрували дуже велику кількість законопроектів, спрямованих на комплексне вирішення соціально-економічного, культурного розвитку зазначеної території. Інфраструктура зруйнована, її потрібно поновлювати. І в мене питання - я минулий раз доповідав по законопроекту щодо внесення змін до Держбюджету на 2017 рік, який зараз готується, - чому забрали гроші з Донбасу. Зараз ви говорите про те, що потрібно піклуватися, а іншими руками саме забираєте гроші. Тому, будь ласка, колеги, я закликаю всіх підтримати зазначену добру ідею і не зупинятися на цьому, а підтримувати той комплексний пакет законопроектів, який внесла зокрема і фракція "Опозиційний блок" щодо соціально-економічного розвитку зазначеної території і найскорішої її інтеграції. Дякую.</p>
<p>&nbsp;</p>
<p>ГОЛОВУЮЧИЙ. Івченко передає слово Рябчину від "Батьківщини", будь ласка.</p>
<p>&nbsp;</p>
<p>10:53:35</p>
<p>РЯБЧИН О.М.</p>
<p>Олексій Рябчин, фракція "Батьківщина", Донеччина.</p>
<p>Фракція "Батьківщина" підтримує прийняття цього законопроекту за основу та в цілому. І з великою повагою відноситься до наших науковців і викладачів, які є де-факто нашим інтелектуальним форпостом, які борються за серця та розуми наших людей і протистоять російській агресії.</p>
<p>Однак у нас є сумніви, що саме цей законопроект, як і ті закони, які ми вже прийняли разом з вами в залі стосовно допомоги переміщеним вищим навчальним закладам, будуть виконані цим урядом і місцевою владою, виходячи з наступного. У листопаді минулого року ми прийняли з вами разом, 266 голосів, об'єднав увесь зал, законопроект про переміщені вищі навчальні заклади. Так ось з листопада уряд не спромігся виконати вимоги цього законопроекту: зменшити коефіцієнт з одиниці на 0,8 для науково-педагогічних працівників переміщених вишів. Просто положення не може розробити уряд, а вони від цього страждають, від цієї зайвої бюрократизації.</p>
<p>Для того, щоб передати приміщення технікуму для Макіївського ДонНАБА, який переїхав до Краматорську, які погодили цю передачу, погодили передачу гуртожитків, і навіть знайшли іноземних інвесторів з Чехії, які готові інвестувати в добробут наших громадян. Треба збирати окремі наради в Міністерстві освіти, залучати місцеву владу, в якій мали бути види якісь на ці гуртожитки, і рухати це питання, яке не рухалось півтора року.</p>
<p>Таким же самим чином десь два роки тому ми прийняли законопроект, вже закон підписаний, який діє, який дозволяє дітям-переселенцям безкоштовно проживати в гуртожитках вищих навчальних закладів. Так ось Міністерство фінансів недостатньо фінансує цю програму. І наскільки нам відомо, в Міністерства освіти є заборгованість десь приблизно 960 мільйонів гривень, в тому числі і кошти на переселенців. Однак в них є, наприклад, зайві кошти на стипендію, які можна було перекинути, однак ці бюрократичні заходи не вирішуються. Тому вимагаємо від уряду, місцевої влади, виконувати прийняті законі. І голосуємо за основу та в цілому і підтримуємо науковців Донеччини.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хочу повідомити, зараз відбудеться заключний виступ після якого ми перейдемо до прийняття рішення. Тому прошу і секретаріат Верховної Ради і голів фракцій запросити усіх депутатів в зал.</p>
<p>Зараз я надаю слово, дві хвилини, Семенуха, фракція "Самопоміч".</p>
<p>&nbsp;</p>
<p>10:56:01</p>
<p>СЕМЕНУХА Р.С.</p>
<p>Шановні колеги, сьогодні в умовах окупації частини території Російською Федерацією держава беззаперечно має дбати про те. щоби діти, які сьогодні всупереч своєї волі опинилися на тимчасово окупованих територіях, мали можливість вступу до вищих навчальних закладів, які знаходяться на контрольованій території. Проте спосіб у який пропонується дану законодавчу ініціативу реалізувати цю ідею виникає чимало запитань. Адже насправді допомога має відбуватися дітям абітурієнтам, а не конкретним вищим навчальним закладам. Адже те, що пропонується даною законодавчою ініціативою фактично втручання сьогодні в принципи розподілу державного замовлення Міністерством освіти, бо сьогодні той принцип передбачає, що державне замовлення в конкретні вищі навчальні заклади залежать від конкурентоспроможність конкурсу в цьому вузі, тобто сьогодні чим більш успішний вищий навчальний заклад тим більш державне замовлення. І сьогодні в той спосіб, який пропонується авторами законодавчої ініціативи, ми фактично створюємо дискримінаційну норму. Простими словами давайте скажемо відверто за рахунок яких сьогодні бюджетних місць вищих навчальних закладів Харкова, Одеси, Дніпра, відбудеться це фактично фіксування державного замовлення і надання конкретним вищим навчальним закладам Луганської і Донецької області.</p>
<p>Друге. В законопроекті немає жодної згадки фінансових обрахунків. Ми маємо показати людям, платникам податків, ну, в яку копійку це обійдеться і за рахунок чого.</p>
<p>Друге. Я вважаю, якщо ми сьогодні беремося вирішувати питання і долі тих людей, що насправді є важливими, то я думаю, що починати на четвертий рік війни Верховна Рада має з прийняття і розгляду Закону про тимчасово окуповані території, який і вирішить долю мільйонів людей як з цієї території так і на окупованій території.</p>
<p>І найостаннє. Фракція "Самопоміч" закликає негайно Голову Верховної Ради винести питання щодо розгляду зняття недоторканності з усіх депутатів, щодо яких є подання. Дякую.</p>
<p>&nbsp;</p>
<p>ГОЛОВУЮЧИЙ. Отже, колеги, я ще раз прошу всіх зайняти робочі місця. Зараз будемо голосувати. Я переконливо звертаюсь до всіх депутатів, які знаходяться в ложах, поки депутати займають робочі місця, одна хвилина, Ірина Геращенко. І я прошу всіх, за хвилину ми переходимо до прийняття рішення.</p>
<p>&nbsp;</p>
<p>10:58:25</p>
<p>ГЕРАЩЕНКО І.В.</p>
<p>Шановні колеги! Я дуже уважно вислухала виступи представників депутатських фракцій, в тому числі аргументацію, яку виклали шановні колеги від "Самопомочі". Ви чудово усвідомлюєте, що все-таки ми маємо враховувати певні нюанси цих територій, що знаходяться поблизу лінії зіткнення.</p>
<p>Як правило, абітурієнти з цих територій хочуть залишатись з батьками. Це зрозуміла історія. Але там є певні нюанси. Пропонуємо разом туди поїхати, подивитись ці вузи. Вони знаходяться поблизу лінії зіткнення. Це вже само по собі несе небезпеку і вимиває звідти студентів. І тому ми маємо, ви праві в тому, що дещо в ручному режимі сьогодні підтримати ці вузи.</p>
<p>Більше того, як правило, на одній вулиці знаходяться евакуйовані вузи, яким ми вже дали преференції, і наприклад, той же Маріупольський державний університет, який не має цих преференцій. І сьогодні він втрачає кращих студентів через те, що у нього немає цього державного замовлення.</p>
<p>І плюс ключове. Якщо ми з вами разом ставимо ставку на боротьбу за молодь з окупованих територій і даємо їм можливість поступати без ЗНО у вузи, то якраз ми включаємо сюди і ці вузи, ми розширяємо цей перелік.</p>
<p>Щодо фінансової сторони. Це узгодження з Міністерством освіти. Очевидно, що це є позиція уряду. І я би просила це підтримати. Але ви праві в тому, що такі питання, вони не мають вирішуватись мозаїково, а має бути системне вирішення. Ми це зробимо. Зараз я прошу це підтримати. Це позиція ректорів вузів Донецької і Луганської областей. Їм нелегко, їм треба залишити там абітурієнтів на цих територіях. Якщо звідти молодь виїде, повірте, нашій армії буде набагато важке за ці території боротись. Дякую.</p>
<p>&nbsp;</p>
<p>ГОЛОВУЮЧИЙ. Отже, переходимо до прийняття рішення. І я ставлю на голосування проект Закону про внесення змін до Закону України "Про вищу освіту" щодо діяльності вищих навчальних закладів на території Донецької та Луганської областей (№6548) з пропозицію комітету прийняти за основу і в цілому. Прошу голосувати, прошу підтримати. Голосуємо, колеги. Прошу підтримати.</p>
<p>&nbsp;</p>
<p>11:00:57</p>
<p>За-248</p>
<p>Закон прийнято.</p>
<p>Колеги! Колеги, тепер ми переходимо до наступного розділу "Включення в порядок денний сесії". Це буде, я прошу всіх залишатися на місцях, це буде короткий розділ, але у нас буде йти голосування одне за одним, і тому прошу не виходити з залу.</p>
<p>Отже, прошу приготуватися на голосування. Наперед всі ці питання були зазначені. Я впевнений, що&nbsp; фракції змогли з ними ознайомитися і відповідно прийняти по них рішення. І ми переходимо до голосувань.</p>
<p>Першим я ставлю на голосування проект Закону про внесення змін до деяких законодавчих актів щодо забезпечення відкритості для суспільства інформації про фінансування діяльності громадських об'єднань та використання міжнародної технічної допомоги (№ 6674). Хто підтримує включення в порядок денний сесії, прошу проголосувати. Голосуємо.</p>
<p>&nbsp;</p>
<p>11:02:19</p>
<p>За-209</p>
<p>Рішення не прийнято.</p>
<p>Наступний – проект Закону про внесення змін до Податкового кодексу України щодо забезпечення відкритості для суспільства інформації про фінансування діяльності громадських об'єднань та використання міжнародної технічної допомоги (6675). Включення в порядок денний сесії. Прошу проголосувати, прошу підтримати.</p>
<p>&nbsp;</p>
<p>11:03:03</p>
<p>За-183</p>
<p>Рішення не прийняте.&nbsp;</p>
<p>Наступний, колеги, ми маємо проект Закону про внесення змін до деяких законодавчих актів України щодо підвищення пенсій. Ми маємо базовий закон 6614, а також п'ять альтернативних: 6614-1, 2, 3, 4, 5. І я закликаю&nbsp; всіх проголосувати за включення в порядок денний сесії, включення в порядок денний сесії. Прошу проголосувати, прошу підтримати, голосуємо.</p>
<p>&nbsp;</p>
<p>11:03:51</p>
<p>За-251</p>
<p>Рішення прийняте.&nbsp;</p>
<p>Наступний проект Закону про внесення змін до статті 588 Митного кодексу України з питань пенсійного забезпечення (6615 і 6615-1). Прошу проголосувати і прошу підтримати. Голосуємо, колеги.</p>
<p>&nbsp;</p>
<p>11:04:30</p>
<p>За-252</p>
<p>Рішення прийняте.&nbsp;</p>
<p>Наступний проект Закону про внесення змін до Податкового кодексу України з питань пенсійного забезпечення (номер 6616&nbsp; і 6616-1). Прошу проголосувати і прошу підтримати включення в порядок денний сесії. Голосуємо.</p>
<p>&nbsp;</p>
<p>11:05:02</p>
<p>За-260</p>
<p>Рішення прийняте.&nbsp;</p>
<p>Наступний проект Закону про внесення змін до Бюджетного кодексу України щодо підвищення пенсій (номер 6617 і 6617-1). Прошу&nbsp; проголосувати, прошу підтримати. Включення&nbsp; в порядок денний сесії лишень.</p>
<p>&nbsp;</p>
<p>11:05:34</p>
<p>За-261</p>
<p>Рішення прийняте.</p>
<p>Наступний, колеги, закон, це проект Закону про внесення змін до деяких законів України щодо територій з особливим режимом мовлення (номер 6565). Це пропозиція від Комітету з питань свободи слова та інформаційної політики, який провів виїзне засідання у прифронтовій зоні і, за результатами засідання, просить, щоб Верховна Рада підтримала включення цього закону в порядок денний сесії. Прошу проголосувати, прошу підтримати включення в порядок денний сесії, будь ласка.</p>
<p>&nbsp;</p>
<p>11:06:21</p>
<p>За-247</p>
<p>Рішення прийняте.</p>
<p>Наступний, колеги, важливий закон, який, я переконаний, об'єднає весь зал, це проект Закону про внесення змін до деяких законодавчих актів України щодо удосконалення процедури реабілітації жертв репресій комуністичного тоталітарного режиму у 1917-1991 роках. Це надзвичайно важливий закон, який, я впевнений, всі в залі підтримають. І я прошу проголосувати включення в порядок денний сесії 6574, прошу проголосувати.</p>
<p>&nbsp;</p>
<p>11:07:14</p>
<p>За-245</p>
<p>Рішення прийняте.</p>
<p>Наступний важливий Закон з питань інформаційної безпеки, це проект Закону про внесення змін до деяких законодавчих актів України щодо протидії загрозам національній безпеці в інформаційній сфері (6676). Прошу проголосувати включення в порядок денний сесії. Прошу підтримати, голосуємо.</p>
<p>&nbsp;</p>
<p>11:07:50</p>
<p>За-197</p>
<p>Рішення не прийняте.</p>
<p>Наступний, колеги, проект Закону про внесення змін до деяких законодавчих актів України щодо ідентифікації осіб для оформлення, видачі, обміну, визнання недійсними та знищення документів, що підтверджують громадянство України, посвідчують особу чи її спеціальний статус (номер 6630, 6630-1).</p>
<p>Прошу проголосувати, прошу підтримати надзвичайно важливий законопроект і прошу включити його в порядок денний сесії. Прошу проголосувати. Голосуємо, колеги.</p>
<p>&nbsp;</p>
<p>11:08:42</p>
<p>За-210</p>
<p>Рішення не прийняте.</p>
<p>Наступний: проект Закону про внесення змін до деяких законодавчих актів України щодо провадження господарської діяльності з посередництва у працевлаштуванні за кордоном (6275). Прошу проголосувати, прошу підтримати включення в порядок денний сесії. Прошу проголосувати.</p>
<p>&nbsp;</p>
<p>11:09:20</p>
<p>За-199</p>
<p>Рішення не прийняте.</p>
<p>Наступний: проект Закону про внесення змін до статті 149 Кримінального кодексу України (щодо приведення у відповідність до міжнародних стандартів) (номер 6243). Прошу проголосувати, прошу підтримати включення в порядок денний сесії, голосуємо. Прошу підтримати.</p>
<p>&nbsp;</p>
<p>11:09:59</p>
<p>За-217</p>
<p>Колеги, до мене звернулися фракція "Блоку Петра Порошенка", щоб ми повторно поставили два закони, які були першими і оскільки Регламент цього не обмежує, я ще раз поставлю їх включення в порядок денний сесії, а також "Народний фронт" наполягає, щоб 6630 і 6630-1 ще раз поставити пропозицію включення&nbsp; у порядок денний сесії.</p>
<p>Отже,&nbsp; прошу&nbsp; приготуватись до&nbsp; голосування. Я сподіваюсь, усі&nbsp; змогли з тими законопроектами розібратися, пройшли консультації,&nbsp; і я ще раз&nbsp; ставлю на голосування пропозицію включити в порядок денний сесії проект Закону про внесення змін до деяких законодавчих актів щодо забезпечення відкритості для суспільства інформації про фінансування діяльності громадських об'єднань та&nbsp; використання міжнародної технічної допомоги (6674). Прошу проголосувати включення у порядок денний сесії. Голосуємо.</p>
<p>&nbsp;</p>
<p>11:11:16</p>
<p>За-199</p>
<p>Артуре, наступний навіть немає сенсу ставити бо…</p>
<p>Колеги, я ще раз прошу вас я ще раз поставлю&nbsp; на голосування важливе, на моє переконання питання, які стосуються сектору&nbsp; безпеки проект Закону про внесення змін до деяких законодавчих актів України щодо ідентифікації особи для оформлення, видачі, обміну, визнання недійсними та знищення документів, що підтверджують громадянство України, посвідчують особу чи її спеціальний статус.</p>
<p>Колеги,&nbsp; я наголошую, це включення у порядок денний сесії. Це питання, яке стосується використання біометричних паспортів для інших країн у першу чергу для громад… колеги, ми коли включали у порядок денний сесії 2,5 тисячі законів точно, не всі їх бачили, коли 2,5 тисячі закони і ми всі закони включили, які були навіть названі з місця. Це питання, яке наголошую ще раз, фактично вирішує питання&nbsp; біометричних паспортів для в'їзду в Україну в першу чергу з країни-агресора і це лишень включення у порядок денний сесії, ще немає комітету ми будемо мати змогу&nbsp; провести дискусію на комітеті, ми будемо мати змогу проговорити в залі.&nbsp;&nbsp;&nbsp;</p>
<p>Я прошу проголосувати і прошу підтримати включення у порядок денної сесії проекту закону 6630 і 6631. Лишень включення у порядок денний сесії, щоб комітет міг його розглянути, колеги. Прошу проголосувати, прошу підтримати. Голосуємо. Прошу підтримати.</p>
<p>&nbsp;</p>
<p>11:13:18</p>
<p>За-220</p>
<p><i>(Шум у залі)</i></p>
<p>Колеги, зараз… Хай люди зайдуть, займуть місця – ще раз поставлю. Шість голосів не вистачає – цього не багато.</p>
<p>Я ще раз хочу наголосити, колеги, ми гуртом всі добивалися закону, звернення до Кабінету Міністрів про введення віз з Росією. Це було би лишень звернення наше, а не рішення, це було би тільки звернення, а не прийняття рішення. Тут ми маємо шанс Законом Верховної Ради&nbsp; України це питання вирішити нашим законом. Не звертатися, не просити у когось допомоги, а вирішити своїм голосуванням.</p>
<p>Я прошу запросити усіх в зал, нам не вистачило шість голосів. Я ще раз поставлю і я прошу зайняти робочі місця.</p>
<p>Отже, колеги, я прошу зараз зайняти робочі місця. Я прошу відповідально підійти до голосування. Я прошу проголосувати за включення у порядок денний сесії, щоб комітет міг перейти до розгляду. Це пропозиція Ради національної безпеки і оборони, друзі! Давайте будемо відповідально голосувати. І я запрошую всіх до голосування.</p>
<p>І я ставлю на голосування включення у порядок денний сесії проект Закону 6630 і 6631. І я прошу всіх підтримати. Колеги, відповідально&nbsp; голосуємо. Прошу&nbsp; підтримати включення у порядок денний сесії. Прошу усіх зайняти місця. Кожен голос має значення! І прошу проголосувати. Колеги, голосуємо! Голосуємо.</p>
<p>&nbsp;</p>
<p>11:15:25</p>
<p>За-217</p>
<p>Немає голосів. Добре, я третій раз поставлю, колеги. Колеги, я ставлю ще раз, третій раз на голосування. І я прошу усіх приготуватися до голосування. І я ставлю на голосування 6630 і 6631 – включення в порядок денний сесії. Прошу підтримати, прошу проголосувати. Голосуємо.</p>
<p>&nbsp;</p>
<p>11:16:11</p>
<p>За-216</p>
<p>Рішення не прийнято.</p>
<p>Колеги, зараз як я і говорив, після включення в порядок денний... Колеги, давайте ми обміняємося думками. І ми можемо потім повернутися ще раз до розгляду цього питання. Зараз, колеги, колеги, я прошу зараз.... Зараз я поставлю на голосування пропозицію двох фракцій – перенесення на четвер подань. Тому прошу усіх зайти в зал, приготуватися до голосування. Перед голосуванням я хочу зробити оголошення, яке надійшло в президію, що, згідно з протоколом засідання депутатської фракції Партії "Блок Петра Порошенка" від 10 липня 2017 року повідомляю про виключення зі складу депутатської фракції політичної партії "Об'єднання партій "Блок Петра Порошенка" народного депутата України Розенблата Борислава Соломоновича.</p>
<p>І, колеги, хочу зробити повідомлення. До мене з листом звернулися голови депутатських фракції: партії "Блок Петра Порошенка" Герасимов Артур Леонідович та політичної партії "Народний фронт" Бурбак Максим Юрійович – з пропозицією перенести у четвер, 13 липня 2017 року, розгляд питань Генерального прокурора щодо надання згоди на притягнення до кримінальної відповідальності народних депутатів України Довгого, Дейдея, Лозового, а також про надання згоди на притягнення до кримінальної відповідальності, затримання та обрання запобіжного заходу у вигляді тримання під вартою народних депутатів України Полякова, Розенблата і Добкіна, передбачивши проведення одного ранкового пленарного засідання без перерви в 12:00 – 12:30 з його продовженням до вичерпання порядку денного сесії. Така можливість зміни порядку роботи Верховної Ради передбачена частиною другою та третьою статті 19 Регламенту.</p>
<p>З огляду на це, ставлю на голосування пропозицію депутатських фракцій. Хочу наголосити, пропонується, щоб ми в четвер працювали без перерви, щоб ми могли розглянути всі подання після того, як буде і подання комітету стосовно Добкіна. Отже, кожен зможе визначити свою позицію шляхом голосування, колеги. У даному випадку, я наголошую, не пізніше 7 днів я маю час, щоб поставити, якщо не буде спеціального рішення Верховної Ради.</p>
<p>І тому зараз я ставлю на голосування цю пропозицію. Якщо вона не набере достатньої кількості, ми сьогодні перейдемо до розгляду тих подань, по яких минув термін 7 днів.</p>
<p>Отже, я ставлю на голосування пропозицію двох фракцій, яка була мною щойно озвучена. Прошу проголосувати. Голосуємо, колеги.</p>
<p>&nbsp;</p>
<p>11:20:29</p>
<p>За-190</p>
<p>Рішення не прийняте, колеги.</p>
<p>Я зараз невідкладно зв'яжуся з Генеральним прокурором, щоб вияснити, в якій годині він зможе прибути у Верховну Раду України для поставлення на розгляд. Я думаю, це може бути або до 12-ої, максимум 12:30.</p>
<p>Я наголошую ще раз і прошу не брати мене криком. Я сказав, ми перейдемо в найближчий час, як тільки Генпрокурор підтвердить, за скільки часу він може прийти. Це може бути або до 12-ої, або в 12:30. <i>(Шум у залі) </i>Я прошу всіх заспокоїтись, ми сьогодні розглянемо подання до перерви в найближчий час.</p>
<p>Зараз я звернусь і звертаюсь зараз до Генерального прокурора, щоб він чимшвидше прибув у сесійну залу для того, щоб ми могли перейти до розгляду питань зняття депутатської недоторканності. А зараз я…</p>
<p>Зараз, колеги, ми переходимо до наступного питання порядку денного. Це проект Закону про внесення змін до статті 4 Закону України "Про поводження з радіоактивними відходами" щодо удосконалення механізму фінансування поводження з радіоактивними відходами (номер 6435).</p>
<p>І я запрошую до доповіді голову підкомітету Комітету з питань екологічної політики, природокористування та ліквідації наслідків Чорнобильської катастрофи Москаленка Ярослава Миколайовича, будь ласка.</p>
<p>Євтушок, Євтушок… <i>(не чути) </i>&nbsp;Євтушок.</p>
<p>А, перепрошую, доповідати буде від комітету Рибак, будь ласка.</p>
<p>&nbsp;</p>
<p>11:22:46</p>
<p>РИБАК І.П.</p>
<p>Шановний Андрій Володимирович, шановні колеги, метою прийняття законопроекту є відновлення накопичувального статусу Державного фонду поводження з радіоактивними відходами для розбудови необхідної інфраструктури та підтримки безпеки існуючих об'єктів для поводження з радіоактивними відходами на сучасному рівні.</p>
<p>Як зазначено в фінансово-економічному обґрунтуванні до цього законопроекту, за умови існування Державного фонду поводження з радіоактивними відходами планується до 2019 року поступово перейти на стовідсоткове фінансування діяльності по поводженню з радіоактивними відходами з коштів відповідного фонду. Кошти фонду будуть використані на розвиток системи поводження з радіоактивними відходами, побудову сховищ довготривалого зберігання, наукові дослідження та дослідно-конструкторські розробки, транспортування радіоактивних відходів та відпрацьованого ядерного палива до сховищ у зоні відчуження.</p>
<p>До законопроекту було внесено десять пропозицій народних депутатів України. Комітет на своєму засіданні пропозиції за номером 3, 4 та 10 врахував. 5, 6, 7, 8 та 9 врахував редакційно, а пропозицію 1 та 2 відхилено.</p>
<p>Прийняття цього законопроекту сприятиме підвищенню рівня безпеки існуючих та майбутніх поколінь від шкідливого впливу іонізуючого випромінювання радіоактивних відходів, зниженню соціально-психологічної напруги у суспільстві, формуванню в суспільстві позитивного ставлення до застосування ядерних і радіаційних технологій завдяки впровадженню реальних дій з боку держави щодо забезпечення безпеки населення та навколишнього середовища.</p>
<p>Комітет з питань екологічної політики, природокористування та подолання наслідків Чорнобильської катастрофи рекомендує Верховній Раді України прийняти проект Закону України "Про внесення змін до статті 4 Закону України "Про фінансування поводження з радіоактивними відходами"" за реєстраційним номером 6435&nbsp; у другому читанні та в цілому як закон.</p>
<p>Пропоную перейти до обговорення поправок.&nbsp;</p>
<p>&nbsp;</p>
<p align=center>Веде засідання заступник Голови Верховної Ради України СИРОЇД О.І.</p>
<p>&nbsp;</p>
<p>11:25:04</p>
<p>ГОЛОВУЮЧИЙ. Ви завершили, так?</p>
<p>&nbsp;</p>
<p>РИБАК І.П. Так.</p>
<p>&nbsp;</p>
<p>ГОЛОВУЮЧИЙ. Переходимо до розгляду поправок.</p>
<p>Прошу, поправка номер один, народний депутат Євтушок. Прошу, включіть мікрофон.</p>
<p>&nbsp;</p>
<p>11:25:25</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Пане Іване, скажіть, будь ласка, ну, ми всі розуміємо, що уже створений цей фонд, який має на меті отримати доходи, і ми будемо далі по поправках говорити, які будуть використовуватись там по напрямку в даному законопроекті.</p>
<p>Але ми також розуміємо, що державний бюджет створюється з двох, спеціального і загального фонду. От, я хотів би зрозуміти, чому комітет відхилив мою першу поправку, де чітко пропозиція лунає, надійшла від мене пропозиція створити фонд і направити туди всі в дохід збори, які будуть надходити. Чому комітет відхилив цю поправку?</p>
<p>&nbsp;</p>
<p>11:26:18</p>
<p>РИБАК І.П.</p>
<p>Я можу&nbsp; пояснити, чому саме комітет відхилив вашу правочку. Адже у вашій правці зазначалось наступне: "У складі державного бюджету України створюється державний фонд поводження з радіоактивними відходами (далі – фонд)".</p>
<p>За редакцією, яка була проголосована в першому читанні, якщо ми прочитаємо, пропозиція була наступна: "У складі спеціального фонду державного бюджету України створюється державний фонд поводження з радіоактивними відходами".</p>
<p>Справа в тому, що на сьогоднішній день відповідно ці кошти в цей фонд будуть зараховуватись, якщо ми, звісно, з вами проголосуємо за цей закон в цілому, будуть надходити за рахунок коштів екологічного податку, який сплачується за поводження з радіоактивними відходами. І саме ці кошти, виключно ці кошти будуть спрямовані на ті заходи, які були озвучені мною у виступі. Дякую.</p>
<p>&nbsp;</p>
<p>ГОЛОВУЮЧИЙ. Дякую. Ви наполягаєте на своїй поправці? Ні. Дякую.</p>
<p>Наступна поправка номер 2, народний депутат, прошу. Включіть мікрофон.</p>
<p>&nbsp;</p>
<p>11:27:18</p>
<p>ЄВТУШОК С.М.</p>
<p>Я вже почав говорити, Сергій Євтушок, фракція "Батьківщина", про те, що в дохідну частину мали би не тільки від різних зборів попадати, створювати даний фонд.</p>
<p>Я в своїй другій поправці пропонував, аби все ж таки мали можливість наповнити цей фонд і благодійні внески від юридичних і фізичних осіб. І мені також не зрозуміло, чому власне в комітеті не позитивно розглянули мою поправку і не дали можливість благодійним організаціям як юридичним, так і фізичним особам, давати в цей фонд надходження і свої внески. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу: прокоментуйте.</p>
<p>&nbsp;</p>
<p>11:28:02</p>
<p>РИБАК І.П.</p>
<p>Шановний пане Сергію, у нас була дискусія з приводу того, аби дати можливість благодійних внесків, залучати благодійні внески юридичних і фізичних осіб саме під час розгляду даної правочки на засіданні нашого комітету. На жаль, підтримки серед членів комітету така пропозиція не знайшла, але якщо я думаю, що, якщо ми поставимо на розгляд залу цю пропозицію, можемо зараз підтримати вашу правочку. Якщо ви не заперечуєте.</p>
<p>&nbsp;</p>
<p>ГОЛОВУЮЧИЙ. Ви наполягаєте?</p>
<p>Так, прошу, шановні народні депутати, поправка номер 2 народного депутата Євтушка, комітет готовий її підтримати, вона попередньо була відхилена. Прошу проголосувати.</p>
<p>&nbsp;</p>
<p>11:28:52</p>
<p>За-96</p>
<p>Дякую. За - 96, рішення не прийнято.</p>
<p>І прошу зараз два заключних виступи від комітету та міністра екології. І після того ми перейдемо…</p>
<p>Ще поправка? 3-я? Прошу. Ще 3 поправка, народний депутат Івченко.</p>
<p>&nbsp;</p>
<p>11:29:18</p>
<p>ІВЧЕНКО В.Є.</p>
<p>Дякую. Шановний головуючий, 3 поправка саме моя. Я хотів подякувати комітету, що прийняли правку, досить вірна правка. Що ці кошти безпосередньо з державного фонду будуть затверджуватися, розподіл цих коштів буде затверджуватися на Комітеті з питань екологічної політики, а далі за погодженням з Комітетом бюджету будуть розподілятися. Досить вірний підхід. Я дякую, що ви підтримали мою правку, а також Юлії Володимирівни Тимошенко, яка говорить теж про розподіл коштів безпосередньо на наслідки щодо екології. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я думаю, що не треба коментувати.</p>
<p>Ще є одна правка від народного депутата Євтушка. Прошу.</p>
<p>&nbsp;</p>
<p>11:30:10</p>
<p>ЄВТУШОК С.М.</p>
<p>Сергій Євтушок, Фракія "Батьківщина". Я також хочу подякувати комітету за плідну роботу і хочу сказати, що наша&nbsp; фракція буде підтримувати в цілому законопроект. І єдине, що я&nbsp; хотів би&nbsp; і звернутися як до головуючого, так і до міністра, присутнього в залі. Ми маємо вже створений давно фонд і хотіли би, напевно, зрозуміти які видатки, на які напрямки були направлені, це вже в робочому порядку в засіданні комітету або в п’ятницю міністр нехай проінформує і український народ, і парламентарів, куди направлялися кошти з того фонду.</p>
<p>А&nbsp; фракція&nbsp; "Батьківщина" сьогодні голосує в цілому даний&nbsp; законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І заключне слово від комітету, прошу. А потім – міністр екології. Прошу.</p>
<p>&nbsp;</p>
<p>11:30:58</p>
<p>РИБАК І.П.</p>
<p>Шановні колеги, прийняття цього законопроекту дасть можливість спрямувати якраз кошти для того, аби створювати новітні технології у сфері поводження&nbsp; з радіоактивними&nbsp; відходами, формуванню в суспільстві якраз позитивного ставлення&nbsp; до ядерних і радіаційних технологій, забезпечення безпеки населення, будівництво і обслуговування сховищ відпрацьованого&nbsp; ядерного палива&nbsp; і в більшості правки були&nbsp; враховані. Це дуже&nbsp;&nbsp; важливий законопроект, адже він повертає по суті фонд, який&nbsp; в нас існував до 2011 року в&nbsp; Україні і функціонував достатньо ефективно і якісно, з користю для держави.&nbsp; Я дуже дякую всім, хто підтримає цей законопроект.&nbsp; Спасибі.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую</p>
<p>І прошу до слова міністра екології.</p>
<p>І, шановні народні депутати, прошу повертатися до зали, ми будемо через декілька хвилин переходити до голосування. Прошу, пане міністре.</p>
<p>&nbsp;</p>
<p>11:31:53</p>
<p>СЕМЕРАК О.М.</p>
<p>Дякую головуючому, дякую також комітету Верховної Ради з питань екології за активну і ефективну роботу, а також всіх народних депутатів, які подали правки, вони абсолютно були слушними і збільшили рівень парламентського контролю за виконанням, використанням коштів.</p>
<p>Хотів би також сказати,&nbsp; що метою цього закону є насправді відновлення механізму управління Державним фондом поводження з радіоактивними відходами, який&nbsp; має за своєю суттю збирати кошти, не податок,&nbsp; а кошти плати послуг, ті хто&nbsp; утворюють радіоактивні відходи, сплачують відповідні кошти і ці кошти повинні&nbsp; використовуватися&nbsp; державою як&nbsp; відповідальним партнером для використання саме на створення умов поводження з радіоактивними відходами.</p>
<p>Хотів також сказати, що фактично створений механізм дасть можливість продовжити будівництво, фінансування будівництва об'єктів поводження з радіоактивними відходами, які, на жаль, за останні десятиліття не фінансувалися державою і не будувалися. Більше того, відновлення Фонду РАВ дасть можливість працювати з міжнародними партнерами. І те, що наші колеги з "Батьківщини", народний депутат Євтушок пропонував, якраз дає нам можливість, маючи такий фонд, залучати донорські кошти.</p>
<p>Також я хотів би сказати, що передбачене використання цих коштів за трьома програмами, це виконання робіт у сфері поводження з радіоактивними відходами, друга програма, бюджетна програма, це підтримка екологічно-безпечного стану у зоні відчуження безумовного відселення і третя бюджетна програма це підтримка у безпечному стані енергоблоків та об'єктів укриття Чорнобильської атомної електростанції. Іншими словами, кошти будуть скеровуватися на чітко визначені програми бюджетні і в партнерстві з бюджетним комітетом будуть аналізуватися якість, ефективність і доцільність.</p>
<p>Тому, шановні колеги, я просив би підтримати спільну роботу уряду і парламенту, і проголосувати цей законопроект в цілому. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>11:34:24</p>
<p>ГОЛОВУЮЧИЙ. Дякую, колеги. Зараз відбудеться прийняття рішення. Тому прошу всіх зайти зал і зайняти робочі місця, і приготуватися до голосування.</p>
<p>Хочу повідомити вам, що Генеральний прокурор України прибуде у сесійну залу в 12:30 і ми розпочнемо розгляд подань про скасування депутатської недоторканності. Зараз, колеги, я прошу всіх зайняти робочі місця, ми переходимо до прийняття рішення.</p>
<p>Отже, я ставлю на голосування проект Закону про внесення змін до статті 4 Закону України "Про поводження з радіоактивними відходами" щодо удосконалення механізму фінансування поводження з радіоактивними відходами (номер 6435). Ми завершили обговорення правок, закон об'єднуючий, зал його підтримує і тому я прошу підтримати пропозицію комітету. Проект Закону 6435 прийняти в другому читанні та в цілому. Прошу&nbsp; проголосувати, прошу підтримати. Голосуємо, колеги.&nbsp; Прошу підтримати.</p>
<p>&nbsp;</p>
<p>11:36:00</p>
<p>За-231</p>
<p>Закон прийнято. Вітаю.</p>
<p>Колеги, до мене надійшла в президію заява від двох фракцій про оголошення перерви, від фракції "Блок Петра Порошенка" і "Народний фронт". І я запрошую до слова Артура Герасимова, будь ласка.</p>
<p>&nbsp;</p>
<p>11:36:25</p>
<p>ГЕРАСИМОВ А.В.</p>
<p>Шановний пане головуючий, шановні колеги, як ви знаєте сьогодні і неодноразово перед цим ми підкреслювали всю важливість судової реформи, яку ми маємо закінчити і прийняти сьогодні закони, які стосуються конституційного провадження та внесення змін до процесуальних кодексів.</p>
<p>Тому, шановні колеги,&nbsp; шановний Андрій Володимирович, я прошу вас поставити на голосування для вирішення в цьому залі питання підняття в порядку денному законопроекту (6427-д) проект Закону про Конституційний Суд України. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я поставлю цю пропозицію на голосування, щоб ми підняли в порядку денному проект Закону про Конституційний Суд (6427-д). Хто підтримує дану пропозицію, прошу проголосувати. Прошу голосувати.</p>
<p>&nbsp;</p>
<p>11:37:28</p>
<p>За-150</p>
<p>Рішення не прийняте.</p>
<p>І ми переходимо до наступного питання порядку денного – це є закон, який фактично є супроводжуючий до того закону, який який ми прийняли перед тим це є проект Закону про внесення змін до Бюджетного кодексу України&nbsp; щодо удосконалення механізму фінансового забезпечення&nbsp; поводження з радіоактивними відходами (номер&nbsp; 6436).</p>
<p>Колеги, я прошу підтримати розгляд його за скороченою процедурою. Я прошу проголосувати і прошу підтримати розгляд за скороченою процедурою. Голосуємо, колеги, прошу підтримати. Це супроводжуючий неважкий закон і прошу усіх підтримати цю пропозицію. Голосуємо за скорочену процедуру. Голосуємо.</p>
<p>&nbsp;</p>
<p>11:38:28</p>
<p>За-173</p>
<p>Рішення прийнято.</p>
<p>І я запрошую до доповіді міністра екології та природних ресурсів Семерака Остапа Михайловича.</p>
<p>&nbsp;</p>
<p>11:38:36</p>
<p>СЕМЕРАК О.М.</p>
<p>Дякую. Дякую, шановний Андрію Володимировичу.</p>
<p>Шановні народні депутати! Насправді законопроект 6436 про внесення змін до Бюджетного кодексу України щодо удосконалення механізму фінансування забезпечення&nbsp; поводження з радіоактивними відходами є&nbsp; спарений з попереднім законом, який ви щойно&nbsp;&nbsp; проголосували, за що&nbsp;&nbsp; я&nbsp; вам дуже вдячний і вони повинні бути проголосовані разом.</p>
<p>Хотів би наголосити, що&nbsp; сьогодні ситуація пов'язана&nbsp; з функціонування державного&nbsp; фонду поводження з радіоактивними&nbsp; відходами (фонду РАВ) є вкрай незадовільна. Відбувається системне&nbsp; недофінансування запланованих заходів з розвитку системи поводження з радіоактивними&nbsp; відходами в Україні, пов'язані із створенням&nbsp; підвищенням безпеки об'єктів, призначених для поводження з радіоактивними відходами. Фактично&nbsp; створення об'єктів та&nbsp; реалізації інших заходів розвитку системи поводження РАВ відбувається лише за наявності фінансування в рамках міжнародної технічної допомоги. Створення&nbsp; такого фонду дасть нам можливість&nbsp; бути належними партнерами&nbsp; і додатково мати можливість залучати кошти міжнародних партнерів. Такий стан, який ми сьогодні, на жаль, маємо із запровадження… із поводження з радіоактивними відходами має негативний вплив на безпеку функціонування&nbsp; та сталий розвиток національного ядерного&nbsp; енергетичного сектору в цілому, дотримання Україною основних міжнародних принципів забезпечення поводження з радіоактивними відходами та використанням ядерної енергії.</p>
<p>Поводження з РАВ, включаючи забезпечення надійного механізму фінансування робіт з цими відходами, покладається на державу. Тому прошу вас, шановні колеги, підтримати цей закон в першому читанні і в цілому. Таке є відповідне рішення двох комітетів – бюджетного і комітету екології.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>І до співдоповіді я запрошую голову підкомітету Комітету з питань бюджету Іщейкіна Костянтина Євгеновича. Будь ласка.</p>
<p>&nbsp;</p>
<p>11:40:53</p>
<p>ІЩЕЙКІН К.Є.</p>
<p>Шановний Андрій Володимирович, шановні народні депутати і запрошені! Комітет з питань бюджету на своєму засіданні&nbsp; 24 травня розглянув урядовий законопроект про внесення змін до Бюджетного кодексу за номером 6436. Законопроектом пропонується внести зміни до Бюджетного кодексу та створити у спеціальному фонді державного бюджету державний фонд поводження з радіоактивними відходами, що матиме накопичувальний характер.</p>
<p>Джерелами формування фонду запропоновано надходження до спеціального фонду державного бюджету екологічного податку, що справляється за утворення та тимчасове зберігання радіоактивних відходів. Такий&nbsp; податок на даний час зараховується до загального фонду Державного бюджету.</p>
<p>Набрання чинності відповідного закону пропонується з 1 січня 2018 року, що узгоджується із частиною третьою статті 27 Бюджетного кодексу. Реалізація законопроекту призведе до перерозподілу доходів та видатків Державного бюджету між загальним і спеціальним фондом.</p>
<p>Головне науково-експертне управління&nbsp; Апарату Верховної Ради&nbsp; зауважило про необхідність одночасного розгляду законопроектів за реєстраційними номерами 6435 і 36, які є системно пов'язаними.</p>
<p>Тому за наслідками розгляду комітет прийняв рішення рекомендувати Верховній Раді&nbsp; законопроект за номером 6436 прийняти за основу та в цілому як закон із урахуванням&nbsp; пропозицій комітету, викладених у листі-висновку до цього законопроекту.</p>
<p>Відтак, Комітету з питань бюджету разом з Головним юридичним&nbsp; управлінням Апарату Верховної Ради&nbsp; у разі прийняття законопроекту при оформленні відповідного Закону належить внести до нього необхідні редакційні та техніко-юридичні уточнення, що пов'язані із зазначеним рішенням комітету.</p>
<p>Прошу підтримати рішення комітету. Дякую за увагу.</p>
<p>Дякую вам. І прошу&nbsp; провести запис: два – за, два – проти.</p>
<p>Семенуха Роман&nbsp; Сергійович, будь ласка.</p>
<p>&nbsp;</p>
<p>11:43:20</p>
<p>СЕМЕНУХА Р.С.</p>
<p>Маркевичу.</p>
<p>&nbsp;</p>
<p>ГОЛОВУЮЧИЙ. Маркевичу, будь ласка.</p>
<p>&nbsp;</p>
<p>11:43:25</p>
<p>МАРКЕВИЧ Я.В.</p>
<p>Фракція "Самопоміч" підтримує принятие законопроекта 6436, який є похідним від 6435, котрий ми тільки що проголосували в цілому, та підтримує рішення комітету голосувати за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від фракції "Батьківщина" Євтушок Сергій Миколайович.</p>
<p>&nbsp;</p>
<p>11:43:47</p>
<p>ЄВТУШОК С.М.</p>
<p>Сергій Євтушок, фракція "Батьківщина".</p>
<p>Фракція "Батьківщина" також буде підтримувати даний законопроект, оскільки дійсно правду сказав міністр, це є похідний законопроект, який ми щойно проголосували попереднім.</p>
<p>Але я хочу подякувати і делегації і, власне, міністрові. Бо буквально нещодавно у Лондоні відбулося засідання, де чітко дивилися на те, що в програмі "Укриття" було зекономлено в Україні 62 мільйони доларів, які мали би повернутися до донорів, які направляли на цей проект гроші. Українська сторона спромоглася переконати раду цих донорів про те, що ці кошти можуть бути використані на обладнання і закуплення нестабільних конструкцій. Тому пане міністр, вам особисто подяка і подяка українським народним депутатам, делегації, яка була і переконала все-таки раду донорів не забирати ці гроші, а використати в нашому Чорнобилі в Україні.</p>
<p>Фракція "Батьківщина", буде підтримувати даний законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я бачу не записалися "Народний фронт" і "Блок Петра Порошенка". Повідомте, хто буде від ваших фракцій виступати. Добре. Зараз Яценко Антон Володимирович від "Партії "Відродження".</p>
<p>&nbsp;</p>
<p>11:45:10</p>
<p>ЯЦЕНКО А.В. Шановні друзі, ну, дійсно, ми підтримали перший закон по цій тематиці, але я дуже дивуюсь, що всього 231 голос, бо це питання екології і нашої країни, нашої землі. Тому, я вважаю, занадто мало підтримки на цей закон. І цей закон, безумовно, ми будемо підтримувати, він технічний. І все буде добре.</p>
<p>Єдине що, пане спікере, я хочу до вас звернутись. От сьогодні у нас в порядку денному, користуючись нагодою, стоїть Закон 3491-д про освіту. Там 800 сторінок. Його роздали лише сьогодні. І тому прохання його зняти і перенести його розгляд, щоб депутати могли з ним ознайомитись. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я можу вас повідомити, якщо сьогодні буде розгляд питань про зняття недоторканності, я думаю, нам буде важко до будь-яких інших питань перейти. І тому я думаю, що це так і буде, як ви передбачаєте.</p>
<p>Будь ласка, від "Блоку Петра Порошенка" Рибак. Включіть мікрофон.</p>
<p>&nbsp;</p>
<p>11:46:12</p>
<p>РИБАК І.П.</p>
<p>Шановні колеги, даний законопроект є, дійсно, похідним від попереднього законопроекту, підтриманого щойно нашим парламентом, за що дякую всім. І хочу сказати, що чисто технічний законопроект – внесення змін до Бюджетного кодексу, - дасть можливість технічно сформувати відповідний фонд. І прийняття цього законопроекту сприятиме підвищенню рівня безпеки існуючий та майбутніх поколінь від шкідливого впливу іонізуючого випромінювання радіоактивних відходів, зниженню соціально-психологічної напруги у суспільстві, формуванню в суспільстві позитивного ставлення до застосування ядерних і радіаційних технологій завдяки поводженню, правильному поводженню і правильному використанню реальних технологій, які існують на сьогоднішній день у всьому цивілізованому світі.</p>
<p>Тому закликаю всіх підтримати даний законопроект. Даний законопроект, дійсно, позитивно буде сприяти покращанню навколишнього середовища і здоров'ю українських громадян. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, переходимо до прийняття рішення. І я прошу всіх зайти в зал, зайняти робочі місця. Колеги, я прошу усіх заходити в зал. І в мене буде ще одне прохання-звернення до всіх народних депутатів: щоб ми до 12 години ще розглянули проект Закону про внесення змін до деяких законодавчих актів України щодо удосконалення процедури реабілітації жертв репресій комуністичного режиму. Ми його включити в порядок денний сесії.</p>
<p>Він короткий, він всіма підтримується, щоб ми змогли його швидко пройти до 12 години. Я після цього голосування поставлю його на розгляд, ми його включили в порядок денний сесії.</p>
<p>Отже, ми переходимо до прийняття рішення. І, колеги, я ставлю на голосування проект Закону про внесення змін до статті… Заходимо в зал, я ще дам 30 секунд, щоб встигли зайти. Боже, де закон?</p>
<p>Отже, зайшли, так, готові? Проект Закону про внесення змін до Бюджетного кодексу України щодо удосконалення механізму фінансового забезпечення поводження з радіоактивними відходами (номер 6436) за пропозицією комітету в першому читанні та в цілому прошу проголосувати, прошу підтримати. Голосуємо. 6436, голосуємо. Прошу підтримати.</p>
<p>&nbsp;</p>
<p>11:49:21</p>
<p>За-259</p>
<p>Рішення прийняте.</p>
<p>Ми прийняли важливі екологічні закони, це також наше міжнародне зобов'язання. І вітаю Кабмін і комітет з якісно проведеною роботою.</p>
<p>Колеги, як я і повідомляв, зараз я прошу, щоб ми підтримали закон, проект Закону про внесення змін до деяких законодавчих актів України щодо удосконалення процедури реабілітації жертв репресій комуністичного тоталітарного режиму 1917–1991 років. Це закон, який дозволить реабілітувати багатьох борців за українську незалежність протягом ХХ століття. І я прошу підтримати розгляд його за скороченою процедурою. Прошу проголосувати і прошу підтримати. Голосуємо. Прошу підтримати, колеги.</p>
<p>&nbsp;</p>
<p>11:50:19</p>
<p>За-176</p>
<p>Рішення прийняте.</p>
<p>І я запрошую до доповіді народного депутата України Луценко Ірину Степанівну. Будь ласка, пані Ірина.</p>
<p>&nbsp;</p>
<p>11:50:45</p>
<p>ЛУЦЕНКО І.С.</p>
<p>Шановні колеги, в 2015 році Україна ухвалила Закон 317-VIII "Про засудження комуністичного та націонал-соціалістичного (нацистського)&nbsp; тоталітарних режимів в Україні та заборону пропаганди їхньої символіки", яким комуністичний режим 1917-91 років визнано злочинним та таким, що здійснював політику державного терору, яка характеризувалася численними порушеннями прав людини в різних формах. За цим законом держава зобов'язана ліквідувати наслідки злочинів комуністичного режиму та відновити історичну справедливість по відношенню до його жертв. Про необхідність реабілітації жертв комуністичних репресій зазначає і Парламентська асамблея Ради Європи, членом якої є Україна, у резолюції про заходи щодо ліквідації спадщини колишніх комуністичних тоталітарних систем. Тому моральним обов'язком держави Україна є реабілітація цих людей і відновлення їх доброго імені, таких людей до 10 тисяч в Україні, це розкуркулення, примусове вилучення майна в наших українських селян, це інтернова переселені насильно громадяни, це депортовані кримські татари, це вислані примусово за національним мотивом також кримські татари, багато, багато інших, німці, болгари, греки і в першу чергу українці.</p>
<p>Саме на це спрямований законопроект 6574. Що ним пропонується? Встановити, що підставою для реабілітації осіб без будь-яких додаткових вимог, є факт застосування репресій комуністичним режимом в позасудовому порядку, так званими трійками, особливими нарадами НКВС та інше. Реабілітувати осіб, які були засуджені за діяння, які згідно Резолюції Парламентської асамблеї Ради Європи не вважалися злочинами у цивілізованому суспільстві.</p>
<p>Третє. Створити спеціальні комісії з реабілітації…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд. Завершуйте.</p>
<p>&nbsp;</p>
<p>ЛУЦЕНКО І.С. Прийняття цього закону і подальша реабілітація жертв комуністичних репресій є одним із важливих кроків на шляху відновлення довіри до України як до держави, яка шанує в тому числі і тих, хто зі зброєю в руках боровся і бореться за її незалежність.</p>
<p>Прошу підтримати законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету у справах ветеранів, учасників бойових дій, учасників АТО та людей з інвалідністю Шухевич Юрій-Богдан Романович. Пане, Юрій, може, з місця? Так буде зручніше, мені видається. Будь ласка, включіть ману Юрію мікрофон з місця.</p>
<p>&nbsp;</p>
<p>11:53:39</p>
<p>ШУХЕВИЧ Ю.Р.</p>
<p>Шановний пане Голово, шановні народні депутати! Запропонований закон, це є відновлення дійсно історичної справедливості. Як може бути так, що режим, який визнаний злочинним, і ті, які боролись проти цього злочинного режиму, досі остаються злочинцями?</p>
<p>Дальше. Хіба не нонсенс, що там є пункт, не реабілітуються ті, які звинувачувались за зраду держави. Якої держави? Держави, якої вже не існує. Тим законом ми реабілітуємо сотні і сотні невинно засуджених, невинно репресованих за національною ознакою, за релігійною ознакою, за соціальною ознакою виселених, депортованих, засуджених, позбавлених всяких громадянських прав.</p>
<p>І тепер цей закон ставить все на свої місця. Я вважаю, що ми&nbsp; не можемо, буквально не можемо не прийняти цей закон, бо інакше виходить нонсенс, що ті, які відстоювали цей злочинний режим, досі є привілейованою кастою. В той час ті, які боролися зі злочинним режимом, боролися за незалежну українську державу, є упослідженими, невизнаними, і ще й ті, які зі зброєю в руках боролися, визнаються злочинцями.</p>
<p>Я закликаю усіх в ім'я справедливості, в ім'я України проголосувати за цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, пане Юрій.</p>
<p>Я прошу провести запис: два – за, два – проти.</p>
<p>Від "Народного фронту" до слова запрошується Лапін Ігор Олександрович, будь ласка.</p>
<p>&nbsp;</p>
<p>11:56:20</p>
<p>ЛАПІН І.О.</p>
<p>Слава Україні! Шановні колеги, я пропоную мобілізуватися і не розводити теревені, а проголосувати цей закон, і "Народний фронт"&nbsp; буде його підтримувати повністю. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка" Немировський Андрій Валентинович, будь ласка. Немировський від "Блоку Петра Порошенка".</p>
<p>&nbsp;</p>
<p>11:56:40</p>
<p>НЕМИРОВСЬКИЙ А.В.</p>
<p>Обов'язково потрібно підтримати. У кожній родині, у кожній сім'ї є такі люди, які були репресовані під час радянських часів. На даний момент таких людей більше 10 тисяч. Тому цей закон потрібно голосувати тільки "за".</p>
<p>&nbsp;</p>
<p>ГОЛОВУЮЧИЙ. І заключний виступ. Від "Самопомочі" Войціцька&nbsp; Вікторія Михайлівна.</p>
<p>Відповідно через дві хвилини ми переходимо до прийняття рішення, я прошу усіх запросити в зал.&nbsp;&nbsp;</p>
<p>Будь ласка, пані Вікторія.</p>
<p>&nbsp;</p>
<p>11:57:10</p>
<p>ВОЙЦІЦЬКА В.М.</p>
<p>Прошу передати слово Олегу Березюку.</p>
<p>&nbsp;</p>
<p>11:57:21</p>
<p>БЕРЕЗЮК О.Р.</p>
<p>Розмірковуючи про цей законопроект, мені на думку спала історія воїна Збройних Сил України, який був затриманий в Італії декілька тижнів тому і поневіряється в італійських тюрмах. Це є новітній репресований воїн, який боровся і бореться за свою державу. Держава колоніальна радянська не дбала про українців, які дбали про свою державу, вона нищила їх. Сьогодні тим законопроектом ми повертаємо справедливість. Багатьох вже немає, ще є декілька людей, які доживають свої дні. Нам важливо показати нашим дітям, що ми шануємо тих, хто відстоює свою державу, українську державу, і караємо тих, хто її грабує, грабував і вбивав наших людей.</p>
<p>І тому, голосуючи за цей закон, я хочу, щоб кожен з нас думав про воїна Збройних Сил України, який сьогодні сидить в італійській тюрмі, щоб ми якнайшвидше прийняли закон, в тому числі про окуповані території, і український воїн легально, де-юре відстоював свою землю, був гідний не тільки де-факто, бо він гідний апріорі, а гідний і згідно законів своєї держави.</p>
<p>&nbsp;</p>
<p>ГОЛОВУЮЧИЙ. Отже, колеги, обговорення завершене, ми переходимо до прийняття рішень, і я прошу усіх зайти в зал і зайняти робочі місця.</p>
<p>Колеги, переконливо прошу усіх патріотів, хто дбає про нашу історичну спадщину, прошу зайняти робочі місця і ми переходимо до голосування. І я ставлю на голосування проект Закону про внесення змін до деяких законодавчих актів&nbsp; України щодо удосконалення процедури реабілітації жертв репресій комуністичного тоталітарного режиму&nbsp; 1917-1991 років (номер 6574) за пропозицією комітету за основу. Так? За основу. Прошу проголосувати,&nbsp; прошу підтримати. Голосуємо, колеги, уважно, прошу всіх взяти участь в голосуванні і підтримати. Голосуємо&nbsp; 6574 за основу. Прошу проголосувати.&nbsp;</p>
<p>&nbsp;</p>
<p>12:00:23</p>
<p>За-245</p>
<p>Рішення прийняте. Це важливе відповідальне рішення українського парламенту.</p>
<p>І згідно Регламенту зараз я оголошую перерву до 12:30. Прошу о 12:30 всіх прибути в зал для продовження нашої роботи.&nbsp;</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу всіх заходити в зал і зайняти робочі місця.</p>
<p>Колеги, увага, я хочу повідомити, що щойно в 12 годин 15 хвилин в Апарат Верховної Ради надійшла телефонограма від Генерального прокурора України Голові Верховної Ради України, в якій зазначено, що у зв'язку з перебуванням у службовому відрядженні, хочу прибути до Верховної Ради для участі в пленарному засіданні про надання згоди на притягнення до кримінальної відповідальності о 16:00. О 16:00.</p>
<p>Колеги, я вам зачитав офіційний документ. <i>(Шум у залі)</i> Я, колеги, щойно зачитав офіційний документ, який надійшов в Апарат Верховної Ради. Давайте по хвилині обміняємося думками. Колеги, я прошу, увага в залі. Я прошу зараз по хвилині голів фракцій обмінятися думками. Будь ласка, по всіх фракціях.</p>
<p>Артур Герасимов, будь ласка. В мене є переконливе…</p>
<p>&nbsp;</p>
<p>12:42:54</p>
<p>ГЕРАСИМОВ А.В.</p>
<p>Шановні колеги, сьогодні Верховна Рада прийняла рішення сьогодні перейти до розгляду зняття депутатської недоторканності. Можу одразу сказати, що фракція "Блоку Петра Порошенка" вчора на своєму засіданні прийняла таке рішення і буде підтримувати всі ці подання. Але на сьогодні в нас… повідомили про це Генеральному прокурору України і отримали інформацію, що він, як тільки буде в межах міста, він буде о 16:00 у нас, в Верховній Раді.</p>
<p>Тому велике прохання, наразі до моменту появи Генерального прокурора, без якого ми не можемо розглядати ці подання &nbsp;у Верховній Раді перейти до розгляду порядку денного для того, щоб не убити ефективність парламенту.</p>
<p>Дякую за увагу. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка, "Народний фронт", Максим Бурбак.</p>
<p>&nbsp;</p>
<p>12:43:48</p>
<p>БУРБАК М.Ю.</p>
<p>Шановні колеги, я розумію, який градус напруги у цій сесійній залі. І тому прикро, що ми це не обговорювали, коли були наші пропозиції щодо перенесення і розгляд всіх подань в четвер. Прикро, що тоді зала не об'єдналася з тим, щоб ми в четвер приділили повний день для розгляду всіх питань. І я вважаю, що "Самопоміч", яка разом з "Опоблоком" сьогодні дає нуль голосів за будь-які нормальні, позитивні рішення в цьому залі, ще раз підтверджує, що в цьому залі створилася об'єднана опозиція у складі "Самопоміч", "Батьківщина" і колишні регіонали в "Опоблоці". Ось вони, всі їхні намагання пригорнути увагу до політичних процесів для того, щоб відвернути увагу від проблеми сміття і того, що ця партія погрузла в цьому смітті на всю країну. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, "Опозиційний блок". Добкін, будь ласка.</p>
<p>&nbsp;</p>
<p>12:44:56</p>
<p>ДОБКІН М.М.</p>
<p>Уважаемые коллеги, я хочу обратить ваше внимание, что, согласно Регламенту, Генеральный прокурор обязан был сегодня докладывать подання, которое он внес в Верховну Раду, и не имел права уезжать в командировку, потому что он не мог знать решение Верховной Рады – будет перенесен этот вопрос или не будет.</p>
<p>Поэтому я поддерживаю своих коллег по парламенту и требую, чтобы немедленно были рассмотрены подання на депутатов, который так громко Генеральная прокуратура докладывала журналистам, а сегодня испугалась и не может прийти сюда и завершить свое начатое раньше преступление.</p>
<p>&nbsp;</p>
<p>ГОЛОВУЮЧИЙ. Наступна… "Самопоміч" наступна, перепрошую. Олег Березюк. Єгор Соболєв, 1 хвилина,будь ласка. Потім – Радикальна партія.</p>
<p>&nbsp;</p>
<p>12:45:59</p>
<p>СОБОЛЄВ Є.В.</p>
<p>Шановні колеги, я хочу сказати, що це неповага до законів і неповага до парламенту. В усіх цивілізованих державах прем'єр-міністри, не говорячи про генеральних прокурорів, які підзвітні і підконтрольні парламенту, в будь-якій цивілізованій державі негайно приходять на виклик парламенту.</p>
<p>Генеральний прокурор прекрасно знав, що сьогодні вичерпується день, коли парламент має прийняти рішення щодо надання згоди на притягнення до кримінальної відповідальності Євгена Дейдея. Генеральний прокурор знав, що він має особисто представити це Верховній Раді України. У мене прохання до всіх нас зобов'язати спікера парламенту негайно викликати Генерального прокурора для того, щоб він виконав свою роботу. Насправді всю роботу в цих розслідуваннях зробили детективи Антикорупційного бюро і прокурора Антикорупційної прокуратури, від Генпрокурора вимагається тільки одне – прийти і зачитати подання. Він готовий, він в матеріалі…</p>
<p>&nbsp;</p>
<p>ГОЛОВУЮЧИЙ. 30 секунд.</p>
<p>&nbsp;</p>
<p>СОБОЛЄВ Є.В. Всі бачили, що Генеральний прокурор відповідав на запитання на Комітеті з Регламенту, не можна дозволяти йому&nbsp; знущатися над парламентом, знущатися над законом і затягувати ухвалення цього рішення. Знімаємо недоторканність, спокійно приймаємо закони з повагою від&nbsp; громадян.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Тільки не треба мене ні до чого зобов'язувати, я з трибуни Верховної Ради публічно викликав Генпрокурора у Верховну Раду України.</p>
<p>Будь ласка,&nbsp; Радикальна партія, Олег Ляшко, потім "Батьківщина",</p>
<p>&nbsp;</p>
<p>12:47:46</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, шановні українці! Я вам розкажу чому немає Луценка. П'ять подань від Генерального прокурора на народних депутатів, по кожному – це мінімум півтори години, якщо о 16 годині розпочинається розгляд подань до 18-ї ми можемо пройти тільки одне, всі інші подання, які повинні бути розглянуті в семиденний термін не розглядаються і потім це підстава для скасування рішень Верховної Ради у Вищому адмінсуду.</p>
<p>Неявка Генерального прокурора Луценка, незважаючи на весь його піар, як він тут бореться проти парламенту і проти депутатів, демонструє одне: Луценко не має чого сказати. Луценко обманює українців.</p>
<p>Луценко розказує як він бореться, а прийти сюди доповісти&nbsp; сфальсифіковані справи в нього можливості немає.</p>
<p>Ну і останнє. Луценко каже, що він у відрядженні. Я вам розкажу, в якому він відрядженні. До&nbsp; двох ночі він п'янствував, а зараз відсипається. Хай зроблять аналіз – аналіз вмісту алкоголю в крові і побачите, в якому він відрядженні.&nbsp;&nbsp;</p>
<p>Від фракції "Батьківщина" буде виступати Сергій Соболєв, будь ласка, одна&nbsp; хвилина.</p>
<p>&nbsp;</p>
<p>12:49:00</p>
<p>СОБОЛЄВ С.В.</p>
<p>Сергій Соболєв, "Батьківщина".</p>
<p>Шановні колеги! Всі чудово розуміють, яка почалась гра, от переді мною депутат Мосійчук, я спеціально називаю його прізвище, тому що саме завдяки порушенню Регламенту Вищий адміністративний суд ухвалив відповідне рішення і ми не чуємо ні вибачень від Генеральної прокуратури, ні подань, які нам скільки обіцяли. Так ви або вибачайтесь і скажіть, що це&nbsp; фактично сфабриковані знімки і ніяких знімків не було, або робіть тоді відповідні дії згідно з законом.</p>
<p>Друге. Для нас є другий принциповий момент, зараз пропустивши семиденний термін ми втягуємо в парламент судові суперечки і фактично, це є прямий злочин, на який штовхають Голову парламенту, тому що&nbsp; відповідати в суді буде&nbsp; Голова парламенту і фактично, він буде&nbsp; відповідати за пропущені терміни, тому зараз і негайно…</p>
<p>&nbsp;</p>
<p>ГОЛОВУЮЧИЙ. Від групи "Відродження"? Ніхто.</p>
<p>"Воля народу"? Ніхто.</p>
<p>Була репліка був згаданий Ігор Мосійчук, одна хвилина для репліки. Потім я оголошу рішення.</p>
<p>&nbsp;</p>
<p>12:50:28</p>
<p>МОСІЙЧУК І.В.</p>
<p>Шановний український народе! Шановні колеги! Фракція Радикальної партії і я переконаний, більшість українського парламенту вимагають негайного прибуття в парламент Генерального прокурора України Юрія Віталійовича Луценка і представлення подань, за які доведеться відповідати або йому, або тим, на кого вони вносяться, інакшого бути не може.&nbsp; В цій країні має діяти закон і закон один для всіх, а не вибірково, як це робить Генеральний прокурор, змішуючи праведне і перекладаючи з хворої голови на здорову.</p>
<p>Відповідаючи на те, що казав колега, я готовий, і я хочу, щоб було&nbsp; внесено подання, і&nbsp; тоді покажу кіно я, тому що є нове кіно, є продовження – друга серія "кіно Шокіна".</p>
<p>Все буде і все буде по закону!</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Ми обмінялися думками, тепер прошу послухати мою позицію, колеги.</p>
<p>Питання зняття депутатської недоторканності є надзвичайно чутливим і важливим питанням. Більш того, я без перебільшення скажу, це сьогодні питання номер один у порядку денному української держави, на яке чекає українське суспільство і по якому є запит всього суспільства. Нам як Верховній Раді&nbsp; надзвичайно важливо&nbsp; витримувати всі норми&nbsp; і процедури під час розгляду тих питань.</p>
<p>Я без перебільшення скажу: є намагання Верховну Раду дискредитувати, але Верховна Рада по всіх питаннях швидко і ефективно давала відповідь. Так само, як і були рішення комітету, так само, як і була готовність до розгляду.</p>
<p>Але разом з тим я хочу вам наголосити, що згідно Регламенту і згідно процедури ми не можемо без присутності Генерального прокурора розпочати розгляд питань, це&nbsp; може бути порушенням, яке потім буде скасоване у суді. І тому я хочу усіх повідомити, я як голова&nbsp; Верховної Ради&nbsp; України не маю права розпочати розгляд без присутності прокурора.</p>
<p>В мене є пропозиція дочекатися прокурора, можливо, він прибуде швидше. І разом з тим, я буду пропонувати проголосувати за те, щоб ми продовжили наше засідання до розгляду як мінімум&nbsp; двох подань. Як мінімум по двох поданнях у нас є крайній термін.</p>
<p>Я є прихильником того, щоб ми&nbsp; розглянули всі п'ять подань, я є прихильником того, щоб ми сьогодні це питання вирішили перед… <i>(Шум у залі)</i> … перед суспільством.</p>
<p>Отже, колеги, я буду просити зал, щоб ми продовжили вечірнє засідання до розгляду усіх подань про зняття депутатської недоторканності. Так, щоб ми проголосували за продовження засідання Верховної Ради України до завершення розгляду усіх подань. Колеги...</p>
<p>&nbsp;</p>
<p>ЛЯШКО О.В. Усіх подань.</p>
<p>&nbsp;</p>
<p>ГОЛОВУЮЧИЙ.&nbsp; Усіх подань.</p>
<p>Колеги, чи є підтримка така? Тому я дуже прошу, колеги, зараз усіх&nbsp; зайняти робочі місця і приготуватися до голосування. Це є відповідальне голосування. І я переконаний, що весь зал Верховної Ради проголосує за цю мою пропозицію, щоб ми з моменту прибуття Генерального прокурора почали розгляд питань про недоторканність і працювали поки усі подання, які є у&nbsp; Верховній Раді України, по яких є рішення регламентного комітету, поки ми не завершимо розгляд.</p>
<p>Чи зрозуміла моя позиція є? Чи всіма вона підтримується, колеги? Тоді прошу зайняти робочі місця, приготуватися до голосування. Будь ласка, я хочу уточнити, це підтримана позиція, це узгоджена позиція?</p>
<p>&nbsp;</p>
<p>ЛЯШКО О.В. Голосуємо.</p>
<p>&nbsp;</p>
<p>ГОЛОВУЮЧИЙ. Голосуємо. Отже, я ставлю...&nbsp; <i>(Шум у залі)</i></p>
<p>&nbsp;П'ять подань, так, п'ять, п'ять подань. Мене голова регламентного комітету поправляє, п'ять подань – так.</p>
<p>&nbsp;</p>
<p>ЛЯШКО О.В. Сьогодні?</p>
<p>&nbsp;</p>
<p>ГОЛОВУЮЧИЙ. Сьогодні. П'ять подань сьогодні.</p>
<p>Отже, прошу приготуватися до голосування. Я ставлю на голосування пропозицію, до речі, ми її повинні прийняти на ранковому, щоб вечірнє продовжити, щоб ми сьогодні продовжили засідання Верховної Ради України до розгляду п'яти подань, які є готові до розгляду на засіданні Верховної Ради України. Увага! Кожен голос, колеги. Прошу проголосувати. Прошу підтримати. Голосуємо, колеги, прошу підтримати. Прошу підтримати.</p>
<p>&nbsp;</p>
<p>12:55:50</p>
<p>За-233</p>
<p>Колеги, ми вийшли з цієї колізії, в яку ми попали. Отже, колеги, я &nbsp;сьогодні хочу налаштувати усіх, щоб усі зустрічі, які були призначені після 18:00, були відмінені. Я наголошую, що згідно процедури розгляд одного подання відбувається до півтори години. Я, звичайно, буду закликати усіх, щоб ми скорочували цей термін. Я буду закликати, щоб ми хоча би по годині проходили. Але все одно 5 годин від четвертої години – це може тривати до дев'ятої вечора.</p>
<p>Зараз ми не можемо почати розгляд, друзі. Без присутності Генерального прокурора ми не можемо почати розгляд. Отже, я прошу, щоб усі зустрічі після 18 години були відмінені, щоб ми могли перейти до питань порядку денного. Наголошую ще раз: згідно процедури зараз я не маю… <i>(Шум у залі)</i> Чекаємо, коли прибуде.&nbsp; <i>(Шум у залі)</i></p>
<p>Отже, напишіть заяву.</p>
<p>Колеги, надійшла заява… Колеги, до мене надійшла заява від двох фракцій. Зараз, колеги, я хочу вам ще раз повідомити просту зрозумілу річ. У нас є насичений порядок денний, який ми маємо розглядати, у нас є два варіанти: або ми переходимо до розгляду інших питань…</p>
<p>Тоді, колеги, в мене є заява від двох фракцій про оголошення перерви, і я пропоную оголосити реальну перерву. І зібратися в мене в кабінеті голів фракцій для обговорення… Тобто знову по фракціях, так, по хвилині? Тоді давайте по хвилині по фракціях ми обміняємося думками.</p>
<p>Отже, колеги, я ще раз вам повідомлю, я ще раз… Я відставив заяву. Я ще раз пояснюю логіку. Я прошу всіх&nbsp; заспокоїтись, у нас є проста ситуація, ми не можемо почати розгляд без присутності Генерального прокурора. У нас є важливі питання в порядку денному. Давайте ще раз по хвилині обговоримо, але не з питаннями оцінок, а з пропозиціями як діяти? Якщо ми не домовимося, &nbsp;я тоді зберу голів фракцій, і ми будемо на нараді вирішувати, як нам діяти далі.</p>
<p>Будь ласка, по хвилині. Артур Герасимов. По хвилині.</p>
<p>&nbsp;</p>
<p>13:00:06</p>
<p>ГЕРАСИМОВ А.В.</p>
<p>Шановні колеги, я хочу вам сказати, що наразі ми бачимо спробу зірвати роботу парламенту. Хочу нагадати, що тільки що ми проголосували за те, що сьогодні, коли у Верховній Раді буде Генеральний прокурор, ми будемо розглядати всі подання без перерв. Наступне питання, але хочу ще раз нагадати, в нас іде останній сесійний тиждень.</p>
<p>І наостанок, наступним в порядку денному стоїть питання, дуже серйозне питання судової реформи в країні. І що я бачу? Що певні фракції блокують судову реформу і не хочуть її розглядати. В мене виникає тільки одне просте питання: вас задовольняє судова система часів Януковича?</p>
<p>Тому пропозиція, Андрій Володимирович: наразі чітко продовжувати розгляд порядку, питань порядку денного до появи у Верховній Раді Генерального прокурора. Дякую.</p>
<p>&nbsp;</p>
<p>ГОЛОВУЮЧИЙ. "Народний фронт", Максим Бурбак.</p>
<p>&nbsp;</p>
<p>13:01:11</p>
<p>БУРБАК М.Ю.</p>
<p>Шановні колеги, я вкотре всіх закликаю заспокоїтись, понизити градус напруги в цьому залі. І вкотре нагадую, що була ініціатива двох фракцій коаліції, які вчора прийняли рішення фракціями голосувати за всі подання, тому що депутати не повинні ховатися за недоторканністю. І було б цілком логічно, що фракції "Самопомочі", регіоналів з "кремлівського блоку" і "Батьківщини", які не голосують за нашу пропозицію в четвер розглядати всіх, роблять все, щоб колишнього одіозного міського голову Харкова Добкіна уникнути від процедури розгляду, тому що в четвер вони не прийдуть у зал.</p>
<p>Натомість, якщо б ми всіх розглядали пакетом у четвер, ми могли б всі ґрунтовно задати питання Генеральному прокурору стосовно обґрунтування і тих подань, які робилися. Чому НАБУ врешті-решт захищає депутатів від коаліції, які купили квартири і зараз тут сидять в залі і паплюжать на всіх. Та в нас було дуже багато питань для того, щоб все суспільство могло побачити всю правду, яка твориться в цьому залі.</p>
<p>Тому прошу вас ще раз…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>БУРБАК М.Ю. …для того, щоб не було збурення в цьому залі, для того, щоб не було блокування трибуни, цілком логічно було б врешті-решт проголосувати нашу постанову, стосовно розгляду всіх питань щодо позбавлення недоторканності всіх шести депутатів в четвер. Після того, завтра на регламентному комітеті буде розглядане подання щодо Добкіна. І тепер ми розуміємо, що робить "Самопоміч", вони одіозного регіонала хочуть відмазати. Все!</p>
<p>&nbsp;</p>
<p>ГОЛОВУЮЧИЙ.&nbsp; Колеги,&nbsp; будь ласка, лаконічно.</p>
<p>Добкін, "Опозиційний блок", репліку. Будь ласка. Це ваша хвилина. Дуже коротко. Добкін. І розмовляйте державною мовою, будь ласка.</p>
<p>&nbsp;</p>
<p>13:02:55</p>
<p>ДОБКІН М.М.</p>
<p>Шановні колеги! Уважаемые депутаты! Я хочу обратить ваше внимание на то, что я сегодня неоднократно заявлял, что лично сам буду голосовать за снятие с себя депутатской неприкосновенности. Поэтому обвинять коллег в зале, что меня кто-то покрывает, это продолжать глупость Генеральной прокуратуры, которая в своих уже желаниях запугать депутатов, сделать ручным парламент, зашла настолько далеко, что сегодня Генеральный прокурор не приехал сюда, хотя он знал, что здесь будут рассматриваться подання. У него не было возможности предугадывать решения Верховной Рады. И я абсолютно согласен с тем, что его поведение абсолютное неуважение к высшему законодательному органу в стране.</p>
<p>Я прошу прекратить спекуляции и всем сделать так, коллегам по Верховной Раде, Луценко, чтобы он сюда приехал в любом состоянии в каком бы не находился.</p>
<p>&nbsp;</p>
<p>ГОЛОВУЮЧИЙ. Так, будь ласка, зараз "Самопоміч". "Самопоміч" хвилину.</p>
<p>&nbsp;</p>
<p>13:04:08</p>
<p>БЕРЕЗЮК О.Р.</p>
<p>Прошу передати Журжію Андрію, будь ласка.</p>
<p>&nbsp;</p>
<p>ГОЛОВУЮЧИЙ. Журжій включіть мікрофон. На трибуні Журжій, включіть трибуну мікрофон.</p>
<p>&nbsp;</p>
<p>13:04:24</p>
<p>ЖУРЖІЙ А.В.</p>
<p>Шановна коаліція! Шановні депутати і керівники фракцій "Народний фронт" і "Блок Петра Порошенка"! Ви всьому суспільству, всьому залу сьогодні зривали свої голоси і обіцяли, що ви за зняття депутатської недоторканності з людей, які звинувачуються. Ви так бігли знімати недоторканність, що аж вирішили перенести це питання, яке було заплановано розглядати сьогодні, на четвер, чим самим врятувати своїх колег і дати змогу не прийняти рішення по цим депутатам, депутатів ваших фракцій.</p>
<p>Друзі, час обіцяти вийшов. Прийшов час виконувати! І тому Генеральний прокурор має бути тут негайно! І парламент має негайно зняти недоторканність з депутатів, по яким є звернення.</p>
<p>Ще, шановні колеги. Ви так обіцяли зняти депутатську недоторканність, що ніяк не дійдете до розгляду законопроекту про зміни до Конституції. Немає часу. Ви бережете це на вибори, а треба знімати сьогодні. Ви так хочете зняти депутатську недоторканність…</p>
<p>&nbsp;</p>
<p>ГОЛОВУЮЧИЙ. 30 секунд.</p>
<p>&nbsp;</p>
<p>ЖУРЖІЙ А.В. … що ви заблокували законопроект, який зареєстрований 5487, для якого не потрібно 300 голосів, потрібно 226. І процедура зняття депутатської недоторканності буде значно спрощена. А ті депутати, яким вона не потрібна, зможуть за власною ініціативою від неї відмовитись.</p>
<p>І, пане Парубій, я звертаюсь до вас. Це ваша відповідальність, щоб цей законопроект з'явився в залі, бо ви це обіцяли. Знімаємо негайно прокурора!</p>
<p>&nbsp;</p>
<p>ГОЛОВУЮЧИЙ. Колеги, я тільки одне прошу. Не займайтесь самопоїданням. І так багато хто хоче дискредитувати Верховну Раду України. Всі фракції в цьому парламенті прийняли рішення про те, що проголосують за зняття недоторканності. Я його поставив в період, передбачений законом. Ми проголосували, і я вдячний всім депутатам, для продовження нашої сесії.</p>
<p>Зараз ми обговорюємо, чи нам працювати до моменту, поки не приїде Генпрокурор, чи провести додаткову нараду. Тому я прошу коротко завершити обмін думками і потім я оголошу своє рішення. Будь ласка, Олег Ляшко, одну хвилину.</p>
<p>&nbsp;</p>
<p>13:06:41</p>
<p>ЛЯШКО О.В.</p>
<p>Олег Ляшко, Радикальна партія. Сьогоднішня поведінка Генерального прокурора Луценка зайвий раз підтверджує правоту позиції нашої команди, коли ми не голосували за призначення Луценка Генеральним прокурором, коли ми не змінювали закон, який би дав можливість Луценку стати Генеральним прокурором.</p>
<p>Луценко на посаді Генерального прокурора зловживає своїми посадовими обов'язками, політизував роботу прокуратури, використовує органи прокуратури, як знаряддя політичної боротьби, піару і побудови власної політичної кар'єри!</p>
<p>Замість захисту українців, захисту закону Луценко порушує закон і зловживає своїми повноваженнями.</p>
<p>Саме тому фракція Радикальної партії підписалася за відставку Генерального прокурора Луценка, і сьогоднішнє подання Луценка на Лозового – це помста нашій команді за нашу принципову позицію. Ми вимагаємо Луценка негайно до зали парламенту.</p>
<p>&nbsp;</p>
<p>ГОЛОВУЮЧИЙ. Дякую. І на цьому ми обговорення завершуємо.</p>
<p>"Батьківщина", одна хвилина ще, і я оголошу своє рішення. Будь ласка.&nbsp;</p>
<p>&nbsp;</p>
<p>13:07:58</p>
<p>СОБОЛЄВ С.В.</p>
<p>"Батьківщина", Сергій Соболєв. Шановні колеги, "Народний фронт", "Блок Петра Порошенка", де Генеральний прокурор? Де Генеральний прокурор? Шановний Голова Верховної Ради, де Генеральний прокурор, який зобов'язаний виконати свій конституційний обов'язок і доповісти по кожному окремо народному депутату?</p>
<p>Те, що стосується нерозглянутого подання. Негайно збирайте комітет. Негайно. Запрошуйте Генерального прокурора і розглядайте останнє подання. Фракція "Батьківщина" визначилася. Ми будемо голосувати за всі подання, які вносить Генеральний прокурор. Будь ласка, зробіть конституційний обов'язок і дайте можливість зараз, тут виконати ті зобов'язання, які полягають…</p>
<p>&nbsp;</p>
<p>ГОЛОВУЮЧИЙ. Отже, колеги, ми обмінялися… ми не можемо безкінечно вести обговорення. Ми маємо переходити до прийняття рішення, тому що всіх прошу уважно вислухати Голову Верховної Ради&nbsp; України. Увага!</p>
<p>Наголошую, що Верховна Рада України швидко і ефективно відповідає на всі виклики, які стосуються зняття депутатської недоторканності. Ми діємо жорстко і виключно по діючій процедурі. Разом з тим хочу повідомити, що ми не можемо почати розгляд питань зняття недоторканності без присутності Генерального прокурора. Якщо він приїде швидше, ми<a name=Temp></a> зможемо розпочати цей розгляд швидше 4-ї години. Але без його присутності це буде справа (не кричіть, будь ласка, мені), яка може бути оскаржена в суді. Ми маємо 50 хвилин до перерви і маємо важливі питання.</p>
<p>Я пропоную: а) скасувати перерву з 2 до 4 години. Це моя перша пропозиція. І я прошу підтримати.</p>
<p>Друге. Я поставлю на голосування пропозицію переходу до розгляду питання про Конституційний Суд. <i>(Шум у залі)</i></p>
<p>Мені сказали кілька комітетів о 2-й годині і Бюджетний комітет, і кілька комітетів мають засідання о 2-й годині. Ми, на жаль, не зможемо це зробити.</p>
<p>Колеги, увага! У нас стоїть наступне питання – це питання Конституційного Суду. Хочу вам сказати, що в цьому питанні є велика кількість правок. Якщо ми в нього зайдемо, ми можемо мати досить складний період для обговорення. І я прошу зараз перед тим, як поставити його на голосування, щоб ми обмінялись думками і голосуванням прийняли рішення, чи ми переходимо зараз до розгляду проекту Закону про Конституційного Суду України. Так, Руслан Князевич?</p>
<p>Будь ласка,&nbsp; зараз я знову оголошую по хвилині обговорення і потім я поставлю на голосування пропозицію, рейтингове голосування, чи ми переходимо до розгляду питання про Конституційний Суд, щоб не поставити під ризик одну з базових наших реформ – судову реформу.</p>
<p>Прошу, хвилину Руслану Князевичу.</p>
<p>&nbsp;</p>
<p>13:11:54</p>
<p>КНЯЗЕВИЧ Р.П.</p>
<p>Дякую, шановний пане Голово. Шановні колеги, я розумію, що зараз дуже у всіх емоції зашкалюють. Але я просив би намагатись до того часу, поки ми перейдемо до питань дуже важливих, все ж таки сконцентруватися на неменше важливіших питаннях, а подекуди, можливо, ще більш важливіших для життя країни, зокрема йде мова про надзвичайно важливий законопроект, який стосується Закону про Конституційний Суд. Йде мова про створення нової фактично інституції на новій конституційній базі. Ви знаєте, що цей законопроект має&nbsp; тривали історію розглядів в сесійній&nbsp; залі, ми це вже в третій раз намагаємося підійти до того, щоб прийняти&nbsp; його в другому читанні і в цілому, на превеликий жаль дві&nbsp; попередні спроби були невдалими, дуже хочеться вірити, що сьогодні ми обов’язково це питання зможемо&nbsp; вирішити.&nbsp;</p>
<p>Комітет як на мене зняв фактично всі дискусії довкола&nbsp; тих питань, які тривали в сесійній залі&nbsp; і стосуються безпосередньо питання&nbsp; Конституційного Суду. Є до кінця не вирішеним питання Уповноваженого з прав людини, способу голосування за призначення і звільнення, але це питання радше суміжне, а не стосується безпосереднього предмета. Тому ми&nbsp; просимо сьогодні це…</p>
<p>&nbsp;</p>
<p>ГОЛОВУЮЧИЙ. 30 секунд,&nbsp; будь ласка.&nbsp; Закінчили, так?</p>
<p>Будь ласка, колеги, обмінюємося думками? По хвилині.</p>
<p>Артур Герасимов, одна хвилина.</p>
<p>&nbsp;</p>
<p>13:13:21</p>
<p>ГЕРАСИМОВ А.В.</p>
<p>Шановні колеги, ми вже&nbsp; неодноразово казали,&nbsp; що судова реформа є одною з ключових для нашої країни, ми маємо відновити справедливість в судах,&nbsp; ми маємо відновити справедливу ситуацію, коли інвестори, які створюють нові робочі місця в країні, мають отримувати чесні рішення в судах. Тому ми підтримуємо&nbsp; розгляд в ці хвилини законопроекту&nbsp; про&nbsp; Конституційний Суд, особливо&nbsp;&nbsp; приймаючи до уваги Інститут конституційної скарги, куди звичайні громадяни зможуть іти&nbsp; і звертатися д&nbsp; Конституційного Суду.</p>
<p>І ще один момент, на котрий я хотів би звернути увагу. Тут пролунали від представників однієї&nbsp; з фракцій&nbsp; думки про те, що де є Генеральний прокурор і чому він наразі в ці конкретні хвилини не в залі.&nbsp; Але&nbsp; чому тоді керівник, точніше керівниця цієї фракції знаючи, що сьогодні будуть розглядатись&nbsp; настільки важливі питання в залі, я маю на увазі&nbsp; і судову реформу, і зняття&nbsp; недоторканності, є відсутньою.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; "Народний фронт", Максим Бурбак.</p>
<p>І я прошу усіх зайти в зал, приготуватись до голосування.</p>
<p>&nbsp;</p>
<p>13:14:26</p>
<p>БУРБАК М.Ю.</p>
<p>Шановні колеги, давайте заспокоїмось і почнемо розглядати дуже важливі питання щодо&nbsp; реформи&nbsp; Конституційного Суду, також у нас&nbsp; сьогодні&nbsp; дуже важливі питання щодо розгляд змін&nbsp; до бюджету&nbsp; на&nbsp; цей рік. І ця фракція, яка потопила рідне місто у смітті, робить все, щоби люди&nbsp; не отримали такі потрібні&nbsp; субсидії.</p>
<p>То можу вам сказати, що у мене як депутата мажоритарника з 204 виборчого округу є звернення 250 людей отримали платіжки за два місяці від обленерго без субсидій. Двокімнатна квартира в місті Ново-Дністровську 7 тисяч 500 гривень. Так ось ця фракція потопила рідне місто в смітті, годує всю Україну сміттям політичним і хоче зараз, щоб отримуючи субсидії не отримали належні кошти з державного бюджету – це є саботаж і зрив роботи коаліційного уряду.</p>
<p>І ми як відповідальна політична сила зробимо все: перше – для того, щоб депутати не ховались за недоторканністю; а, по-друге, щоб наші громадяни змогли отримати соціальну допомогу від держави. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, послухайте мене уважно, зараз я дам слово всім. Зараз стоїть ключове питання, чи ми зараз переходимо до розгляду інших питань? І, зокрема, я поставлю на голосування пропозицію перейти до розгляду законопроекту про Конституційний Суд. З того приводу я прошу висловлюватись, дві фракції сказали свою позицію, хто ще наполягає на виступі? І прошу зайти в зал, зараз буде голосування.</p>
<p>Березюк, одна хвилина.</p>
<p>&nbsp;</p>
<p>13:16:04</p>
<p>БЕРЕЗЮК О.Р.</p>
<p>Деякі керівники фракцій, такі не компетентні, що не знають, що люди не отримали субсидії через недолугість уряду. Через погану постанову, а не через рішення Верховної Ради і отримують субсидії через "Роттердам плюс", відмініть його, а потім розказуйте про інших.</p>
<p>Шановні колеги, немає важливішого питання ніж довіра нації до своєї влади, до парламенту. Сьогодні цієї довіри немає, тому що парламент грає під дудку олігархів і ховається від власної відповідальності.</p>
<p>Сьогодні не має сенсу голосувати жодного закону, бо цей закон не буде мати довіри в людей. В цих законах є недовіра людей, що не розвиває, а нищить державу. Тому стояти і чекати Генерального прокурора, негайно викликати Генерального прокурора сюди, відміняти перерву і працювати… і працювати доти сьогодні, поки не буде знято відповідальність з кожного депутата, який цьому сьогодні підлягає.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, це по фракціях, по одній хвилині і зараз ми перейдемо до прийняття рішення. Дуже коротко, прошу завершити. Будь ласка, Ляшко, Соболєв дуже коротко.</p>
<p>&nbsp;</p>
<p>13:17:23</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Я хочу нашим українцям пояснити, що відбувається в парламенті. Президент Порошенко намагається узурпувати владу в Україні, для цього йому треба підконтрольний парламент, вплив на&nbsp; судову гілку влади, на правоохоронні органи, на спецслужби.</p>
<p>Кодекси і Закон про Конституційний Суд&nbsp; дає можливість Президенту Порошенку встановити монопольний вплив на судову гілку влади. Те сміття, яке&nbsp; вносить до парламенту Генпрокурор і не може появитися підтвердження того, що Президент Порошенко хоче зробити залежний дискредитований український парламент для того, щоб керувати ним&nbsp; в ручному режимі бо, коли буде знищено український парламент Президент Порошенко встановить&nbsp; диктатуру.&nbsp;&nbsp;&nbsp;</p>
<p>Я попереджаю українців про&nbsp; небезпеку, коли Президент використовує органи прокуратури для&nbsp; дискредитації України і українського парламенту.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Заключний виступ і через хвилину буде голосування, Соболєв, через хвилину ми переходимо до голосування.</p>
<p>&nbsp;</p>
<p>13:18:37</p>
<p>СОБОЛЄВ С.В.</p>
<p>Сергій Соболєв, "Батьківщина".</p>
<p>Такого цинізму, коли&nbsp; дві фракції більшості завалили пропозиції Прем'єр-міністра Гройсмана щодо надання 11 мільярдів субсидій з 1 липня і не дали відповідні голоси, а тепер плачуть крокодиловими сльозами, що люди недоотримують субсидії ще не бачив жодний уряд і парламент світу. Саме тому, не ховайтесь за будь-якими законами зараз парламент ухвалив&nbsp; рішення – 223 голоси, почати розгляд процедури зняття&nbsp; недоторканності по кожному&nbsp; з народних п'яти депутатів по яких є подання, іншого варіанту в парламенту немає.&nbsp; Закон про Конституційний Суд&nbsp; не готов до розгляду, 500 поправок&nbsp; не&nbsp; розглядалось у комітеті&nbsp; і ми не маємо шансу їх розглянути зараз. Тому зараз єдине питання&nbsp; до якого ми повинні…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Отже, колеги, увага! Я ще раз хочу повідомити, що без Генерального прокурора ми не можемо перейти до розгляду. Це буде порушенням процедури, і потім будь-яке рішення може&nbsp; бути оскаржене в суді.</p>
<p>Зараз я хочу вам повідомити, наступний у нас у порядку денному проект Закону про Конституційний Суд. Він справді має велику кількість правок.</p>
<p>Голова комітету, напередодні засідання&nbsp; ми з&nbsp; ним провели консультації. Ми можемо увійти в його розгляд лишень за умови, якщо буде підтримана пропозиція голови комітету розглянути його за процедурою ad hoc без проходження правок. В інакшому випадку… <i>(Шум у залі)</i> В інакшому випадку ми зайдемо в розгляд, який може нас затягнути.</p>
<p>Тому я ставлю цю пропозицію на розгляд парламенту. <i>(Шум у залі)</i> Не закон! Я ставлю пропозицію: хто за те, щоб перейти до розгляду питання про Конституційний Суд? Я прошу приготуватися до голосування. <i>(Шум у залі)</i> Я не ставлю закон! Тому я ставлю рейтингове голосування… Рейтингове голосування: хто підтримує зараз, щоб ми перейшли до розгляду питання про Конституційний Суд&nbsp; за процедурою ad hoc?</p>
<p>Хто підтримує дану пропозицію, прошу голосувати. Хто підтримує, прошу голосувати. Колеги, я ставлю пропозицію голови комітету на голосування. Прошу голосувати.</p>
<p>&nbsp;</p>
<p>13:21:29</p>
<p>За-165</p>
<p>Рішення не прийнято.</p>
<p>За таких умов, пане голово, я думаю, ми не можемо переходити до розгляду, ми просто завалимо ще раз. <i>(Шум у залі)</i></p>
<p>Колеги, зараз я маю право або оголосити перерву або запропонувати залу будь-який інший законопроект поставити. Я цим правом&nbsp; скористаюсь.</p>
<p>І я звертаюсь до залу. Наголошую, я ще раз вам наголошую, за таких умов, коли ми увійдемо у багатогодинне обговорення, ми… Ні, ми вже обмінюватись думками не будемо. Ми вже три рази обмінювалися думками, і це може тривати безконечно!</p>
<p>У мене є пропозиція, щоб ми, колеги, розглянули ті питання, які зараз готові до розгляду і які мають загальну підтримку, бо я не бачу жодного сенсу втрачати час сесійний, який передбачений для нашої роботи. У нас, хочу наголосити, стоїть наступними: проект Постанови про календарний план проведення сьомої сесії Верховної Ради України – технічне питання. Чому його не розглянути, поясніть мені. В нас наступне стоїть питання про призначення дочасних виборів в районах. Чому його не&nbsp; призначити, колеги?</p>
<p>&nbsp;</p>
<p>ГОЛОС ІЗ ЗАЛУ. Генерального прокурора...</p>
<p>&nbsp;</p>
<p>ГОЛОВУЮЧИЙ. Поки його нема, чому не розглянути?</p>
<p>Колеги, я зараз поставлю кілька пропозицій на голосування, якщо&nbsp; не буде голосів – я оголошу перерву.</p>
<p>Я прошу всіх ще раз почути логіку, ми маємо питання, по яких Верховна Рада України має приймати рішення. Перше з них – календарний план. Наступне з них – призначення позачергових виборів в ряді громад, які&nbsp; чекають нашого рішення. Я не розумію, чому вони мають бути заручниками нашого рішення. І тому я зараз поставлю на голосування пропозицію, щоб ми перейшли до розгляду цих питань. І я прошу, колеги, всіх приготуватися до голосування і прошу підтримати ці пропозиції. Отже, прошу зайняти робочі місця.</p>
<p>Отже, колеги, я ставлю пропозицію, щоб ми зараз перейшли до розгляду Постанови про продовження роботи шостої сесії Верховної Ради України восьмого скликання. Всі фракції підтримували цю позицію про продовження роботи шостої сесії Верховної Ради України. Воно є у порядку денному, просто воно стоїть через два питання. Хто підтримує, щоб зараз ми перейшли до розгляду проекту Постанови про продовження роботи шостої сесії Верховної Ради України восьмого скликання, прошу проголосувати. прошу підтримати. Голосуємо, голосуємо, прошу підтримати, голосуємо.</p>
<p>&nbsp;</p>
<p>13:24:43</p>
<p>За-161</p>
<p>Наступне. Зараз ставлю на голосування… Рішення не прийняте.</p>
<p>Наступний: проект Постанови про призначення позачергових місцевих виборів. Колеги, це є ряд голосувань. Місцеві громади нічим не завинили перед політичними дискусіями в залі.</p>
<p>Я прошу підтримати пропозицію, щоб зараз ми перейшли до проектів постанов про призначення позачергових місцевих виборів. Прошу проголосувати. Прошу підтримати. Голосуємо, колеги. Прошу підтримати.</p>
<p>&nbsp;</p>
<p>13:25:30</p>
<p>За-194</p>
<p>194 – за. Рішення не прийняте. Не встигли, так?</p>
<p>Колеги, я ще раз поставлю на голосування. Друзі, я вам пояснюю логіку. Ці вибори мають відбуватися у вересні місяці. Вони не можуть відбутися без рішення Верховної Ради України. Ми все одно маємо знайти 40 хвилин, щоб ці рішення проголосувати. Зараз в нас повний зал депутатів. Поясніть мені, чому ми зараз не можемо проголосувати ці постанови, поки немає Генпрокурора. Він не появиться від того, що ми їх не проголосуємо. Колеги, тому я ще раз: не може бути Верховна Рада України, її робота заручником будь-яких політичних ситуацій.</p>
<p>Я тому ще раз прошу, колеги, підтримати цю пропозицію. І я зараз дам ще хвилину Ігорю Гузю, щоб Ігор Гузь обґрунтував це. Можливо, його слова переконають, бо він знає ситуацію на місцях і в громадах.</p>
<p>Будь ласка, одна хвилина, Ігор Гузь.</p>
<p>&nbsp;</p>
<p>13:26:36</p>
<p>ГУЗЬ І.В.</p>
<p>Шановні друзі, я хочу до вас всіх звернутися. В цьому рішенні є пропозиція про вибори в місті Луцьку. Це обласний центр. Так сталося, що в нас помер міський голова. І громада міста Луцька вимагає призначити вибори на 24 вересня. У нас є проблеми: міняються секретарі, є протиріччя. Місто не може бути без міського голови.</p>
<p>Тому, шановні друзі, я звертаюсь до всіх фракцій: коаліція, опозиція – я прошу як житель Луцька, як людина, яка там живе, підтримати вибори в обласному центрі. Це 218 тисяч населення, на 24 вересня. Луцьк потребує легітимного керівника, міського голову. Я все розумію: Луценко, інші моменти. Будь ласка, проголосуйте!</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги. Це переконливі аргументи, я прошу їх дослухатись, колеги. Прошу підтримати, бо ми тим самим дискредитуємо Верховну Раду України, а не когось. Я прошу приготуватись до голосування.</p>
<p>І я ще раз ставлю на голосування пропозицію, щоб зараз ми перейшли до розгляду проектів постанов про призначення позачергових місцевих виборів. Прошу проголосувати і прошу підтримати. Прошу голосувати, прошу підтримати. Прошу голосувати, прошу підтримати.</p>
<p>&nbsp;</p>
<p>13:28:24</p>
<p>За-216</p>
<p>Ну, 10 голосів. Колеги, 10 голосів. Не всі встигли. Я ще раз поставлю, тільки поясніть мені, чому ми зараз не можемо того розглянути? Хтось може навести хоч один реальний аргумент?</p>
<p>Колеги, я прошу ще раз приготуватись до голосування, я ще раз поставлю цю пропозицію. Я не бачу жодних підстав, щоб ми місцеві громади зробили заручниками політичної ситуації. Я прошу зайняти робочі місця, колеги.</p>
<p>І я ще раз ставлю на голосування пропозицію, щоб ми перейшли до розгляду проектів постанов про призначення позачергових місцевих виборів. Я прошу всіх відповідально проголосувати. Не робіть заручниками місцеві громади від політичних дискусій у Верховній Раді України. Прошу підтримати, прошу проголосувати. Хлопці, кожен голос має вагу. Займіть робочі місця. Прошу проголосувати, прошу підтримати, колеги. Голосуємо, прошу підтримати. Прошу підтримати, голосуємо.</p>
<p>&nbsp;</p>
<p>13:29:46</p>
<p>За-193</p>
<p>Рішення не прийняте.</p>
<p>І згідно положення Регламенту я як Голова Верховної Ради маю право оголосити перерву. І я оголошую перерву для консультацій з головами фракцій і груп. І прошу голові фракцій і груп підійти до мене в кабінет на… Згідно закону я маю 15 хвилин. <i>(Шум у залі)</i></p>
<p>&nbsp;До 13:50 я оголошую перерву для консультацій з головами фракцій і груп. Прошу голів фракцій і груп зайти до мене в кабінет. Будь ласка.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги! Ми завершили плідну і конструктивну дискусію поміж головами фракцій. На моє глибоке переконання, було неправильним, що ми не проголосували за призначення позачергових виборів до місцевих рад. Мені видається, ніщо тому не перешкоджало. Але, на жаль, таким було рішення залу.</p>
<p>І зараз вже є вичерпаний час ранкового засідання.</p>
<p>І я хочу оголосити зараз, в 14:00, ранкове засідання Верховної Ради України оголошую закритим.</p>
<p>І всіх закликаю о 16 годині дисципліновано прибути в зал Верховної Ради України. І я нагадую наше рішення, що сьогодні ми продовжуємо роботу вечірнього засідання до розгляду усіх п'яти подань, які надійшли у Верховну Раду України стосовно скасування недоторканності.</p>
<p>Тому я прошу відміняти усі вечірні зустрічі і приготуватись до роботи в залі до тих пір, поки не буде розглянуто всі п'ять подань.</p>
<p>О 16 годині всіх чекаю в залі для продовження нашої роботи. Дякую.</p>
<p>Я прошу ще, колеги, але зараз, з другої до четвертої години, хочу повідомити, що в актовій залі Комітету Верховної Ради України з питань культури і духовності за адресою: Банкова,&nbsp; 6-8 відбудеться показ за участю творчої групи фільму "Червоний". Це гостросюжетна історична драма. І власне цей фільм зняти за підтримки Державного агентства України з питань кіно. І я запрошую всіх, хто має намір, взяти участь в перегляді українського фільму, презентація якого зараз буде відбуватись на Банковій, 6-8 в Комітеті з питань культури і духовності.</p>
<p>Дякую. О 16 годині запрошую всіх в зал.</p>
<p>&nbsp;</p>

