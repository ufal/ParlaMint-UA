Стенограма пленарного засідання
13 листопада 2008
<div>
<p align=center>ЗАСІДАННЯ&nbsp; СОРОК ПЕРШЕ&nbsp;</p>
<p align=center>Сесійний зал Верховної Ради України</p>
<p align=center>13 листопада&nbsp; 2008 року, 10:00 година</p>
<p align=center>Веде засідання Перший заступник Голови Верховної Ради України О.В.ЛАВРИНОВИЧ</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні колеги! Є гарні повідомлення – сьогодні у нас є два ювіляри. Я прошу, щоб ми всі привітали дружно наших колег МустафуДжемілєва, якому сьогодні виповнюється 65 років (О п л е с к и), Павла Петровича Коржа, якому сьогодні виповнюється 55 років (О п л е с к и), і наймолодшого сьогоднішнього іменинника – Андрія Анатолійовича Кожем’якіна (О п л е с к и).</p>
<p>Прошу реєструватися.</p>
<p>10:02:01</p>
<p>В залі зареєстровано 433 народних депутати України. Ранкове пленарне засідання оголошую відкритим.</p>
<p>Шановні колеги, ми з вами на сьогодні ший день маємо необхідність полагодження проблеми з організацією роботи Верховної Ради по всім пленарним тижням, які у нас є, і по сьогоднішньому розкладу засідань також. Оскільки у нас це питання в силу об’єктивних обставин вчора не було вирішено, я прошу, щоб ми вирішили&nbsp; його протягом ближчих 30 хвилин. Я попрошу&nbsp; піднятися керівників фракцій на третій поверх у зал нарад, щоби ми вирішили питання щодо розкладу сьогоднішнього пленарного дня і потім приступили до роботи.</p>
<p>Я оголошую перерву на 30 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги, продовжуємо ранкове пленарне засідання. Завершилася нарада керівників парламентських фракцій. Я хочу вас поінформувати, що досягнутий консенсус в тому, щоб ми зараз з вами ухвалили рішення, яке має сприяти підготовці роботи парламенту по розгляду тих антикризових заходів, які надійшли вчора до парламенту і які мають сьогодні у вигляді окремого пакету поступити до парламентських комітетів, щоб ми створили умови для підготовки їх до ефективного розгляду в сесійній залі і результативного ухвалення тут.</p>
<p>Є пропозиція про те, щоб ми внесли зміни до календарного плану роботи Верховної Ради України і ухвалили роботу сьогодні протягом дня і завтра в комітетах Верховної Ради України, з тим щоби ми наступне пленарне засідання провели о 10-ій годині у вівторок. Ця пропозиція підтримана керівниками всіх фракцій.</p>
<p>Є пропозиція, ось з мотивів хоче В’ячеслав Анатолійович Кириленко. Прошу. Давайте обміняємося представники усіх фракцій. Будь ласка.</p>
<p>&nbsp;</p>
<p>10:29:26</p>
<p>КИРИЛЕНКО В.А.</p>
<p>В’ячеслав Кириленко, "Наша Україна – Народна Самооборона".</p>
<p>Шановний Олександре Володимировичу, я хотів би з іншого питання. Сьогодні виповнюється 300 років від Батуринської трагедії, коли військаМеньшикова знищили декілька десятків тисяч мирного українського населення. Ця подія в Україні широко відзначається на всіх рівнях і всіх областях. Тому я прошу вас як головуючого на засіданні вшанувати цю дату хвилиною мовчання.</p>
<p>&nbsp;</p>
<p>ГОЛОВУЮЧИЙ. Шановні народні депутати України, будь ласка, наступна фракція. Іван Григорович. Будь ласка.</p>
<p>&nbsp;</p>
<p>10:30:17</p>
<p>КИРИЛЕНКО І.Г.</p>
<p>Шановні колеги, позиція фракції в цьому відношенні однозначна і я її щойно висловив на засіданні Погоджувальної ради. Уряд вніс на&nbsp;минулому тижні 25 невідкладних законопроектів, частина з&nbsp; яких уже розглянута парламентом. І на цьому тижні, так як ми і обіцяли, і уряд обіцяв, чотири крупних, серйозних, галузевих законопроектів, включаючи зміни до бюджету, теж знаходяться в стінах парламенту.</p>
<p>І ми, звичайно, категорично наполягали зараз, зважаючи на ту ситуацію, яка в країні, в&nbsp; економіці у фінансах, працювати в пленарному режимі. Але події, які вчора відбулися, зрозуміло, паралізують реальний законодавчий процес, це може бути, як кажуть, на рівні парламентських слухань обговорення цих законів.</p>
<p>Тому ми підтримуємо за умови, Олександре Володимировичу, я прошу, щоб це почули всі, що ми у вівторок починаємо перші законопроекти саме ті, які будуть обов’язково на цьому тижні розглянуті в комітетах, особливо ті, які уряд вніс антикризові, і ми у вівторок починаємо саме з антикризових заходів, розгляду їх і прийняттю. Ми на цьому категорично наполягаємо. Дякую.</p>
<p>&nbsp;</p>
<p>ГОЛОВУЮЧИЙ. Симоненко Петро Миколайович.</p>
<p>&nbsp;</p>
<p>10:31:23</p>
<p>СИМОНЕНКО П.М.</p>
<p>Симоненко, фракція комуністів.</p>
<p>Шановні колеги! По-перше, ми повинні розуміти, що ця перерва викликана не тільки необхідністю попрацювати над проектами антикризових заходів, документів, а ще і тому, що Президент летить на два дні в Баку і не дав згоди поки що на кандидатуру, яку він би хотів нав’язати Верховній&nbsp; Раді&nbsp; як Голову&nbsp; Верховної Ради. Це по-перше.</p>
<p>По-друге, ситуація сьогодні надзвичайно складна і&nbsp; Верховна&nbsp; Рада, на мій погляд, сьогодні недієздатна в тій частині, що її заблокував своєю бездіяльністю Президент, а вчора він, проводячи нараду з головами облдержадміністрацій і головами рад, ще і ще раз заявив, про те, що він не здатний керувати державою. Бо через місяць, коли криза накрила мокрим рядном Україну, він починає розпатякувати про те, що ось треба з Міжнародним валютним фондом переглянути умови, Світовою організацією торгівлі, треба щось інше там робити. Тобто, так скажімо, „сім п’ятниць на тижні у нього”.</p>
<p>Ми сьогодні схвильовані тим, що&nbsp; Верховна Рада не має пакету, а …</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>10:32:33</p>
<p>СИМОНЕНКО П.М. Ми, фракція комуністів, схвильовані сьогодні тим, що ця помаранчева влада не здатна запропонувати конкретний проект антикризових заходів і знову будемо байдикувати з вини якраз Президента і його оточення, який мордує всю Україну вже на протязі чотирьох років. І&nbsp; прийшов час сьогодні жорстко поставити питання, в тому числі і про початок, ще раз наголошую, процедуру імпічменту<a name=Temp></a> Президента, відсторонення його терміново від влади і практично, так скажімо, розпочати процедуру змін до Конституції. Тільки так ми зможемо сьогодні наводити порядок в державі. Бо один, практично, сьогодні не дає спокій всій державі. Дякую.</p>
<p>&nbsp;</p>
<p>ГОЛОВУЮЧИЙ. „Блок Литвина”,Зарубінський Олег Олександрович, будь ласка.</p>
<p>&nbsp;</p>
<p>10:33:15</p>
<p>ЗАРУБІНСЬКИЙ О.О.</p>
<p>Шановний Олександр Володимирович! Шановні колеги! Власне, не зрозуміло, навколо чого дискусія, бо представники великих за чисельністю фракцій парламенту вже домовилися, і вже визначили, що ні сьогодні, ні завтра пленарних засідань не буде. Тому це дискусія дещо ні про що.</p>
<p>&nbsp;Мені здається, що ці два дні треба, дійсно, використати для того, щоб ті законопроекти різних суб’єктів законодавчої ініціативи пройшла через&nbsp; розгляд в комітетах, бо, на жаль, останнім часом і не тільки останнім часом, а вже місяцями роль комітетів повністю знехтувана. Нам виносять в сесійну залу законопроекти, які реально через комітети не пройшли. В кращому разі, де один голова виступає за весь комітет при тому, що комітети не відбулися.</p>
<p>Тому, я думаю, що ці два дні треба присвятити справжній комітетській фаховій роботі над тими законопроектами, які внесли і народні депутати, і уряд. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції Партія регіонів є бажання висловитися? Дякую.</p>
<p>Таким чином я хочу підвести підсумок і повідомити ще раз…</p>
<p>Шановні колеги! Я хочу ще раз сказати, що рішення про те, щоб ми мали можливість забезпечити професійну підготовку тих проектів, які парламент має розглядає відповідно до економічної ситуації, яка зараз&nbsp; склалася в країні була підтримана не великими фракціями, а всіма фракціями парламенту, керівниками, які представляли фракції, одностайно.&nbsp;&nbsp;</p>
<p>Тобто це консенсусне рішення керівників парламентських фракцій.&nbsp; Ми повинні забезпечити результативну роботу українського парламенту і ефективну по подоланню тих негативних явищ, які сьогодні є в нашій країні, на жаль.</p>
<p>У зв’язку із цим, я прошу, будь ласка, голови комітетів, організуйте, будь ласка, ефективну роботу в комітетах і прошу керівників фракцій сприяти тому, щоб народні депутати України взяли активну участь у засіданні профільних комітетів.</p>
<p>І виконуючи прохання В’ячеслава Анатолійовича, оголошую про те, що сьогодні відзначається 300 років з дня Батуринської трагедії, коли&nbsp; загинуло все місто, внаслідок тих бойових дій, які відбувалися в той час на українській землі.</p>
<p>І прошу, будь ласка, щоб ми були готові до наступного пленарного засідання, яке відбудеться у вівторок о 10-ій годині ранку. Прошу, будь ласка, на цьому ранкове пленарне засідання оголошується закритим.</p>
<p>Я перепрошую, ми не проголосували за це рішення, хоча всі одностайно&nbsp; його підтримали. Я ставлю на голосування рішення про роботу сьогодні і завтра в комітетах Верховної Ради України і наступне пленарне засідання,&nbsp; щоб ми провели у вівторок. Прошу голосувати.</p>
<p>&nbsp;</p>
<p>10:37:19</p>
<p>За-243</p>
<p>Рішення прийнято.</p>
<p>Наступне пленарне засідання відбудеться у вівторок о 10-ій годині ранку.</p>
<p>Зараз прошу, будь ласка, вшанувати хвилиною мовчання жертв, які загинули 300 років тому на українській землі.</p>
<p>(Х в и л и н а&nbsp; м о в ч а н н я)</p>
<p>&nbsp;</p>
<p>&nbsp;</p>
<p>&nbsp;</p>
</div>
