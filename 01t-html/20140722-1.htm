Стенограма пленарного засідання
22 липня 2014
&nbsp;
<p align=center>ЗАСІДАННЯ ШІСТДЕСЯТ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>22 липня 2014 року, 16 година</p>
<p align=center>Веде засідання заступник Голови Верховної Ради України</p>
<p align=center>Р.В.КОШУЛИНСЬКИЙ</p>
<p>&nbsp;</p>
<p>ГОЛОВУЮЧИЙ. Шановні народні депутати! Продовжуємо нашу роботу. Прошу народних депутатів підготуватися до реєстрації.</p>
<p>Прошу включити систему "РРРада" і народних депутатів зареєструватися на вечірньому засіданні.</p>
<p>16:10:46</p>
<p>Зареєструвалося&nbsp;257 народних депутатів.</p>
<p>Вечірнє засідання Верховної Ради України оголошую відкритим.</p>
<p>Шановні народні депутати, продовжуємо нашу роботу. І в порядку денному у нас перше читання, законопроект № 4986, 4986-1. Проект Закону про державний контроль у сфері забезпечення безпечності та якості харчових продуктів і кормів, благополуччя тварин. Проект народного депутата Продан.</p>
<p>Доповідають: міністр аграрної політики і продовольства Швайка і народний депутат Продан. Хто доповідає? Швайка, будь ласка.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. А, є така пропозиція? Будь ласка, надійшла пропозиція народних депутатів, за скороченою процедурою. Хто має бажання за такою процедурою, прошу проголосувати. Прошу включити систему "Рада".</p>
<p>&nbsp;</p>
<p>16:12:11</p>
<p>За-106</p>
<p>Рішення не ухвалено.</p>
<p>Прошу, повна процедура, прошу, пане міністре. Доповідайте будь ласка.</p>
<p>&nbsp;</p>
<p>ШВАЙКА І.О. Пане Голово, шановні народні депутати! Проект Закону про державний контроль у сфері забезпечення безпечності та якості харчових продуктів і кормів, благополуччя тварин розроблений з метою гармонізації законодавства України із законодавством ЄС, а відповідно до висновку Міністерства юстиції проект закону за предметом правового регулювання належить до пріоритетних сфер, в яких здійснюється адаптація законодавства України до законодавства Європейського Союзу.</p>
<p>Проект закону був зареєстрований в Верховній Раді 14 жовтня 2013 року за номером 3424. Але оскільки не розглядався у Верховній Раді, був відкликаний відповідно до статті 105 Регламенту Верховної Ради&nbsp; України та параграфу 121 Регламенту Кабінету Міністрів&nbsp; України у зв'язку зі зміною складу уряду.</p>
<p>Проектом закону законодавство України гармонізується із регламентами ЄС № 8542004, 8822004, 6692009, Директивою&nbsp; Ради&nbsp; ЄС&nbsp;&nbsp;&nbsp;&nbsp;&nbsp;&nbsp;&nbsp; № 9778ЄС, що в свою чергу дозволить зробити черговий крок у вирішенні питання постачання продукції українських товаровиробників на ринок країн ЄС та ринки інших країн, оскільки європейська система державного контролю є загально визнаною і прийнятою.</p>
<p>Законопроектом врегульовується питання розробки та впровадження довгострокового національного плану державного контролю, деталізовані питання проведення фізичних перевірок продуктів та підстави для зменшення частоти їх проведення. Визначаються загальні принципи здійснення державного контролю свіжого м'яса, виробництва та розміщення на ринку живих двостулкових молюсків, живих голкошкірих, живих кишково порожних та живих морських червоногих молюсків,&nbsp; державного контролю риби та рибних продуктів, а також сирого молока та молочних продуктів.</p>
<p>Реалізація Закону України дозволить зробити черговий крок у вирішенні питання постачання продукції українських товаровиробників на ринок країн ЄС та визнання еквівалентності ветеринарно-санітарних заходів нашої країни заходам країн Європейського Союзу, а також буде сприяти укладенню угоди про зону вільної торгівлі між ЄС та Україною, формування достатнього рівня довіри до України з боку Європейського Союзу та тіснішої співпраці і, як наслідок, спрощенню процесу наближення законодавства України до законодавства Європейського Союзу.</p>
<p>Прошу підтримати запропонований проект закону. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді я запрошую народного депутата Продан Оксану Петрівну. Зараз всі виступлять, всі запитання дасте. Аякже, обов'язково.</p>
<p>Прошу, Оксано Петрівно.</p>
<p>&nbsp;</p>
<p>16:15:14</p>
<p>ПРОДАН О.П.</p>
<p>Шановні колеги, законопроект, який ми зараз обговорюємо, це 4986-1. Він є одним з тих проектів, які потрібні українському бізнесу і українській економіці для того, щоб ми могли інтегруватися в європейську економічну систему. Але він дуже пов'язаний з законопроектом 4179а. Я дуже просила би головуючого сьогодні поставити на голосування і на розгляд ще законопроект 4179а, який, в принципі, повинен розглядатися до цього законопроекту, про який зараз йде мова. Яка різниця між законопроектами, які пропонує уряд і, які пропонує авторський колектив у складі абсолютно різних галузей і різних експертів? В чому різниця? Дійсно і їх, і наш проект готувалися на виконання Європейського Союзу і для того, щоб приєднатися до умов Угоду про асоціацію. Але цей проект, який я пропоную альтернативний, він вперше в історії України виставляє вимоги до контролюючого органу, виставляє претензії і норми, яким повинні відповідати майбутні контролери, які будуть контролювати і перевіряти виробництво харчових продуктів, товарів і кормів.</p>
<p>Крім того, наш законопроект, він стосується не тільки харчових продуктів і контролю здоров'я за тваринами, але і кормів, що відповідає саме нормам Конвенції ЄС про повний цикл, контроль за повним циклом виробництва продуктів харчування.</p>
<p>Так само наш законопроект, законопроект депутатів альтернативний передбачає те, що дає можливість доводити в суді, доводити в арбітражі власнику, оператору ринку правомірність чи неправомірність застосування санкцій, по-перше, можливість оскарження, по-друге, можливість і обов'язковість відібрання двох зразків одночасно. Пропонується, що буде відбиратися два зразки, один зразок відправлятися на аналізи від імені контролюючого органу, інший зразок залишається в оператора на той випадок, якщо він буде не згідний з результатами, які будуть виставлені контролюючим органом.&nbsp;</p>
<p>Крім того, ми встановлюємо можливість альтернативного контролю і вводимо обов'язкові проведення аналізів виключно в атестованих лабораторіях.</p>
<p>Крім того, ми пропонуємо в нашому законопроекті&nbsp; легалізувати діючих&nbsp; сьогодні&nbsp; ветеринарних лікарів, які працюють у операторів, але сьогодні жодним чином не пов'язані в системі контролю.</p>
<p>Наш законопроект, він більш наближений до європейських норм, він дає можливість вибирати і контролюючу лабораторію, і дає можливість захищати оператору ті результати&nbsp; і уникати тієї корупції,&nbsp; яка можлива при здійсненні контролю. Тому, прошу всіх колег, прошу всіх народних депутатів підтримати альтернативний законопроект, який не суперечить урядовому, але який доповнює і розвиває його ближче до європейської конвенції. Дякую дуже.</p>
<p>&nbsp;</p>
<p>ГОЛОВУЮЧИЙ.&nbsp; Залишайтеся,&nbsp; будь ласка. Я прошу народних депутатів&nbsp; записатися на запитання від фракцій, будь ласка.&nbsp; Прошу включити мікрофон народному депутату Донію, "Суверенна європейська&nbsp; Україна".</p>
<p>&nbsp;</p>
<p>16:18:40</p>
<p>ДОНІЙ О.С.</p>
<p>Прошу передати слово Григорію Заболотному.</p>
<p>&nbsp;</p>
<p>ГОЛОВУЮЧИЙ.&nbsp; Прошу включити мікрофон.</p>
<p>&nbsp;</p>
<p>16:18:48</p>
<p>ЗАБОЛОТНИЙ Г.М.</p>
<p>В мене є таке запитання. Лабораторія, яка&nbsp; буде визначати якість, вона яку форму власності&nbsp; буде мати?</p>
<p>&nbsp;</p>
<p>16:19:08</p>
<p>ПРОДАН О.П.</p>
<p>Ми не обмежуємо форму&nbsp; власності. Ми виставляємо вимоги, які існують в Європейському Союзі&nbsp; до якості тільки лабораторних досліджень. Якщо в лабораторії&nbsp;&nbsp;&nbsp; будуть ті необхідні визначені європейськими конвенціями&nbsp; засоби для проведення аналізу, не має значення якої вона власності.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Прошу включити мікрофон народному депутату Кириленкові,&nbsp; фракція "Батьківщина".</p>
<p>&nbsp;&nbsp;&nbsp;&nbsp;</p>
<p>16:19:25</p>
<p>КИРИЛЕНКО В.А. Ляпіна.</p>
<p>&nbsp;</p>
<p>ГОЛОВУЮЧИЙ.&nbsp; Прошу включити мікрофон народному депутату Ляпіній.</p>
<p>&nbsp;</p>
<p>16:19:32</p>
<p>ЛЯПІНА К.М.</p>
<p>Ксенія Ляпіна, Партія "За Україну!",&nbsp;&nbsp; фракція "Батьківщина".</p>
<p>Шановна пані Оксано, я би хотіла, щоб ви ще раз&nbsp; підкреслили взаємозв'язок, майже нерозривний зв'язок з законопроектом&nbsp; 4179а. Мені здається,&nbsp; дуже важливо, щоб депутати зрозуміли, що проект про контроль не зможе працювати взагалі, якщо&nbsp; не буде&nbsp;&nbsp; ухвалено законопроект 4179а, власне, про предмет регулювання про харчову продукцію, а отже, якість, безпечність і так далі. Це два взаємопов'язаних закони і тому дуже важливо, щоб ми, власне, якнайшвидше вимагали поставити на голосування той закон, який є першим, а, власне, про контроль насправді є другим. Дякую.</p>
<p>&nbsp;</p>
<p>16:20:29</p>
<p>ПРОДАН О.П.</p>
<p>Я дякую дуже Ксенії Михайлівні, коли я починала доповідати проект, я саме про це і говорила. І звернулася до головуючого, я думаю, що пан Кошулинський після цього законопроекту зможе поставити проект 4179а для того, щоб ми його так само розглянули і змогли комплексно провести це рішення. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу включити мікрофон народному депутату Пилипенкові, група "Економічний розвиток України".</p>
<p>&nbsp;</p>
<p>16:20:47</p>
<p>ПИЛИПЕНКО В.П.</p>
<p>Дякую. Група "Економічний розвиток" Пилипенко, Полтавщина.&nbsp;</p>
<p>Дійсно усі, я так розумію, виступаючі задають одне і те ж саме питання, як ми можемо розглядати питання контролю поки у нас не встановлені ще стандарти, які ми хочемо застосовувати до цього предмету? Я згоден з тим, що дійсно ми повинні всі в комплексі це розглядати. Ваша позиція яка, на рахунок законопроектів 4987 і 4987 із значком один, це стосовно ідентифікації тварин? А також законопроекти щодо безпечності продуктів харчування. На мою думку, вони теж повинні бути прийняті спочатку, а пізніше вже ми маємо прийняти цей закон у другому читанні. Прошу сказати вашу позицію? Дякую.</p>
<p>&nbsp;</p>
<p>ПРОДАН О.П. Я дякую за запитання. Ми розглядаємо зараз законопроект в першому читанні. І я звертаюсь зараз до всіх депутатів, підтримати цей проект в першому читанні. До другого читання ми повинні будемо виходити тоді, коли попередні два, і про ідентифікацію тварин, і про безпеку харчових продуктів будуть прийняті в цілому. Дякую.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Блавацькому, фракція Всеукраїнського об'єднання "Свобода".</p>
<p>&nbsp;</p>
<p>16:21:48</p>
<p>БЛАВАЦЬКИЙ М.В.</p>
<p>Прошу передати слово Мирному Олександру.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутату Мирному.</p>
<p>&nbsp;</p>
<p>16:21:56</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Враховуючи важливість цих законопроектів для України, для агропромислового комплексу і дійсно, що це один крок до того, щоб ми заходили в Європу і виробляли спільні правила ведення бізнесу, "Свобода", враховуючи це, буде голосувати за обидва&nbsp; законопроекти по тому, як їх будуть ставити, так&nbsp; і будемо голосувати.</p>
<p>Пані Оксано, в мене до вас питання. Як ви і фракція "УДАР" чи будуть підтримувати&nbsp; урядовий, чи будуть&nbsp; голосувати тільки за свій? Бо це дійсно, дуже важливо, щоб ми залу не розхолодили і взагалі не провалили цей законопроекти, от що дуже важливо для нас. Дякую, пані Оксано.</p>
<p>&nbsp;</p>
<p>ПРОДАН О.П.&nbsp; Дякую, Олександре Борисовичу. Ми на фракції це питання обговорювали і прийняли рішення&nbsp; підтримати рішення комітету профільного, яке буде запропоновано головою&nbsp; комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні народні депутати. Дякую, пані Оксано, прошу сідати.</p>
<p>Я до співдоповіді запрошую голову Комітету з&nbsp; питань аграрної політики та земельних відносин Калетника Григорія Миколайовича. Будь ласка.</p>
<p>&nbsp;</p>
<p>16:23:21</p>
<p>КАЛЕТНІК Г.М.</p>
<p>Дякую, шановний пане головуючий! Шановні колеги, народні депутати! Я, насамперед хотів би&nbsp; висловити вдячність вчора керівництву Погоджувальної ради і членам Погоджувальної ради за те, що вони погодились на сьогодні&nbsp; включити до порядку денного для включення для розгляду законопроект 4179а. І дякую, що сьогодні проголосували і його включили до порядку денного.</p>
<p>І хотів би&nbsp; підтримати народних депутатів і доповідачів, і авторів цих двох досить&nbsp; важливих законопроектів в тому, щоб ми могли зараз розглянути законопроект 4179а, який дійсно має йти першим, його комітет розглянув, і розглянути, вони йдуть разом із законопроектами 4986 і 4986-1.</p>
<p>Зараз по порядку того, як вони доповідалися авторами. Міністр аграрної політики і продовольства Ігор Олександрович доповів про законопроекти 4986 і 4986-1. Комітет Верховної Ради цей законопроект, ці два законопроекти розглядав&nbsp; досить детально на своєму засіданні. Вони спрямовані на визначення&nbsp; правових та організаційних засад державного контролю у сфері забезпечення якості&nbsp; харчових продуктів і їх безпечності, а також кормів,&nbsp; у тому числі побічних продуктів тваринного походження, що не призначені для споживання людиною, у них, зокрема, визначаються основні завдання та принципи.</p>
<p>Головне науково-експертне управління Апарату Верховної Ради пропонує за результатами розгляду в першому читанні направити на доопрацювання.</p>
<p>Комітет же ж, розглянувши детально, прийняв рішення: рекомендувати Верховній Раді України проект Закону України про державний контроль, що здійснюється з метою перевірки відповідності законодавству про безпечність та якість харчових продуктів і кормів, здоров'я та благополуччя тварин (реєстраційний номер 4986-1), внесений&nbsp; народним депутатом України Продан за результатами розгляду в першому читанні прийняти за основу.</p>
<p>&nbsp;Дякую. Я можу доповісти 4971а?</p>
<p>&nbsp;</p>
<p>ГОЛОВУЮЧИЙ. Зараз, якщо можна, тоді запитання. Будь ласка, запишіться на запитання до... Немає запитань?</p>
<p>Тоді, шановне товариство, враховуючи ті пропозиції, які вже звучали в сесійній залі, рішення комітету, ми можемо перейти на розгляд, зразу надати змогу голові комітету зараз обговорити законопроект (4179а), який іде сумарно з цими двома комітетами. Гаразд? Тоді я прошу голову комітету зразу розпочати з цього законопроекту і презентувати законопроект (4179а), будь ласка.</p>
<p>&nbsp;</p>
<p>16:26:27</p>
<p>КАЛЕТНІК Г.М.</p>
<p>Дякую. Шановні колеги, шановні народні депутати, шановний головуючий! Комітет Верховної Ради з питань агарної політики та земельних відносин 1 липня розглянув законопроект&nbsp; про внесення змін&nbsp; до деяких законодавчих актів України щодо харчових продуктів (реєстраційний номер 4179а), внесений народними депутатами.</p>
<p>Безпека харчової продукції продовольчої сировини є однією з вирішальних складових економічної безпеки кожної держави і визначається спроможністю країни ефективно контролювати виробництво і&nbsp; ввезення&nbsp; безпечного та якісного продовольства на загальновизнаних у світі засадах. Питання безпечності та якості харчових продуктів набуло пріоритетного значення для урядів всіх країн – виробників харчових продуктів, їх продавців та споживачів. Для кожної людини сьогодні вже досить зрозуміло, що чим безпечніше продовольство, &nbsp;тим менше дають виторгу в аптеках, і навпаки. Тому це є в Європейському Союзі ефективно діючі загальні нормативні і правові акти, обширний перелік специфічних вимог і норм, метою яких є забезпечення безпеки харчових продуктів.</p>
<p>Успішний процес інтеграції України в світове економічне співтовариство не можливий без гармонізації нашого законодавства і наших стандартів. Отже, метою проекту закону є вдосконалення термінології для забезпечення гармонізації, уточнення положень щодо видів правопорушень та міри покарань, створення єдиного контролюючого органу для всієї харчової продукції, скасування дозвільних процедур, яких не існує в Європейському Союзі, запровадження європейських принципів регулювання генно-модифікованих, встановлення деталізованих вимог до процедур державного контролю харчових продуктів на ринку України та імпортної продукції відповідно до європейської практики, встановлення механізму саморегуляції операторами ринку на основі загальних вимог законодавства щодо гігієни харчових продуктів.</p>
<p>Проект закону відповідає вимогам європейського законодавства у сфері безпечності харчових продуктів, цілям євроінтеграції. Хочу для народних депутатів також повідомити і наступне. Що вчора в комітеті відбулася зустріч із представником – керівником проекту IFC Євгеном Осмокеску від Світового банку, на якій головним питанням було, і ми його обговорили, що саме прийняття законопроекту (реєстраційний номер 4179а) визначено одним із ключових умов надання Україні у серпні місяці наступного траншу позики сталого розвитку від Світового банку в розмірі 750 мільйонів доларів США. Тому і цю позицію, я хотів би, щоб кожний з народних депутатів врахував при вирішенні, яким чином має проголосувати, і підтримати рішення комітету, і підтримати авторів цього прекрасного і потрібного законопроекту.</p>
<p>Комітет рекомендує Верховній Раді України проект <a name=Temp></a>Закону про внесення змін до деяких законодавчих актів України щодо харчових продуктів прийняти за основу та вцілому, як закон. Дякую.</p>
<p>&nbsp;</p>
<p>ГОЛОВУЮЧИЙ. Прошу народних депутатів записатися на запитання до доповідача. Прошу включити мікрофон, народний депутат Продан.</p>
<p>&nbsp;</p>
<p>16:30:20</p>
<p>ПРОДАН О.П.</p>
<p>Шановні колеги, шановний головуючий! Я звертаюся до вас з проханням підтримати пропозицію голови комітету. Тому що насправді цей законопроект чекає сьогодні багато виробників, тисячі виробників сільськогосподарської продукції і продуктів харчування. Користуючись нагодою, я хочу подякувати зараз всім тим співавторам, які готували цей законопроект. Тому що готували його багато народних депутатів, які зараз є в залі. Готували цей законопроект експерти з різних об'єднань підприємницьких. Готували цей законопроект і експерти ЄС, Світового банку, Міжнародної фінансової корпорації. І я хочу зараз сказати, що до цього законопроекту є уже висновок делегації Європейського Союзу про його підтримку. Саме головне, що треба сказати, що є в цьому проекті, це спрощення будь-яких дозвільних документів, ліквідація всіх корупційних схем, які є виключно в Україні на сьогоднішній момент. Запровадження системи HACCP з скасуванням цілого ряду корупційних механізмів, які сьогодні існують. Створюється єдиний …</p>
<p>&nbsp;</p>
<p>ГОЛОВУЮЧИЙ. Прошу, дякую. Ви завершили? Якщо можна, дайте завершити, будь ласка.</p>
<p>&nbsp;</p>
<p>ПРОДАН О.П.&nbsp; Забезпечується простежуваність від лану до столу і? що дуже важливо, посилюється захист споживачів різними механізмами. Але дійсно, ми після прийняття і запровадження цього закону можемо гарантувати, що продукти харчування українського виробництва будуть відповідати продуктам харчування європейських стандартів. Тому прошу всіх підтримати, проголосувати вцілому цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Ну я думаю тут риторичне запитання. Буде у вас відповідь, пане Голово комітету? Прошу.</p>
<p>&nbsp;</p>
<p>КАЛЕТНІК Г.М. Певна річ. Пані Оксана в своїх подяках забула згадати 29 членів комітету <a name=_GoBack></a>Верховної Ради з питань аграрної політики, земельних відносин, які одностайно підтримали.</p>
<p>&nbsp;</p>
<p>ГОЛОВУЮЧИЙ. Давайте ми не будемо хвалити одне одного. Я попрошу включити мікрофон народному депутату Ляпіній.</p>
<p>&nbsp;</p>
<p>16:32:29</p>
<p>ЛЯПІНА К.М.</p>
<p>Дякую. Ксені Ляпіна, партія "За Україну", фракція Батьківщина".</p>
<p>Шановні колеги. Поки що нам зарано один одного дякувати, нам треба ухвалити цей закон.</p>
<p>Нагадаю. Перше, без цього закону наші виробники харчових продукцій, на жаль, не можуть скористатись відкритим для нас вже сьогодні ринком Європейського Союзу. Це ринок з високою купівельною спроможністю, однак, саме оці бар'єри в якості, в контролі за якістю і безпечністю не пускають зараз туди нашого виробника. Тому наше завдання номер один – підтримати пропозицію комітету, ухвалити за основу і в цілому, для того, щоб ми нарешті почали знімати цей бар'єр.</p>
<p>Нагадаю. Сьогодні Росія закрила для нашої молочної промисловості, м'ясної промисловості всі ринки російські. Наші виробники здатні експортувати в ЄС, тільки ми маємо регуляторно відкрити ці можливості. Тому насправді …</p>
<p>&nbsp;</p>
<p>ГОЛОВУЮЧИЙ. Прошу дати завершити.</p>
<p>&nbsp;</p>
<p>16:33:41</p>
<p>ЛЯПІНА К.М. Я звертаю увагу, що це просто наш обов'язок. І прошу провести спочатку сигнальне голосування, щоб ми не завалили цей закон, якщо зараз в залі недостатньо людей. Це вкрай важливо, якщо ми його завалимо, фактично ми відрізаємо перспективу європейську.&nbsp; Будь ласка.</p>
<p>&nbsp;</p>
<p>ГОЛОВУЮЧИЙ. Дякую. Прошу.&nbsp; Прошу відповідайте, будь ласка. Григорій, пане Григорій, Григорій Миколайович.</p>
<p>&nbsp;</p>
<p>16:34:09</p>
<p>КАЛЕТНІК Г.М.</p>
<p>Тут відповідь коротка. Я ще раз хочу звернутися до всіх народних депутатів підтримати, тому що це дійсно відкриває для наших товаровиробників ринок, а в нас є достатньо виробленої в Україні продукції і ми в цьому маємо потребу. Плюс до того, нам допоможуть гармонізувати всі наші норми з Європейським Союзом і та фінансова допомога &nbsp;Світового банку, про яку я згадував, тому ми маємо тут не втратити і 750 мільйонів доларів.</p>
<p>Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Катеринчукові. Будь ласка.</p>
<p>&nbsp;</p>
<p>16:34:56</p>
<p>КАТЕРИНЧУК М.Д.</p>
<p>Дякую. Микола Катеринчук, "Європейська партія України", фракція "Батьківщина". Ну, безумовно, необхідність прийняття цього законопроекту в 2-х читаннях сьогодні – це дуже важлива справа, яку ми зробимо вже втілюючи підписану Угоду про асоціацію. На жаль, поки вона ще не ратифікована, але ми сподіваємося, що таке рішення буде прийнято в четвер.</p>
<p>І я думаю, що позитив від того, що запрацює абсолютно інша система безпеки харчової і іншої продукції, дасть можливість нам завойовувати свої ринки на європейському ринку. І це дуже важливо в зв'язку з тим, що відбувається зараз з нашими бувшими партнерами в Російській Федерації.</p>
<p>Я хотів би задати питання, в тому числі й пану міністру. Як міністерство сприймає прийняття цих двох законопроектів, і яке бюджетне навантаження буде в зв'язку з прийняттям цих нових норм контролюючих? Дякую.</p>
<p>&nbsp;</p>
<p>ШВАЙКА І.О. Дякую за запитання.</p>
<p>Міністерство підтримує. І хотів подякувати Верховній Раді за те, що і 4179, і інші закони, які сьогодні включені в порядок денний. Я хотів підтримати народних депутатів – Продан, Ляпіну, голову комітету, який підтримали ці законопроекти.</p>
<p>Сьогоднішня наша задача. Я би хотів звернути особливу увагу і говорити два слова не міністерською мовою. На сьогоднішній день експорт продукції наших товаровиробників до Російської Федерації скоротився більше ніж на 35 відсотків. Це фактично сьогодні зупинені підприємства, які раніше поставляли продукцію наших товаровиробників, які закуповували молоко, а це понад 80 відсотків у приватного виробника – це те, що раніше експортувалося в Російську Федерацію.</p>
<p>Без цих законопроектів ми не можемо сьогодні залучити інспекцію Європейського Союзу, і вони не зможуть відпрацювати технічні регламенти для того, щоб продукція нашого виробника знайшла адекватне заміщення того потенціалу, який з сьогодні до вчорашнього дня зберігався в Російській Федерації. Це є шлях сьогоднішній в Європу для нашої продукції.</p>
<p>Щодо бюджетного навантаження, то на цей час робота здійснюється в межах тих видатків, які передбачені на державну ветеринарну фіто-санітарну службу. Це є низка грантів від Європейського Союзу і це є кошти наших товаровиробників, які дуже чекають сьогодні від парламенту цих дуже, без перебільшення, надважливих рішень українського, української влади. Дякую.</p>
<p>&nbsp;</p>
<p>ГОЛОВУЮЧИЙ. Дякую. Час на запитання вичерпано. Я прошу записатися на виступи від фракцій. Будь ласка. Прошу до виступу, народний депутат Пилипенко від фракції "Економічний розвиток". Перепрошую, "УДАР Віталія Кличка", Кутовий, будь ласка.</p>
<p>&nbsp;</p>
<p>16:38:32</p>
<p>КУТОВИЙ Т.В.</p>
<p>Дякую, колеги. Я вважаю, вкрай необхідно підтримати і ці два законопроекти, про які ми сьогодні говорили. І я теж хочу підтримати голову комітету, що дійсно у нас була важка робота. В питанні те, що стосується контролю, ми дійсно повернулися до базових принципів. І сьогодні ми маємо цей базовий документ.</p>
<p>Я хочу сказати, що ми, ну, як приклад, напевно. Що, якщо стосується в тому числі питання наших молочних продуктів, переживаємо щось подібне, що відбувалося в Грузії, коли грузинське вино, вода, вони були заборонені в Російській Федерації. І відповідно вони повинні були пройти шлях, коли вони стандартизували всі свої продукти до міжнародних стандартів, європейських стандартів. І відповідно вони в досить короткі терміни відновили свої позиції з точки зору обігу і реалізації.</p>
<p>Тут сьогодні також не згадувалося, які нововведення є, які носять антикорупційний характер. Конкретно в цих законопроектах скасовується за державою затвердження переліку харчових продуктів, щодо яких здійснюється контроль вмісту ГМО та перелік відповідних методик, детекцій та ідентифікації ГМО.</p>
<p>Всі, хто працюють на ринку, прекрасно знають, що це була така широка шпарина для корупційних дій, коли безпосередньо лише чиновники визначали, де є ГМО, де його немає, за якими методиками це здійснювати. І це, звичайно, дуже важко, оскільки це високотехнологічні процеси. В цьому законопроекті ми цього позбуваємося.</p>
<p>Тому я звертаюся до всього залу. Можливо, сьогодні з напруженням будемо збирати ці голоси, але вони дуже потрібні, і сьогодні як прояв того, що цей законопроект дуже важливий, є спільна позиція і міністерства, і комітету, і депутатів. І я вважаю, що це якраз прояв того, що це реально потрібний законопроект, який принесе для України гарні результати, особливо в тих військових умовах з Російською Федерацією, в яких ми знаходимося.</p>
<p>Всіх щиро прошу підтримати і дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Батьківщина" народний депутат Ляпіна, будь ласка.</p>
<p>&nbsp;</p>
<p>16:40:35</p>
<p>ЛЯПІНА К.М.</p>
<p>Ксенія Ляпіна, партія "За Україну!", фракція "Батьківщина". Шановні колеги, насправді цей законопроект – один з десятьох законопроектів, які реально євроінтегрують Україну. На жаль, ми ще не маємо на ратифікацію угоду, але ми вже маємо робити реальні і конкретні кроки для того, щоб наш бізнес вже мав можливість працювати в умовах зони вільної торгівлі.</p>
<p>Тому що, як ви знаєте, Європейський Союз в односторонньому порядку відкрив свій ринок в режимі зони вільної торгівлі. Однак, наші виробники, на жаль, поки що багатьма можливостями скористатися не могли. Ми заборгували їм ці реформи. І, власне, робимо зараз цю реформу, яку треба було робити ще 5-6 років тому.</p>
<p>На що хотіла б звернути особливу увагу як один із співавторів цього закону. Ми приводимо взагалі практику регулювання, практику встановлення вимог безпечності продукції до європейського, до Регламенту ЄС 854 від 2004 року.</p>
<p>В чому полягає ця практика?&nbsp; Ми запроваджуємо саморегуляції операторів ринку і гармонізуємо їх з регуляторною діяльністю держави. Держава встановлює загальні вимоги щодо гігієни харчових продуктів, а вже саморегулівні організації операторів ринку деталізують ці вимоги і операціаналізують їх. Це те, що не було, на жаль, зроблено в попередній редакції Закону про якість та безпечність харчової продукції, хоча такі спроби були свого часу. Але тоді ще не були готові органи регуляторні. І я вітаю сьогоднішній уряд і Міністерство аграрної політики, що вони готові сьогодні на такі сучасні дії, на сучасні механізми регулювання, які діють в Європі, вони демонструють цим, що вони вже виросли до європейського рівня. І зараз до європейського рівня готові будуть вирости і наші виробники, створюючи свої саморегулівні організації. До речі, це значно полегшує потім і процес контролю і усуває значну частину корупції, яка, на жаль, все ще має місце і, власне кажучи, про що і скаржаться наші виробники і оператори ринку. Тому, на мій погляд, ухвалення за основу і в цілому – це наше завдання. Однак, я б дуже попросила головуючого спочатку зробити сигнальне голосування для того, щоб ні в якому разі не ризикувати цим законом і не завалити його. Він потрібен терміново.</p>
<p>&nbsp;</p>
<p>ГОЛОВУЮЧИЙ. Прошу до парламентської трибуни народного депутата Марцінківа, фракція Всеукраїнського об'єднання "Свобода". Передає право свого виступу народному депутату Сабієві. Будь ласка.</p>
<p>&nbsp;</p>
<p>16:43:49</p>
<p>САБІЙ І.М.</p>
<p>Ігор Сабій, Всеукраїнське об'єднання "Свобода", 189 виборчий округ, Хмельниччина.</p>
<p>Всеукраїнське об'єднання "Свобода" однозначно і одностайно буде підтримувати прийняття цих двох законопроектів за основу та в цілому. Ми однозначно розуміємо, що прийняття цих законопроектів, збільшення стандартів якості нашої продукції дасть нам можливість не тільки замістити ті експортні потужності, які ми втратили через інтервенцію, через агресію Росії, це дасть нам можливість збільшити наш експорт продукції сільського господарства, продуктів харчування і не тільки у Євросоюз, це дасть можливість продавати нашу продукцію по всьому світі. Це однозначно допоможе нам збільшити закупівельні ціни на сировину, тобто, перш за все, це на молочну продукцію. Ми всі маємо пам'ятати, що більше 70 відсотків &nbsp;молока&nbsp; виробляється в нас індивідуальними сільськогосподарськими&nbsp; виробниками, фактично&nbsp; громадянами. Власне підняття закупівельних цін дасть можливість вирішити не тільки продовольчу&nbsp; безпеку держави забезпечити, але дасть можливість вирішити і соціальні проблеми на селі. Тому що&nbsp; молочне скотарство якраз вимагає&nbsp; багато робочої сили, багато робочих рук.&nbsp; Відповідно збільшення закупівельних цін, яке буде однозначно, коли ми зможемо&nbsp; більше продавати&nbsp;&nbsp;&nbsp;&nbsp; нашої продукції на експорт,&nbsp; забезпечить роботою наших селян, забезпечить доходність наших селянських господарств. Людям буде вигідніше купляти більше корів, тримати більше корів, ніж їхати десь на заробітки – це дасть можливість&nbsp; відродити наші села, зберегти наші села.</p>
<p>Тому ми закликаємо&nbsp; всіх голосувати одностайно за ці два законопроекти – це буде&nbsp;&nbsp; тільки частина тих законопроектів,&nbsp; які маємо ми підтримати для того,&nbsp; щоби повністю відродити наше селянське господарство і зберегти наше село.&nbsp;&nbsp; Прошу всіх голосувати. Слава&nbsp; Україні!</p>
<p>&nbsp;</p>
<p>ГОЛОВУЮЧИЙ.&nbsp; Від групи "Економічний розвиток" народний депутат Пилипенко,&nbsp; будь ласка.</p>
<p>&nbsp;</p>
<p>16:45:53</p>
<p>ПИЛИПЕНКО В.П.</p>
<p>Дякую. Група "Економічний розвиток", Володимир Пилипенко, Полтавщина. Шановні&nbsp; колеги, шановні теле і радіослухачі!&nbsp; Дійсно, ми всі прийшли зараз до висновку, що не прийнявши спочатку&nbsp; законопроекти, які встановлюють вимоги до якості&nbsp; продуктів, до якості кормів, ми не можемо&nbsp; приймати Закон про контроль щодо дотримання таких вимог. Оскільки не можемо&nbsp; ми знайти метод, якщо у нас предмет, який ми хочемо відрегулювати, ще не встановлений і фактично суспільні відносини з приводу цього не врегульовані, тому абсолютно правильним було те, що поставили 4179а разом теж на голосування. І&nbsp; я дуже переконаний в тому, що депутати і в сигнальному голосуванні, і в голосуванні за основу, і в цілому, підтримають цей законопроект як підтримали одностайно його члени комітету, про що вже говорилося під час&nbsp; тієї дискусії, яка відбувалася у нас з авторами.</p>
<p>Тепер з приводу того&nbsp; законопроекту, який перший розглядався – це законопроект, який стосується&nbsp; саме контролю,їх є два, є 4986 та 4981-1. Безперечно, що обидва законопроекти заслуговують на увагу. Рішення комітету і&nbsp; так само рішення нашої депутатської групи є те, щоб підтримати необхідно саме депутатський законопроект, який є 4986 із значком один, оскільки він повно врегульовує питання контролю і до нього, в результаті внесення тих змін, найбільш повноцінно ми забезпечимо проведення усіх механізмів по контролю як над безпекою якості харчових продуктів, так і стосовно кормів. Я зупинюсь лише буквально на декількох зауваженнях, які ми можемо безперечно усунути між першим і другим читанням, якщо буде прийнятий депутатський законопроект.</p>
<p>Перш за все, нам необхідно встановити, визначити той орган, який буде відповідальний. Оскільки у законопроекті вказано, що компетентним органом є центральний орган виконавчої влади, що забезпечує реалізацію державної політики у сфері безпечності та якості харчових продуктів і кормів, здоров'я та благополуччя тварин. Така назва органу, вона не міститься в жодному чинному акті. Можливо мова йде про "Держветфітослужбу" України? Але знову ж таки це, вона не повно відображає ті функції, які повинні бути покладені на цей орган, тому тут потрібно ще доопрацювати.</p>
<p>Інше питання йде стосовно статті 9 закону, йде мова про підготовку і перепідготовку фахівців, які зможуть фахово здійснювати контроль. Наприклад, це потребує витрат з бюджету. Хоча ми знаємо, що, на даний момент, чи можна ці витрати чимось компенсувати, невідомо. Все це може бути доробленим між першим і другим читанням. Єдине, що цей законопроект про контроль ми зможемо переголосувати в цілому лише тоді, коли ще буде прийнятий Закон "Про ідентифікацію тварин", який зараз знаходиться на другому читанні. Тому дякую, просимо підтримати.</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати! Є ще бажаючі виступити, народні депутати? Є бажання заключного слова? Прошу включити мікрофон Кабінету Міністрів в ложі, будь ласка.</p>
<p>&nbsp;</p>
<p>ШВАЙКА І.О. Шановний Руслан Володимирович, шановні народні депутати, я хотів би ще раз наголосити на важливості цих законопроектів з огляду на ту торгівельну, в тому числі, війну, яку веде Російська Федерація. Ту систему якості, яку ми сьогодні можемо втілити в життя і мати її як реальність, приймають в понад ста країнах світу. Це не тільки торгівля з Європейським Союзом, це торгівля з понад ста країнами світу, які можуть приймати нашу продукцію. Більше того, я хотів би вас ще раз &nbsp;переконливо просити підтримати ці законопроекти, оскільки через їх не ухвалення Україна не може&nbsp; прийняти три інспекції Європейського Союзу – по&nbsp; молоку,&nbsp;&nbsp; по м'ясу яловичини і по м'ясу свинини. Негайно після ухвалення&nbsp; цих законів ми запросимо, і інспектори ЄС готові приїхати до нас, щоб в найстисліший&nbsp; термін закінчити розпочату раніше роботу.</p>
<p>Ця робота сьогодні гарантує вихід українського виробника, а в мене щоранку практично о 8 годині збираються експортери, які сьогодні зранку оголосили знову про закриття Російською Федерацією двох наших виробників. Сьогодні ми шукаємо нові ринки збуту, які можуть бути відкриті через роботу парламенту і уряду. Ті застереження, які у нас є&nbsp; до законопроекту 4179, ми зможемо прагматично обговорити в профільному комітеті з авторами законопроекту і прийняти узгоджене консенсусне рішення.</p>
<p>Прошу підтримати і дати нашому виробнику українському можливість торгувати в понад ста країнах світу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я попрошу секретаріат оголосити, запросити народних депутатів до сесійної зали. Прошу всіх сісти на робочі місця з огляду на те, що ми зараз з вами почнемо голосувати, визначатися з оприлюднених законопроектів, з надзвичайно важливих законопроектів, які ви почули, у нас всі законопроекти важливі. А тут я не знаю, ще якийсь спектр можна досягати, кому до вподоби мотивація –&nbsp; експорт продукції, виробництво продукції, захист кому наших споживачів з огляду на те всі, хто хоче досягнути якої мети, побачили в цьому законопроекті ту ланку, яку&nbsp; він найбільше сповідує.</p>
<p>Отже, я прошу народних депутатів зараз взяти можливість і бути&nbsp; на своїх робочих місцях. За пропозицією, яку надавали&nbsp;&nbsp; автори законопроекту, ми спробуємо спочатку все-таки рейтингове голосування побачити, яка ситуація у нас&nbsp;&nbsp; сигнальне&nbsp; голосування.</p>
<p>Ставлю на голосування – сигнальне голосування щодо законопроекту (реєстраційний номер 4179а) про внесення змін до деяких законодавчих актів України щодо харчових продуктів. Прошу народних депутатів визначатися. Прошу включити систему "Рада".</p>
<p>&nbsp;</p>
<p>16:52:29</p>
<p>За-215</p>
<p>Прошу по фракціях. "Батьківщина" – 64,&nbsp; Партія регіонів – 1,&nbsp; "УДАР Віталія Кличка" – 36, "Економічний розвиток" – 25, ВО "Свобода" – 34, "Суверенна європейська Україна" – 26, "За мир та стабільність" – 1, Компартія – 0, позафракційні – 28.</p>
<p>Я бачу, що декілька народних депутатів не встигло підійти, ще заходять. Прошу включити Мирному мікрофон.</p>
<p>&nbsp;</p>
<p>16:53:08</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода"</p>
<p>Шановний Руслан Володимирович! Прошу вас дати команду&nbsp; народним депутатам, які зараз дають інтерв'ю в кулуарах, щоб люди прийшли в зал, тому що обговорення було досить довге і народ порозбігався. Але ці законопроекти – дійсно дуже важливі. І, знову таки, судячи про тому, скільки не проголосувало, підкреслюю, не проголосували, з коаліційних груп, в першу чергу, то у нас голоси є. Давайте зараз спокійно всі заходимо сюди і голосуємо. По людям – є, по настрою – є, залишилося це бажання втілити в законопроект.</p>
<p>Руслан Володимирович, прошу ще раз сигнальне голосування і потім голосуємо по муті. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, давайте ми по сигнальному голосуванню підемо далі по тих законопроектах, які ми вже обговорили. Отож, ставлю на сигнальне голосування проект Закону (реєстраційний номер 4986) про державний контроль у сфері забезпечення безпечності та якості харчових продуктів і кормів, благополуччя тварин. Прошу народних депутатів проголосувати.</p>
<p>&nbsp;</p>
<p>16:54:32</p>
<p>За-213</p>
<p>Рішення не ухвалено.</p>
<p>І наступний законопроект ставимо також на сигнальне голосування. Реєстраційний номер 4986-1. Прошу народних депутатів проголосувати. Сигнальне голосування.</p>
<p>&nbsp;</p>
<p>16:55:00</p>
<p>За-217</p>
<p>Ну, на превеликий жаль, шановні народні депутати, жодний з законопроектів, які ми сьогодні обговорили, не набирає необхідної кількості голосів.</p>
<p>Які є пропозиції? Я, якщо можна, міністру АПК, будь ласка, включіть мікрофон.</p>
<p>&nbsp;</p>
<p>ШВАЙКА І.О. Шановні народні депутати, враховуючи особливу важливість цих законопроектів, низку застережень, які має юридичне управління, створені робочі групи в Мінагрополітики, той склад авторів законопроекту. І я ще раз підкреслюю надзвичайну важливість цього законопроекту.</p>
<p>Шановний Руслан Володимирович, я вас прошу відкласти ухвалення рішення по обговореним законопроектам на четвер і не допустити провалу цих законопроектів, бо це буде, ну, дуже великий удар по нашому товаровиробнику і по потенціалу України в цілому. Прошу відкласти на четвер і переконати інших народних депутатів підтримати його в першому читанні, потім доопрацювати по скороченій процедурі, ухвалити його в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, пропозиція зрозуміла. Я думаю, що ми підтримаємо, враховуючи надзвичайну нагальність і необхідність цих законопроектів. Будемо вважати їх такими, які ми з вами розглянули, але ми не довели їх до голосування. Будемо просити для того, щоб можна було їх розглянути вже і проголосувати у наступний сесійний день або у четвер. Я думаю, немає заперечень.</p>
<p>Переходимо до наступного пункту порядку денного. На ваш розгляд пропонується проект Закону (реєстраційний номер 4075а) про внесення змін до статті 4 Закону України "Про передачу об'єктів права державної та комунальної власності" (щодо дошкільних…) Я перепрошую, я перескочив, я прошу вибачити.</p>
<p>Реєстраційний номер 4055а та 4055а-1 – проект Закону про побічні продукти тваринного походження, що не призначені для споживання людиною. Як будемо розглядати? По скороченій? Ставлю на ваш розгляд скорочену процедуру розгляду цього питання. Прошу визначатися народних депутатів.</p>
<p>&nbsp;</p>
<p>16:57:33</p>
<p>За-193</p>
<p>Рішення ухвалене.</p>
<p>Для доповіді з цього питання запрошую міністра аграрної політики і продовольства України Швайку Ігоря Олександровича. Пане міністре, будь ласка.</p>
<p>&nbsp;</p>
<p>ШВАЙКА І.О.</p>
<p>Шановні народні депутати! Хотів подякувати за ту підтримку, яку сьогодні ми бачимо до наших законопроектів щодо законопроектів 4055а. Проект Закону про побічні продукти тваринного походження, що не призначені для споживання людиною розроблені з метою забезпечення гармонізації вітчизняного законодавства до вимог міжнародного законодавства, виконання обов'язкових умов для отримання дозволу на експорт свинини та яловичини на ринок Європейського Союзу. Проект закону належить до сфери охорони здоров'я та життя людей, тварин і рослин, довкілля та правил конкуренції, які відповідно до Закону України про загальнодержавну програму адаптації законодавства України до законодавства Європейського Союзу належить до пріоритетних сфер в яких здійснюється адаптація законодавства України до законодавства Європейського Союзу.</p>
<p>&nbsp;Проектом пропонується визначити організаційні та правові засади діяльності фізичних та юридичних осіб, що пов'язані з утворенням, збиранням, перевезенням, зберіганням, обробленням, переробкою, утилізацією та видаленням побічних продуктів тваринного походження, що не призначені до споживання людиною. Врегулювання відносин між ними та відповідними органами влади, встановити ветеринарно-санітарні вимоги направлені на зменшення ризиків для здоров'я людей і тварин, які становлять побічні продукти тваринного походження, гармонізувати вітчизняне законодавство до вимог міжнародних стандартів. Реалізація Закону України дозволить зменшити ризики поширення особливо небезпечних захворювань, забезпечити поводження з побічними продуктами тваринного походження відповідно до міжнародних стандартів та як&nbsp; наслідок, мінімізувати бар'єри для експорту продукції тваринництва на ринок Європейського Союзу та інших країн світу, підвищить конкурентоспроможність вітчизняних продукцій тваринництва. Прошу підтримати запропонований проект Закону України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. До співдоповіді запрошую голову Комітету з питань аграрної політики та земельних відносин Калетніка Григорія Миколайовича.</p>
<p>&nbsp;</p>
<p>17:00:14</p>
<p>КАЛЕТНІК Г.М.</p>
<p>Дякую, шановний Руслан Володимирович.</p>
<p>Шановні народні депутати. Комітет Верховної Ради розглянув законопроект про побічні продукти тваринного походження, що не призначені для споживання людиною, реєстраційні номер 4055а та 4055а-1, внесений народними депутатами, як альтернативний, якими визначаються організаційні та правові засади діяльності, пов'язаної з утворенням, збиранням, перевезенням, зберіганням, обробленням, переробкою, утилізацією та видаленням побічних продуктів тваринного походження, що не призначені або визнані не придатними для споживання людиною продуктів оброблення.&nbsp; І визначаються органи державного управління та їх повноваження в відповідній сфері, категорії побічних продуктів залежно від ступеню ризику для здоров'я. У прикінцевих положеннях вносяться відповідні зміни щодо побічних продуктів. Головною метою проекту закону є визначення основних принципів пріоритетів та ключових завдань формування збалансованої державної політики у сфері поводження з побічними продуктами тваринного походження, визначення основних вимог для зменшення ризиків для здоров'я людей і тварин. Таким чином, прийняття одного із цих законопроектів, сприятиме створенню ефективної системи поводження з побічними продуктами тваринного походження, посиленню державного контролю щодо їх зберігання, забезпечення епізодичного благополуччя в країні, не допущені розповсюдженні збудників інфекційних хвороб. Під час обговорення законопроектів в комітеті одним із авторів альтернативного проекту, першим заступником голови комітету&nbsp; &nbsp;Сергієм Петровичем Лабазюком було відкликано даний законопроект і співавтори погодились на об'єднання норм із урядовим законопроектом.</p>
<p>Таким чином Комітет з питань аграрної політики та земельних відносин прийняв рішення рекомендувати Верховній Раді України прийняти за основу проект&nbsp; Закону&nbsp; України про побічні продукти тваринного походження, що не призначені для споживання людиною (реєстраційний номер 4055), внесений Кабінетом Міністрів…</p>
<p>&nbsp;</p>
<p>ГОЛОВУЮЧИЙ. Прошу дати завершити.</p>
<p>&nbsp;</p>
<p>КАЛЕТНІК Г.М.&nbsp; ….внесений Кабінетом Міністрів України, який доповідав Міністр аграрної політики, земельних відносин Швайка Ігор Олександрович.</p>
<p>&nbsp;</p>
<p>ГОЛОВУЮЧИЙ. Дякую. Прошу фракції записатися "два" – за, "два" – проти.</p>
<p>Прошу включити мікрофон народного депутата Кайди, фракція Всеукраїнського об'єднання "Свобода".</p>
<p>&nbsp;</p>
<p>17:03:00</p>
<p>КАЙДА О.П.</p>
<p>Прошу передати слово Олександру Мирному.</p>
<p>&nbsp;</p>
<p>ГОЛОВУЮЧИЙ. Прошу включити мікрофон Мирному.</p>
<p>&nbsp;</p>
<p>17:03:06</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода".</p>
<p>Шановне товариство, ми зараз з вами йдемо по дуже важкій дорозі, ми намагаємося гармонізувати наше, вибачте за слово, "совкове" законодавство з світовими і європейськими нормами. І нам дуже важливо не помилятися на цьому шляху.</p>
<p>Я, наприклад, дуже вдячний панові Лабазюку за розуміння і за ту позицію, яку він зайняв відкликаючи свій законопроект, це абсолютно правильно.</p>
<p>І ми маємо чітко зрозуміти, що все те, що ми зараз не зробимо, просто зразу вдарить по нашим сільгоспвиробникам. Тому що те, що подають ці законопроекти, це не просто бажання тих чи інших окремих народних депутатів або уряду, - це, як раз є плід робочих груп. Плід всіх тих експертів і напрацювань, які постійно намагаються вдосконалити наше законодавство. І це, як раз є приклад того, як по-новому зараз мають працювати міністерства. Тому що я знаю, наскільки важко ідуть дискусії. І це дійсно не для галочки створені робочі групи. А це дійсно робочі групи, які вносять пропозиції, і де намагаються все бути гармонізовано, враховуючи всі складові, не тільки сторону бізнесу або не тільки сторону громадських організацій.</p>
<p>Це якраз той оптимум, якого вимагає наша країна. І ми прикладом, якщо ми успішно підтримаємо ці законопроекти, прикладом цієї роботи, сподіваюсь, покажемо не тільки українській спільноті, а і світовій, що ми готові і хочемо інтегруватися в світову структуру. Тому треба підтримувати. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Прошу включити мікрофон Іванові Кириленкові, фракція "Батьківщина".</p>
<p>&nbsp;</p>
<p>17:05:14</p>
<p>КИРИЛЕНКО І.Г.</p>
<p>Шановні колеги! Я звертаюсь до залу з такими словами. Друзі, щоб гармонізувати стандарти, привести у відповідність наші всі нормативні акти до вимог Європейського Союзу, щоб торгувати на рівних, не побоюсь слова сказати, 80 відсотків цих змін будуть стосуватися продукції агропромислового комплексу. Бо саме по ній найтяжчі не тарифні обмеження, а саме фіто-санітарні і так далі, і так далі.</p>
<p>Тому нам доведеться дуже багато працювати саме в цьому напрямку. Друзі, завжди аграрні закони зал об'єднували. Я прошу цей закон поставити на голосування і проголосувати сьогодні, друзі, не відкладати в довгий ящик. І ще раз говорю, гармонізувати законодавство, яке нам доведеться, в зв'язку із зоною вільної торгівлі з Європейським Союзом, на 80 відсотків доведеться саме в аграрній площині.</p>
<p>Прошу, друзі, підтримати. Тут нема ніяких застережень. Давайте голосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу включити мікрофон народному депутату Кулінічу, "Економічний розвиток". Прошу на трибуну.</p>
<p>&nbsp;</p>
<p>17:06:29</p>
<p>КУЛІНІЧ О.І.</p>
<p>Олег Кулініч, група "Економічний розвиток", 147 виборчий округ, Полтавщина. Шановні колеги, я не проти даного законопроекту. Я його всіляко підтримую як людина, яка довгий час працювала в аграрному секторі. Але що ми обговорюємо.</p>
<p>І у мене запитання конкретне до пана міністра аграрної політики. Уряд, на скільки мені відомо, на четвер виносить законопроекти, де планується відмінити спрощену систему по ПДВ, яка в нас існує у сільському господарстві, і взагалі незафіксований??? податок. Якщо це відбудеться, то це взагалі крах&nbsp; сільському господарству. Тоді не треба буде говорити ні про тваринництво, ні про корма, ні про що. От конкретно дайте вашу відповідь на моє запитання, яка взагалі позиція уряду і ваша як міністра? Якщо це відбудеться, от що ви собі думаєте? Будь ласка. Дякую.</p>
<p>&nbsp;</p>
<p>ГОЛОВУЮЧИЙ. На превеликий жаль, у нас зараз скорочена процедура розгляду, вона не передбачає питання і відповіді до міністра. Якщо можна, тоді в приватному порядку особисто підійдіть, будь ласка, до міністра, він вам дасть відповідь.</p>
<p>&nbsp;</p>
<p>КУЛІНІЧ О.І. Ні, це важливе питання. Будь ласка, дайте слово міністру, хай пояснить свою позицію. Дайте слово міністру.</p>
<p>&nbsp;</p>
<p>ГОЛОВУЮЧИЙ. Я надіюсь, ви всі вмієте читати Регламент. Є процедура, за яку ви проголосували. Звісна річ, ми можемо попросити міністра, але це є зовсім інша розмова.</p>
<p>&nbsp;</p>
<p>КУЛІНІЧ О.І. Це одна і та сама розмова, це сільське господарство, це дуже важливе питання.</p>
<p>&nbsp;</p>
<p>ГОЛОВУЮЧИЙ. Ви виступаєте від імені групи. Якщо ваша ласка, будь ласка, ви виступаєте по законопроекту. Я правильно зрозумів?</p>
<p>&nbsp;</p>
<p>КУЛІНІЧ О.І. Шановний головуючий, я прошу вас, дайте можливість міністру аграрної політики дати пояснення, щоб він сказав свою позицію стосовно того, що вносить уряд на четвер. Будь ласка.</p>
<p>&nbsp;</p>
<p>ГОЛОВУЮЧИЙ. Тобто ви вважаєте, що зараз міністр за весь Кабінет Міністрів має відповісти вам, я правильно зрозумів?</p>
<p>&nbsp;</p>
<p>КУЛІНІЧ О.І. Ні. За свою галузь. Свою окрему думку.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Ми зараз обговорюємо законопроект, нагадаю вам, реєстраційний номер 4055а.</p>
<p>&nbsp;</p>
<p>КУЛІНІЧ О.І.&nbsp; Я розумію. Але вони пов'язані.</p>
<p>&nbsp;</p>
<p>ГОЛОВУЮЧИЙ. Дякую. Якщо у вас немає більше від вашої фракції таких запитань, я надіюсь, що ми перейдемо просто до голосування. Дякую.</p>
<p>Шановні народні депутати, ще є бажаючі виступити? Є. Будь ласка, від фракції "УДАР" ви не записалися, прошу хвилину.</p>
<p>Кутовий, будь ласка. Прошу включити народному депутату Кутовому. Включений мікрофон, будь ласка.</p>
<p>&nbsp;</p>
<p>17:09:22</p>
<p>КУТОВИЙ Т.В.</p>
<p>Шановні колеги, народний депутат Кутовий, фракція "УДАР". Я на декілька моментів хотів звернути у цьому законі. Насправді, він дуже короткий. І про що йдеться мова тут? Що відсилальні норми, які раніше існували, тобто центральні органи визначають, місцеві органи визначають, яким чином здійснюється утилізація, де вона здійснюється і так дали, вони завжди створювали мішанину навколо цього питання.</p>
<p>Сьогодні безпосередньо закон дає визначення, а також дає форми і методи, якими це здійснюється. Тому він, по-перше, суттєво спрощує цю процедуру. По-друге, ті механізми, які встановлюються, вони абсолютно прозорі і те, що сьогодні говорили переважна більшість доповідачів, вони зрозумілі західному світу і вони при цьому всьому чітко дають відповіді як, яким чином і що є безпосередньо утилізацією. Ну, і також важливо звернути увагу а той факт, що як і в попередній нормі, так і в цій, і ми звертали на це увагу, щоб цього не відбулося, утилізація в Україні здійснюється тільки тих відходів, які мають походження в Україні, Тому ніяких захоронень іноземних продуктів у нас відбуватися не буде. Прошу…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, переходимо до голосування. Які є пропозиції? В нас рішення комітету…</p>
<p>Сигнальне? Прошу сповістити народних депутатів, що ми зараз переходимо до голосування.</p>
<p>Ставлю на сигнальне голосування законопроект (реєстраційний номер 4055а) про побічні продукти тваринного походження, що не призначені для споживання людиною. Прошу народних депутатів голосувати.</p>
<p>&nbsp;</p>
<p>17:11:23</p>
<p>За-198</p>
<p>Прошу по фракціях показати. "Батьківщина" – 65, Партія регіонів – 0, "УДАР Віталія Кличка" – 34, "Економічний розвиток" – 23, ВО "Свобода" – 35, "Суверенна європейська Україна" – 21, "За мир та стабільність" – 0, Компартія – 0, позафракційні – 20. Отже, ми не&nbsp; набираємо зараз необхідної кількості голосів.</p>
<p>Прошу включити мікрофон народному депутату Мирному.</p>
<p>&nbsp;</p>
<p>17:11:55</p>
<p>МИРНИЙ О.Б.</p>
<p>Олександр Мирний,&nbsp; Всеукраїнське об'єднання "Свобода".</p>
<p>Руслан Володимирович, на жаль, те про що казав керівник&nbsp; фракції Олег Ярославович Тягнибок,&nbsp; підтверджується:&nbsp; по обіді у нас&nbsp; уже немає результативних голосувань. І ця Верховна Рада&nbsp;&nbsp; показує практично свою нездатність працювати повний робочий день. Тому є проста пропозиція, дійсно треба перенести&nbsp; на четвер, спробувати поставити в порядок денний зранку ці найважливіші законопроекти для нас і тоді голосувати. Бо Слава Богу, що ми до обіду зуміли проголосувати те, що "через&nbsp;&nbsp; коліно" можна сказати, примушували це "болото" голосувати. Але, на&nbsp; жаль, на цю хвилину ми бачимо, що Рада вже неспроможна працювати&nbsp; і треба визнати&nbsp; цей факт, а виборці мають робити висновки.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую. Капліну,&nbsp; будь ласка, включіть мікрофон.&nbsp;&nbsp;</p>
<p>&nbsp;</p>
<p>17:12:58</p>
<p>КАПЛІН С.М.</p>
<p>Абсолютно підтримую попереднього виступаючого, свого колегу і хотів би&nbsp;&nbsp; додатково сказати наступне. Проблема ще не тільки в тому, що тут немає півзалу,&nbsp; проблема в тому, що частина залу, крісел тут, зайнято псевдодепутатами і псевдопоборниками простих людей.&nbsp; У нас є тут два нулі в цьому голосуванні: один –&nbsp;&nbsp; від&nbsp; Партії регіонів, а інший –&nbsp; від так званої групи "За мир і стабільність", і так само і вони провалили і попереднє голосування. А от&nbsp;&nbsp;&nbsp;&nbsp;&nbsp;&nbsp;&nbsp;&nbsp; селяни тепер нехай дивляться і роблять висновки: хто годується сьогодні з "жмені" Путіна, хто сьогодні розпалює ворожнечу, війну в країні&nbsp; і називає&nbsp; себе&nbsp;&nbsp;&nbsp; мирною групою. Це означає: негайні перевибори, люстрація, вичистити з&nbsp; Верховної Ради&nbsp; України усіх негідників, запроданців, які за гроші&nbsp; Кремля тут руйнують нашу економіку -&nbsp; єдину нашу&nbsp;&nbsp; можливість врятувати&nbsp; життя простих людей, врятувати сільське господарство.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Журавський,&nbsp; будь ласка.</p>
<p>&nbsp;</p>
<p>17:14:07</p>
<p>ЖУРАВСЬКИЙ В.С.</p>
<p>Шановні колеги, законопроект гарний, його треба&nbsp;&nbsp; приймати. Але ж, бачите, в залі немає достатньо голосів і ми провалюємо голосування. Тому пропозиція, перенести його на четвер, я думаю, в четвер знайдеться необхідна кількість голосів і ми зробимо добру справу. Дякую.</p>
<p>&nbsp;</p>
<p>ГОЛОВУЮЧИЙ. Дякую. Для репліки народний депутат Грушевський, будь ласка, хвилину.</p>
<p>&nbsp;</p>
<p>17:14:36</p>
<p>ГРУШЕВСЬКИЙ В.А.</p>
<p>Тут лунають слова-звинувачення, я думаю, що той, хто все це говорить, мабуть і відноситься до "п'ятої колони", який розповсюджує історію, умови, щоб було не об'єднання, а роз'єднання.</p>
<p>А що стосується законопроектів, вони повинні прийматися не як гарячі пиріжки, а виважено, з консультаціями і тоді щоб це рішення, яке було прийнято, і ці законопроекти, працювали не один, не півроку, а три і п'ять, і десять років. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, вважатимемо, що ми обговорили цей законопроект, намагатимемося його на четвер поставити для того, щоб мати можливість позитивного голосування і висновку народних депутатів.</p>
<p>Переходимо до наступного пункту порядку денного нашого. На ваш розгляд пропонується проект&nbsp; Закону (реєстраційний номер 4075а) про&nbsp;&nbsp; внесення змін до статті 4 Закону України "Про передачу об'єктів права державної та комунальної власності" (щодо дошкільних навчальних закладів).</p>
<p>Як розглядатимемо цей законопроект, шановні народні депутати? По повній? Пані Ляпіна пропонує скорочену процедуру. Прошу.</p>
<p>Ставлю на голосування пропозицію пані Ляпіної щодо скороченої процедури цього законопроекту. Прошу, народні депутати, визначатися.</p>
<p>&nbsp;</p>
<p>17:16:13</p>
<p>За-168</p>
<p>Рішення ухвалено.</p>
<p>До доповіді запрошую першого заступника міністра економічного розвитку і торгівлі України Максюту Анатолія Аркадійовича.</p>
<p>&nbsp;</p>
<p>МАКСЮТА А.А.</p>
<p>Шановні народні депутати, проект цього закону розроблено з метою реалізації важливих соціальних завдань у сфері забезпечення прав дітей України&nbsp; на одержання дошкільної освіти. Розширення мережі дошкільних навчальних закладів і підвищення рівня забезпеченості такими закладами дітей передбачається здійснювати за рахунок&nbsp; відновлення роботи дошкільних закладів, діяльність яких була припинена в період погіршення демографічної ситуації в країні. А також відкриття&nbsp; нових закладів, як у новобудовах, так і в пристосованих вільних приміщеннях.</p>
<p>Законопроектом пропонується спростити процедуру безплатної передачі нерухомого майна з державної у комунальну власність для розміщення дошкільних навчальних закладів. На сьогодні така передача здійснюється за рішенням Кабінету Міністрів. Це займає як багато часу, так і&nbsp; багато зусиль. Проектом пропонується безоплатну передачу нерухомого майна для розміщення дошкільних навчальних закладів здійснювати за рішенням органу, уповноваженого управляти державним майном за погодженням з Мінфіном, Фондом майна, Мінекономрозвитку, за умови прийняття органами місцевого самоврядування на пленарному засіданні&nbsp; сесії зобов'язання використовувати передане нерухоме майно за цільовим призначенням і&nbsp; не відчужувати його у&nbsp; приватну власність.</p>
<p>Реалізація цього закону дасть можливість значно спростити і скоротити термін прийняття таких рішень, і це закон розробився на численні прохання&nbsp; органів місцевого самоврядування. Прохання підтримати за основу і можливо в цілому, враховуючи, що цей&nbsp; закон є соціально-важливим і юридично достатньо простим. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошую заступника голови Комітету з питань економічної політики Ляпіну Ксеню Михайлівну. Будь ласка.</p>
<p>&nbsp;</p>
<p>17:18:42</p>
<p>ЛЯПІНА К.М.</p>
<p>Дякую. Шановні колеги, Ксеня Ляпіна, партія "За Україну!" , фракція "Батьківщина". Комітет з питань економічної політики на засіданні 2 липня цього року розглянув цей&nbsp; законопроект, встановив, що метою законопроекту дійсно є спрощення процедури передачі нерухомого майна, яке перебуває&nbsp; у державній власності, до комунальної власності з метою розміщення дошкільних навчальних&nbsp; &nbsp;закладів. Насправді, законопроект&nbsp; дійсно передбачає виключно цільове використання переданої власності, спрощує процедуру погодження, тобто передає на місцевий рівень і, власне, скорочує шлях такої передачі, а отже, дає можливість якнайскоріше відкрити нові дошкільні заклади.</p>
<p>&nbsp;Я думаю, всі народні депутати, особливо мажоритарники, знають, що це сьогодні є проблема, всім нам пишуть скарги на недоліки, що недостатня кількість місць в дошкільних закладах. І сьогодні це загальноукраїнська проблема. Тому комітет на своєму засіданні ухвалив рішення: прийняти цей законопроект за основу і в цілому. Насправді, науково-експертне управління підтримує законопроект. У нього є редакційна правка, але, на мій погляд, вона не є принципова, тобто замінити термін "нерухоме майно для розміщення дитячих дошкільних закладів" на назву "нерухоме майно, призначене виключно для розміщення дитячих дошкільних закладів". В принципі, таку редакційну правку можна зробити&nbsp; зараз з голосу, от я для протоколу її зачитала і ухвалити цей законопроект в... за основу і в цілому.</p>
<p>Єдине, що, що, на жаль, я бачу, що знову голосів у нас може не дістати. Тому прохання: знову зробити сигнальне голосування, якщо голосів нема, то ухвалити законопроект в четвер. Тому що соціальна нагальна необхідність в ухваленні його є.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу записатися: два – за, два – проти від фракцій і груп.</p>
<p>Прошу включити мікрофон народному депутату Табалову, група "Економічний розвиток".</p>
<p>&nbsp;</p>
<p>17:21:10</p>
<p>ТАБАЛОВ А.О.</p>
<p>Шановний головуючий, шановні колеги! Андрій Табалов, 99-й округ, місто Кіровоград. Законопроект заслуговує на увагу, так як проблема влаштування дитини в дитсадок існує в багатьох містах. Для багатьох родин вона – актуальна і наболіла. Не заважаючи на те, що місцева влада намагається повернути ті дитячі садки, які років 10-15 тому віддали в оренду, &nbsp;дошкільних закладів все одно бракує. Нині чимало батьків навряд чи зможуть влаштувати свою дитину до дошкільної установи. Наприклад, у Кіровоградській області 530 дитячих садків, в них місць трішки більше ніж 29 тисяч, а фактична чисельність дітей – 32 тисячі. Це свідчить про переповненість дитячих садків.</p>
<p>Тому запропоновані зміни забезпечать, по-перше, спрощення процедури узгодження передачі дошкільних навчальних закладів із державної у комунальну власність; по-друге, скоротять терміни такої передачі; а, по-третє, розширять мережу освітніх навчальних закладів комунальної власності.</p>
<p>Тому я підтримую даний законопроект та хочу зауважити: у проекті необхідно додатково зазначити щодо внесення змін до інших законодавчих актів, зокрема до Закону України "Про Державний бюджет України на 2014 рік" (щодо передачі органам місцевого самоврядування додаткових субвенцій для фінансування видатків на утримання таких приміщень). Обмеження фінансових можливостей місцевих бюджетів буде ускладнювати вирішення питань приймання, передачі об'єктів у комунальну власність. І такі зміни слід передбачити у законопроекті.</p>
<p>Тому я вважаю, що проект може бути прийнятий в першому читанні за основу з наступним врахуванням поданих зауважень та пропозицій. Дякую.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Гриневич, фракція "Батьківщина".</p>
<p>&nbsp;</p>
<p>17:23:03</p>
<p>ГРИНЕВИЧ Л.М.</p>
<p>Фракція "Батьківщина" буде підтримувати, без сумніву, цей законопроект. Але я хочу зауважити і, власне, звернутися до уряду. Навіть прийняття цього закону не вирішить сьогодні проблеми дефіциту дошкільних навчальних закладів. До цього часу дуже слабко реалізовувалася ініціатива передачі будівель, які сьогодні використовуються Пенсійним фондом, Податковою інспекцією, різноманітними органами державного управління. Є також закинуті будівлі у власності підприємств. Тому вирішувати цю проблему насправді потрібно різними іншими, диверсифікованими, способами.</p>
<p>Весь цивілізований світ проблеми дошкільної освіти вирішує також за рахунок розвитку приватної ініціативи. А сьогодні дошкільні приватні заклади не мають доступу до того, щоб отримати якесь приміщення в комунальній власності, вони сьогодні повинні сплачувати за комунальні послуги, а також обкладені податками як комерційні підприємства і, таким чином, це призводить до високої оплати за перебування в дошкіллі. Тому я дуже прошу уряд розглянути можливості ініціатив спрощення сьогодні реєстрації приватних дошкільних закладів, отримання ними приміщень та умов для їх діяльності. Це значно розширить доступ до дошкільної освіти. На підтвердження хочу ще одну цифру привести. У місті Києві на черзі знаходиться 44 тисячі дітей, з них, понад 7 тисяч потребують вже сьогодні обов'язкового влаштування в дошкільну освіту. Дякую.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народному депутатові Капліну, фракція "УДАР Віталія Кличка".</p>
<p>&nbsp;</p>
<p>17:25:04</p>
<p>КАПЛІН С.М.</p>
<p>Прошу передати слово Оксані Продан.</p>
<p>&nbsp;</p>
<p>ГОЛОВУЮЧИЙ. Прошу включити мікрофон Оксані Продан.</p>
<p>&nbsp;</p>
<p>17:25:09</p>
<p>ПРОДАН О.П.</p>
<p>Шановні колеги! І в кого на округах, в кого не на округах, ми знаємо, як заздалегідь повинні ставати на чергу батьки, коли в них народжується дитина для того, щоб в 3 рочки, чи раніше, чи трошки пізніше віддати цю дитину в садочок. Це процес, до чого призвела колись приватизація і соціальної сфери, і перепродажу тих садочків,&nbsp; які були колись садочками. Коли була низька народжуваність і&nbsp; садочкам не було кого заповнювати, не було ким заповнювати. На сьогоднішній момент, ми маємо, на щастя, таку народжуваність, яка потребує нових місць, де можна дійсно гарно провести час тим діткам, батьки яких повинні ходити на роботу. Є багато підприємств, є багато державних установ, які готові передати органам місцевого самоврядування для створення нових садочків своє приміщення, своє нерухоме приміщення. Але такої можливості сьогодні вони не мають. Саме цей законопроект дозволить, якщо є консенсус між власником-балансоутримувачем нерухомого майна і місцевим органам самоврядування, які готові облаштувати новий садочок. Цей законопроект дозволить створити можливість для передачі нерухомості, для того, щоб на її базі був створений новий садочок.</p>
<p>Фракція "УДАР Віталія Кличка" підтримує &nbsp;цю ініціативу і ми звертаємось до всіх колег, коли буде ставитись на голосування цей законопроект, проголосувати і підтримати в цілому. Дякую.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата Янківа, фракція Всеукраїнське об'єднання "Свобода".</p>
<p>&nbsp;</p>
<p>17:26:44</p>
<p>ЯНКІВ І.Т.</p>
<p>Прошу передати слово Михайлу Головку.</p>
<p>&nbsp;</p>
<p>ГОЛОВУЮЧИЙ. Прошу включити мікрофон Михайла Головка.</p>
<p>&nbsp;</p>
<p>17:26:52</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода".</p>
<p>Шановні депутати, колеги. Дійсно, ця проблема у нас виникла на початку 90-х, коли після розвалу Союзу була велика депресія в Україні і практично ми зазнали втрат те, що українці не народжувалися. І пішов такий бум, шквал, масово почали закривати, розпродувати дитячі садки, під заклади різного, розважальні, під бари, ресторани. В кінцевому результаті, вже коли ситуація стабілізувалась, сьогодні дійсно катастрофічна проблема не вистачає садочків і груп, куди можна було віддати своїх, наших діточок, адже це створює для батьків масу проблем і порушує їхні права на працю. І де би це не було – на&nbsp; заході, на сході – всюди&nbsp; однакова проблема, немає місць куди би віддавати дітей. Дійсно створюються черги. Десь цивілізовано, наприклад, у нас в Тернополі створена система реєстру, де батьки наперед за два роки майже записуються для того, щоби здати свою дитину в садочок. І тому цей закон дійсно полегшить право повернення об'єктів державної власності у комунальну, де ми можемо дійсно зробити з них дитячі садочки, але в цьому законі ми повинні обов'язково передбачити, що виключно тільки під дитячі садочки, щоб не було спекуляції, щоб знову не було десь ухилення від самої мети цього закону.</p>
<p>Тому я закликаю вас підтримати і фракція Всеукраїнського об'єднання "Свобода" буде підтримувати і голосувати за цей законопроект тому, що ми маємо зараз зробити все для того, щоб покращити умови для молодих сімей, щоб наші українці мали змогу і народжувати дітей і діти мали змогу навчатися в дошкільних навчальних закладах і віддавати у садочки. Тому ми як законодавці маємо створити всі ці умови, щоби в Україні почали відбудовуватися дитячі садочки, де є змога. То зараз ми маємо зробити такий механізм, щоби їх повернути у державну власність там де за безцінь пороздавали, попродавали, по приватизовували під кабаки і інші заклади&nbsp;&nbsp; &nbsp;розважальні, то ми зараз маємо створити такі умови, щоб ті всі садочки повернули у комунальну власність і щоб ми створили умови для того, щоб українці народжувалися, щоб наша нація процвітала…</p>
<p>&nbsp;</p>
<p align=center>Засідання веде Голова Верховної Ради України ТУРЧИНОВ О.В.</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ГОЛОВКО М.Й. …щоб наша нація процвітала, щоб створити всі умови для того, щоб дійсно ми розвивалися. Будь ласка, підтримайте цей законопроект. Але враховуючи, що зараз дуже мало депутатів в сесійній залі, тому все ж таки просив би поставити сигнальне голосування, якщо не буде голосів, то перенести його на четвер. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Зарубінський.</p>
<p>&nbsp;</p>
<p>17:29:40</p>
<p>ЗАРУБІНСЬКИЙ О.О.</p>
<p>Дякую, пане Головуючий. Шановні колеги, глибина проблеми, яка зараз розглядається має свої основи не тільки в тому, що за безцінь купувалися, а точніше розпродавалися дитячі садочки.</p>
<p>Проблема тут глибша. Справа в тому, коли приватизувалися фабрики, заводи і параходи, то вони приватизувалися разом із об'єктами соціальної інфраструктури. А після цього там де мали бути і там де були колись - будинки відпочинку, санаторії, профілакторії, з'явилися величезні приватні палаци на тисячі і&nbsp; десятки тисяч метрів житлової площі. І потім власники цих приватних палаців розповідають нам, як треба жити.</p>
<p>От де ключ проблеми. Тому мені здається поруч з тим, що тут записано в правильному законопроекті, а особливо правильно сказано, що: "не дозволяється відчуження до приватної власності", треба розглядати цю проблему комплексно, як власне і пропонувала пані Гриневич. Але це не значить, що за цей законопроект не варто голосувати, навіть в цілому можна проголосувати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, давайте. Народний депутат Журавський.</p>
<p>&nbsp;</p>
<p>17:31:06</p>
<p>ЖУРАВСЬКИЙ В.С.</p>
<p>Шановні колеги! Це фактично мертвий закон. Чому? Тому що я не знаю фактів, а якщо вони є, мабуть, вони одиночні факти, передачі приміщень державної форми власності в комунальну.</p>
<p>Та не передасця, скажімо приміщення Фонд державного майна чи Податкова, чи міліція, чи прокуратура. Я це знаю на прикладі великих міст, в тому числі і столиці України – Київ.</p>
<p>Тому все одно за цей законопроект треба голосувати, бо там є спрощена процедура. Але який вихід для того, щоб люди довго не чекали місць для своїх дітей в дитсадках. При будівництві нових районів планувати обов'язково введення нових дитсадків. Це раз.</p>
<p>І по-друге, давати певні пріоритети для приватної освіти. Для тих педагогів-власників, які хочуть допомогти в розширенні мережі дошкільних навчальних закладів. Дякую.</p>
<p>&nbsp;</p>
<p>ГОЛОВУЮЧИЙ. Яків Безбах. Будь ласка, включіть мікрофон. Чи з трибуни? Будь ласка.</p>
<p>&nbsp;</p>
<p>17:32:16</p>
<p>БЕЗБАХ Я.Я.</p>
<p>Уважаемые народные депутаты! Я категорически не согласен с коллегой, который только что выступал. То, что строить, планировать, - это надо, это понятно. Сейчас надо немедленно остановить распродажу этих садиков, которые сегодня есть. Мы очень много говорим и заботимся о наших детях,&nbsp; "а воз и ныне там". В индустриальном районе города Днепропетровска 4 садика бездействуют, на протяжение 20 лет не отдают!</p>
<p>Приднепровская железная дорога 3 садика держит в Самарском районе, не отдает! Это при том, что сегодня просто действительно нехватка! Я поддерживаю коллегу Гриневич, которая только что говорила о том. Запретить продажу, немедленно остановить распродажу, отдачу куда угодно эти детские территории под эти детские садики. Только в этом случае мы можем сегодня навести порядок и отдать это детям.</p>
<p>Поэтому прошу, пожалуйста, закон хороший. Спасибо авторам этого закона.</p>
<p>&nbsp;</p>
<p>ГОЛОВУЮЧИЙ. Шановні колеги, можемо голосувати? Народний депутат Немілостівий піднімає руку, що можемо. Шановні колеги, давайте спробуємо. Все ж таки за основу приймаємо? Сигнальне. Давайте посигналимо тим депутатам, тим депутатам, які відсутні в залі. Їм треба сигналити постійно. Прошу секретаріат зробити оголошення, щоб усі зайшли до залу. У нас є можливість, шановні колеги, прийняти рішення. Тільки я прошу, шановні колеги, біля колон, колеги, на робочі місця, будь ласка.</p>
<p>Прошу підготуватися до голосування. За дитячі садочки, щоб зберегти їх. Давайте зараз спробуємо сигнальне голосування. Прошу 4075а щодо підтримки цього закону. Прошу, шановні колеги, проголосувати сигнально. Прошу голосувати. Всі разом.</p>
<p>&nbsp;</p>
<p>17:34:27</p>
<p>За-212</p>
<p>В принципі сигнал позитивний. Можемо мобілізувати ще трошки голоси? Чи не можемо?</p>
<p>Я прошу по фракціях, будь ласка. 62 – "Батьківщина" (є резерви ще, колеги, пошукайте), Партія регіонів – 1 тільки за дитячі садочки виступає, "УДАР" – 35, 27 – "Економічний розвиток", 34 – "Свобода", 24 – "Суверенна європейська Україна" (як моноліт), "За мир та стабільність" – 1 тільки депутат, КПУ – традиційно 0,&nbsp; позафракційні – 28.</p>
<p>Шановні колеги! Андрію Володимировичу, можемо голосувати? Не можемо. Але в мене відчуття є, що от зараз мобілізуємося. Колеги, от давайте, от всі разом за діточок, щоб вони мали можливість ходити до дитячих садочків.&nbsp;</p>
<p>Давайте, шановні колеги, за основу разом, відповідально. Прошу, колеги. Депутат Каплін якраз зайшов. Вот той голос, якого нам не вистачало. Давайте за основу. Разом. 4075а. Прошу, голосуємо разом. За дітей, давайте.</p>
<p>&nbsp;</p>
<p>17:36:02</p>
<p>За-230</p>
<p>Рішення прийнято. Дякую.</p>
<p>Пропозиція… По фракціям, будь ласка. 70 – "Батьківщина", 1 – регіонал, "УДАР" – 38, 31- "Економічний розвиток", 35 – "Свобода", 26 – "Суверенна європейська Україна", "За мир та стабільність" – нікого немає, Компартія – 0, позафракційні – 29.</p>
<p>В цілому пропозицію? В цілому чи ні? Стойко, народний депутат. Включіть мікрофон.</p>
<p>&nbsp;</p>
<p>17:36:39</p>
<p>СТОЙКО І.М.</p>
<p>Олександр Валентинович, прошу повернутися до голосування за закони, які нас просувають і наближають ближче до Європи. Ми сигнал, як ви кажете, але ми не, ми не мали голосів. Зараз якраз є голоси і, я думаю, що саме ваша присутність в залі додає нам сил. Дякую.</p>
<p>&nbsp;</p>
<p>ГОЛОВУЮЧИЙ. Дякую за підтримку.</p>
<p>Шановні колеги, давайте з цим законом розберемось. Можемо в цілому проголосувати?&nbsp; Можемо. Не можемо?&nbsp; Можемо. Добре.</p>
<p>&nbsp;</p>
<p>ЛЯПІНА К.М. Тільки з зауваженням, яке я редакційно озвучила.</p>
<p>&nbsp;</p>
<p>ГОЛОВУЮЧИЙ. З зауваженнями редакційними, які озвучила народний депутат Ляпіна, так? Ксенія, будь ласка, на місце. Давайте спробуємо в цілому проголосувати.</p>
<p>Народний депутат Куніцин, прошу на своє робоче місце, кожний голос зараз важливий. Прошу,&nbsp; шановні колеги, в цілому підтримати Закон&nbsp; 4075а. Разом відповідально голосуємо, прошу,&nbsp; шановні колеги, в цілому.</p>
<p>&nbsp;</p>
<p>17:37:56</p>
<p>За-233</p>
<p>Рішення прийнято.&nbsp;</p>
<p>Дякую. Всі українські діти вам дякують,&nbsp; шановні народні депутати&nbsp; за те, що ви змогли мобілізуватись і проголосувати.</p>
<p>По фракціям,&nbsp; будь ласка. 70 - "Батьківщина",&nbsp; Партія регіонів – 1 за дітей, "УДАР" - 38,&nbsp; "Економічний розвиток" - 30, 35 – "Свобода", 26 - "Суверенна європейська Україна",&nbsp; "За мир та стабільність" – 2,&nbsp; КПУ -&nbsp; 0, позафракційні -&nbsp; 31.&nbsp; Молодці позафракційні, змогли, змогли все ж таки дотягнутись до кнопки для голосування.</p>
<p>По чому?&nbsp; Шановні колеги, ну давайте,&nbsp; будь ласка, тут і&nbsp; міністр АПК просить проголосувати. Я прошу з мотивів, "УДАР", хто у нас?&nbsp;&nbsp;&nbsp; Кутовий,&nbsp; будь ласка, включіть мікрофон.&nbsp;</p>
<p>&nbsp;</p>
<p>17:38:51</p>
<p>КУТОВИЙ Т.В.</p>
<p>Дуже дякую. Депутат Кутовий,&nbsp; фракція&nbsp; "УДАР Віталія Кличка". Олександр Валентинович,&nbsp;&nbsp; ми все думали, чому ми сигналили, а ми дійсно сигналили, щоб ви прийшли в зал, у нас&nbsp; в залі є міністр. Я як перший заступник комітету агрополітики, справді звертаємося до вас щодо необхідності проголосувати законопроекти&nbsp; по безпеці харчових продуктів, контролю і&nbsp; інші. Якщо можна,&nbsp; будь ласка, зробимо&nbsp; це.&nbsp;&nbsp;</p>
<p><b>&nbsp;</b></p>
<p>ГОЛОВУЮЧИЙ. Шановні колеги, я думаю, що ми повинні прислухатися до народного депутата Кутового, він має величезний досвід з цього питання. Я бачу, що Олександр Мирний також підтримує цю пропозицію. Голосуємо? Голосуємо. Валерій, голосуємо? 4179а, так я розумію? Так.</p>
<p>Давайте, шановні колеги, прошу, ми обговорили це питання і зараз навіть Андрій Деркач готовий підтримати цю пропозицію. Прошу, шановні колеги, давайте сядемо на свої місця, підготуємось до голосування і відповідально тиснемо на кнопки за українське село. Прошу. В цілому пропозиція? За основу і в цілому. Відповідальна? Результативна? Так. Можна в цілому? Дайте карточку міністру АПК, він також хоче голосувати.</p>
<p>Прошу, шановні колеги, за основу і в цілому, голосуємо 4179а. Захистимо наших аграріїв.</p>
<p>&nbsp;</p>
<p>17:40:36</p>
<p>За-224</p>
<p>Колеги, так же не можна. Було ж натхнення.</p>
<p>Шановні колеги, ану по фракціям, хто проколовся, давайте подивимось. 67 – "Батьківщина", Партія регіонів – 0, проти АПК виступають, "УДАР" – 38, 30 – "Економічний розвиток", "Свобода" – 35, 26 – "Суверенна європейська Україна", 0 – "За мир і стабільність", КПУ – 0, позафракційні тільки 28.</p>
<p>Шановні колеги, у позафракційних є ресурси і резерви. Прошу, повертаємось? Повертаємось.&nbsp; Колеги, АПК – це стратегічна галузь нашої економіки.&nbsp; Будь ласка, Олександр Мирний.</p>
<p>&nbsp;</p>
<p>17:41:17</p>
<p>МИРНИЙ О.Б.</p>
<p>Дякую, Олександре Валентиновичу. Олександр Мирний, Всеукраїнське об'єднання "Свобода".&nbsp; Олександре Валентиновичу, тут чисто технічні моменти. Видно, що люди бігли по залу просто не встигли. Це по-перше.</p>
<p>По-друге, я хочу нагадати і це правда, всі знають у цьому залі, що&nbsp; тут працювали робочі групи, що побажання всіх були враховані і обговорені, якщо щось відхилялося – аргументовано. І цей закон необхідний для: по-перше, аграріїв, а, по-друге, як це не смішно, для фінансової системи. Тому що це наступні транші кредитів, які будуть заходити в Україну. Пропоную повернутися і проголосувати в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, я&nbsp; прошу&nbsp; підтримати АПК і повернутися до цього питання. Наполягають всі представники фракцій саме на цьому, так чи ні? Тільки я прошу відповідально, колеги, давайте сядемо за свої робочі місця, давайте налаштуємось на&nbsp; результат. Коли є переконання, що буде результат, результат обов'язково буде. Прошу повернутися до цього питання. Давайте разом, разом&nbsp; впевнено голосуємо. Прошу, щодо повернення до цього питання.</p>
<p>&nbsp;</p>
<p>17:42:42</p>
<p>За-231</p>
<p>Дякую, шановні колеги.</p>
<p>Я прошу Віталій Журавський. Віталій Журавський, ваш голос був вирішальний в цьому випадку, давайте зараз за основу і в цілому. Прошу, шановні колеги, прошу голосуємо за основу і в цілому, разом тиснемо на кнопки "за". Прошу.</p>
<p>&nbsp;</p>
<p>17:43:14</p>
<p>За-230</p>
<p>Рішення прийнято. Дякую. Дякую.</p>
<p>По фракціям, будь ласка. "Батьківщина" – 70, 0 – "регіони",&nbsp; "УДАР" – 38, 30 – "Економічний розвиток", "Свобода" – 35, 27 – "Суверенна європейська Україна", 0 – "ЗМС", КПУ – 0, позафракційні – 30.</p>
<p>Шановні колеги! <i>(Шум у залі)</i> Шановні колеги, давайте не розходимось, тільки прошу. Хтось поставте на дверях, щоб ніхто не пішов. Зараз є натхнення у парламенту голосувати. Так чи ні? Можемо, можемо. Колеги, я вибачаюсь, у нас два закони, які доповідалися і не проголосувалися в першому читанні. Можемо проголосувати їх: 4986, 4986-1 і 4055. Я прошу, тут це закони альтернативні. Перше, ми голосуємо 4986, так я розумію? <i>(Шум у залі)</i> Ні.</p>
<p>Будь ласка, народний депутат Кутовий.</p>
<p>&nbsp;</p>
<p>17:44:26</p>
<p>КУТОВИЙ Т.В.</p>
<p>Олександр Валентинович, шановні колеги, ми коли розглядали і коли доповідав керівник комітету, ми прийшли до думки, що перше можна проголосувати законопроект (4986-1) і була на те згода міністра. І під час обговорення в комітеті ми дійшли цієї згоди, що якщо буде така можливість, то першим проголосувати&nbsp; законопроект нашої колеги Оксани Продан, бо він, в принципі, відображає всі позиції, які є в урядовому, крім того, має ще декілька позицій, які виписані трошки краще. Тому прошу його першим поставити на голосування.</p>
<p>&nbsp;</p>
<p>ГОЛОВУЮЧИЙ. За основу голосуємо? За основу. Тільки за основу, шановні колеги, давайте, наполягає фракція – з основу. Колеги, колеги, за основу – це також важливо. Давайте, готовність є голосувати?</p>
<p>Поїхали!</p>
<p>Отже, шановні колеги, перше читання, за основу приймаємо законопроект 4986-1: проект Закону про державний контроль у сфері безпечності та якості харчових продуктів і кормів. Благополуччя тварин, шановні колеги, ну, хто проти цього може щось сказати?... Підтримаємо, підтримаємо благополуччя тварин, шановні колеги, тому що це якість нашого харчування.</p>
<p>Прошу, шановні колеги, за основу разом.</p>
<p>Друзі, друзі, не всі тиснуть, не всі, бачу, тиснуть.</p>
<p>&nbsp;</p>
<p>17:46:02</p>
<p>За-223</p>
<p>Рішення не прийнято.</p>
<p>Колеги, ще раз кажу, ну, от є ж у нас можливість прийняти рішення! <i>(Шум у залі)</i></p>
<p>&nbsp;Я ще раз, колеги, можу повернутись до цього питання за основу? <i>(Шум у залі)</i></p>
<p>&nbsp;Віталій Журавський, ну, вас знову не було – знову прокололись з голосуванням, розумієте? Шановні колеги, можемо повернутися? <i>(Шум у залі)</i></p>
<p>&nbsp;Я прошу, сядьте на свої місця, давайте припинимо ходити по залу! Нам декілька законів ще треба прийняти – і відповідально, гідно ми можемо йти відпочити до завтрашнього сесійного засідання.</p>
<p>Шановні колеги, я бачу, підходять і підходять народні депутати, нові сили підійшли. Шановні колеги, прошу повернутися до цього голосування. Прошу підтримати повернення до голосування. Олена, голосуй давай! Прошу!</p>
<p>&nbsp;</p>
<p>17:47:05</p>
<p>За-227</p>
<p>Рішення прийнято. Шановні колеги, на межі, на межі. Я прошу: ніхто не йде з залу. Давайте зразу, спочатку.</p>
<p>Ні, ми повернулись. Треба за основу прийняти. Шановні колеги, повернутись – це ще не вирішити питання. Вирішити питання – це прийняти за основу. Прошу, Олександра Володимирівна, допомагайте голосувати. За основу, прошу разом, відповідально. Голосуємо.</p>
<p>&nbsp;</p>
<p>17:47:42</p>
<p>За-231</p>
<p>Рішення прийнято.</p>
<p>Тепер всі депутати можуть спокійно дивитись в очі тваринам, так чи ні? За скорочену процедуру. Давайте, шановні колеги, підтримуємо. Віталію, ну сядь на місце, я прошу. За скорочену процедуру, шановні колеги. Голосуємо за скорочену процедуру.</p>
<p>&nbsp;</p>
<p>17:48:14</p>
<p>За-218</p>
<p>Скорочена не пройшла.</p>
<p>Рішення не прийняте.</p>
<p>Ну, я думаю, що наступного тижня парламентського якраз воно буде підготовано. Шановні колеги! Давайте так, у нас якраз буде наступне засідання і зможе комітет підготуватись. Давайте не&nbsp; перетиснемо.</p>
<p>Шановні колеги! 4055а голосуємо чи ні? Проект Закону про побічні продукти тваринного походження, що не призначені для споживання людиною. Шановні колеги, щоб не було харчових отруєнь ми повинні це проголосувати. Так чи ні?</p>
<p>Прошу, шановні колеги, 4055а. Є готовність? Є готовність. Прошу голосувати за основу 4055а. Прошу.</p>
<p>&nbsp;</p>
<p>17:49:15</p>
<p>За-230</p>
<p>Рішення прийнято.</p>
<p>Шановні колеги, і тепер уявіть собі ситуацію, наші аграрії мають повне законодавство забезпечення для своєї діяльності, мають можливість експортувати свої товари за кордон, але не мають візи, щоб потрапити до Європи, і саме тому ми повинні прийняти закон, який забезпечує безвізове… Так чи ні? Пересування наших громадян по Європі.</p>
<p><i>(Шум в залі)</i></p>
<p><i>(Оплески) </i></p>
<p>Щоб я не помилився, Валерій, який номер?</p>
<p>Пацкан Валерій, будь ласка.</p>
<p>&nbsp;</p>
<p>17:49:54</p>
<p>ПАЦКАН В.В. 4991.</p>
<p>&nbsp;</p>
<p>ГОЛОВУЮЧИЙ. 4991, це друге читання, шановні колеги.</p>
<p><i>(Шум в залі)</i></p>
<p>&nbsp;</p>
<p>ГОЛОС ІЗ ЗАЛУ. І шахтарям, і лякарям…..</p>
<p>&nbsp;</p>
<p>ГОЛОВУЮЧИЙ. І шахтарям без віз, і лікарям без віз. Шановні колеги, важливе питання про Єдиний державний демографічний реєстр - це закон з пакету щодо безвізового режиму для наших громадян відносно їх подорожей до Європейського Союзу.&nbsp;</p>
<p>Ми обговорювали його детально. Можемо підтримати? За безвізовий режим. Прошу, шановні колеги, 4991. В другому читанні і в цілому. Прошу. Дуже відповідальне голосування. Колеги дуже відповідальне, вся Європа на нас дивиться, прошу голосуєм.</p>
<p>&nbsp;</p>
<p>17:50:58</p>
<p>За-223</p>
<p>Колеги, соромно перед Європою. Я прошу. Я прошу колеги. Колеги ну давайте жарти жартами, ну давайте серйозно працювати, ну серйозні закони, це не то, що ми зараз просто граємось, це відповідальні рішення, які приймає Верховна Рада, відповідальні рішення, які забезпечать нам Європейську інтеграцію. Я прошу повернутись до цього голосування, всіх прошу. І позафракційних прошу. Прошу повернутись до цього рішення. Голосуємо разом.</p>
<p>&nbsp;</p>
<p>17:51:44</p>
<p>За-227</p>
<p>Рішення прийнято.</p>
<p>Шановні колеги, на межі. Я прошу, давайте не бігати по залу, один голос вирішальний. Прошу, шановні колеги, підтримати у другому читанні, проект, реєстраційний номер 4991, про Єдиний державний демографічний реєстр та документи, що підтверджують громадянство України, посвідчують особу чи її&nbsp; спеціальний статус. Прошу, шановні колеги, безвізовий режим підтримати, підтримати всіх. В цілому прошу підтримати цей закон. Голосуємо бистріше.</p>
<p>&nbsp;</p>
<p>17:52:27</p>
<p>За-233</p>
<p>Рішення прийнято.</p>
<p>Дякую, шановні колеги, дякую.</p>
<p>Шановні колеги, в принципі ми багато питань вирішили. Просять шахтарі перерозподіл в бюджеті, але я не знаю, вистачить у нас голосів?</p>
<p><a href="http://w1.c1.rada.gov.ua/pls/zweb2/webproc4_2?pf3516=4980&skl=8" target=_blank>4980</a> – до порядку тільки, тільки до порядку денного. Зараз. Мін'юст підписав. Це перерозподіл фінансування, шановні колеги. До порядку денного прошу включити 4980. Зараз, зараз, шановні колеги. Олег, 4980.</p>
<p>&nbsp;</p>
<p>ЛЯШКО О.В. Я голосую, Паламарчук просить, треба підтримати.</p>
<p>&nbsp;</p>
<p>ГОЛОВУЮЧИЙ. Шановні колеги! Прошу сісти на свої робочі місця і включити до порядку денного проект, який стосується питань наших шахтарів. До порядку денного. Мінфін підтримує. Є віза Мінфіну з цього питання. Прошу, шановні колеги, проголосувати включення до порядку денного 4980.</p>
<p>Прошу голосувати.</p>
<p>&nbsp;</p>
<p>17:53:51</p>
<p>За-241</p>
<p>Рішення прийнято.</p>
<p>Шановні колеги, 4247а – проект Закону про&nbsp; заходи забезпечення запобіжного затримання осіб, що беруть участь у терористичній діяльності. Шановні колеги, терористи можуть вирватися на свободу, ми не можемо цього допустити. Верховна Рада повинна прийняти відповідальне рішення. Я прошу, Олександра Володимирівна, потім дам вам слово.</p>
<p>У нас залишилося буквально 5 хвилин, 5 відповідальних хвилин, які ми&nbsp; можемо прийняти рішення, які захистять наших громадян від терористів. Прошу, шановні колеги, для включення до порядку денного. Прошу голосувати включення до порядку денного 4247а – боротьба з тероризмом.</p>
<p>&nbsp;</p>
<p>17:54:50</p>
<p>За-201</p>
<p>Ні, щось з тероризмом у нас не виходить боротися відповідально.&nbsp;&nbsp;&nbsp;&nbsp;&nbsp; "За" – 201. Рішення не прийнято.</p>
<p>По фракціях, будь ласка. 72 – "Батьківщина", Регіони – 0 (це зрозуміло), 37 – "УДАР", 13 – "Економічний розвиток", 35 –"Свобода", "Суверенна європейська Україна" професійно працює – 27, 0 – ЗМС, КПУ – 0, позафракційні – 17.</p>
<p>&nbsp;</p>
<p>ГОЛОС ІЗ ЗАЛУ. В мене картка не спрацювала.</p>
<p>&nbsp;</p>
<p>ГОЛОВУЮЧИЙ. Колеги, я ще раз кажу, у нас вже народ &nbsp;втомився, я так розумію, інтенсивно працювати. Це неправильно. Це неправильно, тому що це закони, які треба підтримувати.</p>
<p>Олександра Володимирівна, з трибуни, будь ласка, 2 слова скажіть. Останнє голосування зараз можемо зробити.</p>
<p>&nbsp;</p>
<p>17:55:40</p>
<p>КУЖЕЛЬ О.В.</p>
<p>Шановні друзі, давайте на позитивному закінчимо цей день і проголосуємо у другому читанні щодо засади контролю, яким забороняється зупиняти підприємства без суду, відповідальність контролюючих органів, дуже позитивні зміни для бізнесу і для ваших виборців. Будь ласка, з любов'ю до України і до підприємців України.</p>
<p>&nbsp;</p>
<p>ГОЛОВУЮЧИЙ. Номер, номер, Олександра Володимирівна?</p>
<p>&nbsp;</p>
<p>КУЖЕЛЬ О.В. 0937.</p>
<p>&nbsp;</p>
<p>ГОЛОВУЮЧИЙ. 0937. Шановні колеги, нагадаю, йдеться про основні засади державного нагляду&nbsp; (контролю) у сфері господарської діяльності. Колеги, готовність є? Відповідальність є у депутатів за долю Батьківщини? Є.</p>
<p>Прошу, шановні колеги, 0937 в другому читанні і в цілому, і в цілому, шановні колеги. Я дивлю на монітор, можемо прийняти коли всі народні депутати проголосують, всі без виключення, всі, хто знаходиться в залі, тоді шанси є. Прошу 0937 в другому читанні і в цілому. Прошу підтримати.</p>
<p>&nbsp;</p>
<p>17:56:49</p>
<p>За-225</p>
<p>Я прошу, ну, давайте, ну, ви руки підіймаєте.</p>
<p>Колеги, ну от дивляться завдяки каналу "Рада" як працює Верховна Рада і народ дивується, що ми не можемо&nbsp;&nbsp; з вами прийняти відповідальне рішення. Прошу,&nbsp; шановні колеги, повернутися до цього питання, тільки повернемося, коли всі голосують. Андрій Володимирович,&nbsp; всі голосують. Система працює, депутати не працюють. Прошу,&nbsp; шановні колеги, повернутись до цього питання, але всі, всі тиснуть на кнопку.&nbsp; Прошу,&nbsp; шановні колеги, голосуємо.</p>
<p>&nbsp;</p>
<p>17:57:38</p>
<p>За-230</p>
<p>Є можливість, є можливість,&nbsp; шановні колеги, але ж це повернулись. Олександра Володимирівна, не радійте,&nbsp; поки ми не приймемо в цілому. Прошу в цілому підтримати цей проект 0937, в цілому.&nbsp; Не розходимось, не розслабляємось,&nbsp; шановні колеги, тиснемо на кнопки.&nbsp; Прошу, в цілому.</p>
<p>&nbsp;</p>
<p>17:58:04</p>
<p>За-224</p>
<p>Колеги, ну давайте, ну хто жартує?&nbsp; Ну 230 є голосів,&nbsp; ми … Не треба по фракціям, прошу повернутись і зразу подвійне голосування. "Двустволочку" робимо?&nbsp; Робимо, зразу. Прошу повернутись до голосування. Не можемо, спочатку повернемось, а потім в цілому. Голосуємо всі, ніхто не розходиться.&nbsp;</p>
<p>&nbsp;</p>
<p>17:58:35</p>
<p>За-225</p>
<p>Рішення не прийнято.</p>
<p>Шановні колеги, я ще раз хочу сказати, я бачу, в залі є голоси. Колеги, по фракціям дайте мені подивитися, хто підсачковує.</p>
<p>"Батьківщина" – 71, Регіони – 0, традиційно, 38 – "УДАР", нормально, 30 – "Економічний розвиток", позитивно, 35 – "Свобода", "Суверенна європейська Україна" – 27, ЗМС – 0, КПУ – 0, 24 - позафракційні.</p>
<p>Колеги, прошу повернутися до цього питання. Є можливість, я дивлюсь вам в очі, голосуємо, повернення до цього питання. Юра голосуй, потім розкажеш.</p>
<p>&nbsp;</p>
<p>17:59:27</p>
<p>За-229</p>
<p>І без перерви. Зразу в цілому. Юра, в цілому. Голосуємо.</p>
<p>&nbsp;</p>
<p>17:59:46</p>
<p>За-216</p>
<p>Рішення не прийнято.</p>
<p>Шановні колеги, я не розумію, повернення ми голосуємо, а в цілому не голосуємо, в чому проблема?</p>
<p>Я ще раз, колеги, ми вже 15-й раз голосуємо 0937 про засади державного нагляду, контролю у сфері господарської діяльності (щодо заборони перевірки підприємств).</p>
<p>Колеги, я ще раз хочу сказати: у нас 230 голосів, народний депутат Тимошенко вже запізнюється на зустріч важливу з депутатами, з виборцями вірніше.</p>
<p>Давайте останній раз я пробую, останній – провалимо, значить провалимо.</p>
<p>Колеги, я бачу руки, Немає часу для&nbsp; виступу. Народний депутат Опанащенко із-за вас провалили голосування.</p>
<p>Шановні колеги, я прошу, народний депутат Опанащенко, сідайте на своє&nbsp; місце, будь ласка, всі на вас дивляться, як ви будете голосувати за те, щоб&nbsp; не було перевірок на підприємствах, які працюють на державу.</p>
<p>Прошу, шановні колеги, остання спроба. Після цього будуть говорити картки працюють,&nbsp; я не буду більше ставити на голосування. Прошу повернутися, прошу повернутися до розгляду цього питання. Прошу шановні колеги, відповідально, давайте&nbsp; серйозно поставимось. Прошу голосувати.</p>
<p>&nbsp;</p>
<p>18:01:38</p>
<p>За-238</p>
<p>Рішення прийнято.</p>
<p>Прошу в цілому проголосувати законопроект 0937. Прошу шановні колеги.</p>
<p>&nbsp;</p>
<p>18:01:59</p>
<p>За-234</p>
<p>Рішення прийнято.</p>
<p>Дякую, шановні колеги. Ми підтримали і наших аграріїв, і наших підприємців, і всіх громадян, які планують їздити без віз в Європу. Дякую Верховній Раді.</p>
<p>Ми завершуємо сьогоднішнє вечірнє засідання і продовжимо нашу роботу завтра&nbsp; о 10 годині ранку. До побачення.</p>
<p>&nbsp;</p>
<p>&nbsp;</p>

