Стенограма пленарного засідання
26 грудня 2007
<div>
<p align=center>ЗАСІДАННЯ П’ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>26 грудня&nbsp; 2007 року, 10:00 година</p>
<p align=center>Веде засідання Голова Верховної Ради України ЯЦЕНЮК А.П.</p>
<p>&nbsp;</p>
<p>ГОЛОВУЮЧИЙ. Всім доброго ранку. Шановні народні депутати, я прошу реєструватися.</p>
<p>10:01:35</p>
<p>Зареєструвалося&nbsp;-418</p>
<p>У залі зареєстровано 418 народних депутатів. Прошу показати&nbsp; по фракціям. Оголошую ранкове засідання пленарне&nbsp; Верховної Ради України&nbsp; відкритим.</p>
<p>Шановні народні депутати, у вас на руках знаходиться проект&nbsp; Постанови Верховної Ради України про обрання&nbsp; голів, перших заступників, заступників голів, секретарів, членів комітетів Верховної Ради України шостого скликання. Зараз доносять, колеги. Ми щойно зустрічалися&nbsp; на Погоджувальній раді, на превеликий жаль, у напівусіченому форматі, тому що&nbsp; не всі очильники фракції Партії регіонів&nbsp; прибули, і таким чином мені&nbsp; не вдалося&nbsp; отримати підпис фракції Партії регіонів на відповідному проекті постанови.</p>
<p>Одначе, так, як і обіцялося, проект постанови підписаний чотирма&nbsp; особами. Ми роздаємо цей проект постанови Верховної Ради, і я&nbsp; прошу протягом 30 хвилин, доки у нас буде проходити відповідно до статті 25&nbsp; Регламенту Верховної Ради, так звана, розминка, щоб ми завершили процедуру,&nbsp;&nbsp; тому що там є певні неузгодженості щодо персонального складу саме&nbsp; фракції&nbsp; Партії регіонів, щоб у нас була консенсусна і зважена позиція по всім питанням.</p>
<p>Шановні колеги, відповідно до статті 25 Регламенту&nbsp;&nbsp; у нас є 30 хвилин. Я прошу&nbsp; розпочати засідання Верховної Ради&nbsp; з запису для&nbsp; виступу народних депутатів&nbsp; України. Прошу записуватися на виступи.</p>
<p>Зарубінський Олег Олександрович, „Блок Литвина”, будь ласка. На виступ з трибуни. Якщо є бажання з місця, значить буде з місця. А, Володимир Михайлович, будь ласка. Я не бачу просто хто. <b></b></p>
<p>Колеги! Я прошу тишу. Володимир Михайлович, будь ласка.</p>
<p>&nbsp;</p>
<p>10:03:45</p>
<p>ЛИТВИН В.М.</p>
<p>Шановні колеги, шановні народні депутати, користуючись нагодою, я думаю, що нам потрібно привітати наших співвітчизників з новорічними, різдвяними святами і побажати всім нам, щоб Верховна Рада в нормальному штатному режимі допрацювала ці дні, які залишилися до новорічних свят. А тепер по суті питання.&nbsp;&nbsp;</p>
<p>Учора була заява від нашої фракції відносно того, що потрібно прийняти Закон України про продовження мораторію на продаж землі. На превеликий жаль, ця тема залишилася поза увагою Верховної Ради України, бо у нас, у нашої фракції, складається стійке враження, що сьогодні є нестримне бажання не приймати рішення по суті, а підігнати основний внутрішній документ Верховної Ради України, тобто Регламент, під політичну ситуацію, під політичний момент, під процеси, які відбуваються, власне, як у коаліції, так і у тих, хто не входить до коаліції.</p>
<p>Тому перше і головне, і це – позиція нашої фракції: перед розглядом питання щодо Закону про Державний бюджет ми пропонуємо, наполягаємо про те, щоб було проголосовано закон про мораторій на ринок землі. І взагалі ми вважаємо, що землі сільськогосподарського призначення не повинні бути предметом купівлі і продажу. Це – ключове питання. І всі посилання на те, що прикінцеві положення не дозволяють вводити ринок, не будуть, як це у нас часто буває, виконані.</p>
<p>Друге – проведення інвентаризації землі.</p>
<p>Наступний момент, ключовий. Перед розглядом бюджету треба послухати, що зроблено було з виконанням бюджету на 2007 рік.</p>
<p>Ще один момент. Розглянути Основні напрямки економічного і соціального розвитку країни, після того перейти до розгляду бюджету. Я хотів би наголосити, що, очевидно, немає потреби прозвітувати, що прийнято бюджет. Потрібно усвідомити кожній фракції, кожному депутату&nbsp; і довести до відома&nbsp; українського суспільства який буде цей бюджет, які&nbsp; в ньому закладені переваги і які є ризики.</p>
<p>Ми пропонуємо, окрім всього іншого, прийняти закон про основні видатки, який повинен діяти до прийняття бюджету, в соціальній сфері.</p>
<p>І відносно внесення змін до Регламенту. Я хотів би сказати, давайте будемо виходити з того, що якщо якась політична фракція виступає проти внесення змін до Регламенту, ці зміни не повинні вноситись, бо спочатку прийняли вигідні для себе рішення, а тепер є намагання підігнати Регламент. Я хочу сказати. Шановні колеги, не&nbsp; вийде!</p>
<p>Дякую за увагу.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Кармазін Юрій Анатолійович, Блок "Наша Україна - Народна Самооборона".</p>
<p>&nbsp;</p>
<p>10:07:05</p>
<p>КАРМАЗІН Ю.А. Юрій Кармазін, Блок "Наша Україна - Народна Самооборона", Партія захисників Вітчизни.</p>
<p>Шановні народні депутати! Шановний український народе! Всі стомилися від тої процедури, яка відбувається весь час в Україні, і ми зараз бачимо, що є намагання замінити прийняття бюджету прийняттям сурогатного документа.</p>
<p>Наша фракція категорично закликає всіх народних депутатів до злагодженої, узгодженої роботи над&nbsp; бюджетом саме як над основним документом. Старожили цієї зали&nbsp; пам`ятають, як 31 числа одного з років мені прийшлось вносити сюди в зал ялинку, зараз, спасибі Голові, їх аж дві&nbsp; стоїть тут, але мені прийшлось внести ялинки, щоб нагадати, що Новий рік наступає, і ми прийняли бюджет 31 числа ввечері і нічого страшного не сталось. Я нагадую, бо тут переді мною виступали і казали, що якісь інші показники треба затверджувати, а не бюджет.</p>
<p>Що стосується до того, що йдуть вимоги як міняти Регламент. Давайте відноситись до Регламента як до внутрішнього документа, поки що він не є законом. Це перше.</p>
<p>І друге. Намагання зробити спробу вето однією фракцією любою самою поважною&nbsp; неможливе сьогодні, тому що Конституція передбачає 226. Є більшість – може мінятися і бюджет в тому числі. Давайте приймемо закон про бюджет, тоді вони не будуть мінятися. Тому давайте над ним також попрацюємо.</p>
<p>Я хотів би звернути увагу численних урядовців, які були і які є, на те, що для українського народу дуже важливо зрозуміти, чи усвідомлює політикум, що по 15 відсотків йде інфляція на рік, на листопад і на грудень, що це зараз уже вдарило по ньому. Тому мова стоїть про підвищення пенсій, заробітних плат і інших соціальних гарантій, про індексацію цих пенсій і соціальних виплат.</p>
<p>І тому, з огляду на те, що комітети, я переконаний, запрацюють і будуть створені, я вважав би утриманням від домовленостей тих фракцій, які, Арсеній Петрович, не підписали, чи не з’явились, чи свідомо затягували зараз розгляд питання, і це дає можливість відходити і нам від своїх обіцянок. Я маю на увазі представників більшості.</p>
<p>Я звертаю вашу увагу, що люди нам не пробачать, якщо ми знову тягнемо з бюджетом з прийняттям. Давайте приймати повноцінний бюджет, і це бюджет не для більшості, не для коаліції, а для держави Україна.</p>
<p>&nbsp;</p>
<p>ГОЛОВУЮЧИЙ. Фракція Партії регіонів… Я прошу, Юрій Анатолійович, ну, ми не встигнемо, нам треба розглядати. Шуфрич Нестор Іванович передає слово Лавриновичу Олександру Володимировичу.</p>
<p>&nbsp;</p>
<p>10:10:42</p>
<p>ЛАВРИНОВИЧ О.В.</p>
<p>Шановний пане Голово, шановні колеги, я хочу сьогодні привернути увагу сесійного залу, а також всього українського народу до питання, яке є надзвичайно важливим і стосується організації управління в усій країні, на всіх ланках, від місцевого до найвищого.</p>
<p>Під час виборчої кампанії, практично, всі&nbsp; пропонували обов’язково ухвалити Закон про державну службу і розмежувати політичні посади з посадами управлінців. Ніхто цього не заперечував, це внесено в пріоритети і в переліки законів, які є першочерговими для прийняття.</p>
<p>Уряд Віктора Федоровича Януковича ухвалив своє рішення, як законодавчу ініціативу, скерував до парламенту. В зв’язку із зміною уряду цей проект відкликано. Партія регіонів вносить цей проект для розгляду, для того, щоб він, як невідкладний, був розглянутий якомога скоріше і&nbsp; щоб в Україні не повторилися рецидиви 2005 року, які сьогодні&nbsp; вже знову починають давати себе знати.</p>
<p>Знову без всякої мотивації щодо професійної відповідності пропонується звільнення людям, або вони звільняються без жодних пояснень. І це стосується як великих відомств, так як Пенсійний фонд, наприклад, коли людині, яка має&nbsp; чи не найвищий рівень кваліфікації в Україні в цій галузі пропонують піти, тому що потрібно звільнити місце знову&nbsp; комусь стає більш рідним, близьким.</p>
<p>Якщо за таким принципом далі по всій Україні, в кожній області, в кожному відомстві будуть іти підходи, це робота на руйнацію державного управління,&nbsp; державного управління, від якого залежить вирішення&nbsp; питань всіх громадян в нашій державі.&nbsp; Зрештою ми повинні прийти до&nbsp; того, щоб управлінські рішення приймали професіонали, люди, які вміють це робити, які знають суть справи, щоб не приходили мітингувати там, де потрібно вирішувати питання для людей, питання професійної організації діяльності в кожній галузі.</p>
<p>Я хочу наголосити на тому, що ми в сесійній залі повинні протидіяти таким рішенням і таким крокам, які сьогодні можуть поставити знову український народ під випробовування проходження&nbsp; люстраціями за вподобаннями, за політичними поглядами, або за належністю, чи неналежністю до родини.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо.&nbsp; Семерак Остап Михайлович.</p>
<p>Томенко Микола, будь ласка, фракція „Блок Юлії Тимошенко".</p>
<p>&nbsp;</p>
<p>10:13:39</p>
<p>ТОМЕНКО М.В.</p>
<p>Шановні колеги, я хочу від імені фракції сказати, що ми сьогодні підтримуємо порядок денний, який передбачає, в першу чергу, проголосувати за персональний склад і керівництво&nbsp; комітетів Верховної&nbsp; Ради, оскільки переконані, що Верховна Рада повинна нарешті зайнятися своєю основною функцією – законотворчою діяльністю. І ми вважаємо, що можна відтермінувати питання розгляду і голосування за заступників Голови Верховної&nbsp; Ради України, поки опозиція визначиться, але треба невідкладно почати роботу у комітетах. Тому фракція буде голосувати за дану постанову.</p>
<p>Єдине, що ми хотіли б сказати, я думаю, що наші виборці і громадяни повинні знати, що як ми рахували фракції… сьогодні історичний день – на 15-й день ми дочекалися, коли фракція Партії регіонів подала персональний список депутатів до комітетів. І коли будуть виникати питання, чому депутатам треба 30-го і 31-го працювати над бюджетом, я думаю, це аргумент достатньо серйозний – скільки ми чекали персонального списку від Партії регіонів до комітетів.</p>
<p>Але важливіше не те. Важливіше те, що ми повинні як парламент, який не виконав свої обіцянки і не почав активно працювати одразу після обрання, працювати зараз у той спосіб, щоб наші громадяни чітко знали, що бюджет як основний економічний закон нашої країни, буде не просто ефективний, а найголовніше, він буде прийнятий і в інтересах українського народу і буде ухвалений вчасно.</p>
<p>Тому наша фракція буде пропонувати достатньо швидкий і ефективний механізм обговорення і ухвалення бюджету, оскільки ми вважаємо, що ми не можемо увійти в наступний рік без бюджету України.</p>
<p>Що стосується проблем, які підняли колеги з „Блоку Литвина” щодо мораторію, хочу сказати, наша позиція чітка, вона зводиться до наступного: ми були тоді, у Верховній&nbsp; Раді п’ятого скликання ініціаторами того, що продаж землі в Україні може бути розпочатий лише за умов правових гарантій діяльності в цій сфері. І допоки немає Земельного банку, допоки не ухвалені законопроекти, які стосуються Державного реєстру, гарантій тим людям, які беруть або закладають землю. Наша фракція не буде підтримувати зняття мораторію, доки ці законопроекти не будуть ухвалені. Ми вважаємо, що якнайперші законопроекти Верховна Рада повинна прийняти закони, які б гарантували порядок на земельному ринку України.</p>
<p>І насамкінець, стосовно політичних репресій. Я хотів би наших колег, які в опозиції, впевнено дивитися у майбутнє. Все буде нормально у кадровій політиці України. І коли із 12 заступників міністрів наш уряд залишає чотири – це не репресії, це наведення порядку. Тому я хотів би, щоб за наведення порядку ви не переживали.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Фракція „Блок Литвина”, Рудченко Микола Миколайович.</p>
<p>Катерина Ващук.</p>
<p>&nbsp;</p>
<p>10:17:01</p>
<p>ВАЩУК К.Т.</p>
<p>Шановний Голово, шановні народні депутати! Хто уважно подивився бюджет, проект бюджету, який нам був даний ще старим урядом, повинен був звернути увагу на два моменти. У цьому бюджеті абсолютно знята така норма, яка передбачала спеціальний режим оподаткування податком на додану вартість аграрного сектору. І абсолютно по-іншому іде оподаткування у цій царині. Що це значить? Це значить, що село в один рік утратить більше 10 мільярдів гривень.</p>
<p>Дорогі народні депутати, я хочу запитати цю залу, чим ми їх назад селянам вернемо? Кажуть, що ніби тими дотаціями, які будуть. Але якщо ви звернули увагу, то прямих дотацій – не більше три мільярди. Три – і десять. Ми в один рік кінчимо село. І нічого дивного тут немає. Можливо, це велика програма, бо далі хочуть увести ринок землі.</p>
<p>Ми говорили і проводили аграрну реформу з однією метою – аби селянин був господар на землі. Він сьогодні конкурентноздатний на ринку землі. Він може купити хоча б один гектар при тій фінансово-економічній ситуації, яка є в селі. Чи, можливо, це може зробити агроном, інженер, спеціалісти села? Ні. Вони всі сьогодні в дуже поганій економічній, фінансовій ситуації. Значить, ринок землі буде введений з однією метою – відмити чорні капітали, легалізувати їх або запустити через спільні підприємства іноземних людей. Скажімо, в Західній Україні вже потоком ідуть інвестори з інших держав, які сусідні з нами, і кажуть, не треба воювати Україну, треба скупити її землю. Тому, шановні колеги, ми не просто сьогодні б'ємо тривогу, якщо в бюджеті буде продовжений той самий метод оподаткування селян податком на додану вартість і буде проголосований Закон „Про мораторій продажу на землю” до прийняття нормального законодавства, бо в тій системі - це просто обкрадання українського народу. Тоді ми можемо говорити про новий бюджет. Все інше, всі лозунги з трибуни, що це для народу, - це од лукавого. Це буде далеко не для народу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp;</p>
<p>Гриневецький Сергій Рафаїлович. Зарубінський. Прошу, слово Зарубінському, "Блок Литвина".</p>
<p>&nbsp;</p>
<p>10:20:15</p>
<p>ЗАРУБІНСЬКИЙ О.О.&nbsp;</p>
<p>Олег Зарубінський, фракція "Блоку Литвина".</p>
<p>Шановний, Арсенію Петровичу! Шановні колеги, мені б хотілося використати цей час, для того щоб поговорити про пропозиції, які вчора були внесені щодо змін до існуючого Регламенту Верховної Ради. Я хотів би зупинитися на трьох моментах, бо мені здається, що вони є дуже важливі і нерозуміння цієї важливості може призвести до дезорганізації або до кон’юнктури повної у роботі Верховної Ради. Перший момент. Пропонується така цікава ситуація, коли можна змінювати процедуру голосування у Верховній Раді, коли проти цього не виступає жодна фракція. Ви знаєте, можна було б погодитися з цим, якщо б Верховна Рада цієї каденції вже не використала зміну процедуру при голосуванні за Прем’єр-міністра України.</p>
<p>Якщо б це було, шановний автор законопроекту, внесено відразу після роботи Верховної Ради, то тоді можна було б сприймати це нормально. Мені здається, що підганяти Регламент під кон’юнктуру, під конкретну ситуацію є небезпечно хоча б тому, що через півроку, через рік, та неважливо коли, ця ситуація може змінитися.</p>
<p>У даному ж випадку получається достатньо цікава&nbsp; ситуація. Коли треба було зміни процедуру 150 людьми, тоді була організована дискредитація, шоу-програма дискредитації система електронної „Рада”. Те, що це було організовано, ми це прекрасно вже зрозуміли, тому що після цього всі голосування системою „Рада” не піддаються сумніву. Сумнів був тоді, коли це було потрібно.</p>
<p>Тому фракція "Блоку Литвина" категорично проти такої кон’юнктурної зміни Регламенту під конкретну ситуацію. Кон’юнктура не може&nbsp; визначати роботу Верховної Ради України.</p>
<p>Другий момент, важливий момент Регламенту. Виникла юридична колізія: а коли головуючий має оголошувати про припинення існування більшості або коаліції? Мені здається, що тут ініціатива наших колег, здається Зварича і Ключковського, є абсолютно правильними. Вони намагаються уніфікувати цю процедуру. І так, як в минулих скликаннях було, коли менше стає депутатів для того, щоб існувала фракція, дається два тижні, 15 днів, для того, щоб вони могли якісь речі застосувати, щоб ця фракція не розпалася.</p>
<p>Мені здається, тут треба робити таке ж саме з коаліцією. Але я категорично проти такої позиції, коли пропонується, що реалізація коаліцією своїх повноважень призупиняється на період до завершення згідно із законом процедури заміщення народного депутата.</p>
<p>Шановні колеги! У виконавчу владу піде&nbsp;&nbsp; ще багато наших колег, це що весь час Верховна Рада має не працювати в той час, коли хтось буде приймати присягу і ЦВК&nbsp; буде працювати? Парламент України важливіше ніж коаліція. І коли є 440 депутатів, 430 депутатів, а хтось не встиг прийняти присягу, це не значить, що парламент не повинен працювати.</p>
<p>Тому мені здається, що…</p>
<p>&nbsp;</p>
<p>ГОЛОВУЮЧИЙ. Тимошенко Микола Михайлович, Комуністична партія України.</p>
<p>Я не бачу там Гриневецького. В машині, вибачте, пів секунди. Зараз я перевірю по машині, якщо був Гриневецький, ми зараз дамо Гриневецькому слово. Будь ласка.</p>
<p>&nbsp;</p>
<p>10:24:05</p>
<p>САМОЙЛИК К.С.</p>
<p>Будь ласка, нехай передає, я не заперечую. Микола Михайлович, тут сумніви щодо…</p>
<p>&nbsp;</p>
<p>ГОЛОВУЮЧИЙ. Передав слово. Колеги, я прошу не витрачати час.</p>
<p>Будь ласка, прошу.</p>
<p>&nbsp;</p>
<p>САМОЙЛИК К.С. Шановні колеги, я маю доручення оголосити заяву про створення міжфракційного депутатського об’єднання на підтримку Канонічної православної церкви в Україні.</p>
<p>Ми, народні депутати України, представники різних політичних сил, що представлені у Верховній Раді, опираючись на Конституцію України, вибір нашого народу, ментальність, історії та волю переважної більшості наших виборців громадян України, заявляємо про створення міжфракційного депутатського об’єднання на підтримку Канонічної православної церкви України. Маємо політичну волю на конституційне, юридичне, представницьке забезпечення права на свободу совісті, на сповідання православної віри нашими громадянами згідно їх власних переконань; створення атмосфери терпимості, миру та поваги до внутрішньо-церковних засад, рішень та канонічного права, подальшого законодавчого забезпечення, реального відокремлення церкви від держави, унеможливлення втручання державних, політичних, громадських організацій у внутрішньо-церковні справи та структури забезпечення поважного і належного місця в православній церкві в Україні. Можливості розгортання церковними інституціями соціально значущих проектів для усіх прошарків населення, створення реальних умов захисту та прав громадян на вільне, історично-культурне, канонічно обумовлене сповідування православної віри громадянами України вищому представницькому органі владу, Верховній Раді України.</p>
<p>Про це повідомляємо наших виборців, депутатів Верховної Ради <a name=Temp></a>України, політичні партії, громадські організації, релігійні конфесії та весь український народ. Дану заяву проголошуємо, та скріплюємо власними підписами.</p>
<p>На сьогоднішній день до депутатського об’єднання входить 155 народних депутатів. Координаторами є Самойлик Катерина Семенівна, Колесніченко Вадим Васильович, Васильєв Геннадій Андрійович. А вам, шановні крикуни, хочу сказати: за всю новітню історію України стільки ганьби для історичної православної церкви, стільки руйнувань ніхто не приніс, окрім вас. І тому я з честю заявляю про створення об’єднання про підтримку церкви. Ми будемо все робити для того, щоб православний вибір був захищений у Верховній Раді України. А ви голосуйте далі. Ви вже доголосувалися до того, що далі падати нікуди.&nbsp;</p>
<p>&nbsp;</p>
<p>ГОЛОВУЮЧИЙ. Слово надається Гриневецькому Сергію Рафаїловичу. Він випадково випав з машини, тому що була передача слова. "Блок Литвина" , будь ласка, Сергій Рафаїлович.</p>
<p>&nbsp;</p>
<p>10:27:25</p>
<p>ГРИНЕВЕЦЬКИЙ С.Р.</p>
<p>Шановний Арсеній Петрович! Шановні колеги!&nbsp; Перш за все я хотів би наголосити на тому, що ми впевнено&nbsp; ввійшли в стан напівлегітимності.&nbsp; І всі ті проекти, які сьогодні роздані нам, це ще раз підтверджує, що ми не ввійшли в конституційне річище і в правове поле. Виходячи з цього, ми&nbsp; повністю будемо діяти відповідно до того алгоритму, який виголосив голова фракції&nbsp; Володимир Литвин.</p>
<p>Але що стосується проекту бюджету на 2008 рік, я все-таки наполягав&nbsp; би, Арсеній Петрович, на тому, щоб заслухати хоча б невеликий звіт того, а що ж було зроблено за 2007 рік. Справа в тому, що ми стали свідками, що державні субвенції на місцях виконуються на 50-60 відсотків, а в таких напрямах, як капітальне будівництво, взагалі на 30-35 відсотків освоєння іде. Виникає питання: кому це вигідно?</p>
<p>Інший напрям. Мова йде про прогнозні показники. Мені здається, що треба було б, щоб їх&nbsp; більш широко розкрили і показали, на базі чого буде створений бюджет 2008 року, щоб не сталося те, що сталося в 2007 році.&nbsp;&nbsp; Як буде працювати Закон про тендерні закупки?&nbsp;</p>
<p>І ще на одному, на чому хотілося б наголосити – це пакетні голосування. Ми підемо на пакетні голосування, але за умови того, щоб зберегти основне національне багатство нашої держави, що виписано в Конституції – землю.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp;</p>
<p>Шмельова Світлана Олександрівна, фракція комуністів.</p>
<p>&nbsp;</p>
<p>10:29:30</p>
<p>ШМЕЛЬОВА С.О.</p>
<p>Шановні колеги, шановний пане Голово, на жаль, перший мій виступ з цієї високої трибуни буде про рейдерство на видавничі комплекси держави тобто планове знищення&nbsp; поліграфії. Здійснює цей злочин керівництво ДАК „Укрвидавполіграфія” до складу якого увійшло&nbsp; двадцять два видавництва, а загалом близько тридцяти підприємств, у тому числі і видавництво „Київська Правда„ де розташовано і друкується 250 тисячним тиражем газета „Київський Вісник”.</p>
<p>Ще минулого року ми били тривогу з приводу того, що&nbsp; підприємства, які увійшли до ДАКу,&nbsp; планується виставити&nbsp; на торги тобто здійснено замах на інформаційну безпеку України.</p>
<p>Тоді ж Голова Національної спілки журналістів&nbsp; звертався письмово до віце-прем’єра пана Азарова у якому повідомляв про поневіряння редакційних колективів у місті Запоріжжі, де з будинку преси&nbsp;&nbsp; викинули редакцію обласних газет, де нові власники замуровували двері до кабінетів, міняли замки, шалено підвищували орендну&nbsp; плату.</p>
<p>Те саме зробили і з поліграфічним комбінатом „Збруч” у Тернополі. Здирницька орендна плата спустошила редакційний бюджет газети „Свобода”, журнально-газетний комплекс „Таврія” у Криму перепрофілювали, зігнавши журналістські колективи в одне приміщення і погрожуючи взагалі викинути на вулицю. Перепрофільовано, а отже звільнено робітників обласної друкарні у місті Рівне. Такий самий деребан, вибачте, відбувається з видавництвом „Київська правда”, яке ще зовсім недавно було прибутковим. Скажіть, шановні колеги депутати, навіщо знищувати підприємство, яке дає наповнення у державний бюджет, яке, крім економічної вигоди, має ідеологічне, духовне і культурне значення? Менеджери призначенні управляти ВАТ видавництво „Київська правда” змінили 95 відсотків керівного складу фахівців, на їхні місця прийшли люди далекі від знань про поліграфію. Крім того, нове керівництво ВАТ зігнало всі виробничі цехи у приміщення, що наносить шкоду якості друку, скоротилася кількість замовників, пішло багато газет, „Вечірній Київ” друкується теж в іншому місці.</p>
<p>У мене, як людини, віддавши 44 роки поліграфії та журналістиці, немає іншого виходу ніж звернутися із заявою про розкрадання державного майна до прокуратури, тому що як тільки-но новий Проект Закону „Про Державний бюджет України на 2008 рік” зніме заборону на приватизацію стратегічних об’єктів України, до яких входять поліграфічні підприємства, то буде вже занадто пізно зупиняти злодіїв і крадіїв державного майна.</p>
<p>Вважаю своїм громадянським обов’язком…</p>
<p>&nbsp;</p>
<p>ГОЛОВУЮЧИЙ. Волинець передає слово Цибенку, фракція комуністів.</p>
<p>&nbsp;</p>
<p>10:32:51</p>
<p>ЦИБЕНКО П.С. Фракція комуністів, Петро Цибенко.</p>
<p>Шановні громадяни України! Шановні колеги! Ми з вами приречені в хорошому розумінні цього слова до кінця 2007 року, попри всі проблеми, які є у Верховної Ради України, все-таки прийняти головний закон України на наступний рік, я маю на увазі, Закон „Про Державний бюджет України на 2008 рік”.</p>
<p>Я абсолютно переконаний, що цілком можливо взяти за основу той документ, який у вересні місяці був поданий попереднім урядом на розгляд Верховної Ради України. Взяти його, маючи на увазі, що уже певною мірою цей документ опрацьований. До нього в грудні місяці уже внесені відповідні зміни, які пов’язані з інфляційними процесами. І навіть, якщо до нього є претензії, до цього документу, ми можемо цей документ прийняти для того, щоб входити в новий фінансовий рік з фінансовою конституцією і паралельно напрацьовувати зміни до цього документу. Я абсолютно переконаний, що прийняття цього документу в повній мірі відповідає інтересам і політикам, і пересічним громадянам. Бо це той документ, за яким долі людей України.</p>
<p>Як невеличкий приклад я хочу сказати наступне. Що в разі, якщо не вдасться до кінця цього року прийняти бюджет на 2008 рік, тоді виникає ситуація, яку я хотів проілюструвати одним прикладом. Ми змушені будемо повернути базову пенсію, в основу якої покладено прожитковий мінімум для непрацюючих, до січня 2007 року. А це означає, що знову за основу буде взято прожитковий мінімум, тобто 380 гривень. У грудні він складає 410, а тим проектом, який запропоновано на розгляд Верховної Ради, пропонується 470. Тобто для пересічного громадянина різниця у дев’яносто гривень, вона абсолютно відчутна.</p>
<p>І найголовніше. Я не бачу абсолютно ніяких перешкод для того, щоб прийняти за основу той, поданий Кабінетом Міністрів України проект державного бюджету, який знаходиться на розгляді у Верховній Раді України. Я абсолютно переконаний, що будь-які затримки, а тим більше штучне стримування прийняття Державного бюджету України буде означати лише одне,&nbsp; що Кабінет Міністрів України зацікавлений в тому, щоб у ручному режимі покерувати державною кишенею певний період. І у такий спосіб розрахуватися із своїми фінансовими спонсорами, які підтримували коаліцію на попередніх виборах. У мене іншого пояснення для будь-яких штучних стримува….</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати України, час на виступи народних депутатів з трибуни завершився. Я хотів би поінформувати про декілька важливих речей.</p>
<p>Перше питання, що стосується прийняття Закону України „Про Державний бюджет на 2008 рік”. Розпочну з того, що формально-юридично у нас поки що проекту Закону України „Про Державний бюджет на 2008 рік” в стінах Верховної Ради немає. Він буде після засідання уряду, яке повинне відбутися сьогодні.</p>
<p>Пункт другий. Що фактично процедура прийняття Закону України „Про Державний бюджет” порушено тотально з об’єктивних, а не з суб’єктивних причин. Таким чином, три читання, які передбаченні Законом&nbsp;&nbsp; України „Про Бюджетний кодекс”, не представляється виконати в тому&nbsp; форматі, який був передбачений відповідним Бюджетний кодексом.</p>
<p>Третє і дуже важливе. У тому випадку, якщо ми не приймемо Закон України „Про Державний бюджет” до кінця поточного року, ми фактично розрушимо всю систему соціальних стандартів, так як ми змушені будемо фінансувати ці соціальні стандарти виключно в параметрах, визначених старим Законом України „Про Державний бюджет”. Мова іде про мінімальну заробітну платню, мова іде про всі мінімальні прожиткові рівні, мова іде про пенсію та інші соціальні виплати.</p>
<p>Наступний пункт. Ми знаходимося в правовій колізії. І з огляду на те, що ця правова колізія існує, ми повинні з вами спиратися на статтю 96 Конституції України, яка чітко визначає, коли&nbsp; розпочинається бюджетний рік, а саме бюджетний рік розпочинається з 1 січня наступного року. З огляду на це, я як&nbsp; Голова&nbsp; Верховної Ради України&nbsp; і з тією метою, щоби ніхто в Україні не звинувачував, що Верховна Рада України не здатна прийняти бюджет, вона здатна прийняти бюджет, вніс на вас розгляд проект Постанови&nbsp; Верховної Ради&nbsp; про процедуру та особливості розгляду і прийняття Закону України „Про Державний бюджет на&nbsp; 2008 рік”.</p>
<p>Ми домовилися наступним чином. І я прошу кожного керівника фракції, і кожного народного депутата,&nbsp; уважно подивитися цей проект постанови. І щоби ми внесли ті узгодженні правки до цієї постанови, прийняли цю постанову. І сьогодні після засідання Кабінету Міністрів України, по-перше,&nbsp; попросили уряд в особі міністра фінансів прибути до бюджетного комітету, який, я переконаний, сьогодні вже буде сформований, для доповіді перед бюджетним комітетом щодо проекту бюджету на&nbsp;&nbsp; 2008 рік.&nbsp; Завтра ми би попрацювали&nbsp; ще раз у комітетах по бюджету, запросили би міністра фінансів на&nbsp; вечірнє пленарне засідання, надзвичайно активно позадавали б питання, внесли відповідні пропозиції до цього бюджету. І той присічний термін, який я пропоную розглянути, як термін прийняття бюджету, – це 30&nbsp; число. З огляду на це, дуже&nbsp; просив би всіх розглянути цей проект постанови, і ми сьогодні до засідання уряду вже покажемо про те, що Верховна Рада працює у питанні зміни процедури, хоча, я розумію, що ми&nbsp; знаходимося у законодавчих лещатах. З одного боку, є порушення Бюджетного кодексу, з іншого боку, перед нами 47 мільйонів людей, яким треба платити гроші, а одна дванадцята – не забезпечить&nbsp; фінансування, норма Бюджетного кодексу, ми&nbsp; не зможемо забезпечити відповідні соціальні стандарти.</p>
<p>Друге, що стосується нашого порядку денного. На засіданні Погоджувальної ради ми прийняли рішення&nbsp; щодо розгляду питання про&nbsp; комітети Верховної Ради України. З огляду на це, і це було підтримано одноголосно всіма керівниками фракцій, я прошу перейти з підпункту 12 пункту 1 статті 16 Регламенту до підпункту 13 пункту 1 статті 16&nbsp; Регламенту, а саме: зразу до обрання голів комітетів, перших заступників, заступників голів, секретарів та&nbsp; членів&nbsp; комітетів Верховної Ради України.</p>
<p>Тому я прошу поставити це питання&nbsp; на голосування&nbsp; щодо розгляду даного питання. Прошу голосувати.</p>
<p>&nbsp;</p>
<p>10:40:18</p>
<p>За-340</p>
<p>Дякую, шановні народні депутати. Таким чином ми маємо повне законне право&nbsp; відповідно до статті 16&nbsp; Регламенту перейти до розгляду даного питання.</p>
<p>Шановні народні депутати, у вас на руках знаходиться проект Постанови Верховної Ради України номер&nbsp; 10 (реєстраційний номер 1006) про обрання голів, перших заступників та заступників голів комітетів. Є наступна пропозиція. Щойно завершилися переговори міжфракційні. Для того, щоб в нас постанови, як і всі майбутні постанови, виключно були консенсусні і узгоджені, я просив би, щоб з мотивів голосування від кожної фракції по одній хвилині, тому що такий порядок Регламенту, записатися. Виступи з місця. Литвин Володимир Михайлович, „Блок Литвина”.</p>
<p>&nbsp;</p>
<p>10:41:19</p>
<p>ЛИТВИН В.М.</p>
<p>Прошу передати Олегу Зарубінському право на виступ.</p>
<p>&nbsp;</p>
<p>ГОЛОВУЮЧИЙ. Олег Зарубінський.</p>
<p>&nbsp;</p>
<p>10:41:28</p>
<p>ЗАРУБІНСЬКИЙ О.О.</p>
<p>Дуже дякую.</p>
<p>Шановний Арсеній Петрович, шановні колеги, очевидно, ті дні, які витратили представники різних фракцій на узгодження позицій щодо членства в комітетах, щодо керівництва в комітетах, дарма не пройшли, і ми бачимо достатньо збалансований проект Постанови Верховної Ради України. Але у зв'язку з тим, що сьогодні мова йде про професіоналізм і про партійних активістів, я хотів би просто закликати, а, можливо, і висловити свою думку з приводу того, що з цього часу має початися професійна робота в профільних комітетах Верховної Ради України. І жодні політичні преференції, жодні партійно-активістські спічі, очевидно, вже не повинні проходити. Комітети мають видавати якісну продукцію, будучи основними фактично суб'єктами законотворення в парламенті. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Боднар Ольга Борисівна, „Блок Юлії Тимошенко”.</p>
<p>&nbsp;</p>
<p>10:42:24</p>
<p>БОДНАР О.Б.</p>
<p>Прошу передати голос Кириленку Івану Григоровичу.</p>
<p>&nbsp;</p>
<p>ГОЛОВУЮЧИЙ.&nbsp; Іван Григорович Кириленко, будь ласка.</p>
<p>&nbsp;</p>
<p>10:42:32</p>
<p>КИРИЛЕНКО І.Г.</p>
<p>Шановні колеги, щойно ми завершили останні корективи документу, який у вас на руках, домовилися, що виголосить поправки, про які ми домовилися абсолютно, виголосить Роман Зварич. І, Арсенію Петровичу, прошу без обговорення поставити на голосування, бо консенсус досягнутий. Ми дякуємо за розуміння усі фракції, які працювали цілодобово нині. Питання вирішено. Можна голосувати.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Кендзьор Ярослав Михайлович слово передає Заричу Роману Михайловичу. Роман Михайлович, будь ласка.</p>
<p>&nbsp;</p>
<p>10:43:13</p>
<p>ЗВАРИЧ Р.М.<b></b></p>
<p>Шановний пане Голово! Шановні народні депутати! Щойно завершилася робота Погоджувальної ради, і ми готові внести погоджені зміни до проекту постанови, який вам розданий. Таких змін дуже мало. Я би просив, щоб ви уважно слідкували. Насамперед народний депутат Сенченко Андрій Віленович (фракція&nbsp; БЮТ) переходить з Комітету з питань податків до Комітету з питань правосуддя.</p>
<p>Народний депутат Потапчук Микола Леонтійович (фракція БЮТ) записується в Комітеті з питань будівництва та житлово-комунального господарства.</p>
<p>Народний депутат Давиденко Андрій Анатолійович (фракція Народний союз…&nbsp; "Наша Україна - Народна Самооборона") переходить з Комітету з питань податків до Комітету з питань бюджету. І в Комітеті з питань науки і освіти на першого заступника від…</p>
<p>&nbsp;</p>
<p>ГОЛОВУЮЧИЙ. Прошу дати завершити. Ще раз повторіть фразу по Комітету освіти і науки під протокол.</p>
<p>&nbsp;</p>
<p>ЗВАРИЧ Р.М. В Комітеті з питань науки і освіти на посаду першого заступника цього комітету Партія фракції регіонів… фракція Партії регіонів пропонує народного депутата Табачника Дмитра Володимировича, а народний депутат Зубець іде звичайним членом цього комітету.</p>
<p>З такими погодженими змінами Погоджувальна рада пропонує схвалити цей проект постанови.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Шановні колеги, чи будуть ще пропозиції щодо продовження. Ну добре, у нас залишилася одна хвилина, колеги, тому я виключно по Регламенту.</p>
<p>Терещук Сергій Миколайович, „Блок Литвина”. Більше слова не&nbsp; будем давать за межами регламенту.</p>
<p>&nbsp;</p>
<p>10:45:10</p>
<p>ТЕРЕЩУК С.М.</p>
<p>Шановні колеги, на наш погляд, на погляд фракції „Блок Литвина”, ми вже досягли всіх домовленостей. Питання обрання голів, заступників голів комітетів надзвичайно важливе. Це дасть можливість нам по суті розблокувати роботу і іти вперед, тому фракція&nbsp; „Блоку Литвина” пропонує врахувати пропозиції і голосувати.</p>
<p>&nbsp;</p>
<p>ГОЛОВУЮЧИЙ. Поживанов Михайло Олексійович, „Блок Юлії Тимошенко”.</p>
<p>&nbsp;</p>
<p>10:45:55</p>
<p>ПОЖИВАНОВ М.О.</p>
<p>Шановний Арсеній Петрович, шановні народні депутати! Мені здається, що ми вже обговорили це питання. І ті пропозиції, котрі озвучив Роман Зварич, враховуючи, що вони узгоджені всіма фракціями, є пропозиція без подальшого обговорення ставити на голосування. Це дасть нам можливість нормально розпочати законодавчу роботу в парламенті.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Колеги, є пропозиція переходити до процедури голосування. Симоненко Петро Миколайович просив одну пропозицію внести. Дайте слово Симоненку.</p>
<p>&nbsp;</p>
<p>10:46:34</p>
<p>СИМОНЕНКО П.М. Симоненко, фракція комуністів.</p>
<p>Шановні колеги, я прошу підтримати. Ми хочемо до складу Комісії з питань приватизації Александровську ще включити і все. Александровську до складу комісії.</p>
<p>&nbsp;</p>
<p>ГОЛОВУЮЧИЙ. Заперечень не буде по Александровській? Не буде?</p>
<p>Шановні народні депутати, я прошу уваги! Пункт перший: все-таки ми вміємо працювати, є підписи всіх п’яти керівників фракцій, тому постанова узгоджена, ніхто нікого не образив, ми пішли на неймовірні компроміси всередині. Це означає, що Верховна Рада не тільки дієздатна, а вона здатна самоорганізуватися і дійсно прийти до консенсусу.</p>
<p>Пункт другий. Щоби ми зараз дискусію далі не продовжували, і це є прохання всіх керівників фракцій, пропозиція наступна. 1006 голосуємо за основу в цілому з урахуванням пропозицій Романа Михайловича Зварича та Петра Миколайовича Симоненка.</p>
<p>Тому я ставлю на голосування за основу та в цілому проект Постанови номер 1006 „Про обрання голів, перших заступників, заступників голів, секретарів, членів комітетів Верховної Ради України шостого скликання та обрання голови, першого заступника, заступників голови, секретаря та членів Спеціальної контрольної комісії Верховної Ради України з питань приватизації” з урахуванням пропозицій народного депутата України Зварича Романа Михайловича та з урахуванням пропозицій народного депутата України Симоненка Петра Миколайовича. Народні депутати, прошу голосувати.</p>
<p>&nbsp;</p>
<p>10:48:21</p>
<p>За-401</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановні друзі, „за” – 401. Рішення прийнято. Прошу показати по фракціям.</p>
<p>Шановні колеги, з огляду на це я хотів би оголосити про те, що сьогодні Верховна Рада України стала цілком і повністю дієздатною. Я&nbsp; готовий поки що виконувати роботу за трьох, тому що ще немає моїх двох колег.</p>
<p>Наступна пропозиція ставиться на ваш розгляд, яка була, власне кажучи, погоджена. Ми з головами фракцій на 12-ту годину відбуваємо на засідання Кабінету Міністрів України за для участі в засіданні з питання прийняття, а точніше розгляду проекту Закону України „Про Державний бюджет на 2008 рік”.</p>
<p>Звертаюся до всіх голів комітетів, заступників голів і членів комітетів,&nbsp; є велике прохання, щоби ви зараз організували роботу в комітетах, починаючи з того, щоб приступили до виконання своїх обов’язків в кабінетах і закінчуючи тим, щоб скликати комітети, так як в нас на порядку денному бюджет.</p>
<p>Думаю, що сьогодні до кінця дня ми вже зможемо вам передати всі матеріали, які стосуються проекту Закону України „Про Державний бюджет на 2008 рік”. З огляду на це, ми будемо сьогодні просити уряд виступити на бюджетному комітеті з приводу проекту бюджету. Завтра я пропоную продовжити цю роботу і щоби ми провели вечірнє пленарне засідання Верховної Ради з заслуховування Кабінету Міністрів України&nbsp; щодо проекту Закону України „Про Державний бюджет на 2008 рік”.</p>
<p>Якщо така пропозиція приймається, то я прошу за неї проголосувати. Завтра починаємо з вечірнього пленарного засідання з розгляду питання проект Закону України про Державний бюджет України та проекту Постанови Верховної Ради&nbsp; України про процедуру та особливості розгляду і прийняття Закону України „Про Державний бюджет на 2008 рік”. Прошу голосувати.</p>
<p>&nbsp;</p>
<p>10:50:33</p>
<p>За-268</p>
<p>Дякую. Рішення прийнято. За – 268.</p>
<p>Прошу всіх народних депутатів організувати роботу&nbsp; у комітетах Верховної&nbsp; Ради. До зустрічі на засіданні Кабінету&nbsp; Міністрів.</p>
<p>&nbsp;</p>
</div>
