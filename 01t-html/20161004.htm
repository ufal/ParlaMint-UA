Стенограма пленарного засідання
04 жовтня 2016
&nbsp;
<p align=center>ЗАСІДАННЯ ТРИНАДЦЯТЕ</p>
<p align=center>Сесійний зал Верховної Ради України</p>
<p align=center>04 жовтня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:02:29</p>
<p>ГОЛОВУЮЧИЙ. Доброго ранку, шановні колеги. Прошу заходити в зал, приготуватись до реєстрації, будь ласка. Колеги, будь ласка, заходимо в зал. Зараз буде проведена реєстрація.</p>
<p>Колеги, можемо проводити реєстрацію? Всі на місцях? Добре.</p>
<p>Шановні колеги, прошу зареєструватись. Колеги, будь ласка, прошу зареєструватись.</p>
<p>&nbsp;</p>
<p>10:04:29</p>
<p>Зареєстровано 338 народних депутатів. Ранкове пленарне засідання Верховної Ради України оголошую відкритим.</p>
<p>Шановні колеги, відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп з внесенням пропозицій, оголошенням заяв, повідомлень. Тому я прошу представників фракцій і груп провести запис на&nbsp; виступ.</p>
<p>Будь ласка,&nbsp; колеги, прошу провести запис на виступ.</p>
<p>"Блок Петра Порошенка". Голуб Владислав Володимирович передає слово голові фракції "Блоку Петра Порошенка" Ігорю Гриніву. Будь ласка,&nbsp; пане Ігор.</p>
<p>&nbsp;</p>
<p>10:05:51</p>
<p>ГРИНІВ І.О.</p>
<p>Шановні друзі! Я буду говорити на кожному засіданні одне і те саме, поки не буде розподілено депутатів по комітетах. Не може бути так, що більше 20 депутатів не працюють повноцінно у Верховній Раді. Тому ми не зробили це минулий сесійний тиждень, ми повинні зробити цей сесійний. Нема там ніякої ні політики, нічого – необхідно розподілити депутатів за комітетами і хай працюють. Це перше.</p>
<p>Друге. Всі, хто дуже стурбувався моїми поправками до Закону "Про запобігання корупції" хочу заспокоїти. Я відкликав цю поправку вчора після розмови з Президентом і, врахувавши аргументи ті, що суспільство має пройти цю дискусію більш широко, ніж вносити її тільки в парламенті. Я залишаюся далі прихильником того, що ця інформація повинна бути для службового користування, і ми повинні суспільство переводити в режим професійної роботи боротьби з корупцією, а не спекулювати на темі боротьби з корупцією. Ми заболтали цю тему і з&nbsp; цього треба виходити, треба переходити до реальних кроків. Для того, щоб робити реальні кроки боротьби з корупцією, треба віддавати це в руки спеціальних органів: в руки НАБУ, в руки НАЗК і в руки прокуратури. От якщо ці органи, а вони мають всі…доступ до всієї інформації і для того, щоб е-декларування не було взагалі скасоване і скомпрометоване, нам потрібно вносити поправки, які зменшать криміногенну ситуацію в країні, поправки, які зможуть від популізму прийти до професіоналізму в боротьбі з корупцією. Я залишаюся далі прихильником, я внесу ці поправки тоді, коли дискусія в суспільстві буде готова зі всіма аргументами.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Народного фронту" – Максим Бурбак. Будь ласка.</p>
<p>&nbsp;</p>
<p>10:08:06</p>
<p>БУРБАК М.Ю.</p>
<p>Шановний пане Голово, шановні депутати. Стара корупційна суддівська система включила механізм цинічного самозахисту. Пленум Верховного Суду звернувся в Конституційний Суд України, щоб визнати неконституційними окремі положення Закону "Про судоустрій і статус суддів". Нагадую, що відповідно до цих положень на зміну нинішньому буде принципово новий Верховний Суд, ліквідовуються спеціальні суди, а також запроваджується конкурсний відбір на посади суддів.</p>
<p>Реформа правосуддя була однією з головних вимог Революції Гідності, вона проголосована у парламенті конституційною більшістю, підтримана Президентом України і спрямована на спрощення структури судів і поступову заміну суддівського корпусу. Це вже наболіло в нашій державі. До суддівського корпусу повинні прийти дійсні патріоти, які будуть судити по закону, а не по кишені і скільки туди занесли. Ми передбачали, що стара система буде чинити опір, але у них немає жодного шансу. Реформа правосуддя – це запит українського суспільства і воля відповідальних політичних сил. Ще у січні цього року зміни до Конституції отримали схвальний висновок Конституційного Суду.</p>
<p>І тому "Народний фронт" заявляє, що попри будь-які зусилля старої корумпованої системи розпочату реформу правосуддя буде доведено до логічного кінця.</p>
<p>На жаль, не дрімає і зовнішній ворог. Викрадення Романа Сущенка в Москві сталося одразу після оприлюднення звіту міжнародної слідчої комісії щодо збиття рейсу МН-17. Всьому світу фактично стало зрозуміло, що це кремлівська робота і особисто персональна відповідальність Путіна і його посіпак.&nbsp;&nbsp;</p>
<p><a name=_GoBack></a>Маємо всі разом говорити, що це не окремий випадок, а лише один епізод масштабної агресії Росії проти України і цивілізованого світу. Темп у впровадженні санкцій повинна задавати тепер Україна, треба не лише їх продовжити, а суттєво розширювати. Маємо вимагати цього у наших міжнародних партнерів: не лише продовження санкції, а суттєве їх розширення. Наша фракція, фракція "Народного фронту", ініціюватиме законопроект про розширення санкційного списку.</p>
<p>Вчора на Погоджувальній раді Голова парламенту запропонував правильне рішення щодо запровадження безвізового, тобто візового режиму з Росією. Цілком очевидно, що абсолютно кожен громадянин України незахищений на території агресора Росії і може в будь-який момент стати її заручником. "Народний фронт" підтримує рішення Андрія Парубія. А деяким народним депутатам, які звинувачують нас в фальшивому патріотизмі, хочу нагадати голосування за невизнання виборів до Держдуми, які пройшли на окупованих територіях. Хочу нагади, неголосування за режим спецконфіскації, яким треба повернути гроші, вкрадені Януковичем, в бюджет України, які підуть на підвищення обороноздатності, національної безпеки і виплати в бюджетній сфері та нашим пенсіонерам.</p>
<p>Наступне.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, одну хвилину завершити.</p>
<p>&nbsp;</p>
<p>БУРБАК М.Ю. Наступне. Дуже важливе питання, яке вже перезріло. Це склад ЦВК. Ми виступаємо за обрання нового складу Центральної виборчої комісії. Хочу заявити чітку позицію "Народного фронту". Наша фракція виступає за те, щоб усі парламентські фракції повинні бути представлені у Центральній виборчій комісії. Такий принцип має гарантувати проходження цього складу через сесійну залу. ЦВК треба міняти. І треба, щоб всі фракції були представлені в його складі.</p>
<p>Наступне. Хочу звернутися до тих політичних сил, які організовують мітинги зараз під Верховною Радою, які годують численними фейками людей. І хочу показати позицію фракції "Народний фронт". "Народний фронт" виступає за мораторій на продаж землі. Треба провести широке громадське обговорення, щоб суспільство дало оцінку тому, як треба проводити реформу ринку землі. Тому наша фракція підтримує продовження мораторію.&nbsp;</p>
<p>І насамкінець. "Народний фронт" підтримує законодавчі ініціативи цього тижня щодо екології, щодо відновлення роботи Дорожнього фонду і щодо прийняття нової редакції Закону про освіту.</p>
<p>Дякую всім.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Опозиційного блоку" – Юрій Бойко. Будь ласка.</p>
<p>&nbsp;</p>
<p>10:12:30</p>
<p>БОЙКО Ю.А.</p>
<p>Шановний головуючий, шановні народні депутати! Головним завданням парламенту на цьому тижні має стати розгляд проекту бюджету. Позиція нашої фракції: в тому вигляді, в якому він поданий, цей бюджет має антисоціальний характер. Ми надали в бюджетний комітет свої пропозиції про коригування показників. Вони економічно обґрунтовані і реалістичні.</p>
<p>Наша фракція вважає, що в бюджеті є додаткові 80 мільярдів гривень, які можна знайти за рахунок зростання інфляції, девальвації гривні, зменшення видатків на утримання бюрократичних структур, в першу чергу силових. Показовим є факт, що урядом пропонується збільшити фінансування силових структур та одночасно зменшити фінансування соціального захисту військовослужбовців та правоохоронців.</p>
<p>Додаткові 80 мільярдів гривень дадуть можливість вирішити найбільш болюче питання – подолання бідності населення за рахунок підвищення мінімальних зарплат та пенсій. Ми вважаємо грубою помилкою уряду прийняте рішення про скасування з 1 жовтня державного регулювання цін на соціальні групи продуктів харчування, за рахунок яких виживає більшість населення України.</p>
<p>В умовах кризи держава повинна навпаки посилювати контроль за цінами, і в такий спосіб підтримувати своїх громадян. Лицемірство можновладців не знає меж. Замість того, щоб займатися економічним розвитком країни, влада обрала шлях безпідставних звинувачень, тиску на опозиційних депутатів та переслідування політичних опонентів. Все це робиться з єдиною метою – відволікти увагу суспільства від економічних і політичних провалів. Саме тому проводяться безпідставні обшуки в офісах опозиційних депутатів, щоденно анонсуються арешти представників опозиції.</p>
<p>В той же час саботуються розслідування резонансних кримінальних справ, на розгляді яких&nbsp; наполягає опозиція,&nbsp; це підпал будинку профсоюзів в Одесі, підрив гранати під стінами парламенту, цинічне вбивство українських журналістів Шеремета та Бузини. Ми вимагаємо довести до завершення&nbsp; всі&nbsp; гучні розслідування, припинити тиск на опозицію та врахувати&nbsp; наші пропозиції до проекту бюджету щодо&nbsp; підвищення рівня соціальних стандартів громадян України.</p>
<p>Дякую&nbsp; за увагу.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>10:15:21</p>
<p>ГОЛОВУЮЧИЙ. Дякую.</p>
<p>Запрошую до слова народного депутата&nbsp; Ярослава Москаленка, група "Воля народу".</p>
<p>&nbsp;</p>
<p>10:15:27</p>
<p>МОСКАЛЕНКО Я.М.</p>
<p>Шановні колеги,&nbsp; шановний головуючий, всі&nbsp; 25 років в Україні керував не український народ, а ті, кому вони делегували свої повноваження. &nbsp;І виходячи з цього, як&nbsp; 25 років жила наша країна і в якому економічному стані вона знаходилась, наш український народ невдало робив вибір для себе. Нинішнє скликання парламенту взагалі може увійти&nbsp; в історію як таке, що&nbsp; остаточно позбавило Україну&nbsp; її&nbsp; економічної незалежності.&nbsp; Країна повинна змінити курс на курс економічного зростання, інакше вона прийде до статусу колонії, країни, яка спеціалізується на невигідній торгівлі, а це експорт ресурсів і імпорт високотехнологічних товарів. Країни-колонії віджимають, заганяючи&nbsp; їх все глибше в боргову яму, а люди, які біднішають щодня, починають жорсткіше експлуатувати свої природні ресурси. Країнам третього&nbsp; світу дають кредити не лише для того, щоб їм допомогти, а для того, щоб зробити&nbsp; їх безнадійно керованими&nbsp; з зовні боржниками.</p>
<p>Українські економісти добре знають, що робити для того, щоб&nbsp; вийти&nbsp; з кризи, рецептів&nbsp; в історії людства більш ніж достатньо. Ще в XVII століття&nbsp; австрійський&nbsp; економіст написав дуже багато таких рецептів, дев'ятьма з яких&nbsp; сьогодні керуються всі найуспішніші країни світу. Багаті країни перш за все&nbsp; борються за експорт своїх ресурсів, але виключно в&nbsp; готовій продукції, тому що продукція – це&nbsp;податки, це робочі місця. Якщо країни йдуть до імпорту, то вони роблять це так, щоб імпорт був не на 100 відсотків готовий, а дороблявся в країні, щоб дати можливість заробити вітчизняним працівникам.</p>
<p>Багаті країни кожен сантиметр своєї землі досліджують, досліджують свої природні ресурси, надра для того, щоб свій внутрішній попит задовольнити своїм внутрішнім валовим виробництвом. Вони добре розуміють, що 2 долара, потрачені в своїй країні, це набагато краще, чим 1 долар віддати за дешевий імпорт. А у нас сьогодні занепадає ціла галузь, шановні колеги, промисловість, тому що не може конкурувати з зовнішнім світом, не може конкурувати з такими країнами як Китай, іще гірше з країною-агресором Росією. Коли весь світ прийняв санкції, а Росія продовжує продавати свої продукти на території нашої країни.</p>
<p>Шановні колеги, депутатська група "Воля народу" хоче, щоб її почули.&nbsp; Якщо Україна не визначить курс… Якщо одним з основних принципів Україна не визначить національної безпеки, крім відновлення армії, принципи підтримки національного виробника, це стане єдиним шляхом виходу з кризи.</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, завершуйте.</p>
<p>&nbsp;</p>
<p>МОСКАЛЕНКО Я.М. Заможні країни розбагатіли тільки через те, що десятиліттями та століттями їх уряди та парламенти захищали галузі вітчизняної промисловості. Якщо ми зараз під час бюджетного процесу не зрозуміємо з вами і не приймемо відповідні рішення, ми отримаємо знову консервативний бюджет, відсутність економічного розвитку і консервацію відсталості.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запрошую до слова народного депутата Олега Кулініча, група "Партія Відродження"</p>
<p>&nbsp;</p>
<p>10:19:13</p>
<p>КУЛІНІЧ О.І.</p>
<p>Олег Кулініч, депутатська група "Відродження". Шановні колеги, шановні виборці, декілька слів щодо державного бюджету.</p>
<p>По-перше, проект державного бюджету розроблений на неіснуючому податковому законодавстві, адже відповідні зміни до Податкового кодексу ще не прийняті і ми не розуміємо за рахунок чого будуть фінансуватися основна маса статей.</p>
<p>По-друге, ми перекладаємо на місцеві бюджети утримання загальноосвітніх навчальних закладів, таких як заклади охорони здоров'я і інших закладів. Якщо оплата праці освітянам буде вирішуватися за рахунок державної субвенції, то оплата праці технічного персоналу ляже на плечі місцевих бюджетів разом з іншими видатками. На прикладі міста обласного значення, як варіант Миргорода, це додатково 16,2 мільйона гривень в рік. Загалом уряд перекладає на місцеві бюджети близько 30 мільярдів гривень, а саме основне – не зрозуміло, як буде вирішуватися проблема оплати енергоносіїв. Тому що державна субвенція буде іти не напряму громадам, а через обласні бюджети.</p>
<p>Місцевим громадам потрібно дати додаткові ресурси, а головним ресурсом є земля. Ми вже третій рік поспіль говоримо про передачу земель за межами населених пунктів. Законопроект, який цю проблему вирішує –&nbsp; 4355 – пройшов комітет і готовий до голосування в сесійній залі, потрібна лише політична воля парламенту. Тому я хочу звернутися особисто до лідерів всіх фракцій, до позафракційних депутатів, якщо ми дійсно за децентралізацією, якщо ми за сильні та заможні громади, ми повинні це підтвердити результативним голосуванням. Зараз, на жаль, дуже багато спекуляцій навколо цього законопроекту. Тому я хотів би звернутися особисто до вас, Андрію Володимировичу, як спікера, давайте спрямуємо цей процес у правильне русло і наступного пленарного тижня проголосуємо його в сесійній залі.</p>
<p>Щодо підтримки аграріїв, уряд пропонує 3 мільярда гривень реальної підтримки замість 30 за рахунок спецрежиму. Ми вважаємо, що спецрежим для аграріїв повинен залишитися. Також необхідно збільшити фінансування програм здешевлення кредитів, придбання техніки малим і середнім фермерам, підтримки тваринництва, садівництва та виноградарства. Ну, і щодо ринку землі, позиція депутатської групи "Відродження". В сесійній залі, я думаю, всі розуміють, що мораторій не буде знятий наступного року, тому що не вступив у дію Закон про обіг земель, а приймати його парламент не готовий. Мораторій треба знімати тоді, коли дрібні і середні фермери зможуть конкурувати з великими компаніями і уряду потрібно працювати саме над цим. А замість конституційного продовження мораторію з року в рік, я пропоную всім фракціям парламенту об'єднатися навколо дорожньої карти змін у земельному законодавстві. І коли, дійсно, ми це напрацюємо, то питання мораторію відпаде саме по собі. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Олега Ляшка, Радикальна партія Олега Ляшка.</p>
<p>&nbsp;</p>
<p>10:22:25</p>
<p>ЛЯШКО О.В.</p>
<p>Олег Ляшко, Радикальна партія. Наша політична сила вимагає від Президента, уряду і парламентської більшості невідкладно розглянути в залі парламенту законопроект і продовжити термін дії мораторію на продаж земель сільськогосподарського призначення як мінімум до 2020 року.</p>
<p>Відповідний законопроект депутати від фракції Радикальної партії зареєстрували ще в квітні поточного року. Ми вимагаємо його невідкладного розгляду в парламенті. Радикальна партія виступає проти продажу землі. Всі, хто говорить про продаж земель сільськогосподарського призначення, це люди, яким байдужа Україна, це люди, які не знають української історії, українських класиків, які не дбають про нинішнє покоління українців і які не усвідомлюють наслідків від своїх дій для майбутнього нашої України.</p>
<p>Українська земля – це не лише товар, як з нього хочуть зробити нинішня олігархічна компрадорська влада буржуазії. Українська земля – це сакральне питання для кожного українця. Згадайте класиків, хто з вас учився в українські школі: "Брат на брата за межу йдуть із топором". Згадайте іншого класика: "Чия земля? – Калитчина". "Чия земля? – Калитчина". От, якщо сьогодні довести до продажу українських земель, українські селяни, їхні діти, онуки і правнуки будуть батраками на цій землі. На ній господарюватимуть не українці.</p>
<p>Коли влада говорить про те, що треба продавати землю, бо прийде інвестор на цю землю. Брехня! Якщо запровадять ринок земель, прийде не інвестор, а грабіжник з великої дороги, який забере за три копійки, задарма в обездолених людей зем<a name=Temp></a>лю, зароблятимуть мільярди, українські селяни будуть голодними, холодними і батраками.</p>
<p>Крім того, влада хоче&nbsp; почати продаж землі із земель Академії аграрних наук, яких майже 400 тисяч по всій&nbsp; Україні. Ми категорично проти цього, ми підготували законопроекти і пропонуватимемо: землі Академії аграрних наук розпаювати і роздати їх працівникам підприємств Академії аграрних наук і ветеранам сільськогосподарської праці, які все життя прогорбатились у селі і сьогодні не мають паю.</p>
<p>Крім того, ми вимагаємо від уряду в бюджеті наступного року повернути фермерам, аграріям, селянам спецрежим оподаткування ПДВ, передбачити програми кредитування відновлення тваринництва, рослинництва, створення робочих місць на селі. Хай відсохнуть руки в того, хто хоче продавати українську землю.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Юлія Тимошенко, фракція "Батьківщина".</p>
<p>&nbsp;</p>
<p>10:25:55</p>
<p>ТИМОШЕНКО Ю.В.</p>
<p>Шановні колеги, я, безумовно, разом з фракцією, ми вітаємо перехід розгляду порядку денного на основу тематичності: кожен день сесійний&nbsp; – якась тематика. Але я хочу запитати, хто узгодив сьогодні з залом, хто узгодив з фракціями тематику, яка сьогодні піднімається? Сумнівів немає в тому, що екологія – це важливий абсолютно напрямок нашої роботи. І сьогодні закон 3445 щодо охорони фауни і флори згідно міжнародних угод. Дорогі друзі! Та, безумовно, ніхто не проти. Ну, сьогодні нам скоро вже українців треба буде в Червону книгу вносити, і якщо в той час, коли люди просто кричать, коли вони в усі двері стукаються, розглядати законопроекти про флору і фауну, ну, не розглядати питання житлово-комунальних послуг, енергетичної сфери, не розглядати питання землі, це треба бути просто абсолютно неадекватами. Розумієте? І парламент сьогодні українське суспільство сприймає як неадекватів, які не можуть актуально поставити проблему і які не можуть людям дати рішення.</p>
<p>У мене в руках лист зараз знаходиться харків'янки. Прізвище її Ларіонова. І це тисячі листів, які сьогодні до нас приходять. Почалась масштабна конфіскація житла по невиплаті житлово-комунальних послуг. І це один лист, який я з собою зараз взяла.</p>
<p>І саме тому я наполягаю на тому, щоб зараз було визначено, що в четвер день в Верховній Раді буде присвячений тарифам, що в четвер буде день, який буде присвячений прийняттю нашого Закону, "Батьківщини", 5059: про заборону конфіскації житла. Що ми робимо?!</p>
<p>Крім того, у нас є тимчасова слідча комісія подивитися на корупцію Гройсмана, Яценюка, що вони робили в НАК "Нафтогазі", що вони робили в "Укргазвидобуванні" і що вони роблять в усіх компаніях, які сьогодні збирають субсидії з людей і людям не дають можливість жити.</p>
<p>Крім того, я хочу повідомити зараз всіх аграріїв країни. І сподіваюся, що також четвер буде присвячений аграрним питанням. Фракція "Батьківщина", якщо не буде проголосований Закон про продовження мораторію на продаж землі, ми оголошуємо збір підписів під проведення всеукраїнського референдуму про заборону продажу сільськогосподарської землі.</p>
<p>Окрім того, ми зараз заявляємо, що наша команда, "Батьківщини", разом з фермерами по всій країні створює обласні і центральні штаби по антирейдерству, що відбувається сьогодні з сільськогосподарською землею. Тільки Кіровоградщина: більше 3 тисяч…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, завершуйте.</p>
<p>&nbsp;</p>
<p>ТИМОШЕНКО Ю.В. … більше 3 тисяч рейдерських захоплень фермерської землі. І все це накануні того, як земля стане товаром. Нам треба негайно міняти порядок денний з другорядних питань на першочергові. І я прошу Голову Верховної Ради поставити негайно на голосування два законопроекти: продовження мораторію на продаж землі і заборону конфіскації житла за несплату комунальних послуг.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народний депутата Альону Бабак, фракція "Самопоміч".</p>
<p>&nbsp;</p>
<p>10:29:46</p>
<p>БАБАК А.В.</p>
<p>Доброго дня, шановні народні депутати! Через 10 днів розпочинається опалювальний сезон. За цих високих цін всі очікують, що тепло буде подано вчасно. І так говорять теплоенергетики України: "Буде в домах тепло. Буде в школах тепло". А чи знаєте ви, чи усвідомлюєте ви, що фінансова криза в теплоенергетиці&nbsp; України набуває неабияких розмірів і масштабів. Ситуація доведена майже до абсурду навколо цих підприємств дискримінаційними положеннями Кабінету Міністрів України, умовами договорів, які&nbsp; нав'язуються цим підприємствам і регуляторними актами комісії. Про що йдеться мова?&nbsp; Немає сьогодні єдиної ціни газу. Немає.&nbsp; Про ту ціну, яку всім говорили, забудьте. На тисячу гривень більше стоїть ціна на газ для бюджетних організацій. Теплоенерго зараз повинні укласти договорів на придбання газу від "Нафтогазу" з ціною на тисячу гривень більше, ніж для населення для того, щоб дати тепло бюджетній сфері: школам, садкам, лікарням. Але Нацкомісія не встановила тарифи на тепло з врахуванням такої шаленої різниці в ціні газу. Немає сьогодні тарифу на тепло, який би відображував нову ціну газу.</p>
<p>Шановні, що відбувається? Підприємства мусять дати тепло&nbsp; сьогодні школам, але вони не можуть планувати діяльність наперед збиткову. Має бути вирішено це питання терміново.</p>
<p>Сьогодні абсолютно нехтується те, що 18 мільярдів – заборгованість теплоенергетики перед "Нафтогазом". Із них 4,4 мільярди – це лише штрафні санкції, які за цей рік зросли майже на 1 мільярд. Тільки за цей рік! І це на борги 12-го, 13-го, 14-го років. Не розсосуться ці борги самі, має бути комплексна реструктуризація. Президент заметував цей закон, але має бути на заміну інший тоді. Інакше вилучати більше, ніж 80 відсотків коштів від споживачів на користь "Нафтогазу" це неможливо, це убивається повністю&nbsp; вся галузь. Тепла з часом не буде, воно буде сьогодні, але воно не буде вже на кінці опалювального сезону з такою ситуацією.</p>
<p>Шановні, субсидії. Ви знаєте, що на заборгованість держави з субсидій, яка сьогодні становить близько мільярда гривень, нараховуються штрафи і пені, і це в договорі обов'язково нав'язаному теплоенергетикам. Різниця в тарифах. Уряд її не бачить, але протоколи з мокрими печатками обласних комісій на суму 1,6 мільярда є, але їх не бачать, але на цю суму нараховуються нові і нові штрафи.</p>
<p>Шановні, "Об'єднання "Самопоміч" закликає уряд скликати терміново відкрите розширене засідання Кабінету Міністрів з залученням мерів міст, всіх: великих, малих, – теплопостачальний підприємств, депутатів профільних комітетів…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>БАБАК А.В. … які інвестують сьогодні в теплову інфраструктуру&nbsp; і не можуть забирати гроші через існування цих розподільчих рахунків, для того, щоб негайно прийняти рішення і зробити все для того, щоб зупинити нарощування тої фінансової кризи, яка створилась в галузі життєзабезпечення нашого населення – галузі теплопостачання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:33:27</p>
<p>ГОЛОВУЮЧИЙ. Шановні колеги, виступи від депутатських фракцій і груп завершені. Ми переходимо до розгляду порядку денного. У нас перший стоїть проект Постанови (5060) про порядок денний сесії п'ятої сесії Верховної Ради України восьмого скликання.</p>
<p>Колеги, через дві хвилини ми перейдемо до прийняття рішення і я прошу усіх народних депутатів зайти в зал. Прошу секретаріат Верховної Ради запросити депутатів в зал і прошу голів фракцій запросити депутатів в зал, ми зараз перейдемо до прийняття рішень. Будь ласка.</p>
<p>У цей час я зачитаю оголошення, які надійшли в президію.</p>
<p>Відповідно до статті 60 Закону України "Про Регламент Верховної Ради України" повідомляю про створення у Верховній Раді України восьмого скликання міжфракційного депутатського об'єднання "За збереження життя людей на дорогах". Головою цього об'єднання обрано народного депутата України Діденка Ігоря Анатолійовича.</p>
<p>Наступне оголошення. Повідомляю про створення у Верховній Раді України восьмого скликання міжфракційного депутатського об'єднання&nbsp;&nbsp;&nbsp;&nbsp; &nbsp;"Міжфракційне антиокупаційне об'єднання "Наступ". Співголовами цього об'єднання обрано народних депутатів: Левуса Андрія Мар'яновича, Артюшенка Ігоря Андрійовича, Княжицького Миколу Леонідовича.</p>
<p>І останнє оголошення. Відповідно до статті 60 Закону України "Про Регламент" повідомляю про створення у Верховній Раді України восьмого скликання міжфракційного депутатського об'єднання щодо сприяння розвитку сільських територій. Головою цього об'єднання обрано народного депутата України Реку Андрія Олександровича.</p>
<p>Мені принесли ще одне оголошення. Повідомляю вам про обрання народних депутатів України, членів депутатської фракції партії "Блок Петра Порошенка", Луценко Ірину Степанівну та Березенка Сергія Івановича заступниками голови депутатської фракції партії "Блок Петра Порошенка" у Верховній Раді України восьмого скликання.</p>
<p>Вітаю усіх колег.</p>
<p>І переходимо до першого проекту – Постанови про порядок денний сесії.</p>
<p>Шановні колеги, хочу наголосити, що Погоджувальною радою депутатських фракцій було обговорення проект порядку денного п'ятої сесії Верховної Ради восьмого скликання. Всі пропозиції, які були озвучені головами фракцій під час Погоджувальної ради, всі пропозиції, які були подані комітетами, враховані в цьому проекті постанови. У нас чомусь вже два тижні підряд навколо цього питання є певна інтрига. Але хочу наголосити, ми не можемо перейти до розгляду будь-якого питання в першому читанні, поки ми не затвердили порядок денний сесії або хоча б порядок денний тижневий. І тому, колеги, я впевнений, що усі фракції ознайомились. І я пропоную по хвилині обмінятися думками, чи є які застереження, і перейти до голосування.</p>
<p>Нагадаю, попередні тижні ми ставили на голосування три пропозиції: порядок денний сесії в цілому;&nbsp; наступна пропозиція – тижневий порядок денний; і ще одна пропозиція – всі питання, які зареєстровані на цей момент. Я прошу, щоб голови фракцій по хвилині з цього приводу висловились. І потім перейдем до прийняття рішень. Наголошую: дане питання&nbsp; не потребує звичної процедури.</p>
<p>Отже, колеги, хто з представників фракцій має бажання виступити?</p>
<p>Від "Блоку Петра Порошенка". Хто від "Блоку Петра Порошенка"? Король, Король від "Блоку Петра Порошенка". Одна хвилина, Віктор Король, будь ласка.</p>
<p>&nbsp;</p>
<p>10:37:37</p>
<p>КОРОЛЬ В.М.</p>
<p>Дякую.</p>
<p>В цілому фракція буде підтримувати той законопроект порядку денному, але є зауваження. Комітет по законодавчому забезпеченню правоохоронної діяльності розглянув на своєму засіданні і заслухав інформацію від Генерального прокурора, голови Національної поліції про стан злочинності в державі і виніс – підтримано всіма членами комітету і всіма присутніми, які були депутати на засіданні комітету – пропозицію у виді постанови Верховної Ради щодо конкретних, реальних дій до рад місцевих, до Кабінету Міністрів про вжиття заходів по контролю за роботою правоохоронних органів.</p>
<p>Тому я вас прошу включити цю постанову, Кожем'якін зараз назве, і розглянути її на цей порядок денний. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Народного фронту" – Максим Бурбак.</p>
<p>&nbsp;</p>
<p>10:38:43</p>
<p>БУРБАК М.Ю.</p>
<p>Шановні колеги! Нам треба голосувати за цей законопроект, тому що порядок денний повинен бути затверджений, і ми повинні працювати в сесійній залі.</p>
<p>А окремо звертаюсь до шановного головуючого з тим, щоб в порядок денний сесії був включений дуже важливий законопроект щодо режиму спецконфіскації грошей, вкрадених режимом Януковича. Це принципова позиція "Народного фронту". І голосування за цей законопроект покаже, хто дійсно є патріотом в цій залі, а хто лише кричить про фальшивий патріотизм!</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хочу наголосити, що даний законопроект, як і всі інші пропозиції фракцій, включений в порядок денний сесії цього, сесії. Даний законопроект про спецконфіскацію є в даному проекті.</p>
<p>Прошу&nbsp; Олег Ляшко, Радикальна партія. Одна хвилина.&nbsp;</p>
<p>&nbsp;</p>
<p>10:39:36</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановний пане Голово Верховної Ради, від імені фракції Радикальної партії я хочу подякувати вам за те, що&nbsp; сьогодні в порядку денному є вкрай важливі промислові законопроекти, прийняття яких дасть можливість українцям отримати роботу, зарплату, збільшувати&nbsp; надходження до&nbsp; бюджету, а отже робити багатшою, сильнішою нашу країну.</p>
<p>Що стосується порядку денного, фракція Радикальної партії підтримує проект Постанови про порядок денний, оскільки наші пропозиції там враховані. Дякую.</p>
<p>&nbsp;</p>
<p>ГОЛОВУЮЧИЙ. Хто ще має бажання виступити, колеги.</p>
<p>Будь ласка, Соболєв, Сергій Соболєв. Будь ласка,&nbsp; одна хвилина.</p>
<p>&nbsp;</p>
<p>10:40:19</p>
<p>СОБОЛЄВ С.В.</p>
<p>Шановні колеги, Соболєв, фракція "Батьківщина". Наша фракція підтримувала ідею про включення всіх питань, які були зареєстровані станом на день подачі заявок.&nbsp; Але ми просимо, оскільки пізніше на два дні &nbsp;були зареєстровані три наші законопроекти:&nbsp; 5136 – це&nbsp; законопроект про судову реформу, 5183 – про переміщених&nbsp; осіб і 5195 – це законопроект, який стосується регулювання в галузі зайняття рибними та іншими… водною добувною промисловістю, щоб вони&nbsp; були включені, і ми&nbsp; із задоволенням підтримаємо цей порядок денний.&nbsp;</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>"Самопоміч".</p>
<p>"Опозиційний блок". "Опозиційний блок", Шурма. Будь ласка,&nbsp; Ігор Шурма. Включіть мікрофон.&nbsp;&nbsp;</p>
<p>&nbsp;</p>
<p>10:41:10</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Ми висловлюємо сьогоднішню позицію фракції "Опозиційний блок" по питаннях, які будуть ставитись на голосування. Як опозиційна сила в черговий зал доводимо до відома присутніх&nbsp; в залі, а також&nbsp; громадян України, що "Опозиційний блок"&nbsp; завжди буде підтримувати ті законопроекти, які приносять користь державі і від яких будуть мати користь громадяни, а не будуть потерпати від таких законопроектів.</p>
<p>Що стосується порядку&nbsp; денного,&nbsp; то "Опозиційний блок"&nbsp; утримається від голосування за порядок денний, тому що &nbsp;хочу наголосити,&nbsp; хронічно,&nbsp; на протязі всіх пленарних засідань не ставляться десятки законів,&nbsp; запропоновані&nbsp; "Опозиційним блоком", які стосуються соціального захисту країни, розвитку економіки. І до тих пір, поки&nbsp; буде ігнорування&nbsp; пропозицій "Опозиційного блоку", від якого держава і люди будуть отримувати користь, ми будемо утримуватись від голосування за такі порядки денні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу заходити в зал і приготуватись до голосування. За хвилину буде прийняття рішення. Прошу заходити в зал.</p>
<p>Ще хтось має бажання виступити? Колеги? Тоді я прошу… я поставлю пропозицію дану постанову прийняти в цілому. Я прошу зайти в зал і зайняти робочі місця.</p>
<p>Колеги, можемо переходити до прийняття рішення? Отже, перш за все, я поставлю цю постанову, яка є зараз зареєстрована, яка є у всіх на руках, а потім з вашими поправками.</p>
<p>Колеги, я ставлю на голосування постанову… Колеги, чи всі на місцях є? Ми можемо голосувати? Я ставлю на голосування Постанову (5060) про порядок денний п'ятої сесії Верховної Ради України восьмого скликання з урахуванням тих пропозицій, які озвучив під стенограму депутат Король і депутат Сергій Соболєв. З тими поправками, які були озвучені під стенограму я ставлю на голосування дану постанову в цілому. Ну, я щойно сказав, ну, Андрій, ну, будь уважніше. Я щойно сказав, з тими поправками, які озвучили двоє людей. Номер… Пане Король, назвіть номер. Номер? Скажіть мені номер і я скажу. 5198. З постановою, яку Король озвучив, – 5198. Готові?</p>
<p>Колеги, хто підтримує дану постанову в цілому, прошу проголосувати. Прошу підтримати. Будь ласка, колеги, голосуємо.</p>
<p>&nbsp;</p>
<p>10:44:51</p>
<p>За-191</p>
<p>Колеги, я вам наголошую одну важливу річ, ми не можемо перейти до важливих законопроектів, в тому числі з питань екології, в тому числі з питань промислової політики, якщо ми не затвердимо порядок денний хоча б тижневий.</p>
<p>Зараз я поставлю на голосування тижневий порядок денний і дуже прошу вас всіх підтримати, бо я як головуючий не маю права перейти до розгляду питань, якщо ми не затвердимо хоча б тижневий порядок денний. Тому я ставлю на голосування наступну пропозицію: підтримати порядок денний сесії тижневий, як ми це робили попередній тиждень. Хто підтримує дану пропозицію, колеги, прошу проголосувати і прошу підтримати, колеги, прошу підтримати. Будь ласка, голосуємо. Прошу підтримати, голосуємо, колеги.</p>
<p>&nbsp;</p>
<p>10:45:52</p>
<p>За-200</p>
<p>Шановні колеги, я в даному випадку звертаюся до "Блоку Петра Порошенка", ми маємо потенціал для тижневого? Ще раз, зараз поставлю ще раз, не встигли проголосувати. Колеги, я дуже вас прошу.</p>
<p>Прошу, Гринів, одна хвилина пояснити позицію. Прошу, Ігор Гринів, включіть мікрофон.</p>
<p>&nbsp;</p>
<p>10:46:41</p>
<p>ГРИНІВ І.О.</p>
<p>Я ще раз звертаюся до всіх депутатів: заспокойтеся, не ходіть по залу, давайте проголосуємо порядок денний на цей тиждень і почнемо працювати. Всі голосуємо "за".</p>
<p>&nbsp;</p>
<p>ГОЛОВУЮЧИЙ. Колеги, я прошу зайняти робочі місця.</p>
<p>Я ще раз ставлю на голосування пропозицію підтримати порядок денний сесії, запропонований на цей тиждень. Прошу всіх зайняти робочі місця, прошу всіх підтримати. Отже, хто підтримує дану пропозицію, прошу проголосувати і прошу підтримати. Будь ласка,&nbsp; колеги – уважно – я прошу підтримати порядок денний, голосуємо колеги, будь ласка.</p>
<p>&nbsp;</p>
<p>10:47:39</p>
<p>За-213</p>
<p>Колеги, оскільки я не можу продовжити засідання, у мене є два варіанти: або оголосити перерву, або ще по хвилині, щоб ми обмінялись думками. Прошу, в такій самій послідовності.</p>
<p>Максим Бурбак, прошу одна хвилина.</p>
<p>&nbsp;</p>
<p>10:48:11</p>
<p>БУРБАК М.Ю.</p>
<p>Шановні колеги! Ще раз звертаюсь до всіх: давайте не тормозити роботу Верховної Ради і унеможливити прийняття важливих державницьких рішень. Ми як фракції "Народного фронту", як відповідальна державницька фракція, голосуємо і за весь порядок денний, і за тижневий для того, щоб розблокувати роботу Верховної Ради. Тому: підтримую колегу Гриніва, сідаємо на місця, не ходимо по залу і голосуємо.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Юлія Тимошенко, будь ласка, одна хвилина.</p>
<p>&nbsp;</p>
<p>10:48:45</p>
<p>ТИМОШЕНКО Ю.В.</p>
<p>Шановні колеги! Фракція "Батьківщина" підтримує першу постанову про включення всіх без виключення законопроектів, зареєстрованих до сьогодення в порядок денний. Ми не можемо підтримати постанову на тиждень, тому що вона приймається всупереч Постанові Верховної Ради, яка прийнята 17 березня на виконання досягнутих домовленостей з Місією пана Кокса, де написано, що на тиждень формується порядок денний законопроектів всіх фракцій без виключення пропорційно їх чисельності. Або ми виконуємо ці рішення, наші власні, або тоді опозиція з надважливими для країни законами буде за межами законодавчого процесу.</p>
<p>Я прошу не голосувати тижневий порядок денний, тому що він повністю дискримінує опозиційні фракції в формуванні порядку денного. Прошу проголосувати в цілому всю постанову.</p>
<p>&nbsp;</p>
<p>ГОЛОВУЮЧИЙ. Хто ще має бажання виступити?</p>
<p>Ігор Шурма, будь ласка.</p>
<p>&nbsp;</p>
<p>10:49:59</p>
<p>ШУРМА І.М. Ігор Шурма, "Опозиційний блок". Я в черговий раз нагадую принципову&nbsp; позицію фракції "Опозиційний блок": ми будемо в залі завжди підтримувати ті законопроекти, незалежно, хто є автором, якщо він,&nbsp; цей законопроект, приносить користь для держави і якщо від цього мають користь люди. На протязі тривалого періоду часу "Опозицій блок" подав десятки законопроектів, які захищають наших людей від тих негараздів, які є в повсякденному житті. Ми внесли законопроект, який стосується розвитку&nbsp; економіки. Принципово наші законопроекти не ставляться.</p>
<p>"Опозиційний блок" говорить наступне: ми будемо до тих пір утримуватися від порядку&nbsp; денного доти, поки не поставлять наші питання у розгляд.</p>
<p>А що стосується прийняття сьогодні рішення, ви не хвилюйтесь, народні депутати і слухачі сьогоднішньої сесії, ми голосуємо по 29 разів, проголосували тільки тричі, на 26-й раз у нас все вийде.&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! Хочу нагадати, що поданій постанові немає звичної процедури, я можу ставити її на голосування стільки, скільки треба. Якщо б ви звернули&nbsp; увагу, так само по кадрових питаннях, коли було питання по судах, і якщо ми не вийдемо на позитивне голосування, мені доведеться просто оголосити перерву для консультацій з головами фракцій.</p>
<p>Зараз я ще раз поставлю на голосування дві пропозиції, які в цьому залі були озвучені. Перша – постанову в цілому з пропозиціями, які озвучив Король і Соболєв. Друга – тижневий&nbsp;&nbsp; розгляд.&nbsp; Дві пропозиції зраз я в такій&nbsp; послідовності поставлю. Я прошу колег приготуватись до голосування, і&nbsp; зараз я буду ставити ці пропозиції одна за одною на голосування.</p>
<p>Отже, перша. Ставлю на голосування проект Постанови 5060 про порядок денний п'ятої сесії Верховної Ради України восьмого скликання з врахуванням пропозицій, які були озвучені під стенограму Сергієм Соболєвим, і депутатом Король, які озвучив. Хто підтримує дану пропозицію, прошу проголосувати, колеги.</p>
<p>Король. Будь ласка, Король, одну хвилину.</p>
<p>&nbsp;</p>
<p>10:52:38</p>
<p>КОРОЛЬ В.М.</p>
<p>Дякую. Шановні колеги, я хочу пояснити вам суть питання. Комітет Верховної Ради розглянув на відкритому засіданні з засобами масової інформації про стан злочинності в державі. Були фахові підходи, на основі яких розробили Постанову 5193, яку ми пропонуємо на цей тиждень включити в порядок денний роботи сесії, не відкладати, там дуже важливі заходи, фаховий підхід. Прошу підтримати цю пропозицію.</p>
<p>&nbsp;</p>
<p>ГОЛОВУЮЧИЙ. Отже, я першою ставлю пропозицію в цілому 5060, в цілому, з поправками. Хто підтримує дану пропозицію, прошу проголосувати. Будь ласка, голосуємо. Прошу підтримати.</p>
<p>&nbsp;</p>
<p>10:53:37</p>
<p>За-217</p>
<p>Дякую.</p>
<p>Ставлю наступну пропозицію: підтримати тижневий порядок денний з включенням в порядок денний цього тижня пропозицію, яку озвучив Король. Хто підтримує дану пропозицію, прошу проголосувати. І прошу підтримати, колеги. Будь ласка, прошу голосувати. І прошу підтримати, колеги. Будь ласка, прошу голосувати. Прошу підтримати.</p>
<p>&nbsp;</p>
<p>10:54:10</p>
<p>За-224</p>
<p>Два голоси. Не встигли, я бачу. Я ще раз поставлю, колеги. Два голоси не вистачило, ще раз поставлю.</p>
<p>Колеги, я ще раз ставлю на голосування, голосування – тижневий з включенням поправки, яку озвучив Король під стенограму. Хто підтримує дану пропозицію, прошу&nbsp; проголосувати. Два голоси не вистачає. Я думаю, що не встигли проголосувати. Прошу підтримати тижневий розклад з пропозицією депутата Короля.&nbsp; Прошу голосувати. Будь ласка,&nbsp; колеги, голосуємо.</p>
<p>&nbsp;</p>
<p>10:54:51</p>
<p>За-225</p>
<p>Одного голосу… <i>(Шум у залі) </i></p>
<p>Я бачу, Світлана. Я бачу! Пане Іван! Колеги, я вас прошу… <i>(Шум у залі)</i> Увага! Колеги! Колеги, я прошу, перш за все, всіх&nbsp; заспокоїтись і вам сказати, коли ми приймаємо закон, я ставлю один, максимум, два рази на повернення. По кадрових питаннях і по питаннях подібної постанови нема розгляду класичного. Тому, колеги, я ставлю ті голосування, коли бракує одного-двох голосів. І хочу нагадати, не так давно, 5 днів тому, коли йшлось питання суддів і було 224, я ставив по 15 раз. Було так в залі? І це не було&nbsp; порушення Регламенту. Це не було порушення Регламенту, колеги! Коли бракує одного голосу, і я бачу, коли в залі піднімають руки, що не встигли проголосувати, я ставлю ще раз, бо дана процедура це дозволяє.</p>
<p>І тому, колеги, я ще раз ставлю на голосування цю пропозицію, яка набрала найбільшу кількість голосів, підтримати порядок денний сесії на цей тиждень з пропозицією, яку озвучив під стенограму депутат Король. Хто підтримує дану пропозицію, прошу проголосувати. Прошу підтримати, колеги. Будь ласка,&nbsp; голосуємо, щоб ми могли працювати далі, щоб ми розблокували нашу роботу. Будь ласка,&nbsp; голосуємо, колеги. Прошу підтримати. Голосуємо.&nbsp;&nbsp;</p>
<p>&nbsp;</p>
<p>10:56:26</p>
<p>За-223</p>
<p>Колеги, ми можемо вести дискусія в закритому режимі, а можемо у відкритому режимі вести.</p>
<p>Якщо я поставлю ще раз дві так само, це буде правильним? Колеги, добре, я ставлю знов дві. Зараз тільки уточню з нашими юристами, одну секундочку.</p>
<p>Колеги, я уточнив з юристами: я не повинен повертатись, я знову ставлю на голосування. Депутати підходять, я поставлю знову дві пропозиції, як це було.</p>
<p>Отже, першу ставлю пропозицію, увага на місцях. Це є Постанова 5060 з пропозиціями, які озвучив під стенограму Соболєв і Король. Хто підтримує дану пропозицію, прошу проголосувати, колеги. Будь ласка, голосуємо. 5060 в цілому, весь, на всю сесію спочатку, перше голосування на всю сесію, потім буде тижневе. Хто підтримує на всю сесію з пропозиціями, які були озвучені, прошу проголосувати, прошу підтримати, колеги. Будь ласка, голосуємо, колеги.</p>
<p>&nbsp;</p>
<p>10:57:56</p>
<p>За-217</p>
<p>Рішення не прийняте.</p>
<p>Ставлю наступну пропозицію. Тижневий порядок денний з пропозицією, яку озвучив під стенограму Король і Андрій Кожем'якін з цією пропозицією на тиждень… Колеги, давайте ми не бавитись з тими питаннями, тому що і комітети, і фракції готують тижнями порядок денний, наголошую, комітети, а потім ми своєю безвідповідальністю не даємо змогу ці закони приймати. Я дуже прошу на тиждень з пропозицією, яку озвучив Король. Прошу підтримати, прошу проголосувати, колеги. Будь ласка, голосуємо. Прошу підтримати, прошу проголосувати. Голосуємо.</p>
<p>&nbsp;</p>
<p>10:58:46</p>
<p>За-223</p>
<p>Я ще раз буду ставити. Я ще раз поставлю, колеги. 223 голоси, колеги. Ми маємо 3 голоси ще, колеги? Я прошу зайти в зал. Я поставлю ще раз, колеги, ту пропозицію, яка близька до прийняття рішення.</p>
<p>Я дуже прошу усіх зайняти робочі місця, я звертаюся до голів фракцій:&nbsp; запросіть депутатів в зал і, секретаріат, я прошу запросити депутатів в зал. 3 голоси нам не вистачає для прийняття&nbsp; рішення. Три голоси, колеги! Колеги, я можу ставити тижневий? Три голоси.</p>
<p>Я ще раз ставлю тижневий розклад порядку денного сесії з пропозицією, яку озвучив Король і Кожем'якін під стенограму. Хто підтримує дане рішення, прошу проголосувати і прошу підтримати, колеги. Будь ласка, колеги, уважно, голосуємо тижневий розклад. Прошу підтримати, колеги. Прошу зайти в зал і голосувати. Прошу підтримати тижневий розклад з пропозицією Короля. Прошу проголосувати. Будь ласка, голосуємо, колеги. Прошу підтримати.</p>
<p>&nbsp;</p>
<p>11:00:11</p>
<p>За-225</p>
<p>Зачароване коло.</p>
<p>Будь ласка, Юлія Володимирівна. Потім – Березюк. По хвилині.</p>
<p>&nbsp;</p>
<p>11:00:23</p>
<p>ТИМОШЕНКО Ю.В.</p>
<p>Тимошенко, "Батьківщина".</p>
<p>Я хотіла би звернути увагу громадян України, що зараз в залі відбувається. Насправді сьогодні наша фракція намагається зробити все, щоб в порядок денний були включені законопроекти, які стосуються тарифів, які стосуються заборони конфіскації житла під борги по житлово-комунальним послугам, продовження мораторію на продаж землі. І цей порядок денний валить "Блок Петра Порошенка". Тому що за порядок денний тільки на тиждень, де немає жодного законопроекту, який би стосувався людей, а ідуть лобістські закони по приватизації, по податковим пільгам для певних корпорацій, от за це "Блок Петра Порошенка" дає 117 голосів або 107. А за той порядок денний, який включає законопроекти для людей, вони дають 70-80 голосів. От так валяться інтереси народу…</p>
<p>&nbsp;</p>
<p>ГОЛОВУЮЧИЙ. Будь ласка, Олег Березюк. А?! Не вимагає.</p>
<p>Колеги! Ірина Геращенко, одна хвилина, і переходимо до голосування. Будь ласка, Ірина Геращенко.</p>
<p>&nbsp;</p>
<p>11:01:48</p>
<p>ГЕРАЩЕНКО І.В.</p>
<p>Шановні колеги! Ви знаєте, от тільки що до трибуни підійшов один народний депутат, я не буду називати прізвище, але він дуже любить говорити про хлопців на фронті. І відверто сказав: я не буду голосувати за це, тому що ви мої закони не ставите в порядок денний. Знаєте, коли один депутат намагається шантажувати весь парламент, то, мабуть би, на фронті це все дуже б не сприйняли. Давайте ми зосередимося з вами, будь ласка, і проголосуємо за порядок денний. Тому що інакше це просто ганьба, коли ми тиждень гуляли, дехто був по "закордонних округах", а не в сесійній залі, і зараз не можемо проголосувати за елементарне – за порядок денний. Давайте перестанемо зараз, будь ласка, шантажувати сесійну залу. І голосуймо за те, щоб розпочати роботу. Закликаю всіх до конструктиву. І перестати шантажувати сесійний зал.</p>
<p>Дуже дякую. Інакше почнемо прізвища називати, хто шантажує зал. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, останній виступ від "Опозиційного блоку". І ми переходимо до ще одного голосування. Прошу, Долженков, так? Долженков, одна хвилина.</p>
<p>&nbsp;</p>
<p>11:02:51</p>
<p>ДОЛЖЕНКОВ О.В.</p>
<p>Спасибо, уважаемый председательствующий, уважаемые коллеги! Ну, честно говоря, это опять смехотворная картина. Верховная Рада опять не может найти голосов. Где коалиций? Где большинство? Все говорят о том, что необходимо голосовать важные для общества законопроекты. Повестка дня – это не просто какая-то формальность, это направление деятельности законодательного органа.</p>
<p>Какие направления предлагаются? Распродажа сельхозземли, приватизация предприятий и спецконфискация – вот стратегия действующей власти. Ни о чем новом думать не могут. Поэтому голосуем за мораторий, за жилищно-коммунальные услуги, за мораторий повышения, а то и пересмотр этих тарифов на жилищно-коммунальные услуги и отмены тех варварских антисоциальных законов, которые были приняты в текущем Бюджетном кодексе. В этом случае только можно голосовать.</p>
<p>А то, что предлагается сейчас, это утопическая политика. Даже, если вы наберете голоса с 25 раза, одно лишь удивляет, это уже норма – на это никто не смотрит – по голосованию за несколько раз! А трактование Закона Украины о Регламенте довольно специфическое, господин<i>…(Не чути).</i></p>
<p><i>&nbsp;</i></p>
<p>ГОЛОВУЮЧИЙ. Дякую.</p>
<p>Я ще раз наголошую, я ще раз наголошую, що питання, яке стосується постанови, може ставитись на голосування стільки разів, скільки необхідно. Ситуація дуже банальна і проста: без того ми не можемо перейти до розгляду законопроектів.</p>
<p>І тому, колеги, я прошу приготуватись, зайняти робочі місця. Я поставлюту пропозицію, якій не вистачало одного голосу.</p>
<p>Я ставлю на голосування пропозицію затвердити порядок денний на тиждень з пропозицією, яку озвучив під стенограму депутат Король. На тиждень з пропозицією Короля, хто підтримує дану пропозицію, прошу проголосувати. Прошу підійти до своїх робочих місць, не відволікатись і прошу підтримати, колеги,&nbsp; тижневий розклад з пропозицією Короля. Прошу проголосувати. Голосуємо, колеги, підтримуємо. Будь ласка, прошу проголосувати.</p>
<p>&nbsp;</p>
<p>11:05:04</p>
<p>За-233</p>
<p>Рішення прийняте.</p>
<p>Дякую&nbsp; за підтримку, колеги.&nbsp; Я сподіваюсь, наступного&nbsp; тижня ми всі законопроекти, які були озвучені,&nbsp; ми&nbsp; зможемо&nbsp; включити в постанову і&nbsp; ми нарешті приймемо в цілому Постанову 5060.</p>
<p>Зараз&nbsp; у нас блок питань екологічної політики, перше читання. Шановні колеги,&nbsp; у нас цей блок має близько десяти питань. Я прошу налаштуватись на системну роботу. Була проведена велика робота і комітетом, і мінстром. Міністр присутній на засіданні. Коли буде необхідність, ми будемо вам давати слово, пане Остапе. І я прошу, щоб&nbsp; ми в інтенсивній роботі перейшли до розгляду проекту Закону про внесення змін до Закону України "Про природно-заповідний фонд України" (№4551).</p>
<p>І ставлю на голосування пропозицію розгляду його за скороченою процедурою. Хто підтримує пропозицію розгляду за скороченою процедурою, прошу голосувати,&nbsp; прошу підтримати, колеги. Скорочену процедуру, будь ласка, голосуємо.</p>
<p>&nbsp;</p>
<p>11:06:26</p>
<p>За-203</p>
<p>Рішення прийняте.</p>
<p>І я ставлю на розгляд… Я запрошую до доповіді міністра екології та природних ресурсів Семерака Остапа Михайловича. Пане Остапе, будь ласка.</p>
<p>&nbsp;</p>
<p>11:06:39</p>
<p>СЕМЕРАК О.М.</p>
<p>Дякую, шановний пане Голово. Шановні колеги,&nbsp; насправді, сьогодні&nbsp; важливий день і це є підтвердження того, що політика охорони навколишнього природного середовища стає пріоритетною для України, для української політики. І я дякую Голові Верховної Ради Андрію Парубію за те, що він в парламенті проводить саме таку політику. І сьогодні є в порядку денному понад 10 законопроектів, я сподіваюсь, що це перший крок і буде далі дальше.</p>
<p>Тим часом на ваш розгляд винесено проект Закону України про внесення змін до Закону України "Про природно-заповідний фонд України", розроблений Міністерством екології.</p>
<p>Запропонований проект має на меті врегулювати питання передачі повноважень від територіальних органів центрального органу виконавчої влади в галузі охорони навколишнього природного середовища обласним Київській та Севастопольській міським державним адміністраціям.</p>
<p>У ході адміністративної реформи територіальні органи Міністерства охорони навколишнього природного середовища ліквідовані, а їхні повноваження передані обласним Київським та Севастопольським міським державним адміністраціям за винятком тих, що передбачені Законом України "Про природно-заповідний фонд України".</p>
<p>В результаті такої колізії унеможливлюється реалізація державної політики у сфері заповідної справи, значно ускладнюється питання управління природними ресурсами природно-заповідного фонду та… що негативно впливає на місцеву економіку та бізнес, сприяє зростанню соціальної напруги серед місцевого населення тощо.</p>
<p>Враховуючи вищевикладене, прийняття зазначених змін забезпечить реалізацію державної політики у сфері заповідної справи. Комітет профільний парламенту підтримав цей законопроект. Шановні депутати, прошу підтримати і схвалити в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, пане Остап.</p>
<p>До співдоповіді запрошую голову підкомітету Комітету з питань екологічної політики Дзюблика Павла Володимировича. Будь ласка, пане Павло.</p>
<p>&nbsp;</p>
<p>11:08:57</p>
<p>ДЗЮБЛИК П.В.</p>
<p>Доброго дня, шановні колеги. На ваш розгляд пропонується проект Закону про внесення змін до Закону України "Про природно-заповідний фонд", внесений Кабінетом Міністрів. Так, як сказав Остап Михайлович, цим законом виправляється колізія, яка була з прийняттям Закону про внесення змін до деяких законодавчих актів щодо оптимізації повноважень органів виконавчої влади у сфері екологічної і природоохоронних ресурсів, в тому числі на місцевому рівні. Тобто на даний момент ця колізію виправляється, і я просив би підтримати.</p>
<p>Далі. Головне науково-експертне управління вважає, що законопроект може бути прийнятий у першому читанні.</p>
<p>Комітет із запобігання протидії корупції у своєму висновку зазначає, що у проекті акту не виявлено корупціогенних факторів.</p>
<p>Комітет з питань бюджету зазначає, що поданий законопроект має опосередкований вплив на показники бюджету і може збільшити доходи в частині власних надходжень бюджетних установ.</p>
<p>Комітет з питань екологічної політики і природокористування та ліквідації наслідків Чорнобильської катастрофи рекомендує Верховній Раді за результатами розгляду у першому читанні прийняти за основу і в цілому як закон.</p>
<p>Також прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Колеги, прошу провести запис: два – "за", два – "проти". Будь ласка, прошу провести запис.</p>
<p>Семенуха Роман Сергійович, фракція "Самопоміч".</p>
<p>&nbsp;</p>
<p>11:10:45</p>
<p>СЕМЕНУХА Р.С.</p>
<p>Шановні колеги, фракція "Об'єднання "Самопоміч" буде підтримувати дану законодавчу ініціативу. Але, користуючись нагодою, що сьогодні присутній міністр екології та природних ресурсів, хотів озвучити вам іншу кричущу проблему, яка пов'язана з регулюванням. Кабмін своєю постановою номер 277 у квітні цього року змінив порядок надання спеціальних дозволів на користування надрами. Відтепер вітчизняні виробники мають йти на загальний аукціон для отримання дозволу на видобуток глини для власних потреб.</p>
<p>Звертаю увагу, що на сьогодні 99 відсотків ринку видобутку глини належить єдиній компанії United Minerals Group. В цьому році не проводився жоден аукціон. Наступний аукціон запланований лише на грудень місяць. І в цій постанові Кабміну передбачений термін, що на проведення аукціону передбачено 240 днів. Все робиться для того, щоб українські виробники керамічного ринку йшли і купували глину у єдиного донецького олігарха. Такі дії Кабміну загрожують українським виробникам, всьому керамічному ринку, зокрема Харківському плитковому заводу, а це скорочення обсягів &nbsp;виробництва, скорочення робочих місць. Ми можемо говорити десятки красивих фраз про стимулювання виробництва, розвиток промисловості, але саме такі дії вбивають українського виробника. А це скорочення експорту, зменшення притоку валюти в державу і, як наслідок, подальший тиск на національну валюту.</p>
<p>Ми вимагаємо від уряду, від міністра екології та природних ресурсів негайно втрутитися в цю ситуацію, щоб дати дозвіл, можливість операторам ринку кераміки мати можливість на видобуток глини для власних потреб замкнутого циклу.</p>
<p>І друге. Нарешті, згідно з Законом про державну службу провести конкурс на посаду голови Державної служби геології та надр України.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Немиря Григорій Михайлович, передає Івченку слово, будь ласка. Будь ласка,&nbsp; Івченко, мікрофон, включений.</p>
<p>&nbsp;</p>
<p>11:12:45</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги! Мене дивує наша безсистемність. Пам'ятаєте, закон, який був прийнятий за часи Януковича щодо зміни до Закону про природо-заповідний фонд, де ми скасували повноваження. Сьогодні уряд шукає, а кому ж передати повноваження? Немає органу – давайте передамо державним адміністраціям.</p>
<p>Колеги! Перше, Віра Ульянченко: "Сухолуччя" – Януковичу, розпорядженням однієї особи.</p>
<p>Друге. Міський голова Бучі, який собі забирає 40 гектарів.</p>
<p>Наступне: ліс рубають на Дніпропетровщині, під забудову віддаються особи цінні землі, 10 гектарів. Будь ласка.</p>
<p>Наступне: ліс незаконно розрізають на Харківщині. І так далі, і так далі, і так далі.</p>
<p>З однієї сторони… і одним розпорядженням однієї особи – голови обласної державної адміністрації. З однієї сторони, ми маємо захистити природо-заповідний фонд, тому ми і пропонуємо не передавати обласним державним адміністраціям, скасувати закон Януковича – це буде системно – і передати ці повноваження центральному органу виконавчої влади, який буде відповідати за природо-заповідний фонд, за ліси і це буде вірна, системна політика. А то подивіться за законопроект, який ви пропонуєте, депутат з фракції БПП пропонує сьогодні забрати спецводокористування на ЦОВВ. Правильно? Правильно! А цими законопроектами ви пропонуєте навпаки віддати на ЦОВВ.</p>
<p>Та де ж системність? За який закон краще голосувати: за закон Рибака чи за закон уряду. Я пропоную, щоб ми цей закон відхилили – раз.</p>
<p>Друге. Підготували системний законопроект про природно-заповідний фонд.</p>
<p>І третє. Скасували законопроект, який був прийнятий за часів Януковича і надав головам адміністрацій повноваження про роздачу лісів і природно-заповідного фонду. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Кишкар Павло Миколайович, будь ласка.</p>
<p>&nbsp;</p>
<p>11:14:46</p>
<p>КИШКАР П.М. Павло Кишкар, Народний Рух України.</p>
<p>Прошу Остапу Єднаку передати.</p>
<p>&nbsp;</p>
<p>11:14:53</p>
<p>ЄДНАК О.В.</p>
<p>Шановні колеги! Даний законопроект є абсолютно технічним. Просто, щоб ви розуміли виступ мого попередника, який тільки що виступав і звинувачував незрозуміло в чому. Тільки що попередній доповідач пропонував створити територіальні відділення Міністерства охорони природи в кожній області, оці корупційні монстри, якщо ви пам'ятаєте, в кожній області були, займалися поборами, хабарами, у них були функції:&nbsp;&nbsp; функції займатися розширенням, створенням природно-заповідного фонду і так далі. Коли ми їх ліквідували, функції загубилися. Зараз частина функцій&nbsp; екологічних передані обласним державним адміністраціям, департаментам охорони довкілля, а саме про функції природно-заповідного фонду ми забули, і виникла фактично колізія, яку ми за даним законопроектом пропонуємо врегулювати.</p>
<p>На мою думку, це абсолютно якісно виписаний урядом законопроект, він… його можливо приймати і потрібно приймати за основу і в цілому, і щоб питання заповідних територій ефективно вирішувались, зокрема на місцевому рівні. Тому що, коли ми пишемо, що потрібно той чи інший заповідник&nbsp; створити, розробити проектну документацію, організувати круглі столи в областях, то адміністрація говорить: вибачте, у нас в законі не&nbsp; прописані ці функції, ми не можемо це зробити. А в законі написано: "територіальні відділення", яких немає, фізично не існує. Тому давайте врегулюємо&nbsp; цю колізію і дальше будемо ефективно працювати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка,&nbsp; Матвієнков Сергій Анатолійович.</p>
<p>&nbsp;</p>
<p>11:16:20</p>
<p>МАТВІЄНКОВ С.А.</p>
<p>Матвиенков, 57 округ, Мариуполь.</p>
<p>Уважаемые коллеги! Передача функций по вопросам экологии, конечно, вопрос важный, но вопрос не в отсутствии, будем говорить так, функций на сегодняшний день. Давайте&nbsp; говорить&nbsp; правду, вопрос идет в перераспределении финансовых потоков, и это самый главный вопрос, который необходимо решать в проблеме экологии. Мы не одну сессию&nbsp; пытались поставить именно этот вопрос в плане экологии так, как необходимо сегодня его решать в государстве. То есть экологические платежи должны оставаться на тех объектах, которые сегодня являются наиболее загрязнителями окружающей среды; в тех регионах, которые являются наиболее пострадавшими от экологической среды; для того населения, которое несет нагрузку: дышит несвежим воздухом.</p>
<p>Сегодня вся вот эта возня, которую мы проводим по передаче, так сказать, функций, они вскрывает тот момент, что мы видим: нет абсолютно никаких стимулов для промышленных предприятий, чтобы они занимались экологией; нет абсолютно никакого стимула для органов самоуправления, чтобы они занимались этой экологией. Но самое главное – для верхушки, для центра управления государством нет стимулов. Получается так, что чем больше дымит населенный пункт, чем больше дымит регион, тем больше платежей поступает в центральные органы и центральные источники, и тем выгоднее перераспределение этих средств. И начинается возня в отношении перераспределения функций.</p>
<p>Поэтому, если мы хотим, действительно, решить проблему экологии, давайте точечно брать те моменты, которые, действительно, сегодня у нас являются катастрофическими, угрожающими для нашего населения, выделять под это дело средства, и в первую очередь, те средства, которые платят эти регионы, не говоря уже о центральном источнике финансирования, и решать эту злободневную проблему, а не заниматься игрой пинг-понга: кому больше передавать функций, кому меньше. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, через одну хвилину відбудеться голосування. Прошу зайти в зал, зайняти робочі місця.</p>
<p>Одну хвилину, Остап Семерак. Одну хвилину, Остап Семерак. І через хвилину переходимо… Пане Остап, я перепрошую. Іллєнку одну хвилину, а потім Семерак. Іллєнко. Я перепрошую. Я прошу заходити в зал.</p>
<p>&nbsp;</p>
<p>11:18:29</p>
<p>ІЛЛЄНКО А.Ю.</p>
<p>Дякую. Андрій Іллєнко, Всеукраїнське об'єднання "Свобода". Я хотів звернутися в даному випадку до колег і до керівництва Верховної Ради. Оскільки сьогодні екологічний день, це, дійсно, надзвичайно важливі законопроекти, ми, дійсно, маємо цим займатися.</p>
<p>І тому я хочу задати питання. Чому ми не розглядаємо в другому читанні законопроект наш, свободівський, про внесення змін до деяких законодавчих актів України щодо забезпечення безперешкодного доступу громадян до узбережжя водних об'єктів для загального водокористування? Я хочу сказати, що це було ще в лютому 2015 року прийнятий закон в першому читанні. Через кілька тижнів було уже рішення комітету, що його можна ухвалювати в другому читанні і в цілому. І зараз цей закон не ставиться на голосування вже півтора роки. А це надзвичайно важливо, тому що це дає можливість нашим громадянам користуватися водними об'єктами, а не так, як зараз – все загороджено парканами, озброєна охорона і тому подібне.&nbsp; Тому що це теж питання екології, це питання того, що українці мають мати можливість користуватися нашими природними багатствами. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хочу наголосити, що порядок денний по питаннях екології подає комітет на розгляд Верховної Ради.</p>
<p>Будь ласка,&nbsp; Остап Семерак, одна хвилина, і голосуємо.</p>
<p>&nbsp;</p>
<p>11:19:44</p>
<p>СЕМЕРАК О.М.</p>
<p>Дякую, Андрій Володимирович.</p>
<p>Шановні народні депутати, дякую за якісне і стисле обговорення. Насправді прошу підтримати цей законопроект хоча б у першому читанні. Зауваження, які фракція "Батьківщина" висловлює, вони, очевидно заслуговують на увагу, але реалізація цих зауважень візьме, як мінімум, рік часу, тому що потрібно буде створювати обласні управління, знаходити приміщення, по конкурсу знаходити людей, а тим часом у нас є прогалина у виконанні законодавства.</p>
<p>Я би просив підтримати уряд в цьому законопроекті і тоді разом обговорити можливість реалізації "Батьківщини", фракції пропозицію, яка насправді для нас, можливо, є комфортною, але поки ми її реалізуємо, буде прогалина в законодавстві. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю зараз на голосування. І хоча у мене є пропозиція комітету – за основу і в цілому, але, зважаючи на те, що була дискусія в залі і були застереження, я поставлю тільки за основу. Як і сказав міністр. Колеги, за основу поставлю. Прошу підтримати.</p>
<p>Отже, я ставлю на голосування проект Закону про внесення змін до Закону України "Про природно-заповідний фонд України" (щодо повноважень в галузі охорони навколишнього природного середовища) (№ 4551) за основу, колеги.</p>
<p>Колеги, всі готові голосувати? Леонід Ємець! Хто підтримує даний законопроект за основу, прошу проголосувати. Будь ласка, колеги, голосуємо. Прошу проголосувати. Прошу підтримати.</p>
<p>&nbsp;</p>
<p>11:21:43</p>
<p>За-229</p>
<p>229 – "за". Рішення прийняте. Ми на тому зупиняємося.</p>
<p>Дякую комітету, бажаю до другого читання плідної роботи, швидко доопрацювати.</p>
<p>І ми переходимо до наступного проекту Закону про внесення змін до деяких законодавчих актів України (щодо посилення охорони екомереж) (номер 1769).</p>
<p>Я прошу підтримати розгляд за скороченою процедурою, колеги. Будь ласка, хто підтримує скорочену процедуру розгляду, прошу проголосувати, будь ласка.</p>
<p>&nbsp;</p>
<p>11:22:28</p>
<p>За-182</p>
<p>Рішення прийняте.</p>
<p>І я запрошую до доповіді секретаря Комітету з питань екологічної політики Єднака Остапа Володимировича. Будь ласка, пане Остап.</p>
<p>&nbsp;</p>
<p>11:22:45</p>
<p>ЄДНАК О.В.</p>
<p>Доброго дня, шановні колеги.</p>
<p>Власне, даний законопроект, він є доповненням попереднього законопроекту, який презентував міністр, і аналогічно він передає функції, які зараз у нас випали, місцевим обласним державним адміністраціям.</p>
<p>Законопроект досить якісно написаний, я просив би його підтримати в першому читанні, власне, також, як вирішив наш комітет, деякі депутати члени комітету мали технічні зауваження. Але хочу сказати, що, власне, це один з законопроектів, який попросили мене, зокрема, підтримати екологічна громадськість, тому що в областях, коли активісти просять або звертаються в обласні державні адміністрації зробити клопотання про створення нового заповідного об'єкту, організувати якісь дискусії, круглі столи, узгодження, погодження і так дальше, обласні державні адміністрації посилаються на закон і кажуть і кажуть, що це не врегульовано, тому що в законі всюди іде посилання на органи на місцях вді центрального органу виконавчої влади, фактично, нашого міністерства. Всі технічні питання в даному законопроекті ми узгоджуємо, надаємо їм необхідні для здійснення цієї діяльності функції та повноваження, це є технічно і це суттєво додасть, зокрема, заповідній справі і вирішить дуже багато проблем на місцях, зокрема, з активістами і з громадськістю.</p>
<p>Тому прошу підтримати в першому читанні за основу. І так, як попередній законопроект, ми доврахуємо пропозиції і зауваження усіх фракцій парламенту і вже будемо його розглядати в цілому.</p>
<p>Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p align=center>&nbsp;</p>
<p>11:24:26</p>
<p>ГОЛОВУЮЧИЙ.&nbsp; Дякую вам за лаконічну доповідь, пане Єднак.</p>
<p>І я прошу записатися для обговорення: два – "за", два – "проти". Від фракцій. Потім, якщо у нашого шановного міністра буде бажання так само відреагувати на обговорення законопроекту, ми, пане Остапе, дамо вам хвилину по закінченню обговорення.</p>
<p>Проходить запис, шановні колеги.</p>
<p>Будь ласка, від фракції "Батьківщина" пан Абдуллін передає слово лідеру фракції пані Тимошенко. Будь ласка, Юлія Володимирівна.</p>
<p>&nbsp;</p>
<p>11:25:05</p>
<p>ТИМОШЕНКО Ю.В.</p>
<p>Шановні колеги, ви не знайдете жодної розвинутої країни, де би заповідним фондом займалися місцеві органи влади. Взагалі утворення заповідників, опікування заповідними зонами, охорона заповідних зон в усіх нормальних країнах – це державна функція органів центральної влади. Зараз законопроекти, які приймаються, вони приймаються в контексті продажу, в тому числі землі, яка належить заповідникам. Я розумію, чому це робив Янукович. Йому потрібно було "Межигір'я", йому потрібно було "Сухолуччя", яке губернатор підписав одним розчерком пера. Но я не розумію, чому це робить Верховна Рада демократичної України, залишаючи мегакорупцію на місцевому рівні. І в принципі на місцевому рівні неможливо сформувати для всієї країни стратегію існування і охорони заповідного фонду. Ми голосуємо проти.</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Будь ласка, пан Підлісецький від фракції "Самопоміч".</p>
<p>&nbsp;</p>
<p>11:26:18</p>
<p>ПІДЛІСЕЦЬКИЙ Л.Т.</p>
<p>Передаю слово Ярославу Маркевичу.</p>
<p>&nbsp;</p>
<p>ГОЛОВУЮЧИЙ. Будь ласка, мікрофон Ярославу Маркевичу включіть.</p>
<p>&nbsp;</p>
<p>11:26:24</p>
<p>МАРКЕВИЧ Я.В.</p>
<p>Фракція "Самопоміч" поддерживает данный законопроект. Мы будем голосовать его в первом чтении. Отмечаем, что мы приветствуем такие новеллы, как запрет селекционного отстрела животных в природных заповедниках. Ну, и соответственно децентрализация, происходящая взамен выпавших функций, и передача их на места территориальным громадам. Спасибо.</p>
<p>&nbsp;</p>
<p>ГОЛОВУЮЧИЙ. Дякуємо, шановний пане Маркевичу.</p>
<p>Шановні колеги! Виступили представники тільки двох фракцій. Чи є ще бажаючі від інших фракцій висловити свою позицію щодо цього законопроекту? Не записалися ще два депутати. Якраз піднімають руки представники від фракцій: "Блок Петра Порошенка", перший підняв пан Недава. Я дам тоді пану Недаві трубку, ой, вибачте, будь ласка, мікрофон. І від фракції "Народний фронт" піднімає народний депутат, також фракції… також руку.</p>
<p>Будь ласка, Недаві мікрофон.</p>
<p>&nbsp;</p>
<p>11:27:26</p>
<p>НЕДАВА О.А.</p>
<p>Дякую за слово.</p>
<p>Хочу сказати, що тоді, коли був прийнятий закон, згідно якого центральні органи виконавчої влади були позбавлені територіальних одиниць, вони не можуть справляти свої функції. І тому для вирішення цього питання потрібно ці функції передати або дати повноваження місцевим органам влади, або зробити нові центр… органи влади.&nbsp;</p>
<p>Тому я підтримую і ми будемо підтримувати цей закон по передачі повноважень, бо це дуже нагальне питання, його треба вирішувати.</p>
<p>Далі я скажу, що місцеві органи самоврядування на цей час мають 80 відсотків, 80 відсотків загального екологічного фонду. І вони мають...</p>
<p>&nbsp;</p>
<p>ГОЛОВУЮЧИЙ. 15 секунд дайте завершити, будь ласка.</p>
<p>&nbsp;</p>
<p>НЕДАВА О.А. Вони мають і кошти на здійснення цих повноважень, і мають і достатній штат, і достатній навик. Це потрібно робити і цей закон потрібно підтримувати.</p>
<p>&nbsp;</p>
<p>ГОЛОВУЮЧИЙ. Дякуємо шановному представникові БПП.</p>
<p>І, будь ласка, від "Народного фронту – пан Унгурян. Увімкніть, будь ласка, мікрофон.</p>
<p>&nbsp;</p>
<p>11:29:01</p>
<p>УНГУРЯН П.Я.</p>
<p>Шановні колеги! Доброго дня всім! Ми сьогодні розпочали робочий тиждень із розгляду&nbsp; законопроектів, які направлені на покращення екологічного стану України. Безумовно, ті питання, які піднімалися стосовно захисту атмосферного повітря,&nbsp; захисту води, вони напряму&nbsp; залежать від того, скільки будуть вкладати індустріальні гіганти у свою переоснастку. Але ще одним важливим елементом є, безумовно, формування екомережі і об'єктів природно-заповідного фонду.</p>
<p>Думаю, що в першому читанні цей законопроект заслуговує на підтримку, тому що важливий елемент додається до переліку об'єктів у середині ПЗФ, крім цього впорядковується і децентралізується момент попадання на територію&nbsp; об'єктів ПЗФ. Тому я думаю, що&nbsp; варто його…</p>
<p>&nbsp;</p>
<p>ГОЛОВУЮЧИЙ. Дайте, будь ласка, 15 секунд завершити позицію&nbsp; "Народного фронту".</p>
<p>&nbsp;</p>
<p>УНГУРЯН П.Я. У зв'язку&nbsp; із цим пропонується підтримати його у першому читанні. Якщо є питання, а вони дійсно є, до другого читання ми зможемо&nbsp; доопрацювати. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. В ході обговорення підійшло керівництво комітету профільного і хоче зробити таку ремарку відносно тих зауважень, які прозвучали під час виступу представників фракції "Батьківщина".</p>
<p>Будь ласка,&nbsp; увімкніть мікрофон пану Рибаку і потім – підсумовуюче слово&nbsp; пану міністру. Дякую.&nbsp;</p>
<p>&nbsp;</p>
<p>11:30:47</p>
<p>РИБАК І.П.</p>
<p>Шановні колеги,&nbsp; у нас&nbsp; дійсно&nbsp; є пересторога від представників фракції "Батьківщина", цілком слушна пересторога з точки зору використання природних&nbsp; ресурсів і погодження всіх дозвільних документів якраз органами місцевої влади. Так от я би хотів сказати, що давайте, дійсно це слушна пропозиція, до другого читання в комітеті ми доопрацюємо саме в частині водного користування, користування водними&nbsp; ресурсами, випишемо якраз ту річ, про яку йдеться в законопроекті 3603, який ми сьогодні будемо розглядати, в частині регіонального управління за басейновим принципом. Ми підтримуємо&nbsp; і до другого читання&nbsp; це доопрацюємо. Дякую.</p>
<p>&nbsp;</p>
<p>ГОЛОВУЮЧИЙ. Дякуємо за позицію комітету.</p>
<p>Будь ласка,&nbsp; пану міністру, Остапу Семераку, профільному ввімкніть мікрофон для заключного слова.</p>
<p>&nbsp;</p>
<p>11:31:37</p>
<p>СЕМЕРАК О.М.</p>
<p>Дякую, пані Ірина.</p>
<p>Міністерство екології природних ресурсів підтримує прийняття цього законопроекту в першому читанні. Ми б хотіли наголосити, що цей законопроект вносить зміни в декілька законів: перше – це про екологічну мережу України, про мисливське господарство та полювання та природно-заповідний фонд. Ті зауваження, які висловлені під час обговорення, я переконаний, комітет зможе врахувати при підготовці до другого читання. Але та прогалина законодавства, яка сьогодні дещо унеможливлює ефективну роботу як центрального органу, так і обласних адміністрацій, вимагає прийняття цього закону. Тому просили би підтримати. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>11:32:28</p>
<p>ГОЛОВУЮЧИЙ. Шановні колеги, прошу зайти в зал, зайняти робочі місця, переходимо до прийняття рішення. Колеги, будь ласка, переходимо до прийняття рішення, займіть робочі місця. Наголошую: даний законопроект пропонується тільки за основу. Всі застереження, які були можуть бути враховані і до другого читання.</p>
<p>Отже, я ставлю на голосування проект Закону про внесення змін до деяких законодавчих актів України (щодо посилення охорони екомережі) (номер 1769) за основу, колеги, за основу. Прошу проголосувати, прошу підтримати. Будь ласка, колеги, голосуємо за основу.</p>
<p>&nbsp;</p>
<p>11:33:24</p>
<p>За-247</p>
<p>247 – "за". Рішення прийняте. Вітаю комітет, авторів і бажаю плідної роботи до другого читання.</p>
<p>Наступне питання порядку денного це є проект Закону про внесення змін до деяких законодавчих актів України (щодо виконання Конвенції 1979 року про охорону дикої флори і фауни та природних середовищ існування в Європі) (номер 2023). Прошу підтримати пропозицію розгляду за скороченою процедурою, колеги. Прошу проголосувати, прошу підтримати. Будь ласка, голосуємо, скорочена процедура.</p>
<p>&nbsp;</p>
<p>11:34:14</p>
<p>За-183</p>
<p>Рішення прийняте.</p>
<p>І я запрошую до доповіді комітет, секретаря Комітету з питань екологічної політики Єднака Остапа Володимировича. Пане Остап, будь ласка.</p>
<p>&nbsp;</p>
<p>11:34:32</p>
<p>ЄДНАК О.В.</p>
<p>Шановні колеги народні депутати, комітетом розглянуто проект Закону про внесення змін до деяких законодавчих актів України (щодо виконання Конвенції 1979 року про охорону дикої флори та фауни і природних середовищ існування в Європі). Хочу сказати, що ще у 1996 році Україною була прийнята одна, напевно, з найважливіших міжнародних європейських екологічних конвенцій – Конвенція 1979 року про охорону дикої флори і фауни та природних середовищ існування в Європі відома як Бернська конвенція і, відтак, українські екологічні закони потребують приведення у відповідність до міжнародного європейського законодавства. Тож метою даного законопроекту є посилення охорони рідкісних видів тварин та рослин, занесених до Бернської конвенції.</p>
<p>У законопроекті уточнюються умови ввезення в Україну та вивезення за її межі об'єктів тваринного світу, вимоги до відшкодування шкоди, заподіяної об'єктом тваринного світу, та щодо охорони тваринного та рослинного світу під час, власне, заготівлі деревини. Також уточнюються законодавчі положення щодо порядку визначення лімітів на спеціальне використання природних ресурсів у природних заповідниках, біосферних заповідниках та національних природних парках.</p>
<p>Тому, шановні колеги, я прошу підтримати даний законопроект за основу, власне, комітет прийняв аналогічне рішення, тому прошу голосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я звернувся б до залу з таким проханням, подивіться, дуже насичений порядок денний, у нас потім іде блок дуже важкий, промисловості і підприємництва, індустріальні парки. Я просив би, щоб, можливо, ми працювали більш інтенсивніше, брати слово тоді, коли справді є принципова активна позиція, щоб ми змогли більш інтенсивно проходити законопроекти, це моє прохання і звернення до залу.</p>
<p>Колеги, прошу провести запис:&nbsp; два – "за", два – "проти". Будь ласка.</p>
<p>Дякую.</p>
<p>Данілін Владислав Юрійович, "Народний фронт", прошу.</p>
<p>&nbsp;</p>
<p>11:36:48</p>
<p>ДАНІЛІН В.Ю.</p>
<p>Прошу передати слово Геннадію Кривошеї.</p>
<p>&nbsp;</p>
<p>11:36:53</p>
<p>КРИВОШЕЯ Г.Г.</p>
<p>Доброго дня, шановні колеги! По-перше, я хотів би, Андрій Володимирович, подякувати вам і депутатам Верховної Ради за таку ініціативу зробити сьогодні днем саме розгляду питань стосовно екологічної&nbsp; безпеки.</p>
<p>Друге. Я хотів би все ж таки звернути увагу ще раз всіх депутатів активізуватися і бути присутніми в залі, щоб ми сьогодні в дійсності змогли продуктивно попрацювати.</p>
<p>Разом з тим, звертаючи на законопроект, який ми зараз розглядаємо, 2023, він однозначно має бути проголосований, фракція "Народний фронт" буде за нього голосувати. Досить серйозні речі знаходяться в цьому законопроекті і досить важливі пункти. Ті про, які ми навіть не здогадуємося і не розуміємо, в чому є проблема, але досить актуальними є підходи, які прописані в цьому законопроекті.&nbsp; Зокрема, я хотів би звернути на те, що там, наприклад, є конкретно виписані окремі вимоги до освіти керівників адміністрацій, що здійснюють управління територіями за об'єктами… природно-заповідного фонду. Нонсенс, але на сьогодні така ситуація у нас є, у нас люди не те, що без освіти, а у нас є люди, які взагалі не розуміються на екології і не розуміють, з якої сторони до неї підходити.</p>
<p>Тому, велике прохання, кожного депутата бути на місці і проголосувати за даний законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Маркевич Руслан Володимирович, будь ласка.</p>
<p>&nbsp;</p>
<p>11:38:17</p>
<p>МАРКЕВИЧ Я.В.</p>
<p>Фракция "Самопомощь" поддерживает данный законопроект, будет голосовать его в первом чтении, единственное мы хотели бы отметить, что такая новелла как мониторинг за динамикой природных ресурсов, требует уточнения и, надеюсь, которое мы произведем между первым и вторым чтением. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Кривенко Віктор Миколайович.</p>
<p>&nbsp;</p>
<p>11:38:40</p>
<p>КРИВЕНКО В.М.</p>
<p>Шановний головуючий! Прошу слово Олегу Недаві передати.</p>
<p>&nbsp;</p>
<p>11:38:46</p>
<p>НЕДАВА О.А.</p>
<p>Це дуже важливий законопроект, він спрямований на посилення охорони рідкісних видів тварин та рослин занесених до Бернської конвенції. Зокрема, передбачено захист місць існування у лісах та державних природних заповідниках рідкісних видів, занесених до Бернської конвенції.&nbsp;&nbsp;</p>
<p>Більш захищеними стануть: дельфіни-афаліни, бурий ведмідь, кажани, чорні лелеки та скопи. Законопроектом посилюється боротьба з браконьєрством. У відповідність з вимогами Бернської конвенції приводиться Лісовий кодекс та Закон про тваринний світ, про природно-заповідний фонд України про захист тварин від жорстокого поводження, про мисливські господарства та полювання, а також Кодекс про адміністративні правопорушення. Підприємства, установи й організації та громадяни зобов'язані будуть відшкодовувати шкоду, заподіяну ними внаслідок порушення законодавства в&nbsp; галузі охорони використання й&nbsp; відтворення тваринного світу. Ці закони, які ми сьогодні голосуємо, екологічні, дуже важливі і неможливо ними нехтувати, і потрібно підтримувати.&nbsp; Давайте в першому читанні підтримаємо цей законопроект.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Соболєв Сергій Владиславович.</p>
<p>&nbsp;</p>
<p>11:40:02</p>
<p>СОБОЛЄВ С.В.</p>
<p>Прошу передати слово Рябчину.</p>
<p>&nbsp;</p>
<p>11:40:09</p>
<p>РЯБЧИН О.М.</p>
<p>Рябчин Олексій, "Батьківщина", Донеччина.</p>
<p>Нарешті ми почали&nbsp; розглядати дійсно екологічні законопроекти, а не ті законопроекти, які просто будуть дерибанити природні заповідники. Фракція "Батьківщина" буде підтримувати цей законопроект, але є застереження до другого читання. Значна частина змін, що пропонується, вони вже є чинними:&nbsp; із 16-и пропонованих&nbsp; 6 вже були внесені згідно закону про… який&nbsp; ми прийняли ще&nbsp; у квітні 2015 року. Прошу це до другого читання врахувати.</p>
<p>Відсутнє обґрунтування щодо створення громадської комісії по лімітах, не сказано нічого про її склад, статус, джерела фінансування. Це також потребує врегулювання. Не надано обґрунтувань щодо необхідності заборони з сінокосіння механізованими засобами на території природних заповідників. Є речі, які повинні бути додані до&nbsp; другого читання, тоді цей законопроект може бути підтриманий як суспільно корисний.</p>
<p>І хочу звернути увагу, що&nbsp; дійсно питання екології вони непопулярні у воюючій країні, але війна не повинна бути таким виправдовуванням відсутності реформ. Тому дякую за те, що у нас є "екологічний день", але інших речей треба також додавати, про що вже "Батьківщина" вже казала: питання про житлово-комунальні тарифи, питання енергетики. І я сподіваюсь, що в четвер ми&nbsp; будемо їх розглядати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, обговорення завершене. Прошу заходити в зал і займати робочі місця. Фактично, всі фракції висловили повну&nbsp; готовність до прийняття в першому читанні. І ми переходимо до прийняття рішення.</p>
<p>Отже, колеги, я ставлю на голосування проект Закону про внесення змін до деяких законодавчих актів України щодо виконання Конвенції 1979 року про охорону дикої флори і фауни та природних середовищ існування в Європі). Наголошую: тільки в першому читанні. Хто підтримує дану пропозицію в першому читанні за основу, прошу проголосувати, колеги. Будь ласка, голосуємо 2023 за основу. Голосуємо, колеги, будь ласка.</p>
<p>&nbsp;</p>
<p>11:42:42</p>
<p>За-260</p>
<p>260 – "за". Рішення прийняте. Вітаю авторів і бажаю плідної роботи до другого читання.</p>
<p>Переходимо до наступного законопроекту, 3445, - це є проект Закону про внесення змін до деяких законодавчих актів України (щодо охорони фауни та флори згідно міжнародних угод). І прошу підтримати пропозицію розгляду за скороченою процедурою, колеги. Будь ласка, прошу підтримати. Голосуємо.</p>
<p>&nbsp;</p>
<p>11:43:24</p>
<p>За-187</p>
<p>187 – "за". Рішення прийняте.</p>
<p>І я запрошую до доповіді голову підкомітету Комітету з питань екологічної політики Дзюблика Павла Володимировича. Пане Павло, прошу до доповіді.</p>
<p>&nbsp;</p>
<p>11:43:51</p>
<p>ДЗЮБЛИК П.В.</p>
<p>Шановні колеги, на розгляд виноситься законопроект 3445, внесений народним депутатом Дирівим, Рибаком та мною. Метою прийняття законопроекту є посилення охорони фауни згідно норм міжнародних екологічних угод.</p>
<p>Законопроект вносить зміни і приводить у відповідність до умов Бернської конвенції закони України:&nbsp; "Про тваринний світ", "Про природно-заповідний фонд України", "Про захист тварин від жорсткого поводження", "Про мисливське господарство та полювання", "Про питну воду та питне водопостачання".</p>
<p>Також на виконання Угоди про збереження афро-євразійських мігруючих видів болотних птахів пропонується внести доповнення до статті 20 Закону України "Про мисливське господарство та полювання", яке забороняє полювання із застосуванням свинцевого шроту на всіх поясах особливого режиму в зоні санітарної охорони джерел питної води (полювання із застосуванням металевого шроту дозволяється).</p>
<p>Закон України "Про приєднання України до Конвенції 1979 року "Про охорону флори і фауни та природних середовищ існування у Європі" від 29 жовтня 1996 року дозволяє регулювати чисельність вовка на території України тільки в обмеженій кількості і під контролем. Наразі згідно Закону України "Про мисливське господарство та полювання" вовк є бінарним видом, що занесено одночасно в список мисливських тварин, що підлягають охороні в немисливський сезон і раціональному використанню та одночасно&nbsp; список шкідливих тварин, що підлягають знищенню на протязі року, що є грубим порушенням Бернської конвенції.</p>
<p>Відповідно до статті 33 цього закону полювання на вовка може здійснюватися під час полювання на інші види мисливських тварин в мисливський сезон, а також не в мисливський сезон – за дозволами.</p>
<p>У зв'язку з вищевикладеним існує потреба виключити вовка зі списку шкідників, зазначеного в статті 33 Закону України "Про мисливське господарство та полювання", залишивши його мисливським видом, що буде сприяти посиленню боротьби із браконьєрством та створить умови мисливським господарствам отримати кошти у свій бюджет за добування цінного&nbsp; хутрового звіра – вовка.</p>
<p>Законопроектом також передбачено заборонити використання газу, отрути для диких тварин, знищенню природних місць мешкання диких тварин (як того вимагає Бернська конвенція).</p>
<p>І у закони "Про тваринний світ" та "Про захист тварин від жорсткого поводження" законопроектом вносяться, відповідно, доповнення&nbsp; у статтю 20 Закону&nbsp; "Про мисливське господарство і полювання" і у статтю 52-1 Закону "Про тваринний світ" щодо заборони використання пасток, холодної&nbsp; метальної зброї і таке інше.</p>
<p>Головне науково-експертне управляння пропонує з результатами розгляду в першому читанні прийняти законопроект за основу з наступними урахуваннями внесених зауважень та пропозицій.</p>
<p>Відтак, комітет пропонує прийняти законопроект за основу і врегулювати всі зауваження між першим і другим читанням.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти", будь ласка.</p>
<p>Помазанов, будь ласка, включіть мікрофон.</p>
<p>&nbsp;</p>
<p>11:47:21</p>
<p>ПОМАЗАНОВ А.В.</p>
<p>Андрій Помазанов, фракція "Народний фронт".</p>
<p>Шановні колеги, безперечно, що фракція "Народний фронт" буде підтримувати даний закон, як ми підтримували попередні, оскільки вони всі є взаємопов'язаними, і цей законопроект 3445, він дійсно абсолютно в новій редакції робить термін "жорстке поводження з тваринами" і забороняє види полювань на тварин в Червоні книзі.</p>
<p>Тому я переконаний, що ми всі зараз, навіть ті, хто говорить, що законопроекти направлені на посилення екологічного контролю є не важливими, я думаю, що всі будуть голосувати за ці законопроекти, оскільки ми всі живемо в цій країні і нам потрібно все ж таки робити кращим законодавство в цьому напрямку.</p>
<p>Запрошую всіх голосувати "за".</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Рибак Іван Петрович, будь ласка.</p>
<p>&nbsp;</p>
<p>11:48:15</p>
<p>РИБАК І.П.</p>
<p>Іван Рибак, 202 виборчий округ, Чернівецька область.</p>
<p>Шановні колеги, ми повинні підтримати зараз цей законопроект, адже по своїй суті він по суті є технічний і приводить норми українського законодавства до вимог Бернської конвенції, яка ратифікована українською державою.</p>
<p>А також давайте подивимось хто не хоче, напевно, голосувати, за цей законопроект. За цей законопроект не хочуть голосувати ті люди, які хочуть використовувати тварин, як мішені при навчаннях у стрільбі, у змаганнях і тому подібне, не будуть, напевно, голосувати за законопроект ті, хто хочуть використовувати тварин, як для фотографій на Хрещатику. І тому, я думаю, що&nbsp; всі тверезомислячі люди якраз у цьому залі підтримають цей законопроект.</p>
<p>Прошу всіх підтримати і проголосувати "за".&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, заключний виступ, зараз буде Тарасюк Борис Іванович. А отже через дві хвилини ми переходимо до прийняття рішення. І я прошу всіх народних депутатів зайти в зал. А мікрофон прошу включити Борису Івановичу Тарасюку. Будь ласка.</p>
<p>&nbsp;</p>
<p>11:49:17</p>
<p>ТАРАСЮК Б.І.</p>
<p>Прошу передати колезі Рябчину.</p>
<p>&nbsp;</p>
<p>11:49:20</p>
<p>РЯБЧИН О.М.</p>
<p>Олексій Рябчин, "Батьківщина", Донеччина.</p>
<p>Фракція "Батьківщина" буде підтримувати цей законопроект, він позитивний, він на імплементацію європейських директив, також на виконання Бернської конвенції. Але для другого читання треба доопрацювати певні норми для того, щоб вони були дієвими. Мій колега, який тільки що до мене виступав, зазначив, що це допоможе нам боротися з тими людьми, які просто знущаються над тваринами, пропонуючи сфотографуватися з ними на Хрещатику та в інших містах. Але з цими змінами можуть бути певні труднощі реалізації, тому що фотопослуги як різновид побутових послуг згідно правил, надаються суб'єктами СПД (суб'єктами підприємницької діяльності), фотостудії, тощо. Якщо мова іде про цих людей, які пропонують фотографуватися з тваринами на вулицях то доцільніше конкретизувати норму, розширивши її не тільки на СПД. Тобто до другого читання він повинен бути довершений для того, щоби ми дійсно побороли ці ганебні явища.</p>
<p>Фракція "Батьківщина" буде підтримувати.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Обговорення завершене. Переходимо до прийняття рішення. Прошу усіх зайняти робочі місця. Колеги, я прошу організувати лівий край для більш продуктивної роботи в залі. Дякую. Колеги, переходимо до прийняття рішення. Наголошую: лишень за основу даний законопроект. Тобто, якщо є поправки вони можуть бути внесені до другого читання. І я ставлю на голосування проект Закону про внесення змін до деяких законодавчих актів України щодо охорони фауни та флори згідно міжнародних угод, №3445, за основу. Колеги, за основу. Прошу проголосувати. Прошу підтримати. 3445 за основу, колеги. Будь ласка, голосуємо.</p>
<p>&nbsp;</p>
<p>11:51:29</p>
<p>За-256</p>
<p>Рішення прийняте. Вітаю авторів. Бажаю плідної роботи до другого читання.</p>
<p>І тепер, колеги, наступний проект Закону про внесення змін до деяких законодавчих актів України (щодо імплементації європейських екологічних норм про охорону середовища рідкісних видів тварин і рослин) (№ 2604). Прошу підтримати розгляд за скороченою процедурою, колеги. Будь ласка, прошу підтримати.</p>
<p>&nbsp;</p>
<p>11:52:08</p>
<p>За-180</p>
<p>Рішення прийнято.</p>
<p>І я запрошую до доповіді секретаря Комітету з питань екологічної політики Єднака Остапа Володимирович. Будь ласка, пане Остап.</p>
<p>&nbsp;</p>
<p>11:52:19</p>
<p>ЄДНАК О.В.</p>
<p>Шановний головуючий, шановні народні депутати! Комітетом розглянуто проект Закону України про внесення змін до деяких законодавчих актів України (щодо імплементації європейських екологічних норм про охорону середовища рідкісних видів тварин і рослин), внесений народними депутатами України Дирівим, Єднаком та іншими.</p>
<p>На сьогодні існує низка міжнародних природоохоронних конвенцій та угод, які прийняті в Європі і ратифіковані Україною. Це Конвенція про охорону мігруючих видів тварин, Конвенція про охорону біологічного різноманіття, Бернська конвенція, Угода про охорону кажанів в Європі, Директива ЄС "Про збереження диких птахів", Директива ЄС "Про збереження природних середовищ існування і дикої флори та фауни".</p>
<p>Але разом з тим не внесено зміни до чинного українського природоохоронного законодавства. Відтак, поданий законопроект спрямований на імплементацію європейських екологічних норм про охорону середовища, рідкісних видів тварин та рослин, а також захист від знищення середовища перебування зазначених видів тваринного та рослинного світу, занесених до Червоної книги України.</p>
<p>Пропонується внести зміни до закону… до Кодексу України про адміністративні правопорушення та законів України: "Про Червону книгу України", "Про тваринний світ", "Про природно-заповідний фонд". Пропонованими змінами пропонується встановити відповідальність за знищення середовищ перебування (зростання) рідкісних видів тваринного світу та рослинного світу, занесений до Червоної книги України.</p>
<p>Також пропонується підвищити в 5 разів розміри штрафів за скоєння адміністративних правопорушень, передбачених статтями 71, 73, 77 Кодексу про адміністративні правопорушення України.</p>
<p>Прошу прийняти законопроект&nbsp; за основу. Хочу&nbsp; сказати, що&nbsp; сьогодні, насправді, свято для екологічної громадськості, для екологічних законопроектів, тому що Верховна Рада&nbsp; стільки&nbsp; часу ще&nbsp; в даному скликані не приділяла екологічним законопроектам. І минулого пленарного тижня,&nbsp; власне, коли ми розглядали питання&nbsp; енергетики, тарифів енергорегулятора,&nbsp; я зокрема зустрічався з жителями, мешканцями Біликів, Сенчі Полтавської області, де проблеми екологічні турбують людей не менше ніж інші проблеми соціальні, тарифів і так дальше. Тому Україна не може закривати&nbsp; очі на такі важливі&nbsp; проблеми.</p>
<p>Після поточного законопроекту у нас є дуже важливі системні законопроекти про оцінку&nbsp; впливу на довкілля, про стратегічну екологічну&nbsp; оцінку, які ми будемо&nbsp; голосувати, які безпосередньо стосуються тих всіх питань, які турбують людей. Тому, колеги, прошу підтримати за основу даний законопроект і далі&nbsp; будемо працювати, приймаючи&nbsp; екологічні закони.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти" і бути максимально лаконічними.</p>
<p>Данілін Владислав Юрійович. Будь ласка.</p>
<p>&nbsp;</p>
<p>11:55:20</p>
<p>ДАНІЛІН В.Ю.</p>
<p>Прошу передати слово&nbsp; Геннадію&nbsp; Кривошею.</p>
<p>&nbsp;</p>
<p>11:55:28</p>
<p>КРИВОШЕЯ Г.Г.</p>
<p>Геннадій Кривошея, фракція "Народний фронт".</p>
<p>Шановні колеги,&nbsp; шановні українці,&nbsp; по-перше,&nbsp; фракція "Народний фронт"&nbsp; буде однозначно підтримувати даний законопроект. Але я хотів би, щоб кожен зараз замислився&nbsp; і задумався над тим, що&nbsp; взагалі відбувається&nbsp; у нас&nbsp; з екологією?&nbsp;</p>
<p>Давайте повернемося… Повертаючись до себе до дому, зупиніться, будь ласка, на своїх дорогих автомобілях&nbsp; і подивіться, що у&nbsp; вас коїться&nbsp; в лісах, подивіться, наскільки там все загажено, вибачте на слові, наскільки там все забруднено і наскільки ми&nbsp; взагалі&nbsp;&nbsp; безвідповідально, українці, я говорю ми,&nbsp; відносимося до екології нашої країни.</p>
<p>На сьогоднішній день даний&nbsp; законопроект це є&nbsp; один&nbsp; із тих законопроектів, який&nbsp; в&nbsp; дійсності буде контролювати і принаймні в&nbsp; 5 разів буде змушувати підвищувати&nbsp; штрафні санкції для тих підприємств, які на сьогоднішній день&nbsp; знову ж таки&nbsp; шкідливо впливають на наше екологічне середовище. Тому, шановні друзі, давайте&nbsp; задумаємося над тим, що ми робимо, давайте сьогодні продовжимо цю ініціативу підтримки відповідних екологічних, направлених на захист нашої держави і нашої екології законопроектів, і будемо більш якісніше і добросовісніше відноситися до своєї природи.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Барна Олег Степанович, будь ласка.</p>
<p>&nbsp;</p>
<p>11:56:48</p>
<p>БАРНА О.С.</p>
<p>Дякую. Очевидно, ми всі зрозуміли, що екологічна проблема, яка стала перед нашим народом і країною є досить значущою, особливо це відчули західні регіони України, коли пішло внаслідок посухи обміління водойм і пропадає вода в криницях.</p>
<p>Поряд з тим, ми також бачимо про неналежні заходи впливу не тільки адміністративного, а, можливо, потрібно і кримінального тиску на ті елементи, які завдають значної шкоди екологічній ситуації в нашій державі. І, якщо ми хочемо жити як європейська країна і, якщо ми хочемо мати наше довкілля чистим і охайним так як близькі наші європейські сусіди. То поряд з тим ми повинні належним чином карати тих, хто порушує наші екологічні норми і поряд з тим, ми повинні не тільки карати, а взятися до екологічного виховання нашої нації, починаючи із дитячих садків і шкіл.</p>
<p>Тому, в першу чергу, дивлячись на те як ми їдемо по нашій землі на ті забруднені території, на це сміття, яке викидається на узбіччя, на рубку лісів, на промислове забруднення, ми повинні належним чином осмислити ту відповідальність, яка стоїть перед нами за майбутнє наших дітей і взятися більш жорстко до покарання і не тільки адміністративним, а навіть і кримінальним чином.</p>
<p>Тому законопроект слід підтримати, більш вжити нормативні дії до покарання злочинців екологічного характеру. І я звертаюся до депутатів підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Соболєв Сергій Владиславович, будь ласка.</p>
<p>&nbsp;</p>
<p>11:58:54</p>
<p>СОБОЛЄВ С.В.</p>
<p>Соболєв, "Батьківщина".</p>
<p>Фракція "Батьківщина" підтримає цей законопроект. Ми вважаємо, що ті ключові норми, які тепер приведені у відповідність до стандартів європейських, дозволяють абсолютно чітко класифікувати ті фактично злочини проти природного середовища, які здійснюються щоденно на території України. Найстрашніші речі, які тепер можна буде запобігти у разі ухвалення цього законопроекту, це фактично штучний підпал лісів, коли далі ця територія виводиться з лісного фонду і передається для забудови. Це фактично спеціальні заповідники, які можуть бути створені на давній нашій проблемі, до якої і так парламент не може дійти, це бурштиновий незаконний видобуток. Це фактично території, які тепер будуть передані під контроль із захистом через кримінальне адміністративне право, фактично порушення тих норм, які відбувалися і відбуваються, на жаль, зараз. Цей законопроект повинен бути ухвалений в першому читанні так, як і рекомендує комітет, декілька норм треба уточнити, а саме норми, які безпосередньо пов'язані із більш жорстким законодавством, яке буде передбачати покарання за такі злочини. І я думаю, що в такому вигляді законопроект буде ухвалений остаточно. Тому наша фракція підтримує ухвалення цього законопроекту. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, зараз буде заключне слово Маркевич від "Самопомочі", через хвилину ми перейдемо до прийняття рішення і тому я прошу всіх колег заходити в зал, займати робочі місця, приготуватися до голосування. Будь ласка, Маркевич фракція "Самопоміч".</p>
<p>&nbsp;</p>
<p>12:00:38</p>
<p>МАРКЕВИЧ Я.В.</p>
<p>Фракція "Самопоміч" підтримує прийняття даного законопроекту, але наполягає на професійній фаховій дискусії між першим та другим читанням з приводу появи так званих "сакральних" заказників у даному&nbsp; законопроекті. Це потребує більш чіткого визначення. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, отже, обговорення завершене, усі виступаючі і всі фракції підтримали прийняття даного законопроекту у першому читанні за основу і я думаю, ми можемо перейти до прийняття рішення. Так, колеги?</p>
<p>Я ставлю на голосування проект Закону про внесення змін до деяких законодавчих актів України щодо імплементації європейських екологічних норм про охорону середовища, рідкісних видів тварин і рослин (номер 2604) за основу, колеги, лишень за основу.</p>
<p>Прошу проголосувати, прошу підтримати, колеги. 2604 за основу. Будь ласка,&nbsp; голосуємо.</p>
<p>&nbsp;</p>
<p>12:02:06</p>
<p>За-264</p>
<p>264 – "за". Рішення прийняте.</p>
<p>Шановні колеги! Перед тим як оголосити перерву хочу вам сказати, ми маємо ще п'ять законопроектів з питань екології, поміж них будуть (після перерви) системні, важливі законопроекти: 2009а і 3259. Якщо ми плідно будемо працювати, ми зможемо ще до обіду перейти до розділу промисловості і підприємництва, колеги, якщо будемо активно працювати.</p>
<p>Тому я дуже прошу всіх без запізнень, давайте о 12.35, щоб ми перейшли до розгляду наступних законопроектів. А зараз я оголошую перерву до 12.35. Будь ласка.&nbsp;&nbsp;&nbsp;</p>
<p>&nbsp;</p>
<p align=center><i>(Після перерви)</i></p>
<p align=center><i>&nbsp;</i></p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>12:38:01</p>
<p>ГОЛОВУЮЧИЙ. Шановні колеги, закінчилася наша перерва, і я закликаю всіх народних депутатів України&nbsp; повертатися до сесійної зали. У нас продовжується сьогодні "екологічний день" в парламенті, і я щиро вітаю той факт, що ми дуже продуктивно попрацювали до перерви,&nbsp; і в першому читанні прийняли п'ять надзвичайно важливих законопроектів, які наближають Україну в питаннях екологічних норм до європейських практик. І зараз ми будемо розглядати в першому читанні ще два важливих законопроекти. Я запрошую всі фракції повернутися до сесійної зали, щоб продовжити розгляд&nbsp; відповідних законопроектів.</p>
<p>Шановні колеги, перерва вже закінчилась, і ми запрошуємо до&nbsp; сесійної зали народних депутатів. У нас з вами зараз на порядку денному залишається ще два&nbsp; законопроекти з екологічної тематики в першому читанні і в другому читанні – два, так само,&nbsp; законопроекти, які з екологічної тематики в другому читанні.</p>
<p>Ми вітаємо в сесійні залі міністра профільного – пана Остапа Семерака і переходимо до розгляду законопроекту 3323 – це проект Закону про внесення змін до деяких законодавчих актів України, які регулюють відносини, пов'язані з одержанням документів дозвільного характеру (щодо спеціального водокористування). Це проект народного депутата пана Рибака. І я запрошую для доповіді голову підкомітету з питань екологічної політики, природокористування та ліквідації наслідків Чорнобильської катастрофи Івана Рибака.&nbsp; І колеги, будь ласка, повертайтесь до сесійної зали.</p>
<p>Так, я дякую, пан Іван мені підказує, що голосувати нам потрібно зараз за процедуру: чи ми розглядаємо&nbsp; в повній процедурі, чи&nbsp; за скорочено.</p>
<p>Шановні колеги, перед тим як я поставлю на голосування скорочену процедуру, я ще раз закликаю до сесійної зали повернутися народних депутатів.</p>
<p>Шановні колеги, я прошу підтримати пропозицію доповідача пана Рибака, щоб ми розглядали цей важливий законопроект за скороченою процедурою.</p>
<p>Будь ласка, голосуємо.&nbsp;&nbsp;</p>
<p>Шановні колеги, голосуємо за скорочену процедуру розгляду цього законопроекту. Голосуємо, будь ласка, за скорочену процедуру.</p>
<p>&nbsp;</p>
<p>12:39:37</p>
<p>За-84</p>
<p>Я бачу, що депутати тільки повертаються до сесійної зали і не встигли. Не встигло… Шановні колеги, я прошу… Шановні колеги, в нас, дійсно, ситуація наступна… У нас ще залишається 6 законопроектів, що стосується екологічної тематики. І, звичайно, хочеться, щоб ми всі їх розглянули до великої перерви.</p>
<p>Давайте ще раз я ставлю голосування за процедуру, і потім ми переходимо до розгляду. Будь ласка, ще раз пропозицію доповідача: за скорочену процедуру пропонує проголосувати Іван Рибак. Ставимо на голосування, і прошу підтримати розгляд за скороченою процедурою законопроекту 3323. Будь ласка.</p>
<p>&nbsp;</p>
<p>12:40:38</p>
<p>За-97</p>
<p>Добре. Ми переходимо до розгляду за повною процедурою.</p>
<p>І я запрошую до доповіді пана Рибака. Будь ласка.</p>
<p>&nbsp;</p>
<p>12:40:48</p>
<p>РИБАК І.П.</p>
<p>Шановна пані головуюча, шановні народні депутати, на розгляд Верховної Ради України в першому читанні вноситься проект Закону про внесення змін до деяких законодавчих актів України, які регулюють відносини, пов'язані з одержанням документів дозвільного характеру щодо спеціального використання водних ресурсів (за номером 3323). Законопроект спрямований на усунення надмірного навантаження при оформленні права на здійснення спеціального водокористування, що призведе до поліпшення умов ведення бізнесу, а також введе процедуру оформлення зазначеного права у поле Закону України "Про адміністративні послуги".</p>
<p>Необхідність спрощення цієї системи викликана наступними причинами: необхідність отримання дозволів на спеціальне водокористування для малого бізнесу, який не несе істотних ризиків чи загроз для довкілля; надмірна кількість дозвільних та погоджувальних органів, задіяних у оформленні дозволів на спеціальне водокористування; неузгодженість положень окремих законів.</p>
<p>Для вирішення цих проблем законопроектом пропонується, зокрема:&nbsp; надати повноваження щодо видачі дозволів на спеціальне водокористування територіальному органу центрального органу виконавчої влади в сфері розвитку водного господарства, тобто Державному агентству водних ресурсів України; не відносити до спеціального водокористування водокористувачів, які забирають та використовують менше 5 кубічних метрів води на добу; скоротити перелік&nbsp; документів, які&nbsp; подаються&nbsp; водокористувачем для оформлення права спеціального водокористування. Також встановити вичерпні підстави для припинення права&nbsp; спеціального&nbsp; водокористування та визначити порядок припинення такого права.</p>
<p>Комітет з питань екологічної політики, природокористування та ліквідації наслідків Чорнобильської катастрофи підтримав концепцію законопроекту та висловив зауваження і пропозиції, які ми будемо враховувати до другого&nbsp; читання. Також доповнення переліку документів, які подаються для отримання дозволу на спеціальне водокористування; обов'язковість водокористувачів у розробленні і затвердженні індивідуальних технологічних&nbsp; нормативів для&nbsp; усіх галузей економіки.</p>
<p>Комітет також наголосив на необхідності&nbsp; передбачити у законопроекті відповідальність водокористувачів за достовірність інформації, яка надається на отримання дозволу.</p>
<p>Міністерство екології і природних ресурсів України також підтримало&nbsp; законопроект та висловило зауваження, які будуть враховані при доопрацюванні його до другого читання.</p>
<p>Головне науково-експертне управління Апарату Верховної Ради України надало зауваження до законопроекту та зазначило, що за результатами розгляду у першому читанні законопроект&nbsp; може бути прийнятий за основу з наступним нарахуванням відповідних пропозицій до другого читання.</p>
<p>Комітет пропонує Верховній Раді України проект Закону про внесення змін до деяких законодавчих актів, які регулюють відносини, пов'язані з одержанням дозволу дозвільного характеру за реєстраційним номером 3323&nbsp; за результатами розгляду прийняти&nbsp; у першому читанні за основу.</p>
<p>Шановні колеги, під час підготовки цього законопроекту до першого читання була проведена достатньо серйозна робота і обговорення як на площадці нашого комітету, так і безпосередньо з представниками різних фракцій нашого парламенту.</p>
<p>Я хочу&nbsp; погодитися з тими зауваженнями, які висловила пані Кужель. Я дякую, дійсно, за якраз оті нюанси, на які була привернути увага наша. І ми погоджуємося з тим, що&nbsp; на сьогоднішній день, якщо ми говоримо про децентралізацію, ми&nbsp; говоримо про спрощені механізми отримання документів дозвільного характеру суб'єктами господарювання, можемо погодитися з тим, що видавати дозволи не раз у 6 років, а дійсно так, як це є на 25 років. Тому ці речі ми готові сприйняти і в комітеті доопрацювати до другого читання. Я думаю, що спільно ми приймемо ґрунтовний серйозний законопроект, який дасть можливість, якраз підтримую чи той законопроект, який ми сьогодні будемо розглядати у другому читанні за номером 3603 щодо створення системи управління водними ресурсами за басейновим принципом, цей законопроект якраз є супутнім до того законопроекту, і якщо ми той законопроект сьогодні проголосуємо в цілому, то ми поставимо серйозний початок в сфері дерегуляції бізнесу, в сфері дерегуляції дозвільної системи, в сфері водокористування.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам за лаконічність.</p>
<p>Шановні колеги, зараз, згідно Регламенту, у нас є запитання доповідачу до 3 хвилин. Чи є бажаючі запитати в доповідача, чи ідемо далі? Ідемо далі, добре. А, є. Будь ласка, прошу записатися на запитання до доповідача.</p>
<p>Будь ласка, народний депутат Хлань, ваше запитання.</p>
<p>&nbsp;</p>
<p>12:45:35</p>
<p>ХЛАНЬ С.В.</p>
<p>Шановний доповідачу, чи правильно я розумію, що саме дозволи на спецводокористування буде давати той орган, який дійсно відповідає за баланси води і який дійсно регулює воду, а не органи, які жодного відношення до води не мають, але на сьогоднішній день той, хто одержує дозвіл на водокористування, звертається до органів, які не мають жодного відношення до балансування води чи рівня води? Дякую.</p>
<p>&nbsp;</p>
<p>12:46:13</p>
<p>РИБАК І.П.</p>
<p>Дякую за запитання.</p>
<p>Дійсно тут треба пролити світло, тому що якраз це питання є основним таким наріжним каменем серед парламентарів, які не готові за нього голосувати. Дійсно буде видаватися після прийняття, можливого прийняття цього законопроекту в цілому, такі дозволи будуть видаватись територіальним органом центральному органу виконавчої влади, який буде створений після того, як ми започаткуємо басейнове управління водних ресурсів в Україні. Тобто ми маємо на сьогоднішній день серйозні проблеми з тим, що якщо річка Дністер протікає через&nbsp; п'ять областей, сьогодні дозволи зверху по течії видаються на водокористування та скиди, гранично допустимі скиди, відповідно вниз по течії область абсолютно не володіє інформацією, що робиться у їхньому басейні їхньої річки. Тому якраз цей законопроект буде врегульовувати ці всі норми. І територіальне управління водних ресурсів буде видавати ці дозволи, знаючи, володіючи інформацією і по суті ми цим наведемо порядок у цій галузі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Кужель. Пані Олександра, ваше запитання.</p>
<p>&nbsp;</p>
<p>12:47:23</p>
<p>КУЖЕЛЬ О.В.</p>
<p>Шановний колега, крім того, що ми будемо виступати і давати повну оцінку по законопроекту, я хочу ще раз наголосити і послухати вашу відповідь на тому, що тут не сформована взаємодія центрального органу виконавчої влади в частині контролю і виконання покарання тих, які збрасують і загрязняють нам річки і водойоми. І тому представлені просто в дозвільні органи результати перевірки є недостатнім. Як, ви, бачите? Я би хотіла посилення ролі міністерства, але, щоб ми убрали ту ситуацію, яка, наприклад, в тій же Одесі процвітає, де органи, які повинні контролювати забруднення, в даному випадку моря, вони займаються більше збиранням хабарів з підприємців, контролюючи норми скиду забрудненої води, даючи маленькі ліміти, тобто, якщо я точно в них не вкладаюсь, вони потім сидять і кожний місяць контролюють.</p>
<p>&nbsp;</p>
<p>12:48:36</p>
<p>РИБАК І.П.</p>
<p>Хотів би по порядку дати відповідь на ваше запитання.</p>
<p>Ми обговорювали якраз питання щодо контролю за скидами, в першу чергу за скидами. І тому цим законопроектом, перше, хотів би сказати, що встановлюються вичерпні підстави для припинення права спеціального водокористування та визначається порядок припинення такого права і це вже є позитивно. Тому що, якщо ми нарівні закону це прописуємо, вже контролюючі органи не можуть спекулювати, і якраз ми в цій частині боремся по суті з корупцією, в тому числі питання лімітів ми не прописували… Я, ну, спеціально більш тільки що тонко ми продивились. Ми не прописували, що питання порушення лімітів є підставою для скасування спеціального дозволу на водокористування. Тому це питання можна зняти.</p>
<p>Інше питання, якраз надання більш широких повноважень екологічній інспекції, тобто роль міністерства повинна бути збільшена в цьому плані, аби могти навести лад щодо скидів. І тут якраз питання гранично допустимих скидів, питання самої методики їх обрахунку, тому що на сьогоднішній день ми, з однієї сторони, ліміти по суті…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте, будь ласка.</p>
<p>&nbsp;</p>
<p>РИБАК І.П. … лімити на використання водних ресурсів зменшуємо. Так, як говоримо про те, що це несе серйозну шкоду навколишньому середовищу. В той же час абсолютно ще користуємось…</p>
<p>&nbsp;</p>
<p>ГОЛОВУЮЧИЙ. Ще завершити? Зрозуміло, да.</p>
<p>Дякую, шановні колеги. Зараз згідно Регламенту у нас є співдоповідь головного комітету, але доповідач якраз і представляв позицію головного екологічного комітету. І тому у нас ми переходимо до виступів від фракцій.</p>
<p>Я пропоную обмежити виступ двома хвилинами. Щоб ми скоротили час на розгляд цього законопроекту і встигли весь блок. Я пропоную. Чи підтримує зал, щоб у нас до 2 хвилин у нас були виступи? Підтримуємо, да? Я прошу від фракцій записатися на виступ для обговорення цього законопроекту.</p>
<p>Будь ласка, від "Блоку Петра Порошенка" Іван Вінник запрошується на трибуну.</p>
<p>&nbsp;</p>
<p>12:51:08</p>
<p>ВІННИК І.Ю.</p>
<p>Шановні колеги! Сьогодні, напевно, важливий день для флори і фауни України, займаємося екопарками, зоопарками. Водночас ще до сьогодні Верховна Рада не розглянула зміни до державного бюджету на поточний 2016 рік, не збільшила фінансування Міністерства оборони і інших військових та правоохоронних підрозділів, які виконують завдання в зоні проведення антитерористичної операції. Не вистачає 6 мільярдів гривень на оплату навіть грошового забезпечення.</p>
<p>А ми займаємося&nbsp; флорою і фауною,&nbsp; це в країні, де йде війна.</p>
<p>Станом на сьогодні, хотів би поінформувати, незважаючи на те, що уряд надав державні гарантії підприємствам "Укроборонпрому", які не були профінансовані у зв'язку з тим, що парламент не прийняв так звану спецконфіскацію грошей Януковича, не працюють. Не працюють, тому що до сьогодні уряд не визначився з терміном кредитування під ці державні гарантії, хто буде повертати відсотки, яким бюджетом будуть сплачені кошти, які сьогодні будуть суб'єкти господарювання залучати спочатку для того, щоб профінансувати свою діяльність, щоб&nbsp; поставити техніку та озброєння з відтвермінування платежу Міністерства оборони. А ми займаємося флорою і&nbsp; фауною. А в країні йде війна, кожен день гинуть люди. Кожен день мова іде про те, що нам&nbsp; треба розвивати&nbsp; українську армію, а ми говоримо про боротьбу з корупцією і не можу прийняти спецконфіскацію і забрати гроші Януковича, а у нас цілий день присвячений екології.</p>
<p>Я поважаю намагання українського парламенту залишати Україну чистою, боротися за довкілля,&nbsp; боротися за права флори і фауни, але не забувайте, що нам ще треба&nbsp; зберегти нашу країну.&nbsp; І сьогодні&nbsp;&nbsp; це питання знаходиться&nbsp; в руках української армії, яка, на жаль, не отримує належної підтримки від українського парламенту, шановні колеги.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, я все ж таки&nbsp; закликаю виступаючих говорити по суті законопроектів. І зараз&nbsp; до слова запрошується представник "Народного фронту"&nbsp; пан Кривошея.&nbsp; Будь ласка. З місця. Будь ласка,&nbsp; ввімкніть мікрофон з місця.</p>
<p>&nbsp;</p>
<p>12:53:18</p>
<p>КРИВОШЕЯ Г.Г.</p>
<p>Дякую. Повертаючись до нашого законопроекту, я&nbsp; хотів би&nbsp; звернути увагу на те, шановні колеги, ну, по-перше, цей законопроект&nbsp; направлений в першу чергу на дерегуляцію і розвиток підприємництва. І зрозуміло, це є якраз і полегшення тим підприємствам, які оформлюють відповідні спеціальні дозволи і тому подібне.&nbsp;</p>
<p>Але разом з тим я хотів би звернути увагу&nbsp;&nbsp; міністерства на те,&nbsp; яким чином будуть розподілені відповідні&nbsp; територіальні установи, як вони будуть працювати, наскільки&nbsp; це буде в дійсності зручно і наскільки ми будемо розуміти, що русло річки, в яке ідуть&nbsp; викиди, наприклад, в одній області, будуть обмінюватися інформацією і будуть мати цю інформацію в іншій області для того, щоб розуміти, яким чином будуть і видаватися ці спецдозволи і яким чином, що буде містити в собі та річка чи та вода, якою будуть користуватися далі наші жителі України, використовуючи її для споживання в тих чи інших напоях.</p>
<p>Законопроект однозначно хороший, фракція "Народний фронт" буде за нього голосувати і закликає всіх проголосувати в нашому залі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від фракції "Батьківщина" Олександра Кужель. Вона підходить до трибуни, ввімкніть, будь ласка, мікрофон.</p>
<p>&nbsp;</p>
<p>12:54:34</p>
<p>КУЖЕЛЬ О.В.</p>
<p>Шановні колеги, просто сльози навертаються як чула першого виступаючого, який страждав за порядок денний. Та ми ж пропонували, давайте поставимо законопроекти, які сьогодні переглядають тарифи, які захищають людей від виселення, ми пропонували індексацію пенсій і заробітних плат, щоб не відбирали житло. Але це ж ви ж не проголосували. Тому плачте собі, будь ласка, в платочок.</p>
<p>Щодо законопроекту, який (3323) депутатський і нашої позиції "Батьківщина" до нього. Ми підтримуємо, що концентрація функцій щодо контролю водокористування і збросу води повинна бути і в центральному органу виконавчої влади, бо ми як парламентська країна повинні знати з кого спитати, якщо найдорожче, що в світі говорять і найстрахіття, що не буде їжі і води не буде контролюватися державою і парламентом. Але в нас є серйозні зауваження, які автор погодився, що ми їх не враховуємо в першому читанні.</p>
<p>По-перше, звертаю увагу, єдине спрощення для бізнесу, що це буде видаватися не через хабарі, а через просто пряме звернення.</p>
<p>По-друге. Все інше й погіршує ситуацію для бізнесу. І тому ми з вами домовились, що ми не змінюємо терміни видачі дозволу, які сьогодні мають 25 років на 6 років. щоб не породити нову річку хабарів.</p>
<p>Друге наше зауваження, яке автор погодився викреслити. Це те, що вводиться, що за плату за воду, водокористування буде платити також вторинні водокористувачі. Це є неприйнятно, бо, коли я отримую воду я маю договір і в платі за воду є всі платежі, які отримує той, який надає мені, в другий раз я платити за це не буду.</p>
<p>І останнє…</p>
<p>&nbsp;</p>
<p>ГОЛОВУЮЧИЙ. 15 секунд, будь ласка.</p>
<p>&nbsp;</p>
<p>КУЖЕЛЬ О.В. Останнє. Те, що я б просила міністерство підключитися, щоб ми з вами виписали, як ми встановлюємо з вами ліміти на скиди, на водокористування і як контроль. Завжди заробляли на тому, що занижали ліміти…</p>
<p>&nbsp;</p>
<p>ГОЛОВУЮЧИЙ. Дякуємо за висловлену позицію.</p>
<p>Виступи від фракцій завершилися. Зараз, згідно Регламенту, є виступи від народних депутатів України. Чи є бажаючі виступити? Чи висловлена позиція, яку підтримує, на скільки я розумію, консолідована зала, що автор враховує висловлені зауваження і ми можемо ставити на голосування законопроект з виключеними позиціями, які були озвучені? Чи є бажаючі від депутатів виступити чи даємо? Є. Тоді, будь ласка, виступи народних депутатів, я прошу записатися і також обмежимо виступи народних депутатів за пропозицією моєю до двох хвилин, але надаємо 15 хвилин на виступи. Добре? Прошу записатися.</p>
<p>Будь ласка, пан Євтушок передає слово Одарченко народному депутату. Включіть мікрофон на трибуні, будь ласка.</p>
<p>&nbsp;</p>
<p>12:58:15</p>
<p>ОДАРЧЕНКО Ю.В.</p>
<p>Шановні колеги, безумовно, цей законопроект, він має раціональне зерно і має право на існування, але його треба доопрацьовувати у другому читанні. Але я хотів би, щоб ми звернули увагу на слідуюче, чи здатне на сьогоднішній день міністерство створювати нові органи виконавчої влади, які будуть щось контролювати? Сьогодні у міністерства достатньо повноважень і достатньо можливостей контролювати водні ресурси через Агентство водних ресурсів України. І зараз ми можемо чітко бачити, яка ж система роботи міністерства і система роботи цього водного господарства, яке є бюджетоутворююче, яке по суті є стратегічними об'єктами для всієї України.</p>
<p>Я обраний депутатом-мажоритарником в Херсонській області, я зараз можу абсолютно відверто сказати, що Державне управління водних ресурсів… господарство воно абсолютно не працює. Замість того, щоб створювати умови і збільшувати кількість зрошувальний земель на Херсонщині мінімум вдвічі, а можливо і втричі, сьогодні є абсолютно чіткі наслідки ознаки того, що керівництво Північно-Кримського каналу, Каховського магістрального каналу зловживає своїми службовим становищем і є ознаки, дуже серйозні, кримінальних злочинів.</p>
<p>Я зараз, користуючись нагодою, тим, що зараз є міністр екології в нашому залі, хотів би звернути його увагу на неефективну роботу виконуючого&nbsp; обов'язки державного агентства. Сьогодні нічого не зроблено для того, щоб посилити роботу агентства. Для того, щоб збільшити кількість зрошувальних земель і мінімізувати витрати водокористувачів. Натомість є серйозні ознаки корупційних злочинів, коли приймаються…</p>
<p>&nbsp;</p>
<p>ГОЛОВУЮЧИЙ.&nbsp; 15 секунд.</p>
<p>&nbsp;</p>
<p>ОДАРЧЕНКО Ю.В. … підрядники, які незаконно залучені до виконання робіт, робляться шалені приписки на мільйони гривень користування цими водними ресурсами.</p>
<p>Я хотів зараз звернути увагу міністра на те, що…</p>
<p>&nbsp;</p>
<p>ГОЛОВУЮЧИЙ. Дякуємо, шановний колега. Ні, у мене бажаючих виступити записано достатньо, я змушена… я вам дам потім слово. Зараз слово пані Заліщук від фракції "Блок Петра Порошенка", будь ласка. Вона передає слово пану Рибаку, будь ласка.&nbsp;</p>
<p>&nbsp;</p>
<p>13:01:02</p>
<p>РИБАК І.П.</p>
<p>Шановні колеги! Щойно з цієї трибуни виступав наш колега з нашої таки фракції, говорив про те, що ми сьогодні говоримо про флору і фауну, а не говоримо сьогодні про війну. Так от я вам скажу, шановні колеги,&nbsp; коли буде вирізане останнє дерево, коли висохне остання річка в Україні, гроші вже нікому не будуть потрібні. І тоді ми будемо з вами зовсім про інше говорити.</p>
<p>&nbsp;Шановні друзі! Цей законопроект він якраз був підготовлений на підтримку законопроекту &nbsp;3603, який ми сьогодні будемо з вами розглядати в другому читанні і будемо, по суті, вводити в Україні систему управління водними ресурсами за&nbsp; басейновим принципом. Це абсолютно нова&nbsp; управлінська модель&nbsp; в&nbsp; Україні.</p>
<p>Сьогодні колеги з "Народного фронту", дякую за підтримку цього законопроекту, задавали питання: як буде здійснюватися, взагалі, по суті, координація, інформаційна координація між територіальними органами водних… управління водних ресурсів? У нас сьогодні буде започаткована нова, абсолютно нова модель за басейновим принципом, тобто умовно, якщо&nbsp; ми маємо управління водними ресурсами Дністровсько-Прутського басейнового управління, воно повністю буде володіти інформацією по Львівській, Івано-Франківській, Чернівецькій, Вінницькій і Хмельницькій областях, і таким чином буде&nbsp; здійснюватися ця координація.</p>
<p>Я прошу всіх підтримати цей законопроект. Дякую, колеги.</p>
<p>&nbsp;</p>
<p>ГОЛОВУЮЧИЙ. А, дякую, шановний колего.</p>
<p>До слова знову запрошується представник "Батьківщини", пан Одарченко. Будь ласка, прошу вкладатися в регламент, шановний колего, щоб інші депутати встигли, так само, взяти слово.</p>
<p>&nbsp;</p>
<p>13:02:55</p>
<p>ОДАРЧЕНКО Ю.В.</p>
<p>Дякую, що ви так дотримуєтесь Регламенту.</p>
<p>Я зараз хотів би повернутися до теми Державного агентства водного господарства". Херсонщина потерпає від того, що немає робочих місць і, по суті, багато земель сільгосппризначення знаходяться на зрошенні. І замість того, щоб&nbsp; зараз докласти всіх зусиль і зробити так, що хоча б на третину підняти кількість зрошувальних земель – не 230 тисяч гектарів, а хоча б мати&nbsp; 300-350 тисяч гектарів, – сьогодні Державне агентство займається тим, що створило цілу систему з поборів з водокористувачів і займається тим, щоб збирати гроші з них, а не розвивати систему.</p>
<p>Я хотів би, зараз пан Семерак дуже гарно розмовляє, &nbsp;але я хотів би, що він звернув увагу, що жодного законопроекту, які&nbsp; б створили умови для того, щоб зрошувальне землеробство розвивалося, немає, що нині виконуюча обов'язки керівника агентства нічого не робить для того, щоб ця система розвивалася і Херсонщина мала можливість для отримання додаткових урожаїв.</p>
<p>Пане Семерак, Херсонщина потребує гарного керівника Державного агентства водних ресурсів, який би переймався проблемами Херсонської області, а не створював корупційні схеми на системі водопостачання водокористувачів. Зараз буде проводитися конкурс на заміщення вакантної посади керівника агентства. Я прошу вас звернути увагу і принципово підійти до кадрових призначень, подивитися на ті прорахунки, які були в роботі нинішньої виконуючої обов'язки, і залучити до роботи принципову, фахову людину, яка б в слідуючому році дала нам відчутне зростання кількості зрошувальних земель. Дякую.</p>
<p>&nbsp;</p>
<p>ГОЛОВУЮЧИЙ. Дякую. У міністра буде можливість відповісти на запитання і репліки депутатів після виступів всіх народних депутатів.</p>
<p>Я звертаю увагу колег, що у нас за 9 хвилин голосування. Тому прошу повертатися до сесійної зали.</p>
<p>І зараз запрошується до виступу представник "Блоку Петра Порошенка" Олег Недава. Біля мікрофону, будь ласка. Ввімкніть мікрофон.</p>
<p>&nbsp;</p>
<p>13:05:31</p>
<p>НЕДАВА О.А.</p>
<p>Дорогие коллеги, друзья, я полностью поддерживаю слова Ивана Рыбака о том, что, если мы не будем думать об экологии, об окружающей среде, то у нас, в принципе, не будет будущего вообще в принципе. Потому что то, что происходит сейчас в стране, - это катастрофа, это экологическая катастрофа. И мы этому уделяем, к большому сожалению, очень мало внимания. Сегодняшний день, который день экологов, я думаю, останется надолго в памяти всех экологов. Но то количество законов, которые мы сейчас принимаем, оно достаточно небольшое. И очень много законов остается, законопроектов остается за рамками. Это законопроекты по поводженню з відходами, это законопроекты по опасным отходам и много-много-много других законов.&nbsp; Поэтому говорить о том, что&nbsp; у нас сейчас война и больше делать&nbsp; ничего не надо, не нужно смотреть на окружающую&nbsp; среду, это, мягко говоря, некорректно.</p>
<p>Я предлагаю всем проголосовать за этот закон и также проголосовать и за последующие законы и&nbsp; поддержать экологию, поддержать&nbsp; наше будущее, поддержать наших детей. Слава Украине!</p>
<p>&nbsp;</p>
<p>ГОЛОВУЮЧИЙ. Дякую, пане Олеже.</p>
<p>І будь ласка, до слова запрошується представник "Блоку Петра Порошенка" Віктор Михайлович&nbsp; Пинзеник. Передає слово Солов'ю. Будь ласка.</p>
<p>&nbsp;</p>
<p>13:06:59</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття.&nbsp; Шановні колеги, розгляд цього законопроекту, як на мене, сьогодні дозволяє&nbsp; привернути увагу до надзвичайно важливої проблеми, яка сьогодні є в нашій державі. Особливо&nbsp; ця проблема найбільш&nbsp; гостро відчувається на Західній Україні.</p>
<p>Якщо ви сьогодні відкриєте любу кирницю, любу кирницю, особливо ті, які збудовані&nbsp; ще років 20-30 тому назад, то в цій кирниці ви не знайдете води.</p>
<p>Якщо ви подивитесь сьогодні на такі річки як Бистриця, Прут чи Дністер, то сьогодні ці річки, які ще&nbsp; 10, 15, 20 років тому назад вважалися повноводними і глибоководними, сьогодні швидше нагадують струмки в горах, які мало нагадують реальні&nbsp; річки, якими&nbsp; вони&nbsp; були ще декілька років назад. І тому одна з причин, чому&nbsp; це відбувалося в нашій державі, те, що єдиної&nbsp; структури, яка б відповідала за водопостачання, взагалі за проблеми, пов'язані з водою, в нашій державі до цього часу не було. Дозвола на водокористування видавала адміністрація в одній області, не несучи за це жодної відповідальності; дозвола на скиди видавала адміністрація&nbsp; зовсім в іншій області. І тому однозначно, що цей законопроект, який встановлює відповідальність однієї структури за проблему з водою в нашій державі є&nbsp;&nbsp; сьогодні на часі. Більше того, принципи, які пропонуються до застосування, в принципі басейнового&nbsp; водокористування надзвичайно&nbsp; важливі.</p>
<p>Але поряд з тим, ми&nbsp; повинні розглядати питання води в нашому парламенті і повинні максимум привертати увагу до тих проблем. І поряд з цим сьогодні на часі питання з незаконними вирубками лісів, які також пов'язані з питанням водопостачання, і ряд інших питань.</p>
<p>Тому закликаю всіх парламентарів проголосувати в першому читанні за цей законопроект, там є ряд моментів, які нам необхідно поправити…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>До слова запрошується Сергій Соболєв від "Батьківщини". Сергій Соболєв знімає свій виступ</p>
<p>До слова запрошується Іван Рибак від "Блоку Петра Порошенка". З місця, будь ласка, увімкніть мікрофон.</p>
<p>&nbsp;</p>
<p>13:09:23</p>
<p>РИБАК І.П.</p>
<p>Шановні колеги, я дякую за достатньо ґрунтовне і всеосяжне обговорення цього законопроекту. І у мене складається враження, що ми готові підтримати цей законопроект і український парламент є справжнім українським і готовий боротися за чисте довкілля, за чисту воду.</p>
<p>Я дякую всім і закликаю проголосувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наступний виступаючий пан Барна. Є бажання взяти слово? Будь ласка.</p>
<p>&nbsp;</p>
<p>13:09:53</p>
<p>БАРНА О.С.</p>
<p>Друзі, екологічна криза, яку пізнає Україна останні 2 роки, особливо в сфері водних ресурсів, найбільш відчутна зараз в областях Західної України. І поряд з тим є дуже багато запитань до Департаменту водних ресурсів Міністерства екології, керівники місцевих управлінь, які в свій час, тривалий час здавали на комерційних основах оренду водойми, погоджували бездумні і непрофесійні способи використання водних ресурсів спуск води, коли було посушливе літо, і це призвело до того, що в регіоні катастрофічно пропала вода поряд із несприятливими природніми умовами, плюс ще неналежним не професійним використанням цих водойм.</p>
<p>Тому у мене буде одна така пропозиція. Я звертаюся до міністра екології – належним чином вивчити ситуацію і ті причини, які призвели до цих наслідків, і відповідно ті особи, які були задіяні в цьому деребані водойм, бездарному їх використанні, повинні зараз не займати посади чи проводити ротації вищестоящі управління,&nbsp;&nbsp; а повинні бути усунуті з посад і покарані. Тому що ми як представники влади зараз представляєм народ і представляєм нашу державу і на нас лежить зараз зобов'язання залишити після себе своїм нащадкам державу таку, за яку вони повинні були б нам дякувати. І ми повинні залишити нашим дітям таку землю, на якій вони могли би нормально жити і повноцінно жити. Земля, яка дарована нам Богом, тільки для того, що ми її повинні тільки використати, щоб жити, але не присвоювати, не нищити і, тим паче,&nbsp; не продавати.</p>
<p>Прошу проголосувати цей законопроект. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>13:12:00</p>
<p>ГОЛОВУЮЧИЙ.&nbsp; Дякую.</p>
<p>Наступний виступаючий передає слово Кіралю. Це буде заключний виступ в обговоренні. Потім буде заключне слово міністра. Колеги! Будь ласка, одну хвилину Кіраль і потім – Семерак. Будь ласка.</p>
<p>&nbsp;</p>
<p>13:12:13</p>
<p>КІРАЛЬ С.І.</p>
<p>Дякую, шановний Головуючий! Фракція "Самопоміч" звичайно буде підтримувати цей дуже корисний законопроект.</p>
<p>Я хотів би також, користуючись нагодою, інформувати колег-депутатів, що як голова підкомітету Парламентської асамблеї Ради Європи ми минулого тижня у Львові проводили виїзне засідання і саме питання води і управління водними ресурсами було у нас одним з питань на порядку денному. І, як виявляється, питання є абсолютно нагальним не тільки для України, а і для багатьох країн світу, оскільки так звана Європейська директива управління водними ресурсами не застосовується до кінця і лише у Франції вперше у червні 2016 року на законодавчому рівні було закріплено право людини, право громадян Франції доступ до води і водних ресурсів.</p>
<p>Тому я, користуючись нагодою, хотів би закликати міністерство і міністра особисто не йти якимись такими точковими рішеннями, вирішуючи проблеми, а подивитися на проблему в комплексі і застосувати європейські…</p>
<p>&nbsp;</p>
<p>13:13:26</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Через одну хвилину ми переходимо до прийняття рішення. Я дуже прошу запросити усіх депутатів в зал.</p>
<p>І зараз надаю заключне слово міністру Остапу Семераку. Будь ласка, пане Остап.</p>
<p>&nbsp;</p>
<p>13:13:38</p>
<p>СЕМЕРАК О.М.</p>
<p>Дякую, пане Андрію!</p>
<p>Шановні народні депутати! Законопроект, який ми обговорювали щойно, він є депутатський. Але, тим не менше, Міністерство екології його підтримує прийняття в першому читанні. І підтримує ті зауваження, які були висловлені під час обговорення щодо висновків, термінів надання висновків, щодо переліку документації та відповідальності водокористувачів за повну і достовірну інформацію, яку надано. Тому я думаю, що ми до другого читання разом з комітетом зможемо це поправити.</p>
<p>Стосовно зауважень загалом по системі. Хотів би поінформувати і погодитися з тим, що ситуація в галузі є вкрай складна. Вона склалась таким чином в зв'язку з різними факторами, в тому числі і проблемою з керівництвом. Як про те, що говорив народний депутат Одарченко, має місце. Але станом на сьогодні – сьогодні буквально, пане Юрій – &nbsp;відбувається перший етап на обрання керівника Водного агентства, завтра завершальний етап.</p>
<p>Я сподіваюсь, що накінець за останні два роки агентство отримає повноправного легітимного керівника, який зможе вести цю роботу.</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>СЕМЕРАК О.М. Дякую, пане Андрій.</p>
<p>Ця справді проблема існує. І ми її вирішуємо згідно закону, який парламент проголосував, про реформу в державній службі.</p>
<p>Також я хотів би звернути увагу на те, що фінансування галузі є вкрай негативним. В цьому році в бюджеті було передбачено, шановні колеги, 200 тисяч гривень. Не мільйонів, а 200 тисяч гривень на всі річки, на всі водойми в Україні! Насправді на ці гроші нічого не можна зробити. Тому ми, на жаль, бачимо таку катастрофічну ситуацію.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги! Під час обговорення всі представники усіх фракцій підтримали даний законопроект з поправками Рибака, які були озвучені, і Кужель, так. Хоч, в принципі, правки вносяться між першим і другим читанням. Але я зазначу так, щоб ми мали більше шансів на прийняття. Обговорення завершено.</p>
<p>Переходимо до прийняття рішення, колеги. Будь ласка, займіть робочі місця. Будь ласка, я ставлю на голосування проект Закону про внесення змін до деяких законодавчих актів України, які регулюють відносини, пов'язані з одержанням документів дозвільного характеру (щодо спеціального водокористування) (№3323) за основу, колеги, лишень за основу з поправками, які були під стенограму озвучені Рибаком і&nbsp; пані Кужель. Отже, з тими поправками я ставлю на голосування проект Закону&nbsp; 3323 за основу. Прошу голосувати, прошу підтримати, шановні колеги. Будь ласка,&nbsp; голосуємо.</p>
<p>&nbsp;</p>
<p>13:16:53</p>
<p>За-246</p>
<p>Рішення прийняте.Вітаю авторів. Вітаю комітет.</p>
<p>Колеги, я хочу вам зараз&nbsp; сказати наступний наш план. Останній законопроект&nbsp; з розділу "перше читання", потім іде&nbsp; "друге&nbsp; читання",&nbsp; ключові законопроекти з&nbsp; блоку екології, ключові. Тому я дуже прошу підтримати розгляд у першому читанні за скороченою процедурою.</p>
<p>Колеги, наступний виноситься на розгляд&nbsp; проект Закону про внесення зміни до статті 265 Кримінального кодексу України щодо добровільної здачі радіоактивних матеріалів (№4612).</p>
<p>І прошу підтримати розгляд за скороченою процедурою. Будь ласка,&nbsp; прошу підтримати. Прошу голосувати за скорочену процедуру. Будь ласка.</p>
<p>&nbsp;</p>
<p>13:17:51</p>
<p>За-186</p>
<p>Рішення прийняте.</p>
<p>І я запрошую&nbsp; до доповіді міністра екології та природніх ресурсів Семерака Остапа Михайловича.&nbsp; Будь ласка.</p>
<p>&nbsp;</p>
<p>13:18:01</p>
<p>СЕМЕРАК О.М.</p>
<p>Дякую, пане Голово.</p>
<p>Шановні народні депутати,&nbsp; на ваш розгляд&nbsp; винесено&nbsp; проект Закону про внесення зміни до статті 265 Кримінального кодексу України щодо добровільної здачі радіоактивних матеріалів.</p>
<p>Передумовою розроблення даного законопроекту стало те, що&nbsp; Державне&nbsp; агентство&nbsp; України з управління зоною відчуження на виконання доручення&nbsp; Кабінету Міністрів в рамках міжнародної технічної допомоги розробило, розпочало підготовку до реалізації проекту проведення суспільної компанії по збору у населення покинутих радіоактивних джерел іонізуючого випромінювання на території однієї з областей України, &nbsp;і ми маємо це промасштабувати на всю країну. Оскільки існуюча система вилучення покинутих джерел іонізуючого випромінювання та радіоактивних відходів не є досконалою, виникла потреба змінити українське законодавство. Така ситуація збільшує вірогідність виникнення радіоактивних аварій та можливого використання радіаційних матеріалів у терористичних актах. Тому законопроектом пропонується доповнити статтю 265 Кримінального кодексу України частиною четвертою, яка встановлює правові підстави звільнення від кримінальної відповідальності осіб, які добровільно здали органам влади радіоактивні матеріали.</p>
<p>Реалізація положення законопроекту щодо звільнення від кримінальної відповідальності у разі добровільної здачі таких матеріалів суттєво покращить стан радіаційної безпеки завдяки вилученню у населення та юридичних осіб радіоактивних матеріалів та передачі їх на зберігання до спеціалізованих підприємств по поводженню з радіоактивними відходами.</p>
<p>Головним результатом повинно стати підвищення рівня безпеки. Законопроект обговорений з комітетом і пропонується прийняти його, підтримати його. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>До співдоповіді запрошується голова Комітету з питань законодавчого забезпечення правоохоронної діяльності Кожем'якін Андрій Анатолійович. Будь ласка.</p>
<p>&nbsp;</p>
<p>13:20:15</p>
<p>КОЖЕМ’ЯКІН А.А.</p>
<p>Шановний головуючий! Шановні колеги! Комітет з питань законодавчого забезпечення правоохоронної діяльності розглянув проект Закону про внесення зміни до статті 265 Кримінального кодексу України щодо добровільної здачі радіоактивних матеріалів (номер 4612).</p>
<p>Цим законопроектом пропонується доповнити статтю 265 Кримінального кодексу України частиною четвертою, якою встановлюються правові підстави звільнення від кримінальної відповідальності осіб, які добровільно здали органам влади радіоактивні матеріали. Тобто джерела іонізуючого випромінювання, радіоактивні речовини або ядерні матеріали, що перебувають у будь-якому фізичному стані, в установці, або у виробі чи в іншому вигляді.</p>
<p>На думку членів комітету, реалізація положень цього законопроекту суттєво покращить стан радіоактивної безпеки в Україні&nbsp;&nbsp; завдяки вилученню у населення та юридичних осіб радіоактивних матеріалів та передачі їх на зберігання до спеціалізованих підприємств по поводженню з радіоактивними відходами.</p>
<p>Законопроект підтримується Головним науково-експертним управлінням, також Комітетами з питань екологічної політики, бюджету, запобігання протидії корупції і комітет ухвалив рішення рекомендувати Верховній Раді України законопроект номер 4612 прийняти за основу і в цілому як закон. Прошу підтримати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, колеги. Будь ласка, прошу провести запис: два – "за", два – "проти".</p>
<p>Вознюк Юрій Володимирович, будь ласка.</p>
<p>&nbsp;</p>
<p>13:22:07</p>
<p>ВОЗНЮК Ю.В.</p>
<p>Прошу передати слово Геннадію Кривошею.</p>
<p>&nbsp;</p>
<p>13:22:14</p>
<p>КРИВОШЕЯ Г.Г.</p>
<p>Доброго дня, шановні колеги! По-перше, фракція "Народний фронт" однозначно буде підтримувати даний законопроект. І, разом з тим, я хотів би зараз звернутися, будучи у прямому ефірі, до представників різних органів, місцевих органів влади, сільських рад і тому подібне.</p>
<p>Шановні друзі, всі ви прекрасно знаєте, як керівники на місцях, де у вас є якраз такі зберігання радіоактивних речовин. Дуже багато є таких місць, радіоактивних речовин, які ще залишилися з часів радянської влади, коли просто воно занедбане валяється зараз на сьогоднішній день і має вільний доступ для звичайних людей, і приносить величезну шкоду. Ми бачимо, скільки зараз по новинам показується таких місць і як воно шкідливо впливають на нашу природу, на нашу екологію, тому ініціатива однозначно досить хороша.</p>
<p>Разом з тим, я хотів би звернути увагу на те, що чи існує на сьогоднішній день, чи подають відповідні органи місцевого самоврядування, так звану, інформацію про те, де є такі зберігання даних речовин? Я хотів би, щоб, можливо, міністерство дало відповідне доручення відповідним департаментам, управлінням і органам на місцях, зокрема, звернулися до обласних адміністрацій і районних адміністрацій, які б разом з цими органами місцевих адміністрацій провели відповідне обстеження і зробили &nbsp;відповідний перелік так званих цих місць зберігання відповідних радіоактивних речовин. По-перше, це буде зрозуміло, де, в якій кількості вони знаходяться, а якщо вже така інформація є, то це, звичайно, досить позитивні і досить перспективні вийдуть тоді результати даної роботи.</p>
<p>Хороший законопроект, фракція "Народний фронт" буде однозначно голосувати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Зараз заключний виступ в обговоренні буде Кужель Олександри Володимирівна. Після того, переходимо до прийняття рішення. Олена Шкрум передає слово і прошу всіх заходити в зал, приготуватись до голосування.</p>
<p>&nbsp;</p>
<p>13:24:22</p>
<p>ШКРУМ А.І.</p>
<p>Шкрум Альона, фракція "Батьківщина".</p>
<p>Колеги, почну з того, що&nbsp; "Батьківщина" буде підтримувати цей законопроект, він є правильним, він є першим кроком для того, щоб цю проблему вирішувати. Але проблема не тільки в тому, що існують якісь території або місця, де знаходяться ці радіоактивні речовини, де їх можна знайти і забрати, такі як Чорнобильська зона. Проблема в тому числі, що є лабораторії, лабораторії університетів, Академій наук, якийсь там занедбаних або не контрольованих навчальних закладів, де фактично лаборант може прийти, або студент покласти в сумку якусь речовину і забрати, і потім їздити в метро. І це надзвичайно страшно мені було чути, наприклад, вчора на засіданні фракції "Батьківщина", коли до нас прийшов міністр пан Семерак, за що ми йому дуже-дуже вдячні. Тому я думаю, що це є правильним першим кроком і цей законопроект він мусить дійсно зібрати такі речовини і мусить стимулювати людей такі речовини повертати. Але ми мусимо говорити і про безпеку наших громадян і про безпеку лабораторій, де такі речовини зберігаються. Фізико-математичних закладів та всього іншого, де такі речовини можуть бути і їх можуть виносити вільно абсолютно студенти, лаборанти та інші люди. Тому давайте почнемо з цього законопроекту, а далі будемо працювати – це надзвичайно загрозлива тенденція і треба цю проблему вирішувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Обговорення завершене, всі виступаючі підтримали даний законопроект і тому я прошу зайняти робочі місця і приготуватись до прийняття рішення. Я хочу спитатись, я можу ставити пропозицію комітету за основу і в цілому? Можу. Колеги, прошу зайняти робочі місця, прошу приготуватись до голосування.</p>
<p>Отже, колеги, я ставлю на голосування проект Закону про внесення змін до статті 265 Кримінального кодексу України щодо добровільної здачі радіоактивних матеріалів (номер 4612) за пропозицією комітету за основу і в цілому. Колеги, прошу&nbsp; підтримати, прошу проголосувати.&nbsp; Будь ласка, колеги, голосуємо.</p>
<p>Прошу підтримати.</p>
<p>&nbsp;</p>
<p>13:26:47</p>
<p>За-234</p>
<p>Рішення прийнято. Вітаю авторів, вітаю комітет.</p>
<p>І, колеги,&nbsp; ми переходимо до питань порядку денного – друге читання. Це ключові, системні законопроекти і я наголошую, це друге читання. Ми будемо йти по поправках цим, які тут є. Я прошу приготуватись до&nbsp; роботи і голові комітету і міністрам, щоб ви могли коментувати застереження депутатів по&nbsp; поправках. І, колеги, прошу і закликаю до&nbsp; системної роботи.</p>
<p>Отже, ми переходимо до проекту Закону про оцінку впливу на довкілля номер 2009а-д (депутатський).</p>
<p>І я запрошую до доповіді секретаря Комітету з питань екологічної політики Єднака Остапа Володимировича.</p>
<p>Будь ласка, пане Остап.&nbsp;</p>
<p>&nbsp;</p>
<p>13:27:49</p>
<p>ЄДНАК О.В.</p>
<p>Шановні колеги, народні депутати! Шановний пане головуючий! На розгляд&nbsp; Верховної Ради в другому читанні&nbsp; виноситься законопроект про оцінку&nbsp; впливу на довкілля (реєстраційний номер 2009а) доопрацьований. Метою законопроекту є встановлення правових та організаційних засад здійснення оцінки впливу на довкілля та&nbsp; забезпечення виконання Україною&nbsp; міжнародних зобов'язань у рамках Конвенції про оцінку впливу на навколишнє середовище в транскордонному&nbsp; контексті (Конвенції&nbsp; Еспо), Конвенції про доступ до інформації участь громадськості в процесі прийняття рішень та доступу до правосуддя з питань, що стосується довкілля – це Орхуська конвенція відома, а також імплементація у національне законодавство Євродиректив. Зокрема, законом передбачено проведення процедури оцінки впливу на довкілля. Натомість ми скасовуємо екологічну експертизу і повністю прибираємо її з нашого законодавства.</p>
<p>Запроваджується імперативне правило, за яким проведення оцінки впливу при прийнятті рішення про здійснення планової діяльності є обов'язковим. Ми визначаємо перелік об'єктів та видів діяльності, щодо яких застосовується процедура оцінки впливу на довкілля. Тобто це не буде на розсуд чиновника, а в законі чітко прописані види діяльності, згідно яких буде проведена оцінка впливу на довкілля.</p>
<p>Забезпечено безкоштовний і безперешкодний доступ громадськості до всієї інформації. що стосується планової діяльності та процедури громадського обговорення. Передбачено введення єдиного реєстру з оцінки впливу на довкілля, який теж буде відкритим і буде мати доступ до нього громадськість. І передбачено, що негативний вплив на навколишнє середовище і здоров'я людини буде глибоко проаналізований перед початком великомасштабних робіт і врахований при прийнятті остаточного рішення.</p>
<p>При доопрацюванні законопроекту до другого читання внесено 214 поправок народних депутатів України, з них 151 пропозиція врахована, в тому числі частково або редакційно, 63 пропозиції були відхилені.</p>
<p>При підготовці до другого читання удосконалена термінологія, уточнений перелік видів діяльності та об'єктів, які включені до сфери застосування законопроекту; уточнена процедура інформування громадськості та громадського обговорення, звіту з оцінки впливу на довкілля; удосконалена процедура прийняття рішень з оцінки впливу, врахування результатів оцінки впливу на довкілля при прийнятті остаточного рішення, оскарження рішень, дій чи бездіяльності в процесі здійснення оцінки впливу на довкілля.</p>
<p>І Головне юридичне управління Апарату Верховної Ради завізувало законопроект з зауваженнями. Комітет пропонує Верховній Раді України проект Закону України про оцінку впливу на довкілля за результатами розгляду прийняти в другому читанні та в цілому як закон.</p>
<p>Дякую за увагу. Прошу підтримати. Та задавайте запитання. Дякую.</p>
<p>&nbsp;</p>
<p>ГОЛОВУЮЧИЙ. Дякую, пане Остап.</p>
<p>У мене є прохання і звернення до усіх народних депутатів. Не передбачено питань, передбачено виступи по поправках. У мене, колеги, загальне звернення. Ми, увійшовши в повне читання, по попередньому законопроекту, затягнули процес. Зараз у нас є півгодини і три законопроекти у другому читанні.</p>
<p>Це системоутворюючі важливі законопроекти, і я прошу тих авторів поправок ставити на підтвердження лишень у випадку тоді, коли ви бачите в тому велику принциповість і велику вагу. Я буду називати всі відхилені поправки і прошу вас тільки тих брати слово, хто справді вважає, що це принципова поправка. Отже я переходжу до поправок.</p>
<p>2-а, Шпенов. Чи наполягає? Ні, не наполягає.</p>
<p>4-а, Сажко. Не наполягає.</p>
<p>5-а, Шпенов. Не наполягає.</p>
<p>6-а, Мартовицький. Не наполягає.</p>
<p>8-а, Рябчин. Наполягає.</p>
<p>Будь ласка,&nbsp; включіть мікрофон,&nbsp; Рябчин.</p>
<p>&nbsp;</p>
<p>13:31:51</p>
<p>РЯБЧИН О.М.</p>
<p>Олексій Рябчин, "Батьківщина". Пане Остапе, я тримаю в руках директиву 92-у, яку ми імплементуємо під назвою "The assessment of the effects of certain public and private projects…". Головне слово тут – project.</p>
<p>Коли ти відкриваєш відразу першу статтю, ти бачиш визначення, що таке project (проект), і тому ця моя правка № 8 вона просто імплементує слово в слово Європейську директиву. І я не розумію, чому вона була відхилена комітетом, якщо тут просто на виконання частини другої статті 1 цієї Директиви.</p>
<p>Більше того, ця правка пов'язана з правкою 140, яка врахована частково. Тобто я не розумію, чому ця надважлива правка, яка просто імплементує&nbsp; європейське законодавство слово в слово була відхилена комітетом. Прошу її підтримати і пояснити позицію комітету.</p>
<p>&nbsp;</p>
<p>ГОЛОВУЮЧИЙ. Пане Остап, прокоментуйте.</p>
<p>&nbsp;</p>
<p>13:32:47</p>
<p>ЄДНАК О.В.</p>
<p>Я дуже дякую Олексію за надані пропозиції. Справа в тому, що проект – це, можливо, дещо вужче поняття. У нас зазначена планова діяльність як ширше поняття, і воно не суперечить Євродирективам. І, власне, містить в собі частково опис того… поданої вами поправки по проекту. Тому в принципі ми вважаємо, що це не обов'язково ставити ще окремо опис проекту, і вона, ця поправка, не сильно впливає на… в загальному на процес. Тобто планована діяльність – це і проекти, і ширше. Тому на розсуд залу. Якщо&nbsp; підтримає зал, то ця правка може бути врахована. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю на голосування поправку № 8 народного&nbsp; депутата&nbsp; Рябчина. Хто підтримує дану поправку, комітет не заперечує, прошу проголосувати.</p>
<p>Будь ласка,&nbsp; прошу голосувати.</p>
<p>&nbsp;</p>
<p>13:33:45</p>
<p>За-176</p>
<p>Рішення не прийняте.</p>
<p>Наступна, 14-та, Сажко. Не наполягає.</p>
<p>15-а, Мартовицький. Не наполягає.</p>
<p>17-а, Шпенов. Не наполягає.</p>
<p>21-а, Шпенов. Не наполягає.</p>
<p>27-а. Рябчин. Наполягає. Будь ласка.</p>
<p>&nbsp;</p>
<p>13:34:08</p>
<p>РЯБЧИН О.М.</p>
<p>Я прошу, 25 поправка, тому що вона врахована частково, а це дуже важливо.</p>
<p>І тут мені ще більше запитань до комітету. Згідно цієї директиви (додатку 2) "Сфери застосування про хімічне виробництво і галузі", однак виключено, тобто не включено, я не розумію чому комітет частково врахував. Виробництво вибухових речовин, фосфоровмісних, азотовмісних або коловмісних мінеральних добрив і що для мене взагалі не зрозуміло – зберігання хімічних продуктів, базисні і витратні склади, сховища, бази, незалежно від методів та обсягу використання продукції, чому це не підпадає під сферу цього законопроекту? Тобто чи це якийсь галузевий лобізм, чи то просто пропустили, але це дуже важливо, що ми просто виключаємо з найважливішого законопроекту оці шкідливі сектора. Будь ласка, поясніть, комітет. Я дуже прошу, щоб повністю ця поправка 25 була врахована.</p>
<p>&nbsp;</p>
<p>ГОЛОВУЮЧИЙ. Будь ласка, пане Остап.</p>
<p>&nbsp;</p>
<p>13:35:07</p>
<p>ЄДНАК О.В.</p>
<p>Частково вона врахована і поточний пункт, і інші пункти цієї статті, вони включають види діяльності названі народним депутатом, тому, власне, ми їх не включали в пункті 6 по виробництву. Знову ж таки це не є принциповим, ми можемо підтримати, але будуть просто в різних підпунктах однієї і тієї ж самої статті однаковий вид діяльності дублюватися, але знову ж таки, якщо підтримають народні депутати дану поправку, то потім техніко-юридичними правками можна синхронізувати всі інші пункти даної статті. Тому прошу залу… Це не є принципова поправка, яка якимось чином нашкодить закону.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ставлю на голосування поправку номер 25 народного депутата Рябчина, голова комітету не заперечує про прийняття цієї поправки. Хто її підтримує, прошу проголосувати, будь ласка.</p>
<p>&nbsp;</p>
<p>13:36:10</p>
<p>За-171</p>
<p>171 – "за". Рішення не прийняте.</p>
<p>27-а. Не наполягає. Колеги, ідем далі.</p>
<p>30-а, Рябчин. Наполягає. Будь ласка.</p>
<p>&nbsp;</p>
<p>13:36:24</p>
<p>РЯБЧИН О.М.</p>
<p>Те ж саме. В Україні, якщо ми імплементуємо європейське законодавство, нам треба більш точніше вказувати всі сектора, всі підпункти, тому що, якщо це не вказано в законопроекті і в законі то це не виконується. Це ми не в Європі, де ми можемо якимсь чином показати загальну рамку, у нас, якщо це прописано тоді це виконується. Саме тому ця правка надважливіша, тому що вона стосується видобування нафти та природного газу. І в цих проектах, які будуть стосуватися екологічної оцінки стосовно цього закону, сподіваюсь він пройде. Так от, тут ми пишемо, що просимо додати з комерційною метою, якщо обсяг видобутку перевищує 500 тонн на добу та нафти до 500 тисяч кубічних метрів на добу для природного газу. Це просто вимога директиви, яку ми імплементовуємо. Я не знаю, чому ці важливі речі вони були виключені і стосовно хімічних речовин, і стосовно нафти та газу. Поясність, будь ласка.</p>
<p>&nbsp;</p>
<p>ГОЛОВУЮЧИЙ. Будь ласка, пане Остапе.</p>
<p>13:37:23</p>
<p>ЄДНАК О.В. Шановний пане депутате, дані види діяльності як видобування нафти і газу вони також зазначені в інших підпунктах цієї статті. В даному випадку ми ставимо порогові величини і у нас, власне, пункт 11 він стосується, ну, інших видів діяльності, власне, водосховища, греблі, інші об'єкти, призначені для отримання постійного зберігання води. Ми можемо насправді додати, знову ж таки, ваші порогові величини, як на мене це дещо надмірне регулювання, тому що у нас окремо зазначено видобування нафти та природнього газу на континентальному шельфі і в інших пунктах про нафту і газовидобування.</p>
<p>Тому, знову ж таки, на розсуд залу. Ми можемо уточнити і прописати чітко ці пункти. Я згоден, що в законі бажано все прописати, щоб було якомога менше дискрецій і зловживань при визначенні чиновниками. Тому знову ж таки на розсуд залу, можемо цей пункт підтримати, проголосувати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, ставлю на голосування поправку №30. Хто підтримує дану поправку прошу проголосувати. Будь ласка, колеги, голосуємо.</p>
<p>&nbsp;</p>
<p>13:38:36</p>
<p>За-174</p>
<p>Рішення не прийнято.</p>
<p>37-а, Шпенов. Не наполягає.</p>
<p>40-а, Єднак. Не наполягає.</p>
<p>41-а, Пинзеник. Не наполягає.</p>
<p>52-а, Шпенов. Не наполягає.</p>
<p>59-а, Кіраль. Наполягає. Будь ласка, одну хвилину.</p>
<p>&nbsp;</p>
<p>13:39:04</p>
<p>КІРАЛЬ С.І.</p>
<p>Дякую. Я насправді не наполягаю і прошу головуючого всі наступні поправки не ставити на підтвердження. Але я хотів би пояснити суть цих поправок. Суть поправок полягає в тому, що вони опрацьовані на основі великобританського досвіду. Тому що, ви знаєте, так, що загальна вимога є застосовувати оцінку. Але це справа кожної країни, які критерії, які пороги виставляти.</p>
<p>Тому, на мій погляд, і цими поправками ми пробували знайти певний баланс, щоб не блокувати необхідні залучення інвестицій і стимулювання економічної діяльності. Тому що, врахуйте, що у нас понад 90 відсотків всієї інфраструктури зношеної сьогодні в країні.</p>
<p>Нам потрібно будувати нові дороги, нові електроенергетичні комплекси і таке інше. І цього балансу власне цими поправками ми пробували досягнути. Комітет став на таку ситуацію, будемо моніторити, будемо вносити зміни вже в подальшому. Закон, звичайно, треба підтримати.</p>
<p>Ще хотів попросити головуючого. Поправка 144, вона врахована частково. Коли ми до неї дійдемо, прошу надати мені слово. Дякую.</p>
<p>&nbsp;</p>
<p>ГОЛОВУЮЧИЙ. Добре. На цій ви наполягаєте на голосуванні? Не наполягаєте. Будь ласка, Вовк. Включіть мікрофон Вовку, одна хвилина.</p>
<p>&nbsp;</p>
<p>13:40:21</p>
<p>ВОВК В.І.</p>
<p>Віктор Вовк, фракція Радикальної партії Олега Ляшка. Ми хочемо поставити на підтвердження. Тому що ми заперечуємо проти врахування поправок № 46 і 47. В процесі розгляді цього законопроекту в першому читанні фракція Радикальної партії мала чи мало застережень та зауважень до цього законопроекту, які зокрема висловлювали асоціації промисловців, підприємців та бізнесу.</p>
<p>Тому ми вітаємо, що в процесі підготовки до другого читання багато зауважень з боку бізнесу і промисловості були враховані. Водночас, є один…&nbsp; одна ситуація, один конкретний випадок, де, на наше переконання, таке врахування було&nbsp; надмірним, а саме: щодо вилучення із оцінки впливу на довкілля зміну цільового призначення земель сільськогосподарського призначення та зміну цільового&nbsp; призначення особливо цінних&nbsp; земель.</p>
<p>Ми проти цієї поправки і вимагаємо поставити її&nbsp; на підтвердження.</p>
<p>&nbsp;</p>
<p>ГОЛОВУЮЧИЙ. Будь ласка, пане Остапе, по обох поправках дайте&nbsp; пояснення.</p>
<p>&nbsp;</p>
<p>13:41:31</p>
<p>ЄДНАК О.В.</p>
<p>Дякую&nbsp; за пропозицію народного депутата. Справа&nbsp; у тому, що під час розгляду даного законопроекту&nbsp; у нас в комітеті ми хотіли&nbsp; знайти баланс&nbsp; між власне бізнесом, довкіллям і суспільством. І тут ми подумали, що надмірна зарегульованість була б недоречною і відхилили спочатку, коли в&nbsp; перші редакції&nbsp; законопроекту було проведення оцінки впливу на довкілля&nbsp; земель сільськогосподарського призначення.</p>
<p>Якщо це позиція Радикальної партії і принципова позиція, яка буде визначною&nbsp; при їхньому голосуванні,&nbsp; ми можемо, в принципі, відмовитися від даної поправки,&nbsp; можете ставити її на підтвердження, я не наполягаю&nbsp; на її підтриманні. І таким чином оцінка впливу на&nbsp; довкілля буде здійснюватися стосовно земель... зміни цільового призначення земель&nbsp; сільськогосподарського призначення. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Оскільки&nbsp; це є поправка Віктора Пинзеника, я даю слово&nbsp; Віктору Пинзенику. Одна хвилина, будь ласка.</p>
<p>&nbsp;</p>
<p>13:42:31</p>
<p>ПИНЗЕНИК В.М.</p>
<p>Шановні колеги, у мене є прохання зняти пропозицію про підтвердження цієї правки, чому? Врахована правка, при якій зміна цільового призначення землі&nbsp; не вимагає&nbsp; проведення екологічної експертизи, і це правильно, тому що екологічну експертизу треба проводити, коли здійснюється будівництво якогось об'єкту або здійснюється певний вид діяльності. Але&nbsp; сама зміна цільового використання&nbsp; не веде&nbsp; до&nbsp; ніяких&nbsp; екологічних наслідків. Тому є пропозиція залишити цю норму&nbsp; в тій редакції, в якій вона є. Бо експертиза&nbsp; в будь-якому випадку буде проводитись, коли буде здійснюватись господарська діяльність. Прошу зняти від голосування&nbsp; на підтримку цієї правки.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, суперечливе питання. Я прошу міністра ще прокоментувати, Остапа Семерака, будь ласка.</p>
<p>&nbsp;</p>
<p>13:43:26</p>
<p>СЕМЕРАК О.М.</p>
<p>Шановні колеги, насправді, Віктор Пинзеник правий, що, коли буде будуватися проект, він буде проходити оцінку впливу на довкілля. Але, насправді, на вирішення залу, ми приймемо і таку редакцію, і таку редакцію. Звичайно, якщо ми будемо проводити ОВД по зміні впливу, то це додаткова робота для міністерства, тим не менше, як вирішить зал. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Чи ви не будете заперечувати, що я поставлю на підтвердження перед голосуванням? Шановні колеги, зараз прошу зайти депутатів в зал, прошу зайняти робочі місця, будь ласка, буде важливе голосування.</p>
<p>&nbsp;</p>
<p>ЄДНАК О.В. Оцінка впливу на довкілля стосовно земель сільськогосподарського призначення.</p>
<p>&nbsp;</p>
<p>ГОЛОВУЮЧИЙ. Пан Остап, поки люди заходять, поясніть ще раз суть цих поправок.</p>
<p>&nbsp;</p>
<p>13:44:27</p>
<p>ЄДНАК О.В.</p>
<p>Справа в тому, що потенційно, якщо ми переводимо землі, змінюємо цільове використання земель сільськогосподарського призначення, воно може частково стримати, скажемо так, темп погодження інвестиційних проектів і частково, ну, повпливати негативно на інвестиційний клімат. Але ми повинні також розуміти, що, якщо ці землі сільськогосподарського призначення ми міняємо цільове використання під землі лісового… лісогосподарського призначення чи якогось іншого, необов'язково під будівництво чи під промисловість, це може впливати на довкілля, потенційно там є ризик впливу на довкілля.</p>
<p>&nbsp;Тому знову ж таки, я впевнений, що це точно не відобразиться негативно на селянах і на селі українському, тому що ми міняємо, у нас постійно відбуваються зміни цільового призначення земель сільськогосподарського призначення.</p>
<p>Знову ж таки на розсуд залу. Але, я сподіваюсь, що це не вплине на загальну долю закону, тому що це кардинально не міняє нічого.</p>
<p>&nbsp;</p>
<p>ГОЛОВУЮЧИЙ. Шановні колеги, можемо голосувати. Колеги, я поставлю це на голосування, обидві поправки на підтвердження. Але, якщо в кінці ми зайдемо з законом в ситуацію тупикову, я буду просити вернутись до всіх суперечливих речей.</p>
<p>Отже, я ставлю на підтвердження поправку 46… Шановні колеги, хто підтримує дану поправку… Це на підтвердження. Тобто, хто підтримує, має голосувати за поправку Віктора Пинзеника, яку він наполягає, що має бути підтверджена. Хто підтримує поправку 46&nbsp; народного депутата Пинзеника, прошу проголосувати. Так, прошу проголосувати, хто підтримує дану поправку, прошу проголосувати. Будь ласка, голосуємо, колеги.</p>
<p>&nbsp;</p>
<p>13:46:21</p>
<p>За-170</p>
<p>Рішення не прийняте.</p>
<p>І тепер, так само, поправка 47, хто підтримує дану поправку, прошу проголосувати, поправка 47. Будь ласка, прошу голосувати.</p>
<p>&nbsp;</p>
<p>13:46:46</p>
<p>За-153</p>
<p>Рішення не прийняте.</p>
<p>Колеги, йдемо далі. Я вас прошу більш інтенсивніше працювати, тому що я бачу, як час виходить.</p>
<p>І наступна у нас 74-а Кіраль, казав, не буде ставити.</p>
<p>Наступна у нас з відхилених 94-а, Продан. Не наполягає.</p>
<p>99-а, Пинзеник. Не наполягає.</p>
<p>Бачите, більшість поправок є врахована, була проведена дуже системна робота і доводиться відшукувати ті, які не враховані.</p>
<p>136-а, Пинзеник. Не наполягає.</p>
<p>141-а, Продан.</p>
<p>&nbsp;</p>
<p>ГЕРАЩЕНКО І.В. 140.</p>
<p>&nbsp;</p>
<p>ГОЛОВУЮЧИЙ. 140. Врахована частково.</p>
<p>Будь ласка, Рябчин включіть мікрофон, одна хвилина.</p>
<p>&nbsp;</p>
<p>13:47:39</p>
<p>РЯБЧИН О.М.</p>
<p>Колеги, дякую за підтримку моїх минулих правок, ваша підтримка, вона, дійсно, для мене дуже багато значить. Я тільки що отримую навіть повідомлення від людей, які слідкують за цим дуже уважно, що вони підтримували і 8 правку стосовну проекту. І ця 140 правка, вона дотична до того, що було імплементовано. Тобто ми заміняємо ці громадські обговорення, які були не завжди за законом, скажемо так, на більш прозору систему. І в мене описано, як це повинно бути, враховуватися. Тобто повинна бути інформація, опис проекту, що містить інформацію про його реалізацію, план виконання та масштаб, опис заходів, дані, необхідні для визначення та оцінки впливу. Тобто частково включено, але оці речі, які повинні деталізувати для людей, що повинно бути &nbsp;зазначеною. Я думаю, що в нашій країні при сьогоднішньому виконанні законодавства це повинно бути зазначено&nbsp; для того, щоб не було ні маніпуляцій, і все було чітко, і працювало&nbsp; за цим законопроектом.</p>
<p>Прошу підтримати саме цю правку і правку про проект, яка номер 8. Це дуже важливо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; пане Остапе, прокоментуйте.</p>
<p>&nbsp;</p>
<p>13:48:51</p>
<p>ЄДНАК О.В.</p>
<p>Я хочу зазначити, що, власне, пропозиція даної поправки вона частково врахована редакційно. Окремою статтею у нас прописано вимоги до повідомлення про планову діяльність, так. Тут депутат пропонує більш структуровано це описати по пунктах, воно все в статті 3 міститься, тому я не бачу потреби навіть, скажемо так, що стаття 3 в нашій редакції і редакції комітету вона ширше за запропонованої редакції.</p>
<p>Тому знову ж таки на розсуд зали, але ми можемо потім юридичними правками, якщо ми навіть цю поправку підтримаємо ми можемо його вдосконалити до другого читання. Тому на розсуд залу ми можемо це підтримати, але я хочу наголосити, що редакція комітету вона включає всю цю інформацію і всі ці вимоги, які зазначені в поправці народного депутата Рябчина. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.&nbsp;</p>
<p>Отже, хто підтримує поправку народного депутата Рябчина номер 140, прошу проголосувати. Будь ласка,&nbsp; голосуємо.</p>
<p>&nbsp;</p>
<p>13:50:03</p>
<p>За-177</p>
<p>177 – "за". Рішення не прийняте.</p>
<p>Наступна: 141, Продан, не наполягає.</p>
<p>142-а, Продан, не наполягає.</p>
<p>144-а, так? 144-а, будь ласка,&nbsp; Кіраль, одна хвилина.</p>
<p>&nbsp;</p>
<p>13:50:20</p>
<p>КІРАЛЬ С.І.</p>
<p>Дякую. 144 поправка врахована частково, але насправді не дуже врахована. В ній йдеться про те, що суб'єкт господарювання інформує уповноважений територіальний орган про намір здійснювати планову діяльність та оцінку їх впливу на довкілля шляхом подання повідомлення.&nbsp; Зараз в тексті закону залишається тільки повідомлення безпосередньо на пряму уповноваженому органу. Моєю ж поправкою я пропоную, щоб це повідомлення можна було подавати через центр надання адміністративних послуг. Ми створюємо ті центри як єдине вікно як єдине місце куди підприємці могли би прийти і здавати свої документи і отримувати якусь послугу від держави. Чому ми не можемо це зробити також і для цієї оцінки, прошу&nbsp; прокоментувати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, пане Остап.</p>
<p>&nbsp;</p>
<p>13:51:12</p>
<p>ЄДНАК О.В. Дякую за пропозицію.</p>
<p>Справа в тому що центри адміністративних послуг… ну, доволі часто адміністративні послуги вони не є безкоштовними – це раз.</p>
<p>По-друге, якщо ми подаємо повідомлення про планову діяльність в представництво центрального органу виконавчої влади ми його чітко ставимо в рамки три дні на його подальше&nbsp; розміщення і публікацію. Якщо це&nbsp; піде через ЦНАП немає гарантії, що&nbsp; цей термін буде&nbsp; збережений і потім&nbsp;&nbsp;&nbsp;&nbsp; суб'єкт господарювання, якщо, не дай Боже, чиновник десь не так спрацює він зможе… потім… оскаржувати… ці процедури.</p>
<p>Тому, власне, ми зробили&nbsp; більш жорсткі рамки для&nbsp; чиновника, але не включали ЦНАПи в ці… ці схеми, тому що це є адміністративні&nbsp; послуги, а в даному випадку, це не є&nbsp; подібного роду сервіс.</p>
<p>&nbsp;</p>
<p>ГОЛОВУЮЧИЙ. Ви наполягаєте на голосуванні? Так.</p>
<p>Отже, шановні колеги, хто підтримує поправку&nbsp; номер 144 народного депутата Кіраль, прошу проголосувати. Будь ласка, голосуємо.</p>
<p>&nbsp;</p>
<p>13:52:27</p>
<p>За-168</p>
<p>Рішення не прийнято.</p>
<p>150-а, Шпенов. Не наполягає.</p>
<p>Колеги, давайте більш інтенсивно я вас дуже&nbsp; прошу, тому що ми…</p>
<p>151-а, Сажко. Не наполягає.</p>
<p>152-а, Мартовицький. Не наполягає.</p>
<p>153-я? Не наполягає.</p>
<p>155-а. Не наполягає.</p>
<p>157-а. Не наполягає.</p>
<p>163-я. Не наполягає.</p>
<p>164-а. Не наполягає.</p>
<p>168-а. Не наполягає.</p>
<p>173-я. Не наполягає.</p>
<p>176-а. Не наполягає.</p>
<p>180-а. Не наполягає.</p>
<p>183-я. Не наполягає.</p>
<p>188-а. Не наполягає.</p>
<p>195-а. Не наполягає.</p>
<p>197-а. Не наполягає.&nbsp;&nbsp;</p>
<p>199-а. Не наполягає.</p>
<p>202-а. Не наполягає.</p>
<p>203-я. Не наполягає.</p>
<p>Колеги, за кілька хвилин відбудеться голосування.</p>
<p>Я прошу усіх заходити в зал. І я прошу Секретаріат Верховної Ради&nbsp; запросити усіх в зал.</p>
<p>210-а. Не наполягає. Так, ми вже доходимо до завершення. Прошу усіх заходити в зал.</p>
<p>Колеги, ми пройшли усі поправки, які були внесені народними депутатами. Відбулась дискусія, під час якої всі вимоги народних депутатів були враховані під час голосування або були проголосовані. І ми можемо переходити до другого читання.</p>
<p>Шановні колеги, я хотів би зараз… "Самопоміч" підтримує? Всі підтримують в залі? Є хтось, хто не підтримує даний законопроект? Колеги, усі підтримують? Я можу ставити на голосування? Колеги, я прошу заходити в зал, я прошу займати робочі місця.</p>
<p>Зараз одна хвилина заключного слова для Остапа Семерака, міністра. І за одну хвилину ми переходимо до голосування. Ми мали довгу історію з прийняттям в першому читанні, я вам нагадаю. Але потім всі збагнули важливість цього законопроекту. Була проведена велика і фахова дискусія. Тому, колеги, я прошу відповідально віднестись до цього голосування.</p>
<p>Я прошу, Остап… пане Остап Семерак, одна хвилина. І потім переходимо до голосування. Будь ласка, пане Остап.</p>
<p>&nbsp;</p>
<p>13:54:52</p>
<p>СЕМЕРАК О.М.</p>
<p>Дякую, пане Андрію. Дякую народним депутатам за якісне обговорення.</p>
<p>Хотів би звернути увагу, що ми сьогодні багато говорили про реформи в охороні навколишнього природного середовища. І я вважаю, що прийняття цього закону і прийняття наступного Закону по стратегічній екологічній оцінці – це є ті законопроекти два, які повинні стати основою реформування системи охорони здоров'я… охорони навколишнього середовища в Україні.</p>
<p>Була проведена величезна, титанічна робота з залученням громадських організацій, наших партнерів з Європейського Союзу. І це є також, шановні колеги, наші зобов'язання згідно чотирьох міжнародних правових договорів, в тому числі Угоди про асоціації. Я би дуже просив дуже відповідально поставитись до голосування і підтримати нашу спільну роботу. І ті правки, які ми сьогодні обговорили, в тому числі Олексія Рябчина, вони є майже всі враховані в інших статтях. Тому Олексій зробив велику роботу. І те, що &nbsp;Кіраль говорив, теж є враховано. Тому колеги…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>СЕМЕРАК О.М. Ті правки , які обговорювались, насправді це було покращання доброї роботи. Робота зроблена добре, прошу ваших голосів підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу займати робочі місця, переходимо до прийняття рішення.</p>
<p>І я ставлю на голосування проект Закону про оцінку впливу на довкілля (№ 2009а) в другому читанні та в цілому, колеги. Прошу голосувати. Прошу підтримати важливий, системний європейський закон. Прошу голосувати. Прошу підтримати. Будь ласка,&nbsp; колеги,&nbsp; голосуємо. Прошу підтримати. Голосуєм, колеги.&nbsp;&nbsp;&nbsp;</p>
<p>&nbsp;</p>
<p>13:56:56</p>
<p>За-259</p>
<p>Рішення прийнято. <i>(Оплески)</i> Вітаю комітет. Вітаю пана міністра. Шановні колеги, дякую. Не відходьте.&nbsp;</p>
<p>Колеги, наступний законопроект. П'ять правок, колеги. Всього п'ять правок.&nbsp; Я прошу. Рибак доповідає.</p>
<p>Я ставлю на розгляд проект Закону 3259 про стратегічну екологічну оцінку. І не розходьтесь, колеги, п'ять правок всього. Запрошую до доповіді голову підкомітету Комітету з питань екологічної політики Рибака Івана Петровича.</p>
<p>Я продовжую засідання до закінчення розгляду цього законопроекту. Прошу не розходитися. І Івана Петровича прошу бути максимально лаконічним. Будь ласка,&nbsp; Іван Петрович.</p>
<p>&nbsp;</p>
<p>13:57:38</p>
<p>РИБАК І.П.</p>
<p>Дякую, пане Голово.</p>
<p>Шановні народні депутати! На розгляд Верховної Ради України в другому читанні виноситься законопроект про стратегічну екологічну оцінку за реєстраційним номером 3259.</p>
<p>Законопроект розроблено з метою адаптації&nbsp; законодавства України до законодавства Європейського Союзу в частині становлення сфери застосування та порядку здійснення стратегічної екологічної оцінки відповідно до підходів, закріплених у директивах&nbsp; Європейського Союзу.</p>
<p>Я хотів би у двох словах коротко описати, що це за законопроект,&nbsp; нагадати про що ми голосували в першому читанні, підтримали, доопрацювали до другого читання. На сьогоднішній день розглянуто комітетом 24 правки, з них чотири&nbsp; – відхилені і одна врахована редакційно.</p>
<p>Шановні колеги, цей законопроект дасть можливість стратегічно планувати в якраз генеральних планах організацій і територій планах, детального планування територій місця, на яких можуть розташовуватись промислові об'єкти і, відповідно, розраховувати наперед для того, щоб інвестору можна було пропонувати якраз певну територію під будівництво того чи іншого промислового об'єкту, розраховувати всі екологічні ризики, з якими може зіткнутись відповідна територія.</p>
<p>Тому, шановні колеги, я прошу підтримати в другому читанні цей законопроект. І, пане Голово, давайте перейдемо до обговорення.</p>
<p>&nbsp;</p>
<p>ГОЛОВУЮЧИЙ. Шановні колеги, прошу не виходити, а навпаки заходити в зал. Переходимо до правок. Прошу зайти в зал, усіх прошу зайти в зал. Я переходжу до правок.</p>
<p>1-ша, Гуляєв. Не наполягає.</p>
<p>2-га, Гуляєв. Не наполягає.</p>
<p>Все. Фактично були відхилені до обговорення дві правки.</p>
<p>Колеги, обговорення завершене. Всі правки були враховані і це є показник якісної роботи і комітету, і міністерства. Ми можемо перейти до прийняття рішення, колеги. Прошу зайти в зал і зайняти робочі місця, колеги, будь ласка.</p>
<p>Можемо приймати рішення?</p>
<p>Колеги, ми провели обговорення і я ставлю на голосування проект Закону про стратегічну екологічну оцінку (номер 3259) в другому читані та в цілому. Прошу проголосувати, прошу підтримати, колеги. Голосуємо, прошу підтримати, голосуємо, колеги, будь ласка.</p>
<p>&nbsp;</p>
<p>14:00:28</p>
<p>За-231</p>
<p>Рішення прийняте.</p>
<p>Колеги, хвилинку. Є сенс до 3603 переходити? У нас, колеги, останній законопроект, але ми будемо мати шанс почати після обіду з підприємництва відразу. Це останній законопроект блоку. Колеги, давайте спробуємо, останній. Я можу продовжити сесію.&nbsp; Колеги, ні? <i>(Шум у залі)</i></p>
<p>&nbsp;21 правка, колеги. Щоб ми не завалили закон. Колеги, давайте я зараз спитаюсь. Після обіду. Комітет каже "після обіду". Каже "після обіду". Я дуже прошу в 16.00, щоб усі були на робочих місцях, бо ми відразу перейдемо до голосування, колеги.</p>
<p>Я дякую усім за плідну, системну роботу, колеги.</p>
<p>Я оголошую ранкове пленарне засідання Верховної Ради України закритим. Оголошую перерву до 16-ї години. О 16.00 прошу усіх бути в залі для продовження нашої роботи. Дякую вам.&nbsp;</p>
<p>&nbsp;</p>

