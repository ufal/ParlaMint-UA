Стенограма пленарного засідання
06 квітня 2011
<div>
<p>ЗАСІДАННЯ ДВАДЦЯТЬ ЧЕТВЕРТЕ&nbsp;&nbsp;&nbsp;</p>
<p>Сесійна зала Верховної Ради України</p>
<p>6 квітня&nbsp; 2011 року, 10:00 година</p>
<p>Веде засідання Голова Верховної Ради України В.М.ЛИТВИН</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради України!</p>
<p>Прошу, шановні колеги, підготуватися до реєстрації. Увімкніть систему "Рада".</p>
<p>10:01:49</p>
<p>Зареєструвалися картками 388 народних депутатів. Ранкове засідання Верховної Ради&nbsp; України оголошую відкритим.</p>
<p>Шановні колеги! Сьогодні день народження народних депутатів Ветвицького Дмитра і Каплієнка Володимира. Прошу привітати наших колег, побажати їм успіхів при гарному здоров'ї. <i>(Оплески)</i></p>
<p>&nbsp;Шановні народні депутати! Надаю вам інформацію про результати роботи Верховної Ради&nbsp; України на пленарних засіданнях 5 квітня 2011 року. Розглянуто 46 питань порядку денного. За результатами їх розгляду прийнято 4 закони та&nbsp; 9 постанов, 6 законопроектів прийнято за основу, 1 проект постанови направлено до комітету для підготовки на повторне перше читання,</p>
<p>3 законопроекти повернуто на доопрацювання суб’єкту права законодавчої ініціативи, 10 законопроектів та 2 проекти постанов відхилено. За результатами розгляду пропозицій Президента України 1 закон прийнято в цілому з урахуванням пропозицій Президента України. Один законопроект направлено на доопрацювання до комітету.</p>
<p>Шановні народні депутати, відповідно інформації секретаріату чотири народних депутата перебувають на лікарняному, на лікуванні. Тому я просив би, щоб їх картки не працювали. Це Олександр Ткаченко, Олександр Черноморов, Віктор Павленко і Микола Лісін.</p>
<p>Шановні народні депутати, відповідно до статті 25 Регламенту у середу 30 хвилин відводиться для виступів народних депутатів України. Прошу народних депутатів записатися на виступи.</p>
<p>Прошу прізвища народних депутатів. Народний депутат Глазунов, фракція Партії регіонів. Наступним буде виступати Андрій Павловський. Леонід Кожара, фракція Партії регіонів, наступним буде виступати Андрій Павловський.</p>
<p>&nbsp;</p>
<p>10:04:33</p>
<p>КОЖАРА Л.О.</p>
<p>Добрий ранок, шановні народні депутати України!&nbsp; 25-31 березня цього року Президент України Віктор Федорович Янукович здійснив успішне турне до країн Південно-Східної Азії – Соціалістичної&nbsp; Республіки В'єтнам, Республіки Сінгапур та Брунею-Даруссалам. Це турне до одного з найбільш динамічних за темпами соціально-економічного розвитку регіонів світу засвідчило готовність України до вироблення принципово нових підходів широкомасштабного співробітництва з ключовими партнерами в Південно-Східній Азії та сприяло зміцненню політичних та економічних позицій України в Азіатсько-Тихоокеанському регіоні&nbsp; в цілому.</p>
<p>Важливим підсумком візитів стало підписання низки міжурядових&nbsp; та міжвідомчих документів. Були досягнуті важливі домовленості щодо активізації торговельно-економічного та інвестиційного співробітництва, реалізації низки перспективних і масштабних проектів.</p>
<p>Зокрема у В'єтнамі&nbsp;&nbsp;&nbsp;&nbsp; досягнуто&nbsp; домовленості активізувати співпрацю в таких сферах, як банківсько-фінансова та&nbsp;&nbsp; інвестиційна, машинобудування,&nbsp; суднобудування, авіабудування, металургія, транспорт, енергетика, &nbsp;медицина і фармацевтика,&nbsp; сільське&nbsp; господарство і багато інших сфер.</p>
<p>Серед конкретних результатів візиту слід згадати і укладення Меморандуму про взаєморозуміння&nbsp; між Державним агентством&nbsp; з питань інвестицій України&nbsp; і в'єтнамською&nbsp; корпорацією "Viettel". Яким зокрема передбачається інвестування близько 600 мільйонів доларів США на розвиток сфери телекомунікацій України. Щодо В'єтнаму хотів би&nbsp; окремо наголосити, що візит Президента України до цієї перспективної країни відбувся аж після 15-річної паузи.</p>
<p>Під час державного візиту Президента України&nbsp; до Сінгапура, до речі, першого в історії наших двосторонніх відносин, наголошувалося на значному потенціалі&nbsp; та розвитку співробітництва&nbsp; в торговельно-економічній та інвестиційній сферах, розширенні взаємодії між діловими колами двох країн. Було домовлено розглянуті питання щодо створення спільної&nbsp;&nbsp;&nbsp; українсько-сінгапурської&nbsp; міжурядової комісії, а також сприяння заснування&nbsp; українсько-сінгапурської&nbsp; ділової ради. Президент України&nbsp; провів&nbsp; окрему зустріч з керівниками&nbsp; провідних сінгапурських інвестиційних&nbsp; компаній,&nbsp; у ході якої відбулося обговорення&nbsp; перспектив реалізації низки конкретних масштабних проектів.&nbsp;</p>
<p>Турне Президента країни&nbsp;&nbsp; Південно-Східною Азією завершилося державним візитом до&nbsp; Брунею-Даруссалам, покликаним відновити повноцінний діалог, а також спонукати ділові кола України та Брунею до поглиблення торговельно-економічного та інвестиційного співробітництва.</p>
<p>Важливими і практичними результатами цього візиту стало підписання Міжурядового меморандуму про взаєморозуміння щодо співробітництва&nbsp; у сфері оборони, а також&nbsp; міжурядової угоди про…</p>
<p>&nbsp;</p>
<p>ГОЛОВУЮЧИЙ. Андрій Павловський передає право на виступ Миколі Томенку, будь ласка. Наступним буде виступати Щербань.&nbsp;</p>
<p>&nbsp;</p>
<p>10:08:05</p>
<p>ТОМЕНКО М.В.</p>
<p>Шановні колеги, сьогодні в день опозиції&nbsp; і напередодні дня космонавтики я від імені опозиції хочу сказати, що ми готові простягти руку допомоги Президенту і владі, які заявили, що готові звільнити місто Київ від злодіїв, хапуг і хабарників.</p>
<p>Для нас сумно звичайно, що добродушність киян і милосердність Президента Ющенка і Януковича призвели до того, що сьогодні з української столиці маємо місце, де не залишилося ні поваги до громадянина, ні поваги до територіальної громади, ні поваги до української культури чи малого і середнього бізнесу.</p>
<p>Але останнє засідання&nbsp; Київради продемонструвало, що представник Президента і голова КМДА Олександр Попов озвучив наші тези і переживання, про які ми говорили три роки назад. Те, що в місті Києві за оцінками експертів вкрадено більше 70 мільярдів гривень, ми вважаємо, що це ліберальна оцінка розкрадання столиці за останній період.</p>
<p>Ну, ви скажіть, в якій країні світу можна було би продати стадіон, правда, без футболістів, стадіон "Старт" за 10 мільйонів гривень там, де відбувався один з найвизначніших в світі матч "Динамо" (Київ) і представників фашистської Німеччини? Стадіон продали. Ніхто ні з імені прокуратури, ні з правоохоронних структур взагалі на це звернув уваги.</p>
<p>Коли ми сьогодні говоримо про розграбування міста Києва, ми маємо на увазі не лише діяльність молодої команди Черновецького. До цього розграбування причетні посадові особи прокуратури, міліції, СБУ, які спільно тоді з київською командою грабували місто Київ.</p>
<p>Тому наша позиція наступна. Після того як позиція Президента, позиція Олександра Попова, м'яко кажучи, була не підтримана, а ми вважаємо, що це ляпас по Президенту, те, що після того представники Блоку Черновецького поставили на місце легітимного представника Президента в місті Києві. І спроба домовитися і поділитися майном шляхом створення конструктивної більшості в місті Києві, ми вважаємо зневагою до киян. Тому ми зареєстрували у Верховній Раді постанову, якою передбачаємо віддати повне право наведення порядку в місті Києві киянам.</p>
<p>У Києві треба провести дострокові вибори не лише Київського міського голови, який давно вже не працює на цій посаді, а і Київради, яка безпосередньо причетна до розкрадання української столиці. Лише кияни мають повне право визначити, хто керуватиме в українській столиці. Ми як опозиція, ще раз кажу, готові допомогти навести лад у місті Києві і напередодні Дня космонавтики, космонавтів політичних відправити в відповідне місце, я маю на увазі в'язниці, а дати можливість киянам керувати українською столицею. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Народний депутат Щербань, фракція Партії регіонів, будь ласка. Відмовляється від слова? Тоді замість Солошенка слово має Ірина Горіна, фракція Партії регіонів.</p>
<p>&nbsp;</p>
<p>10:11:45</p>
<p>ГОРІНА І.А.</p>
<p>Уважаемый Владимир Михайлович, уважаемые коллеги! Когда происходят спорные, конфликтные моменты, всегда необходимо выполнять три условия. Первое – это умение входить в диалог и договариваться. Второе – это умение слышать и слушать друг друга. И третье – это умение доверять.</p>
<p>Больше двух месяцев работает совместная рабочая группа между Кабинетом Министров и предпринимателями по наработке дополнения к Налоговому кодексу в разделе, касающемся упрощенного налогообложения. Сделана большая и серьезная работа. Были подняты цифры предыдущих&nbsp;периодов и с учетом первого квартала этого года.</p>
<p>Достигнуты серьезные компромиссы и договоренности. Физические лица-предприниматели стали градироваться по трем направлениям по объему, который может проходить через год. Это упрощенцы, имеющие объем годового оборота 150 тысяч гривен и не имеющих право нанимать работников. Это упрощенцы, которые имеют оборот в 600 тысяч гривен и 10 наемных работников. Это упрощенцы, которые имеют оборот в миллион гривен и 10 работников. Остались юридические лица, которые будут работать на упрощенной системе.</p>
<p>Произведена градация видов деятельности, которые называются бытовыми услугами. Действительно, серьезно упрощается отчетность. Убрана статья, которая 139, которая вызывала много нареканий, то только можно на доходную часть, только из прибыли можно относить деятельность с предпринимателями. Но достигнут компросисс, есть диалог. Но есть кризис доверия.</p>
<p>Я хотела бы обратиться к предпринимателям и сказать, не ищите посредников среди авантюрных оппозиционеров, которые выступают прослойкой между бизнесом и вами для того, чтобы вести диалог. Организовывайте на местах с местными органами власти постоянно действующие круглые столы, контролируйте и решайте свои вопросы. Нам нужно научиться доверять друг другу. Власть сделала свой шаг. Мы готовы нести затраты по пополнению бюджета. Но мы надеемся, что бизнес будет выходить из тени. Давайте вместе побеждать здесь, давайте вместе учиться доверять и только вместе мы будем получать те результаты, которые нам нужны, которых мы достойны. Спасибо.</p>
<p>&nbsp;</p>
<p>ГОЛОВУЮЧИЙ. Лілія Григорович, фракція „Наша Україна – Народна Самооборона”. Наступний буде виступати Тищенко.</p>
<p>&nbsp;</p>
<p>10:14:54</p>
<p>ГРИГОРОВИЧ Л.С.</p>
<p>Лілія Григорович, «Наша Україна». Шановний Володимире Михайловичу! Шановні колеги! Шановні освітяни, студенти! Шановна українська громадо! Трагікомедія національного масштабу під назвою "саботаж міністром освіти Табачником української освіти" продовжується. Якщо результатом першої дії цього фарсу було виведення на вулиці українських студентів – бо&nbsp; платні послуги, батьківських комітетів – бо&nbsp; забирали прекрасні добрі школи, українських вчителів – бо&nbsp; не виплачували кошти, то друга частина цієї трагікомедії ще зловісніша: саботажник Табачник замахнувся на дії Президента України Януковича. Той – до євроінтеграції, до стабільності суспільної, а Табачник – проти.</p>
<p>Страсті сьогодні розгорілися довкола Національного університету харчових технологій, який є у Києві. Другого липня колектив 90 відсотків голосів вибрав ректора Українця (так, так, його прізвище Українець) Українця Анатолія Івановича.</p>
<p>Але ж через кілька днів ці вибори були уневажнені, бо, мовляв, хтось там не взяв участі, а потім Прем'єр-міністру доповіли, що, мовляв, не справляється ректор, а він справляється. Університет з 30-го місця перейшов на 9-те. За 7 років діяльності ректора відкриті нові галузі і нові спеціальності, 17 тисяч студентів навчається, 12 коледжів співдружніх має місце, отримано 45 квартир працівниками університету. Тому причин звільняти Українця Анатолія Івановича не було. Хіба, можливо, тому, що його прізвище Українець.</p>
<p>Але ж причина була. Виявляється, була вимога дати земельки у Конча-Заспі, де спортивний комплекс цього учбового закладу "Буревісник". Ректор не погодився. Після того пішла стагнація. Призначений виконуючий обов'язки з Національного авіаційного університету, у нас авіаційники сьогодні в пошані, бо заступник профільного комітету, наш колега депутат звідти.</p>
<p>Шановні друзі, цей міністерський розбій має за собою дуже зловісні наслідки, тому що суд визнав вибори ректора 2 липня легітимними. Шановні друзі! Якщо ви не чуєте українських освітян, викладачів, громади Києва, студентів, почуйте судову інстанцію.</p>
<p>З огляду на те прошу вважати мій виступ запитом до Прем'єр-міністра Україні Азарова про те, щоби зупинити міністерський розбій, відновити у правах, виконати&nbsp; судове рішення&nbsp; суду про те, що єдиним легітимним ректором&nbsp; Університету харчових технологій національного є Українець Анатолій Іванович. Руки геть від української освіти! Саботажнику Табачнику – ні!</p>
<p>&nbsp;</p>
<p>ГОЛОВУЮЧИЙ. Народний депутат Тищенко передає право на виступ&nbsp; колезі Кошину. Будь ласка. Наступним буде виступати Микола Шершун.</p>
<p>&nbsp;</p>
<p>10:18:08</p>
<p>КОШИН С.М.</p>
<p>Шановний головуючий, шановні народні депутати! Сьогодні з цієї трибуни&nbsp; я хочу&nbsp; звернутись від імені&nbsp; депутатської фракції "БЮТ – "Батьківщина"&nbsp;&nbsp; до Генеральний прокурор, до Прем`єр-міністра Азарова, віце-прем'єра з питань соціальної політики&nbsp;&nbsp; Тігіпка про негайне виправлення ситуації, яка склалася&nbsp; сьогодні з харчуванням дітей&nbsp; у районах, які постраждали внаслідок Чорнобильської катастрофи, Рівненської та Волинської областей.&nbsp;</p>
<p>З 1 квітня цього року припинено харчування&nbsp; дітей, а це більше 70 тисяч. А причина у тому, що&nbsp; 17 лютого цього року при Міністерстві соцполітики&nbsp; відбувся тендер по закупівлі послуг з організації харчування, який виграло товариство "Авіка" з Дніпропетровська (комерційний директор Ларіна). До речі, про результати&nbsp; цього тендеру&nbsp; учасники були повідомлені лише&nbsp; 26-27 березня. На запитання чому так пізно, повідомили, що&nbsp; винна пошта.</p>
<p>Незрозуміло, як могло вийти&nbsp;&nbsp; переможцем товариство "Авіка", коли&nbsp; організації, які брали участь у тендері, а це в основному підприємства райспоживспілки, які до цього вже 15-18 років харчували, подали кращі цінові пропозиції. Для прикладу, Сарнинська райспоживспілка подала пропозицію майже менше на мільйон гривень, ніж переможець. І така ситуація з іншими районами. А де вже неможливо було сфальсифікувати ці торги та і у ..……. районі та місті Кузнецовську, тут торги не відбулися зовсім.</p>
<p>Як може проводити харчування цей переможець, якщо у них немає представництва ні в області, ні в районах? Немає&nbsp;ні обладнання, як кажуть, немає ні&nbsp; веделки, ні ложки. І зараз представники цієї фірми&nbsp; їздять, пропонують співпрацю&nbsp; директорам підприємств, які харчували&nbsp; до цього, а саме по ряду договорів&nbsp; з кухарями на оренду обладнання та інвентарю.</p>
<p>З цього&nbsp; виходить, що "Авіка" надало неправдиву інформацію&nbsp; про кухарів у штаті товариства&nbsp; про наявність обладнання та інвентарю. Підприємствам, які харчували до цього, належить 90 процентів всього обладнання, меблів та посуду. Якщо сьогодні допустити, що це воно буде подано в оренду, то вже на харчування коштів не залишиться зовсім.</p>
<p>Якщо в середньому сьогодні на одного учня уряд виділяє приблизно 10-12 гривень, то що&nbsp; залишається не більше 8 гривень на харчування. Як можна харчувати дітей на цю суму, коли подорожчання продуктів харчування стрімко зростає? Років 10 назад ми вже це проходили, коли приїжджали "зальотні" форми і харчували… харчували місцеві, а кошти вони отримували.</p>
<p>Питань у цій ситуації дуже багато. Хто лобіює інтереси&nbsp; цієї фірми "Авіка"? Хто за нею стоїть? Чому тендерні договори підписані "Авіка" тільки до листопада місяця? Як може ця фірма, відома із засобів масової інформації своїм сумнівним&nbsp; авторитетом по харчуванню, в ………. районі Житомирської області, у місті Дніпропетровську, в Збройних силах&nbsp; України харчувати дітей? То я думаю, що&nbsp; це робота правоохоронних органів.</p>
<p>Відбувається це напередодні 25-ї річниці Чорнобильської&nbsp; трагедії. Це все вкрай незадоволення роботою уряду в цьому напрямку. Сьогодні проходять по всіх районах мітинги по ганебному ставленню до цієї проблеми.</p>
<p>Необхідно негайно скасувати результати…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>КОШИН С.М. …до відповідальності винних. Дозволить організаціям, які проводили харчування, проводити його і надалі до закінчення навчального року.</p>
<p>Я розумію… ми розуміємо, що йде перерозподіл бізнесу. Але при чому тут діти? Побійтеся Бога, ради Бога!</p>
<p>&nbsp;</p>
<p>ГОЛОВУЮЧИЙ. Дякую.&nbsp;&nbsp; Микола Шершун, фракція Народної Партії. Наступним буде виступати Киричок.</p>
<p>&nbsp;</p>
<p>10:21:50</p>
<p>ШЕРШУН М.Х.</p>
<p>Микола Шершун, фракція Народної Партії. Шановний&nbsp; Голово! Шановні колеги! Доволі часто ми чуємо про несправедливі результати тендерів та торгів, і не дивно, адже&nbsp; кожен конкурсний відбір залишає частину учасників невдоволеними, вони сіли шукати різні виправдання своєї невдачі.</p>
<p>І я якраз буду говорити&nbsp; знов-таки про те, що говорив мій попередник. І хочу сказати, коли мова йде про&nbsp; харчування дітей у навчальних закладах, то слід з&nbsp; великою відповідальністю ставитися до будь-яких результатів торгів.</p>
<p>Прикра ситуація, сьогодні вже&nbsp; сказано було, склалася в п'яти районах Рівненської області: Березнівському, Володимирецькому, Дубровицькому, Сарненському та Рокитнівському і в Камінь-Каширському районі на Волині.</p>
<p>Станом на 1 квітня цього року діти, які мають статус потерпілих внаслідок Чорнобильської катастрофи залишилися без харчування. Справа в тому, що ще в лютому&nbsp; Міністерство соціальної політики України переможцем тендеру на харчування дітей у школах визнало Дніпропетровське товариство "Авіка".</p>
<p>Такий вибір став незрозумілим не тільки для інших учасників торгів, але і для батьків і дітей, адже до сьогодні школярів досі не почали годувати. Представники "Авіки" з'явилися в Рівненській області, і мотивуючи тим, що вони є переможцем торгів, почали вимагати від місцевих підприємств обладнання і допомоги в організації харчування. І так стало відомо, що це підприємство не володіє ні матеріально технічною базою, ані транспортом, щоб забезпечити харчування дітлахів, а їхні пропозиції по тендеру були майже на 1,5 мільйони більшими, ніж пропозиції Дубровицького або Березівського комбінату громадських… громадського харчування. Останні два підприємства цілком спроможні замінити товариство "Авіка", відновити харчування&nbsp; дітей. Адже Дубровицьке об'єднання годує місцевих учнів уже 40 років, а Березівський комбінат – 18. Відповідно вони володіють гарною матеріально-технічною базою і транспортом. Але найважливіше те, що підприємства, на підприємствах працюють висококваліфіковані працівники, які добре знають свою справу. Проте, мабуть, головне – не результат тендеру, а те, що діти в шести районах не отримують належного харчування. Замість гарячих страв вони змушені їсти сухі бутерброди, принесені з дому, адже при такому харчуванні про здорове покоління годі і говорити.</p>
<p>Тому сьогодні з трибуни Верховної Ради хочу звернутися до Міністерства соціальної політики з офіційною вимогою: переглянути результати тендеру на харчування дітей для районів Рівненської та Волинської областей. Підстава є, не виконання переможцем умов тендеру. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Народний депутат Киричук передає право на виступ Олександру Стояну, фракція Партії регіонів. Наступний буде виступати Одарченко.</p>
<p>&nbsp;</p>
<p>10:24:45</p>
<p>СТОЯН О.М.</p>
<p>Шановні колеги, шановні наші співвітчизники, ви, безумовно, знаєте про те, що спочатку цього місяці кабінет Міністрів України, виконуючи Програму соціально-економічного розвитку Президента України, підвищив всі соціальні стандарти. Зокрема, мінімальна пенсія з цього місяця складає 760 гривень. Це збільшено у 2 рази порівняно з 2009 роком з цим же місяцем. До кінця поточного року мінімальна пенсія складе 800 гривень. Принагідно нагадаю, що у 2008 році, 2009 році при помаранчевій владі мінімальна пенсія була заморожена і складала 498 гривень.</p>
<p>По-друге, збільшена мінімальна заробітна плата і вона сьогодні складає 960 гривень. Вперше мінімальна заробітна плата стовідсотково відповідає прожитковому мінімуму на працездатну особу. До кінця року мінімальна заробітна плата складе понад тисячу гривень.</p>
<p>Наступний момент, дуже важливий. З початку квітня своєю постановою Кабінет Міністрів України збільшив ставку робітника першого тарифного розряду у бюджетній сфері. Безумовно, поскільки перший-шостий розряди відстають, Кабінет&nbsp; Міністрів прийняв рішення доплачувати цим категоріям працівників, освітянам, до 960 гривень, до мінімальної заробітної плати. Дуже важливе рішення Кабінету&nbsp; Міністрів про те, що починаючи з вересня 2011 року буде збільшено посадові оклади, надбавки у розмірі 20 відсотків. Це стосується всіх категорій працівників освіти.</p>
<p>Хочу сказати, чи повністю задовольняють нашу політичну силу ті перетворення, які робляться? Безумовно, ні, враховуючи зростання тарифів і зростання … ціни. Тому наша політична сила, Партія регіонів, перш за все підтримала пропозицію, яка закладена в генеральній угоді між профспілками і урядом щодо перегляду споживчого кошику, який не переглядався з 2000 року. Це по-перше.</p>
<p>По-друге, ми схвалюємо ініціативу Президента України, який подав пропозицію, щоб відмінити таке ганебне явище, як рівень забезпечення прожиткового мінімуму. Цей рівень забезпечення вживався помаранчевою владою, коли, скажемо, визначався прожитковий мінімум, а вони на свій розсуд визначали, скільки треба давати до цієї пропозиції.</p>
<p>Наступне. Ми дуже принципово підійшли до пенсійної реформи.</p>
<p>І хочу сказати, що два дні тому відбулась нарада за участю Єфремова, Чечетова, Пеклушенка, Хари, Сухого, де ми принципово висловили свою позицію відносно пенсійної реформи. Проаналізувавши всі сторони, ми дійшли висновку, що цю пенсійну реформу треба доопрацювати. Таким чином крок за кроком наша політична сила&nbsp; робить все для того, щоб витягнути країну з тієї ями, до якої довели помаранчеві, щоб поступово піднімати соціальні стандарти. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Подгорний передає слово колезі Одарченку, фракція "БЮТ – "Батьківщина",&nbsp; наступним буде виступати Алексєєв.</p>
<p>&nbsp;</p>
<p>10:28:12</p>
<p>ОДАРЧЕНКО Ю.В.</p>
<p>Шановні колеги! Микола Володимирович сьогодні згадував ту ситуацію, яка склалася в Києві з форматом влади, яка існує.</p>
<p>Шановні колеги! Я хочу, щоб ми трошки задумались і подивилися на прикладі Києва, який же формат влади сьогодні пропонує влада Януковича? Сьогодні утворена абсолютно дивна схема, по якій&nbsp; існують органи виконавчої влади, не існує органів законодавчої влади. Утворені районні адміністрації без районних рад, тобто органи, які виконують функції виконавчої влади існують, контролюючих немає.</p>
<p>Ця схема, шановні колеги, вона нагадує трохи схеми, коли колонізатори хотіли колонізувати певні країни. Громадяни можуть собі задати питання: може ця схема гарна, може вона працює, може вона є на користь киян? Але сьогодні ми можемо чітко засвідчувати, що сьогодні ця схема не працює, сьогодні в Києві люди знаходяться в найбільш злиденному стані. Тому що, шановні колеги, я тримаю тут звіт голови Київської державної адміністрації, в якому чітко зазначено, що сьогодні ріст заробітної плати по Києву, він відстає від інфляції, зростання це найнижче в Україні. Це свідчить про те, що запропонована система влади не діє.</p>
<p>Шановні колеги! Крім того, із бюджету вилучено вісім мільярдів гривень, які не йдуть на дотацію вчителям і працівникам освіти. Це вперше за історію столиці відбувається така дія. Що це таке, це що помста Януковича киянам за те, що вони не проголосували за нього, це що помста за помаранчеву революцію? З особливим цинізмом можна вважати намагання начебто розвінчати Черновецького на сесії Київської ради. Першим питанням у звіті голова адміністрації Попов розвінчує, закликає привести до відповідальності, Через 20 питань він ставить в порядку денному питання передання в концесію майна киян, яке забезпечує теплом місто, майна "Київенерго" в концесію "Київенерго" спонсорам Партії регіонів.</p>
<p>Шановні колеги, я вас прошу задуматися над цинічністю цих дій. "Київенерго" для киян, якщо хочете, це газотранспортна магістраль для України, це як Кримський півострів для України. І сьогодні демонстрація продавити це рішення Київради, вона відкриває істині наміри влади.</p>
<p>Шановні колеги! Партія "Батьківщини" сьогодні в Києві проведе зібрання ініціативних груп і збере референдум, в якому громадяни чітко скажуть, чи хочуть вони передати "Київенерго" спонсорам Партії регіонів чи хочуть…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ОДАРЧЕНКО Ю.В. Чи хочуть вони залишити це рентабельне підприємство, підприємство, яке є ще ознакою просто безпеки громадян у власності київської територіальної громади. Дякую.</p>
<p>&nbsp;</p>
<p>ГОЛОВУЮЧИЙ. Дякую. Ігор Алексєєв, фракція комуністів і останній виступ у нас.</p>
<p>&nbsp;</p>
<p>10:31:46</p>
<p>АЛЕКСЄЄВ І.В.</p>
<p>Шановні колеги! З початком 2011 року в Україні загострилося багато проблемних питань, які вимагають швидкого реагування Верховної Ради і уряду, особливо з огляду на початок роботи над бюджетною резолюцією на наступний рік. При підготовці бюджетної резолюції на 2012 рік необхідно врахувати критичну ситуацію, що склалася у сфері охорони здоров'я, замороження рівня заробітної плати у цій сфері, катастрофічна нестача коштів на закупівлю необхідних ліків та вакцин ускладнює надання населенню&nbsp; необхідних медичних послуг.</p>
<p>Не секрет, що на сьогодні&nbsp; у більшості регіонів України&nbsp; потреба у вакцинах задовольняється лише на 40 відсотків. Через це вже завтра ми можемо зіткнутися з різким&nbsp; зростанням рівня захворювань та навіть&nbsp; загрозою виникнення епідемій небезпечних хвороб. Разом з тим проблема ускладнюється браком кваліфікованого медичного персоналу. Через мізерні зарплати&nbsp;&nbsp; медики&nbsp; звільняються з державних медичних закладів. У результаті, рівень доступності медичних послуг і їх якість продовжують падати.</p>
<p>Фракція комуністів вимагає також негайного перегляду політики держави у сфері&nbsp; комунального господарства. Завершування опалювального сезону супроводжується зростанням тарифів і заборгованостей підприємств комунальної сфери перед енерго- та газопостачальними компаніями. В окремих регіонах це вже призвело до&nbsp; передчасного завершення подачі&nbsp; тепла населенню. Тому ми вважаємо необхідним невідкладно з'ясувати причини такої ситуації.</p>
<p>По-перше, це неплатежі населення. Комунальні тарифи ростуть швидше за доходи населення.&nbsp;&nbsp;&nbsp; Уряд говорить&nbsp; про збільшення виплат по житлово-комунальних субсидіях, але ситуацію це не покращує. Відповідно у проблеми може бути і інше коріння: слабка фінансова дисципліна самих комунальних підприємств. На жаль, поширеною стала практика, коли&nbsp; за претензією до населення ховаються тіньові оборудки&nbsp;&nbsp;&nbsp;&nbsp; комунального керівництва.&nbsp; Ми вимагаємо, щоб уряд провів ретельний аудит&nbsp; кожного такого випадку. Якщо виявиться, що проблеми обумовлені махінацією з фінансовим підприємством, держава має розпочати процедуру їх примусового оздоровлення.</p>
<p>Ще одним питанням, яке нам належить розглянути, є підготовлений урядом&nbsp; проект пенсійної реформи.&nbsp; З цього&nbsp; &nbsp;приводу хочу ще раз підкреслити. Позиція комуністичної партії не змінилася. Ми ніколи не підтримаємо рішення, яке може спричинити погіршання&nbsp; соціального забезпечення українських громадян.</p>
<p>Ми вважаємо, що реформи мають відбуватися в інтересах українського народу, а не робитись під диктовку міжнародних фінансових установ. Досить "заглядати в&nbsp; руки" МВФ. Співпраця з цим глобальним фондом окрім ризиків нічого&nbsp; не несе. Чергові кредити лише збільшують боргове навантаження на Державний бюджет, а рецептори&nbsp; форм, які нав’язує МВФ, не діють.</p>
<p>Достатньо подивитись на розвиток ситуації в Греції, інших країнах світу, що стали отримувачами&nbsp;фінансової допомоги фонду, і стане ясно, що так звана антикризова політика лише поглиблює кризові явища.</p>
<p>&nbsp;</p>
<p>ГОЛОВУЮЧИЙ. Так, шановні колеги, виступи завершено. Я прошу секретаріат підготувати відповідні листи звернення та доручення з приводу пропозицій, які були озвучені в ході виступів народних депутатів України.</p>
<p>Шановні колеги, переходимо до розгляду питань, визначених розкладом на середу 6 квітня. У нас є два проекти законів про ратифікацію відповідних угод. Шановні колеги, оголошую до розгляду проекту Закону про ратифікацію Угоди між Кабінетом Міністрів України та Урядом Демократичної Соціалістичної Республіки Шрі-Ланка про взаємну охорону секретної інформації. Якщо немає заперечень, там документи всі опрацьовані, давайте розглянемо його за скороченою процедурою, там все зрозуміло. Нема заперечень?</p>
<p>&nbsp;</p>
<p>ГОЛОС ІЗ ЗАЛУ. Немає.</p>
<p>&nbsp;</p>
<p>ГОЛОВУЮЧИЙ. Я ставлю на голосування цю пропозицію. Прошу голосувати.&nbsp;</p>
<p>&nbsp;</p>
<p>10:36:03</p>
<p>За-199</p>
<p>Рішення прийнято.</p>
<p>Доповідач – заступник Голови Служби безпеки України Породько Володимир Михайлович. І співдоповідач – голова Комітету у закордонних справах Олег Григорович Білорус. Будь ласка.</p>
<p>&nbsp;</p>
<p>ПОРОДЬКО В.М.</p>
<p>Шановний Володимире Михайловичу, шановні народні депутати! 30 червня 2010 року в Києві підписано Угоду між Кабінетом Міністрів України та Урядом Демократичної Соціалістичної Республіки Шрі-Ланка про взаємну охорону секретної інформації. Відповідно до положень статей 2 і 32 Закону України "Про державну таємницю" та статті 9 Закону України "Про міжнародні договори України " угода для набрання чинності підлягає ратифікації Верховною Радою України.</p>
<p>Службою безпеки України як спеціально уповноваженим державним органом у сфері забезпечення охорони державної таємниці підготовлено проект Закону України про ти ратифікацію зазначеного міжнародного договору. Законопроект&nbsp; погоджено з Міністерством закордонних справ, Міністерством оборони, Міністерством фінансів, Міністерством економіки України. І за висновками міністерства юстиції він відповідає Конституції і законодавству України.</p>
<p>Розпорядженням Кабінету Міністрів України від 16 лютого поточного року зазначений міжнародний договір подано на ратифікацію Верховною Радою України. Ратифікація угоди є виконанням Україною внутрішньодержавних процедур, необхідних для набрання ним, міжнародним договором, чинності. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам. Сідайте, будь ласка.</p>
<p>Олег Григорович Білорус – голова Комітету у закордонних справах. Будь ласка, рішення комітету.</p>
<p>&nbsp;</p>
<p>10:37:58</p>
<p>БІЛОРУС О.Г.</p>
<p>Шановний Голово, шановні народні депутати! Комітет у закордонних справах на своєму засідання уважно вивчив і обговорив зазначений законопроект, а також всі документи, що стосуються цієї угоди, цього міжнародного договору, і одноголосно ухвалив підтримати його прийняття Верховною Радою як такого, що продовжує формування міжнародно-правової бази співробітництва України з іншими державами.</p>
<p>Підписання та ратифікація цього міжнародного договору обумовлені необхідністю створення достатніх правових засад захисту секретної інформації, обмін якою у разі потреб буде здійснюватись між сторонами у ході співробітництва в економічній, науково-технічній, військовій та правоохоронних сферах.</p>
<p>Проект угоди розроблено з метою забезпечення виконання Україною всіх внутрідержавних процедур, необхідних для набрання згаданим міжнародним договором чинності, здійснення яких передбачено статтею 12 угоди. Відповідно до пояснювальної записки служби СБУ прийняття цього закону та реалізація вказаного міжнародного договору не передбачає додаткового фінансування з Державного бюджету України.</p>
<p>Головне науково-експертне управління Апарату Верховної Ради не має заперечень щодо ратифікації зазначеної угоди Верховної Ради. Комітет з питань національної безпеки і оборони також вважає доцільним рекомендувати Верховній Раді ратифікацію цієї угоди. Комітет з питань Регламенту дійшов висновку, що серед супроводних…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>БІЛОРУС О.Г. Відповідними міністерствами та інформація про надання Кабміном відповідних повноважень для підписання угоди певною особою. Не зважаючи на це вносимо пропозицію щодо позитивного рішення по ратифікації даної угоди. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги! Є потреба обговорювати це питання? Будь ласка, запишіться. Прошу прізвища народних депутатів вивести на інформаційне табло. Іван Стойко, фракція „Наша Україна – Народна Самооборона”.</p>
<p>&nbsp;</p>
<p>10:40:49</p>
<p>СТОЙКО І.М.</p>
<p>&nbsp;Дякую. Іван Стойко, «За Україну!» Шановні колеги! Справді питання ратифікації для нашої держави дуже важливе. І хочу наголосити на тому, що наш комітет розглянув дане питання і підтримує його.</p>
<p>Про що тут йдеться. Мова йдеться в першу чергу про співпрацю у військовій, економічній та інших сферах. Найголовніше тут, щоб ми співпрацювали не тільки з Європейським Союзом, а і з тими країнами, які знаходяться і скажімо, подалі від наших кордонів. І тут якраз співпраця, я думаю, допоможе нам зберегти, зберегти обличчя нашої держави. А також зробити все, аби військова сфера, а також і інші були, скажімо, розглянуті належним чином.</p>
<p>Тут питання полягає саме в грифах таємності, а також в спеціальних термінах. І я думаю, що тут не буде проблем з цією ратифікацією. Тому прошу, щоб питання не затягувалось. І пройшов майже рік від того, як була підписана угода. І саме час зараз прийняти дану ратифікацію нашим парламентом.</p>
<p>Наша фракція буде підтримувати, і ми просимо весь зал підтримати дану угоду про ратифікацію. Дякую.</p>
<p>&nbsp;</p>
<p>ГОЛОВУЮЧИЙ. Михайло Чечетов, фракція Партії регіонів.</p>
<p>&nbsp;</p>
<p>10:42:22</p>
<p>ЧЕЧЕТОВ М.В.</p>
<p>Прошу передати слово Попеску Івану Васильовичу. Дякую.</p>
<p>&nbsp;</p>
<p>ГОЛОВУЮЧИЙ. Іван Попеску.</p>
<p>&nbsp;</p>
<p>10:42:29</p>
<p>ПОПЕСКУ І.В.</p>
<p>Дякую. Попеску, фракція Партії регіонів.</p>
<p>Вельмишановні колеги, запропонована до ратифікації угода містить визначення необхідних термінів, встановлює еквівалент та гриф секретності, який використовується сторонами угоди, порядок їх зміни або скасування, взаємному обміну і поважної секретної інформації, вирішення спірних питань та визначення компетентних органів сторін, відповідальних за реалізацію положень цієї угоди.</p>
<p>Необхідність ратифікації цієї угоди випливає з вимог статті 9 Закону України "Про міжнародні договори України" та статті 2 Закону України "Про державну таємницю". З огляду на усталену практику ратифікації таких угод з 43 країнами, з якими Україна вже має такі угоди, та з Європейським Союзом, Партія регіонів виступає за ратифікацію зазначеної Угоди Верховної Ради України. Я буду голосувати "за" і закликаю всіх колег підтримати. Дякую.</p>
<p>&nbsp;</p>
<p>ГОЛОВУЮЧИЙ. І Олег Зарубінський, фракція Народної Партії.</p>
<p>&nbsp;</p>
<p>10:43:33</p>
<p>ЗАРУБІНСЬКИЙ О.О.</p>
<p>Шановний Володимире Михайловичу, шановні колеги! Щодо змісту цієї угоди, очевидно, ні в кого не виникає питань, хто її читав. Вона є абсолютно рамковою. І правильно було попереднім виступаючим сказано, що Україна з десятками країн підписувала аналогічні угоди. В принципі це є продовження таких двосторонніх взаємодій у співробітництві з охорони секретної інформації.</p>
<p>Ще я хотів би наголосити. І тут треба, я думаю, враховувати той момент, що мова йде про захист секретної інформації, яка буде передаватися або створюватися в ході співробітництва виключно між цими двома країнами. Тобто це не має поширюватися на інші сфери міжнародної взаємодії.</p>
<p>А взяв я слово для того, щоб сказати, що, знаєте, коли зараз в тих чи інших угодах чи законопроектах йдеться про охорону секретної інформації, я думаю, що це вже не так актуально. Шановні колеги, після прийняття нами Закону "Про доступ до публічної інформації", мені здається, що багато країн взагалі можуть вже секвеструвати свої&nbsp; бюджети на розвідувальну діяльність, у тому числі в Україні. Тому що вже ніяких немає секретів, тому що будь-хто може звернутися&nbsp;&nbsp; за будь-якою інформацією, якщо вона не буде надана,&nbsp; навіть якщо вона має конфіденційний характер, а в законі чітко не прописано, що є секретна інформація, що є службова&nbsp; і так далі, то посадова особа&nbsp; буде&nbsp; вимушена, зобов'язана давати цю інформацію, інакше на неї подадуть до суду. Там навіть&nbsp; є така, очевидно, ми її&nbsp; не помітили або не хотіли помітити, що&nbsp; посадова особа має повну вичерпну відповідь надавати навіть по телефону. А якщо людина, яка зателефонувала, не&nbsp; задоволена повнотою інформації, вона буде подавати&nbsp; на суд.</p>
<p>Тому, я думаю, що при прийнятті&nbsp; Закону&nbsp; "Про публічну інформацію" ми зробили все, щоб жодної секретної інформації не було. І повторююсь, думаю, що розвідка багатьох країн дуже зекономила свої кошти для роботи в Україні. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; обговорення питання завершено. Ніхто не наполягає&nbsp; на виступі від фракції?</p>
<p>Тоді, шановні колеги, ставлю на голосування пропозицію&nbsp; про схвалення проекту Закону України про ратифікацію&nbsp; Угоди між Кабінетом Міністрів України та&nbsp; Урядом Демократичної Соціалістичної Республіки Шрі-Ланка&nbsp; про взаємну охорону секретної інформації (реєстраційний номер 0202). Прошу голосувати.</p>
<p>&nbsp;</p>
<p>10:46:23</p>
<p>За-297</p>
<p>Рішення прийнято. Дякую.</p>
<p>Шановні народні депутати, пропоную вашій&nbsp; увазі проект Закону про ратифікацію Угоди між Кабінетом Міністрів України та Урядом Французької Республіки про взаємодопомогу та співробітництво у галузі цивільного захисту населення (реєстраційний номер 0204).</p>
<p>Є пропозиція за скороченою. Я&nbsp; ставлю на голосування цю пропозицію, про розгляд цього питання за скороченою процедурою. Прошу голосувати.</p>
<p>&nbsp;</p>
<p>10:47:06</p>
<p>За-207</p>
<p>Рішення прийнято.</p>
<p>Доповідач – перший заступник міністра надзвичайних ситуацій Болотських Михайло Васильович. І співдоповідач – голова Комітету у закордонних справах Олег Григорович Білорус. Будь ласка.</p>
<p>&nbsp;</p>
<p>БОЛОТСЬКИХ М.В.</p>
<p>Шановний&nbsp; Володимире Михайловичу! Шановні народні депутати! Проект Закону України передбачає ратифікацію Угоди між Кабінетом Міністрів України та Урядом Французької Республіки про взаємодопомогу та співробітництво у галузі цивільного захисту населення, підписаний 7 жовтня 2010 року під час офіційного візиту Президента України Віктора Федоровича Януковича до Французької Республіки.</p>
<p>Законопроект подано Кабінетом Міністрів України відповідно до статті 93 Конституції України та статті 9 Закону&nbsp; України "Про міжнародні договори" в порядку законодавчої ініціативи.</p>
<p>Ратифікація зазначеної&nbsp;Угоди надасть можливість оперативно і своєчасно&nbsp; надавати взаємодопомогу, здійснювати&nbsp; обмін інформацією з метою запобігання&nbsp; надзвичайним ситуаціям, а у&nbsp; разі виникнення&nbsp; надзвичайних ситуацій, організовано і&nbsp; ефективно&nbsp; вирішувати питання ліквідації їх наслідків.&nbsp; Зазначена Угода стане правової основою співробітництва між урядом України та Французької Республіки в галузі попередження і ліквідації&nbsp; надзвичайних ситуацій.</p>
<p>Проект Закону України&nbsp; отримав&nbsp; позитивний висновок Головного науково-експертного управління Верховної Ради України.</p>
<p>Прошу&nbsp;&nbsp; підтримати законопроект в цілому. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp; Сідайте, будь ласка.</p>
<p>Олег Григорович Білорус, голова комітету. будь ласка.</p>
<p>&nbsp;</p>
<p>10:49:11</p>
<p>БІЛОРУС О.Г.</p>
<p>Шановний&nbsp; пане Голово! Шановні народні депутати! Комітет в закордонних справах на своєму засіданні обговорив зазначений законопроект і одноголосно ухвалив рішення підтримати його прийняття Верховною Радою України.&nbsp;</p>
<p>Ратифікація Верховною Радою цієї Угоди про взаємодопомогу і співробітництві в галузі цивільного захисту населення дасть можливість оперативно, своєчасно і на легальній основі здійснювати взаємодопомогу. І сьогодні в світі таке співробітництво стало важливим глобальним імперативом.</p>
<p>Відповідно до Пояснювальної записки Міністерства надзвичайних ситуацій України фінансування всіх робіт по цій угоді буде йти за рахунок відповідних статей кошторису витрат Міністерства, джерелом фінансування при можливому наданні допомоги уряду України можуть бути резервний фонд Державного бюджету України, або інші джерела. І видатки будуть регламентовані окремими рішеннями Кабінету Міністрів.</p>
<p>Головне науково-експертне управління підтримує ратифікацію цієї угоди, а регламентний комітет немає зауважень. Користуючись цією можливістю, я рекомендую підтримати рішення комітету і ратифікувати угоду.</p>
<p>Одночасно я звертаюсь до Кабінету Міністрів знову про підняття на світло всіх нератифікованих угод. До мене з візитом прийшов посол Румунії і сказав, що до цього часу не ратифікована угода про захист інвестицій, яка була…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>БІЛОРУС О.Г. Це не робить честі ні для Кабінету Міністрів, ні&nbsp; для відповідних центральних органів виконавчої влади. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, хто хоче брати участь в обговоренні цього питання, прошу запишіться. Прошу прізвища народних депутатів.</p>
<p>Михайло Чечетов, фракція Партії регіонів.</p>
<p>&nbsp;</p>
<p>10:51:52</p>
<p>ЧЕЧЕТОВ М.В.</p>
<p>Прошу передати слово Попеску Івану Васильовичу.</p>
<p>&nbsp;</p>
<p>ГОЛОВУЮЧИЙ. Іван Попеску, мікрофон.</p>
<p>&nbsp;</p>
<p>10:52:00</p>
<p>ПОПЕСКУ І.В.</p>
<p>Дякую. Попеску&nbsp; фракція Партії регіонів.</p>
<p>Вельмишановні колеги, дана угода передбачає взаємодопомогу та співробітництво в галузі цивільного захисту між урядом України та Французькою Республікою. Угода визначає умови здійснення та співробітництва в галузі запобігання великим природним і техногенним ризикам та їх прогнозування, підготовки учасників цивільного захисту та надання добровільної взаємної допомоги у випадках стихійного лиха або значних аварій.</p>
<p>З огляду на природні катаклізми, які ми спостерігаємо останнім часом, подібні угоди набувають особливої актуальності, і ми можемо це спостерігати з тим, що відбулося у свій час у Японії. Не дай Боже, щоб це відбулося в інших місцях, але такі угоди ми повинні ратифікувати. З огляду на це Партія регіонів&nbsp; буде голосувати "за" і закликає наших колег підтримати. Дякую.</p>
<p>&nbsp;</p>
<p>ГОЛОВУЮЧИЙ. Володимир Яворівський, фракція „БЮТ – „Батьківщина”.</p>
<p>&nbsp;</p>
<p>10:52:54</p>
<p>ЯВОРІВСЬКИЙ В.О.</p>
<p>Доброго ранку, Україно! Шановні колеги, шановні наші виборці! Це, справді, дуже важливий документ, який треба обов'язково ратифікувати, оскільки в ньому йдеться про взаємодопомогу на випадок катастроф, стихійних лих між Францією і Україною. Тут передбачено абсолютно все. І про те, що, скажімо, елементарне звернення до іншої сторони, це ще не означає, що вона має дати обов'язково позитивну відповідь, тобто залишається певний реверс для кожної країни приймати ще якесь своє особисте рішення з приводу тієї чи іншої події.</p>
<p>Але я піднявся на цю трибуну для того, щоб сказати те, що може найбільше сьогодні болить і пече. Я хочу сказати про те, оскільки тут йдеться про можливі техногенні навіть катастрофи, я хочу сказати про те, що Франція має, може, одну з найвищих технологій у ядерній енергетиці, Німеччина у Європі і Франція. І, безперечно, розумна країна, розумний уряд що б робили? Звичайно, що намагались би контактувати із Францією, і, скажімо, брати французькі технології. Якщо ми, справді, сходимося на тому, що нам потрібна енергетика і потрібно нам збільшувати кількість, скажімо, наших ядерних блоків на електростанціях, то, звичайно, треба брати най модернішу, найсучаснішу технологію. Можна це було б зробити або в Німеччині, де в них є колосальний&nbsp; центр такий ядерний в Карлсруе, в такому містечку, або брати у Франції. Натомість наш уряд бере у Росії. Чим ми ризикуємо? Та ризикуємо тим, що якщо ми сьогодні жебраємо газ і нафту, то завтра точнісінько так само будемо просити у них і пальне, тому що це російські технології, і, до речі, не дати ядерного пального на наші станції набагато легше і простіше, ніж перекривати крани і тому подібне.</p>
<p>Через те, мені видається, що це справді дуже важливий документ, за нього треба проголосувати. Але я звертаю увагу уряду, не робіть дурниці, не прив’язуйте Україну знову…</p>
<p>&nbsp;</p>
<p>ГОЛОВУЮЧИЙ. Мікрофон, будь ласка.</p>
<p>&nbsp;</p>
<p>ЯВОРІВСЬКИЙ В.О.&nbsp; Не прив’язуйте Україну до "російської колісниці" – це дуже небезпечно.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція Народної Партії.</p>
<p>&nbsp;</p>
<p>10:55:24</p>
<p>ЗАРУБІНСЬКИЙ О.О.</p>
<p>Олег Зарубінський, Народна Партія.</p>
<p>Шановні колеги! Угода є надзвичайно вигідною для України, перш за все, якщо подивитися на деталізований зміст цієї угоди. Вона, зокрема, передбачає допомогу та консультації з організації рятувальних операцій. Якщо проаналізувати участь тих чи інших потужних країн в ліквідації стихійних лих і техногенних катастроф, то французькі спеціалісти беруть участь практично у всіх таких операціях, ми це можемо побачити не тільки, до речі, в Японії, але в інших місцях, тобто вони, дійсно, професійно, гарно підготовлені. І взаємодія, і досвід французьких фахівців з врятування населення від техногенних катастроф, від стихійних лих є дуже позитивний.</p>
<p>А те, що це є правильно і саме в цій сфері, я хотів би просто навести, що мається на увазі, коли кажуть техногенні аварії: пожежі, або вибухи на промислових об’єктах, або в громадських установах, аварії при транспортуванні небезпечних речовин, аварії на залізничному, повітряному, морському та автомобільному транспорті. Тобто ми прекрасно екстраполюючи&nbsp; ситуацію на українські реалії, можемо сказати, що для України така взаємодія з країною, яка знається на цьому є дуже вигідною.</p>
<p>Але я хотів би зазначити і ще один позитивний момент, який є в тексті угоди, тобто практично прикладне значення цієї угоди, вона не носить такий чисто рамковий характер. Тут сказано, що з метою забезпечення ефективності та оперативності проведення рятувальної операції, кожна сторона повинна сприяти спрощенню та прискоренню проведення формальностей, пов’язаних з перетином кордонів і держав. Ми кілька разів пересвідчувалися не тільки на своєму, але й на міжнародному досвіді, коли не тільки дні, але й години вирішують справи. І бачили, що навіть інші країни не можуть надіслати свої оперативно-рятувальні операції із-за таких бюрократичних формальностей. Варто підтримувати таку угоду.</p>
<p>&nbsp;</p>
<p>ГОЛОВУЮЧИЙ. Шановні народні депутати, обговорення питання завершено. Комітет підтримує проект Закону про ратифікацію Угоди, Головне науково-експертне управління також дало позитивне заключення з приводу цього законопроекту.</p>
<p>Ставлю на голосування пропозицію про схвалення проекту Закону України про ратифікацію Угоди між Кабінетом Міністрів України та Урядом Французької Республіки про взаємодопомогу та співробітництво в галузі цивільного захисту населення (реєстраційний номер 0204). Прошу голосувати.</p>
<p>&nbsp;</p>
<p>10:58:22</p>
<p>За-310</p>
<p>Рішення прийнято. Дякую.</p>
<p>Шановні народні депутати, оголошую до розгляду проект Закону про внесення змін до деяких законів України щодо скасування податкової міліції (реєстраційний номер 8022). Доповідач – народний депутат України Гриценко Анатолій Степанович, співдоповідач – голова Комітету з питань законодавчого забезпечення правоохоронної діяльності Швець Віктор Дмитрович.</p>
<p>Оскільки ви пропонуєте за скороченою, я поставлю на голосування цю пропозицію. Прошу, визначайтесь.</p>
<p>&nbsp;</p>
<p>10:59:14</p>
<p>За-205</p>
<p>Рішення прийнято.</p>
<p>Будь ласка, Анатолій Степанович.</p>
<p>&nbsp;</p>
<p>10:59:21</p>
<p>ГРИЦЕНКО А.С.</p>
<p>Шановний Володимире Михайловичу, шановні колеги, ліквідація Податкової міліції, можна було б говорити про такі речі, як:&nbsp; податкова міліція – це репресивний каральний орган, 10 тисяч людей зі зброєю, понад 20 генеральських посад, який мордує бізнес щодня, який без підстав прослуховує&nbsp; людей, затримує людей, порушує "море" карних справ. Можна було б говорити про те,&nbsp; що два профільних комітети підтримали цей законопроект.</p>
<p>Але я скажу про інше. Хочу нагадати, що ми колись були в школі і вивчали фізику. Пам'ятаєте, "коефіцієнт корисної дії паровоза близько 3 відсотків"? Так от у податкової міліції в 10 разів менший. Кожного року вони порушують близько 5 тисяч карних і розшукових справ. До суду доходить максимум 20. А що ж решта? Решта це незаконно зупиняється прокуратурою, або "відстьогують кешем", майном, страхом, мордуванням і так далі.&nbsp;</p>
<p>Ця структура абсолютно не потрібна. У більшості країн світу її немає. Абсолютно ці функції нормально може виконати міліція, а там, де йдеться про корупцію, Служба безпеки. І таке рішення треба прийняти.</p>
<p>Я переконаний, що якби Янукович дав добро, це рішення сьогодні пройшло б 400 голосів. І&nbsp; от для нього буде тест: він дасть це добро чи ні. Але я переконаний, не залежно від того, що сьогодні він поставив "мінус", податкова міліція буде скасована, значить уже після&nbsp; Януковича. Дякую.&nbsp;</p>
<p>&nbsp;&nbsp;&nbsp;&nbsp;&nbsp;&nbsp;</p>
<p>ГОЛОВУЮЧИЙ.&nbsp;&nbsp; Дякую&nbsp; вам також.</p>
<p>Віктор Дмитрович Швець, голова Комітету з питань законодавчого забезпечення&nbsp; правоохоронної діяльності.</p>
<p>&nbsp;</p>
<p>11:01:14</p>
<p>ШВЕЦЬ В.Д.</p>
<p>Шановний Володимире Михайловичу, шановні народні депутати! Комітет з питань законодавчого забезпечення і правоохоронної діяльності на своєму засіданні за особистою участю і автора&nbsp; законопроекту розглянув проект Закону України&nbsp; про внесення&nbsp;&nbsp;&nbsp; змін до деяких законів України&nbsp;&nbsp; щодо скасування податкової міліції. Комітет підтримав ідею законопроекту, я хочу підкреслити, саме ідею законопроекту.</p>
<p>Оскільки ті механізми ліквідації податкової міліції, які закладені в цьому&nbsp; законопроекті,&nbsp; на наш погляд, потребують суттєвого доопрацювання, ми вважаємо, що в складі фіскальних органів, контролюючих служб не повинно бути&nbsp; міліцейських підрозділів, а&nbsp; міліція&nbsp; у складі Державної податкової служби не повинна нести і виконувати таку функцію міліцейську, якою змушують платити податки.</p>
<p>Ми в комітеті вважаємо, що&nbsp; податкова міліція має бути відокремлена від Державної податкової адміністрації і перетворена в самостійний орган кримінальної юстиції в системі Міністерства фінансів, тобто у фінансову поліцію.</p>
<p>Комітет, не зважаючи на те, що рішення Головного науково-експертного управління пропонує відхилити законопроект, більшістю голосів рекомендує Верховній Раді підтримати цей законопроект&nbsp; і прийняти його за основу. Ми вважаємо, що сам факт прийняття цього законопроекту за основу буде серйозним сигналом до чинної влади про те, що питання про реорганізацію податкової міліції уже перезріло і влада зобов'язана приступити до дій щодо наведення порядку в цій системі правоохоронних органів.</p>
<p>Комітет, я&nbsp; ще раз повторюю, підтримав законопроект, я прошу підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, прошу записатися на обговорення цього питання. Прошу прізвища народних депутатів. Андрій Шкіль, фракція "БЮТ - "Батьківщина". Наступним буде виступати Володимир Карпук.</p>
<p>&nbsp;</p>
<p>11:03:34</p>
<p>ШКІЛЬ А.В.</p>
<p>Шкіль Андрій, фракція "БЮТ - "Батьківщина".</p>
<p>Я хотів би звернутися до наших глядачів, слухачів, до колег народних депутатів з тим, що звичайно ми будемо підтримувати, наша фракція, зрозуміло будемо підтримувати цей законопроект. Але, ну, просто я думаю, це добра підстава проговорити про те, чому це питання реально перезріло і мало бути вирішено раніше.</p>
<p>Ми зараз маємо систему, яка не просто криміналізована, вона не просто змушує підприємців чи людей, які, ну, не знаю планують займатися бізнесом чи ним займаються, чи просто в будь-якому випадку мають інші доходи, можливо, не з підприємницької, а навіть творчої діяльності. Вони, ну, я не хочу вживати слово "бояться", але реально не люблять всю структуру, яка називається правоохоронною і пов'язана з контролем їхньої діяльності, тому що рудименти радянського минулого, совєтського минулого, вони тиснуть на українську систему. Я вже не кажу про загальні принципи, які тяжко пояснювати, тяжко розтлумачувати іноземцеві, і не з далекого закордоння, та десь сусідньої Польщі, пояснити, що таке, там, скасування судимості у нас є, та. Чи у нас, там, є конфіскація майна у цілої родини за вчинок одного з членів і таке інше. І таким самим рудиментом минулого є і посилення, поглиблення і збільшення можливостей властиво для структури, яка мусила би просто контролювати, контролювати сплату податків населення і контроль за їхнім здійсненням.</p>
<p>І коли ми маємо податкову міліцію, яка, в принципі, мусила б бути, ну, найбільше, підрозділом Міністерства внутрішніх справ, вона перетворилася в окремий підрозділ, вона має інші функції. Ми пам'ятаємо як часто експлуатували податкову міліцію для того, щоб натиснути на того чи іншого бізнесмена. І, повірте, люди, які там працюють, від цього, принаймні, дуже…</p>
<p>&nbsp;</p>
<p>ГОЛОВУЮЧИЙ. Так, завершуйте, будь ласка.</p>
<p>&nbsp;</p>
<p>ШКІЛЬ А.В. Тому, власне, я вважаю, що закон перезрів, ми мусимо зараз дати відповідь чи ми хочемо мати радянську систему, чи українську. Дякую.</p>
<p>&nbsp;</p>
<p>ГОЛОВУЮЧИЙ. Володимир Карпук передає право на виступ своєму колезі. Будь ласка.</p>
<p>&nbsp;</p>
<p>11:06:20</p>
<p>КНЯЗЕВИЧ Р.П.</p>
<p>Руслан Князевич, "Наша Україна – Народна самооборона".</p>
<p>Шановні колеги, ну, це абсолютно непрохідний законопроект, хоча я так бачу, що увага залу абсолютно до нього не прикута і люди займаються іншими питаннями. Але, повірте, сьогодні ми розглядаємо, можливо, один із важливіших законопроектів, принаймні на цій сесії.</p>
<p>Мова йде про те, що не тільки рудимент, як тільки що говорив Андрій Шкіль, до сих пір радянський зберігається, ви знаєте, як така абсолютно чужа, чужорідна річ в організмі української, відповідно, державної системи, але ще й надзвичайно паразитуюча&nbsp;система, яка, можливо, є однією з тих причин, що не дає можливість належним чином розвиватися нашій економіці.</p>
<p>Мова йде про те, що податкова міліція, це все ж таки не податковий загальний фіскальний орган, а спеціальний орган, який уповноважений на оперативно-розшукову діяльність. В результаті такої діяльності порушуються тисячі кримінальних справ, тисячі! А до суду доходять одиниці. А набирають відповідної судової чинності судові вироки ще менша кількість.</p>
<p>Куди ж дівається цей 99-відсотковий багаж напрацювань, так би мовити, в лапках податкової міліції? Він просто-напросто розчиняється по дорозі шляхом узгодження суб’єктами податкової відповідної підприємницької діяльності тих чи інших порушених кримінальних справ. В який спосіб, ми знаємо. Це давним-давно вже стало високоприбутковий, досить таки потужний системний бізнес, який не так просто викоренити.</p>
<p>Але я звертаю вашу увагу, що не зважаючи на те, що це питання ініціює представник опозиції, я був би все ж таки дуже радий, що якби не просто сьогодні більшість підтримала. А і дослухалась до слід Президента, який нещодавно сказав, що в рамках зміни кримінальної юстиції буде запропонована також серйозна реформа податкової служби. В тому числі, можливо, і дійдуть до питання ліквідації податкової міліції.</p>
<p>Давайте не чекати. Бо нашим підприємцям немає часу стільки чекати. Я вам нагадаю, що завтра ми хочемо прийняти закон про боротьбу з корупцією, де податкова міліція, вдумайтесь, визначається…</p>
<p>&nbsp;</p>
<p>ГОЛОВУЮЧИЙ. Завершуйте будь ласка.</p>
<p>&nbsp;</p>
<p>КНЯЗЕВИЧ Р.П. Який буде боротися з корупцією серед підприємців. Ми щойно вийшли з податкових майданів, а завтра ми будемо мати кратні повторення податкових майданів в результаті такої антикорупційної діяльності. Щоб до цього не допускати, давайте сьогодні приймемо це надзвичайно важливе і актуальне рішення. Дякую.</p>
<p>&nbsp;</p>
<p>ГОЛОВУЮЧИЙ. Михайло Чечетов, фракція Партії регіонів. Будь ласка, ваш виступ. Потім – Володимир Лещенко.</p>
<p>&nbsp;</p>
<p>11:08:59</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати! Законопроект передбачає передачу МВС України тільки функції податкової міліції. Причому питання щодо подальшої долі особового складу цієї міліції залишилось поза увагою і законопроектом не вирішено.</p>
<p>Йдеться про долю майже 10,5 тисяч досвідчених ВАКових працівників, які у разі прийняття проекту підлягатимуть звільненню.</p>
<p>Вы знаете, я хотел ответить на реплику, брошенную с этой трибуны предыдущим выступающим, что радянським попахивает. Да, наша, наверное самая большая, ошибка, что очень много хорошего и позитивного, что было в так называемом Радянському Союзе, Советском Союзе, мы оставили там, а плохое и негативное перетянули сюда. Весь негатив от той жизни перетянули в эту систему, а хорошее оставили там. Это первый тезис.</p>
<p>Теперь в отношение&nbsp; автора проекта, который сказал, ну, там плюсик или минусик кто-то поставил – и уже судьба предрешена. Может быть у вас плюсики и минусы и ставят. И вот эти ваши плюсики и минусы, что вы себе ставили, они вам обернулись результатом на выборах.</p>
<p>У нас же прежде, чем принять решение, вопрос глубоко аналитически прорабатывается. И поэтому в данной ситуации, правильно вы говорите, может и нужно упразднять, трансформировать, реформировать, модернизировать и так далее, но мы должны понимать и одно: мы не должны провалить бюджет, мы не должны провалить поступления в бюджет. Поскольку от этого зависит финансирование всех социальных и прочих программ.&nbsp;</p>
<p>Поэтому в данной ситуации рубануть шашку и политически сказать красиво, мы ликвидировали, я думаю, это будет не совсем разумно, и не совсем продумано. Поэтому на это решение может мы и выйдем. Но, еще раз повторяю, пустоты не должно быть. И мы должны подумать, что заменяемая система должна быть не менее эффективна в части наполнения бюджета. Мы предлагаем не голосовать за этот законопроект. Спасибо.</p>
<p>&nbsp;</p>
<p>ГОЛОВУЮЧИЙ. Володимир Лещенко, фракція комуністів.</p>
<p>&nbsp;</p>
<p>11:11:11</p>
<p>ЛЕЩЕНКО В.О.</p>
<p>&nbsp;Володимир Лещенко, фракція Комуністичної партії України, Чернігівщина.</p>
<p>Шановний Володимире Михайловичу! Шановні народні депутати! Метою законопроекту є вирішення трьох напрямків.</p>
<p>Перший напрямок – це оптимізація системи податкових та правоохоронних органів. Ну, стало вже звичним, під словом оптимізація завжди ховається ліквідація. Щось заважає – давайте ліквідуємо. Такий стиль діяльності влади.</p>
<p>Другий напрямок – поліпшення умов для підприємницької діяльності. Звичайно, для підприємців порушників чинного законодавства&nbsp;буде поліпшення умов, не будуть чіплятися міліціонери-податківці.&nbsp;</p>
<p>І третій напрямок. Зменшення рівня корупції в Україні. Невже хтось сподівається, що&nbsp; такими заходами можна подолати корупцію? Так в Україні ж вся державна&nbsp; машина корумпована, тоді її&nbsp; в цілому слід ліквідовувати.</p>
<p>&nbsp;Дехто вважає, що&nbsp; є всі зараз підстави для розгляду&nbsp; питання шляхів реформування системи протидії податковим злочинам шляхом концентрації відповідних кадрових та матеріальних ресурсів&nbsp; у системі Міністерства внутрішніх справ. А хіба там в МВС не такі самі кадри? А чи не туди перейдуть працювати ті ж самі&nbsp; співробітники податкової&nbsp;&nbsp; міліції?</p>
<p>Головне науково-експертне управління&nbsp; вважає, що ліквідація податкової міліції&nbsp; у такій формі і в даний час є&nbsp; недоцільною. А який саме позитивний&nbsp; ефект&nbsp;&nbsp; буде&nbsp; досягнутий в результаті&nbsp; прийняття цього законопроекту? Такого обгрунтування ми, на превеликий жаль, не бачимо.</p>
<p>Є і інші суттєві зауваження до&nbsp; законопроекту. Тому фракція Компартії України&nbsp;&nbsp;&nbsp; законопроект підтримувати на буде. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, Олег Зарубінський, будь ласка, мікрофон.</p>
<p>&nbsp;</p>
<p>11:13:08</p>
<p>ЗАРУБІНСЬКИЙ О.О.</p>
<p>Шановні колеги, задля об'єктивності я хочу сказати, що&nbsp; у більшості країн немає такого явища, як&nbsp; відчутність податкової&nbsp; поліції. Є багато країн Європи, в яких податкова&nbsp; поліції є. Її не люблять, це правда.&nbsp; В Україні її не люблять, як і&nbsp; податкову службу, і, очевидно, є для цього&nbsp; підстави. Але у даному випадку от всі, хто виступав в обговоренні,&nbsp; фактично говорили про необхідність реформування&nbsp;&nbsp; самої податкової служби і відповідно&nbsp; і податкової міліції чи поліції. А у законопроекті же фактично йдеться, і воно так у нас&nbsp; у порядку денному, про скасування податкової міліції.&nbsp; Тому це питання дискусійне і&nbsp; абсолютно не&nbsp; однозначне.</p>
<p>Тому, мені здається, що відхиляти, відкидати&nbsp; цей законопроект,саму ідею реформування не потрібно, очевидно, треба просто&nbsp; переключити увагу на серйозний, комплексний законопроект по реформуванню самої податкової служби&nbsp;&nbsp; і різних її підрозділів.</p>
<p>&nbsp;Тому, думаю, що оптимальним варіантом було б&nbsp; направити на доопрацювання цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, від інших фракцій ніхто не наполягає на виступі? Ні.</p>
<p>Комітет пропонує прийняти законопроект за основу. Головне науково-експертне управління висловилося з пропозицією щодо необхідності відхилення законопроекту.</p>
<p>Відповідно до Регламенту, шановні народні депутати, вношу на голосування пропозицію про прийняття за основу проекту Закону про внесення змін до деяких законів України щодо скасування податкової міліції. Реєстраційний номер 8022. Прошу визначатися шляхом голосування.</p>
<p>&nbsp;</p>
<p>11:15:06</p>
<p>За-87</p>
<p>Рішення не прийнято.</p>
<p>Ставлю на голосування другу пропозицію: про направлення на повторне перше читання законопроекту.</p>
<p>&nbsp;</p>
<p>11:15:31</p>
<p>За-93</p>
<p>Рішення не прийнято.</p>
<p>Ставлю на голосування пропозицію про повернення законопроекту суб'єкту права законодавчої ініціативи на доопрацювання.</p>
<p>&nbsp;</p>
<p>МАРТИНЮК А.І. <i>(Не чути)</i></p>
<p>&nbsp;</p>
<p>ГОЛОВУЮЧИЙ. А? Мені… На повторне перше – це&nbsp; аналогічно. Шановні колеги, тому законопроект оголошую відхиленим.</p>
<p>Так, пропоную до розгляду проекту Закону про внесення&nbsp; змін до статті 11 Закону України "Про загальну середню освіту" (щодо мораторію на закриття сільських шкіл). Реєстраційний номер 6615. Доповідач – народний депутат України&nbsp; В'ячеслав Анатолійович Кириленко, співдоповідач – секретар Комітету з питань&nbsp; науки і освіти Катерина Семенівна&nbsp; Самойлик.</p>
<p>Оскільки ви пропонуєте розглядати за скороченою, я поставлю на голосування… <i>(Шум у залі) </i>&nbsp;Шановні колеги, ну, будь ласка, я прошу вас, не кричить. <i>(Шум у залі) </i>&nbsp;Я прошу вас не кричить. Давайте домовимось таким чином. Оскілки опозиція вважає, що це принциповий закон, давайте розглянемо за повною процедурою. Нормально ж? ми ж знайдемо без крику порозуміння. Будь ласка.</p>
<p>&nbsp;</p>
<p>11:16:45</p>
<p>КИРИЛЕНКО В.А.</p>
<p>Дякую, Володимире Михайловичу. В'ячеслав Кириленко, партія "За Україну".</p>
<p>Це, дійсно, дуже важливий&nbsp; закон, оскільки він стосується тих людей, тих дітей, які, можливо, в нашій країні зараз найменш захищені. Це стосується учнів сільських шкіл, які зараз потерпають від того, що, з одного боку, є слабка інфраструктура на селі, відсутня престижність педагогічної праці, а з іншого боку, є дії влади, Міністерства освіти, скеровані на те, щоб закривати сільські школи навіть там, де вони є, аргументуючи це некомплектністю.</p>
<p>Я вніс цей законопроект ще 1 липня минулого року. І, до речі, якби його ми розглянули раніше, то ми могли б врятувати уже більше сотні сільських шкіл, які протягом цього часу уже закриті.</p>
<p>До речі, знищення сільських шкіл – це невід'ємна складова політики знищення української освіти в цілому, і вона не менш небезпечна, ніж, приміром, нівелювання системи зовнішнього оцінювання знань, примусова дошкільна освіта, знищення академічного і студентського самоврядування, русифікація освіти, фальсифікація історії, зменшення державного замовлення для вищих навчальних закладів та збільшення плати за навчання для студентів.</p>
<p>Минулого року по цій темі, яка стосується закриття малочисельних сільських шкіл, міністр освіти Табачник прямо заявив про намір закрити всі малочисельні сільські школи, а це 3 тисячі 500 шкіл із загалом близько 13 тисяч сільських шкіл, тобто близько 26 відсотків від загального числа шкіл на селі. Понад 80 сільських шкіл Табачник встиг закрити лише минулого року, а цього року цей процес планується продовжити і надалі.</p>
<p>Розмови про те, що дітей із закритих сільських шкіл будуть підвозити автобусами, є свідченням або непрофесіоналізму або свідомого знущання з людей, оскільки якби міністр освіти частіше бував на селі, то він би знав, що будь-який автобус закуплений туди в село через три місяці стає не ремонт і потребує безперестанного і постійного ремонтування на яке, звичайно, жодне Міністерство освіти і взагалі влада грошей виділяти не буде. На жаль, такий стан сільських доріг, і, на жаль, такий реальний стан справ із цим&nbsp; питанням.</p>
<p>І взагалі, якщо брати загально-гуманітарний зріз цього питання, якщо забрати із села сільського вчителя, то буде знищуватись саме українське село. А ви знаєте, що зараз поруч із тенденцією про закриття малочисельних шкіл, має місце тенденція і щодо так званої оптимізації мережі лікувальних закладів на селі, а це означає, що йде комплексний наступ на сільську інтелігенцію взагалі, а значить на село як таке. Бо повторюю, забери вчителя, лікаря – село&nbsp; перестає існувати.</p>
<p>Отже цей намір Міністерства освіти має&nbsp; далекосяжні абсолютно наміри, і взагалі він співпадає також із тим, що навіть і не тільки на селі закриваються школи. От зараз всупереч того, що громади Макіївки, Красного Луча, Донецька протестують проти закриття, до речі, здебільшого україномовних шкіл, які абсолютно комплектні, які працюють, у яких належним чином передбачено і педагогічне, і навчальне завантаження, і ці протести мають місце вже не тільки в тих областях, а по всій країні, і тут парламент депутатські запити щотижня розглядає, відбуваються протести навіть є загроза самоспалення по одній із&nbsp; шкіл у Макіївці, тому що&nbsp;&nbsp; люди, батьківський комітет протестують проти цього. І щодо цих тем реакції практично немає, частково є, але в основному влада продовжує, на мою думку, абсолютно непотрібну в&nbsp; цьому випадку ортодоксальну лінію, яка полягає в тому, щоб закрити навіть ті школи, які цього закриття категорично не потребують, бо нормально функціонують.</p>
<p>Так скажіть, будь ласка, якщо такий процес має місце навіть по тих питаннях, до яких прикута суспільна увага, то що говорити про сільські школи, в яких навчається небагато учнів? Хто буде протестувати на рівні Києва, столиці,&nbsp; зв’язків із владою там у селі? Люди просто будуть змушені підкоритися такому рішенню, тому що в селі звикли не протестувати, а працювати і таким чином село зазнає системного знищення, &nbsp;як на жаль, вже мало місце це у нашій недалекій історії. З огляду на це, ми маємо всі підстави, як законотворці, цей процес зупинити. Я далекий від того, що ми можемо його зупинити лише якимись постановами. Тому що вчора парламент розглядав, на жаль, не проголосував, на мою думку, абсолютно слушний проект постанови одного з колег, який пропонував продовжити мораторій, який колись раніше був встановлений 2008 року на закриття сільських шкіл. На жаль, більшість вчора цей проект не підтримала, правда, якби і підтримала, думаю, що постанова не була б указом для таких дій міністра освіти Табачника, який не буде звертати увагу на те, що ці школи закриваються. Тому що він прямо сказав, от 30 вересня ще минулого року, коментуючи, до речі, зауваження прокуратури на міжвідомчій нараді щодо того, що закриваються сільські школи, цей наш, так званий міністр освіти, сказав: "Закриття некомплектних шкіл це не підстава для прокурорського реагування, а те, чим треба пишатися". Кінець цитати.</p>
<p>Тобто, міністр освіти Табачник пишається, що тільки минулого року закрито більше 80 загальноосвітніх шкіл на селі, у сільській місцевості, педагоги втрачають роботу, діти за багато десятків кілометрів змушені їздити у інші школи, а міністр освіти цим процесом пишається. Тому зупинити його можна лише звільненням із займаної посади, але оскільки як Президент Янукович не хоче звільняти міністра Табачника, то законотворці можуть змінити цю ситуацію через ухвалення відповідного закону.</p>
<p>З огляду на це, я пропоную, зміну до статті 11 Закону "Про загальну середню освіту", в якій чітко пропоную на період до 1 липня 2012 року заборонити ліквідацію державних та комунальних загальноосвітніх навчальних закладів у сільській місцевості. При чому підкреслюю, цього теж стосується зміна не тільки комунальних загальноосвітніх закладів, тобто там де має фінансування і відношення місцева громада, але і загальнодержавних. Тому що це робочі місця на селі, це престиж праці сільського педагога, це&nbsp;освіта сільських дітей і&nbsp; це загальна підтримка розвитку села взагалі. Бо враховуючи те, в якій зараз ситуації село, то ця підтримка з боку освіти, з боку всіх&nbsp; бюджетів (і місцевого, і державного) гостро необхідна. А закривати все, що працює – це підхід, який не витримує жодної критики. Бо якщо таким шляхом іти і надалі, то тоді на селі така влада закриє всі школи, закриє всі ФАПи, закриє всі&nbsp; сільські амбулаторії, бо там працює мало людей, а в цих селах живе мало людей.</p>
<p>Я не стверджую, що це&nbsp; буде обов’язково так,&nbsp; але якщо не змінювати логіку влади в гуманітарній політиці теперішній взагалі, то це так відбудеться неодмінно. Тому таку логіку необхідно припинити і припинити саме у законодавчий спосіб. Тим більше, що протягом останніх років Держстатистика фіксувала зростання народжуваності в багатьох регіонах в абсолютних цифрах.</p>
<p>Ця тенденція все одно неминуче продовжить мати місце також із огляду на те, що не згортаються, а навіть збільшуються (це треба сказати) соціальні програми щодо стимулювання народжуваності в країні і виплат допомог при народженні дитини, по догляду до досягнення 3-річного віку. Значить в цьому місці має… в цьому напрямку має місце правильна політика держави. А оскільки така політика має місце, то всупереч їй закривати сільські школи, тільки мотивуючи це тим, що зараз на одного учня в порівнянні з нормативом у цій школі стало менше, є вкрай неправильно.</p>
<p>Тому з огляду на всі ці викладені аргументи, які я намагався представити максимально деполітизовано, тому що я все-таки сподіваюся на підтримку свідомої частини депутатського корпусу, я пропоную внести&nbsp; зміну у статтю 11 Закону України "Про загальну середню освіту" щодо мораторію на&nbsp; закриття сільських шкіл. І щонайменше, на півтора року – щонайменше, хочу тут можна йти і далі і розглядати і інші більш тривалі терміни -&nbsp; заборонити закриття державних та комунальних загальноосвітніх начальних закладів у сільській місцевості. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, прошу записатися на запитання до В'ячеслава Кириленка. Будь ласка, прізвища народних депутатів.</p>
<p>Так, Іван Заєць.</p>
<p>&nbsp;</p>
<p>11:26:46</p>
<p>ЗАЄЦЬ І.О.</p>
<p>Іван Заєць, Українська народна партія.</p>
<p>Пане В'ячеславе, я підтримую ваш законопроект про накладання мораторію на закриття шкіл сільських і мій мотив такий, що ви з цього приводу думаєте? Пан Табачник підбив наш зал – більшість і вони проголосували за перехід на одинадцятирічну освіту. Нещодавно в засобах масової інформації ми почули від пана Табачника заяву про те, що, мабуть, ми поспішили, треба на дванадцятирічку переходити. Так якщо ми будемо кидатися з одного в інший кінець, то зрозуміло, що ми освіту угробимо. І чи не бачите ви от у його діяльності, пана Табачника, на закриття шкіл саме політики на те, щоб знищити освіту в Україні? І чи не бачите ви у&nbsp; поводженні більшості підігравання цій абсолютно не розумній політиці? Бо якщо ми ліквідовуємо школу, це значить, ми ліквідуємо приміщення. А якщо немає приміщення, діти залишаються на вулиці.</p>
<p>&nbsp;</p>
<p>КИРИЛЕНКО В.А.&nbsp;Дякую, Іване Олександровичу, за ваше запитання. Я, до речі, саме так і вважаю. І на початку свого виступу я коротко по цій темі висловився.</p>
<p>Я вважаю, що політика закриття малочисельних сільських шкіл, а взагалі значить політика згортання сільської освіти, я такий роблю висновок – це&nbsp; продовження інших напрямків політики міністра Табачника, які полягають у тому, що середня освіта реформується так, що вчителям стає тільки гірше і вони виходять на вулицю.</p>
<p>Знаєте, є об'єктивні показники, якщо в Києві під Кабінетом Міністрів одномоментно десять тисяч учителів середньої школи протестують проти політики міністра Табачника, то це значить, є об'єктивна оцінка з боку його підлеглих того, що він на цій посаді робить. О це вам вся реформа середньої освіти, перехід на дванадцятирічку, о це вам збільшення, а це ж все і мотивувалося: зарплати вчителям, о це вам відсутність підручників і всього іншого, такі самі кризові явища, на жаль, і у вищій освіті. Вихід&nbsp; тут&nbsp; один:&nbsp; відставка цього горе-міністра.</p>
<p>&nbsp;</p>
<p>ГОЛОВУЮЧИЙ.&nbsp; Ксенія Ляпіна, фракція&nbsp; "Наша Україна – Народна Самооборона".</p>
<p>&nbsp;</p>
<p>11:29:10</p>
<p>ЛЯПІНА К.М.</p>
<p>Дякую, Ксенія Ляпіна, Партія "За Україну!".&nbsp;</p>
<p>Я би хотіла запитати, пане В'ячеславе. Ну, напевно, ми всі підозрюємо, що&nbsp; сьогодні день відхилених законопроектів. І, скоріше за все, цей важливий законопроект, можливо, також буде відхилений.</p>
<p>Які, на ваш погляд, от розгорнуто будуть наслідки відхилення цього законопроекту, а отже, скоріше за все, подальшого згортання сільської освіти? Які це буде мати наслідки для нації в цілому? Які це буде мати наслідки для демографічної ситуації в Україні, враховуючи&nbsp; демографічні&nbsp; хвилі, враховуючи, що скоріш за все, найближчим часом кількість дітей, які будуть потребувати освіту, буде збільшуватись? І чи не буде це&nbsp;&nbsp; туди-сюди кидання з цим закриттям, потім&nbsp; пошуком відкриття&nbsp; шкіл, як це відбувалося з садочками на початку 90-х років, коли в мстах всі садочки були закриті, а тепер шикуються черги і записи там чи не з народження,&nbsp;&nbsp; для того, щоб потрапити в садочок дитячий. Чи не буде так само зараз із школами? Дуже дякую.</p>
<p>&nbsp;</p>
<p>КИРИЛЕНКО В.А. Дякую, Ксеніє Михайлівно, за запитання. Воно дуже слушне. Бо я намагався також вашу думку&nbsp; розвинути і у доповіді по своєму законопроекту.</p>
<p>Я вважаю, що&nbsp; підхід, який передбачає по суті лише закриття проблемних нехай навіть, шкіл у сільській місцевості, є виявом непрофесійного підходу до справи. Оскільки загальна політика, яка декларується у документах влади, скерована на збільшення соціальних стандартів (я кажу про декларації, про наміри), на збільшення соціальних виплат і інші речі, які нібито&nbsp; повинні покращити ситуацію, в тому числі і на селі.</p>
<p>На цьому тлі має місце реальна, а&nbsp; не декларативна політика. А реальна&nbsp; політика щодо сільських шкіл полягає у чіткому намірі міністра Табачника&nbsp; закрити щонайменше 3 тисячі 500 шкіл на селі. Вдумайтесь: 3 тисячі 500 шкіл на селі, які він вважає некомплектними чи малочисельними із всього майже 13 тисяч.</p>
<p>Це означає, що всі декларації&nbsp; про&nbsp; соціальний розвиток не більш ніж декларації, а…&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Так. Ще одне питання, Лілія Григорович.</p>
<p>&nbsp;</p>
<p>11:31:38</p>
<p>ГРИГОРОВИЧ Л.С.</p>
<p>Лілія Григорович, "Наша Україна".</p>
<p>Шановний В'ячеславе Анатолійовичу! Я хочу вам подякувати за вашу законодавчу ініціативу, тому що ця ініціатива загальнонаціонального масштабу. Скільки лихоліть і проблем, які склав міністр Табачник нинішній&nbsp; діючій владі і нинішній більшості, перелічити годі. Тому максимально сьогодні я звертаюся до парламентської більшості, було би зняти міністра Табачника. Але ви на це не підете. Тому ви маєте чудовий вихід мінімальний – підтримати законопроект&nbsp; В'ячеслава Анатолійовича Кириленка. Бо, якщо ви хочете почути кожного, то через цей законопроект ви маєте підтвердити, що ви виконуєте право граму Президента і чуєте, що сільські школи, сільська інтелігенція, сільська дитина просить вашої підтримки.</p>
<p>Тому, шановна більшість, ви сьогодні здаєте тест. Тест на парламентаризм, тест на людяність, тест на відповідальність. Я закликаю вас підтримати законодавчу ініціативу і дати хоча б одне позитивне голосування у сьогоднішній день. Законопроект&nbsp; Кириленка доречний…</p>
<p>&nbsp;</p>
<p>КИРИЛЕНКО В.А. Дякую, шановна Ліліє Степанівно, і за запитання, і за оцінку законопроекту.</p>
<p>Я далекий від того, що Партія регіонів, влада підтримає сьогодні мій законопроект. Ну, не тому, що він не слушний, а тому що спрацює, на жаль, вкотре корпоративний інтерес. І голосування позитивного не відбудеться.</p>
<p>А щодо Табачника, так вони ж самі все знають. Матеріальну частину справи, яка полягає в тому, що введена обов'язкова дошкільна освіта, а дитячі садки не будуються, педагогам гроші не виплачуються, грошей на неї немає.&nbsp; Що введена 12-річка, підручників нема, вчителі на вулиці. І сам цей горе-міністр уже починає говорити про повернення до 12-річної середньої освіти.</p>
<p>Що у вищій освіті університетська спільнота і студенти консолідовано виступили проти його редакції нового Закону про вищу освіту. Що студенти на вулицях,&nbsp; тому що протестують проти некерованого збільшення плати за навчання, яку вони не зможуть покрити ні самі, ні за допомогою своїх батьків, ось це тло. А як голосувати, нехай вирішує влада. Нам своє робити. Дякую за увагу.</p>
<p>&nbsp;</p>
<p>ГОЛОВУЮЧИЙ. Так. Дякую. Час вичерпаний.</p>
<p>Співдоповідь Катерини Семенівни Самойлик – секретаря Комітету з питань науки і освіти. Будь ласка. 5 хвилин.</p>
<p>&nbsp;</p>
<p>11:34:19</p>
<p>САМОЙЛИК К.С.</p>
<p>Щиро дякую за надану можливість висловити думку і від себе особисто, але саме головне, думку Комітету Верховної Ради України з питань науки і освіти.</p>
<p>Хочу звернутися особливо до тих, хто сьогодні ініціює цей законопроект. Якби ви 4 роки тому підтримали мій законопроект, який забороняв, дійсно, знищувати і сільську, і міську школу, якби ви підтримали, і Президент Ющенко підписав законопроект, який дозволяє зменшити наповнюваність класів, зменшення кількості учнів у класах, де можна ділити при вивченні окремих предметів, на превеликий жаль, цього не відбулося. Захотілося виборів, захотілося робити щось таке інше, і тепер ми з вами перед питанням, що робити далі, і не тільки з сільською, але з міською школою. Бо ми говоримо, підхід дуже вузький. Тільки сільська школа. А що, в містах не скорочуються школи, не закриваються школи? Закриваються. Чому ж ми так вузько до цього підходимо? То ж треба-таки все-таки чесно було сказати про те, що Президент Ющенко не захотів підписати цей закон і відкрив двері для скорочення школи.</p>
<p>Хочу наголосити для всіх, хто нас слухає, що скорочення шкіл проходило і при минулому уряді, і проходить зараз. І треба про це чесно говорити.</p>
<p>Що пропонується? На законодавчому рівні заборонити ліквідацію державних, комунальних, загальноосвітніх навчальних закладів у сільській місцевості до 1 липня 2012 року і встановити, що тільки з згоди територіальних громад.</p>
<p>Наголошую вам, що в частині шостій&nbsp;статті 11 даного законопроекту чітко сказано, що реалізація і ліквідація загальноосвітніх навчальних закладів в сільській місцевості, заснованих на комунальній власності, допускається лише за згодою територіальних громад. Таким чином, ми добавляємо тільки дату.</p>
<p>Що стосується дати. Дата, яка запропонована, до 1 липня 2012 року, до якого не допускається ліквідація, і якщо закон взагалі не допускає, то автор законопроекту – тільки до 1 липня 2012-го. Ну, треба ж обґрунтувати, чому саме до цього періоду. Чому не до 2050 року, 30 року? Чому саме до 1 липня 2012 году? Тобто треба обґрунтовувати, чим це саме викликане.</p>
<p>Далі. Я також хотіла б наголосити на тому, що пропонується включити сюди і державні навчальні заклади. Шановні колеги з опозиції і з більшості! Я хочу вам сказати, що в сільській місцевості немає жодної державної загальноосвітньої школи. Всі вони є комунальними закладами. Це правда. І вам підтвердить заступник Міністра освіти та науки України.</p>
<p>І тому, дійсно, комітет виходив з того, що підхід вузький. Що ставиться питання тільки про сільську школу. Що обходяться питання, які пов’язані із закриттям міської школи. Що не досить обґрунтовано дійсно як буде вирішуватись це питання.</p>
<p>А взагалі хочу сказати. Це ганебно, що на 20 році незалежності ми розглядаємо такі питання. І всі уряди кожний рік скорочували і закривали школи. Це ганьба! Бо після війни відкривались на наступний день школи! Дітей вчили грамоті, діти писали за відсутністю зошитів на газетному папері. Але йшло навчання. Так що давайте сьогодні говорити так. Всі долучились до руйнації загальноосвітньої нашої школи. Беріть, будь ласка, відповідальність також і на себе.</p>
<p>А взагалі треба підготувати комплексний законопроект. За основу міг би бути законопроект Томенка і&nbsp; постанова Волинця, за яку між іншим ми голосували.</p>
<p>&nbsp;</p>
<p>ГОЛОВУЮЧИЙ.&nbsp; Так, будь ласка, питання до співдоповідача.</p>
<p>&nbsp;</p>
<p>САМОЙЛИК К.С. А рішення комітету:&nbsp; в зв'язку з цими зауваженнями відправити автору законопроекту, щоб він врахував зауваження і ці зауваження відобразив в законах.</p>
<p>&nbsp;</p>
<p>ГОЛОВУЮЧИЙ.&nbsp; Так, будь ласка, питання до секретаря комітету. Запишіться.</p>
<p>Володимир Мойсик, фракція "Наша Україна – Народна самооборона" передає Івану Стойку, да?</p>
<p>&nbsp;</p>
<p>11:39:46</p>
<p>МОЙСИК В.Р.</p>
<p>Карпуку прошу передати.</p>
<p>&nbsp;</p>
<p>ГОЛОВУЮЧИЙ. А, Володимир Карпук, будь ласка.</p>
<p>&nbsp;</p>
<p>11:39:52</p>
<p>КАРПУК В.Г.</p>
<p>Володимир Карпук, "Наша Україна".</p>
<p>Шановна Катерино Семенівно, чому саме на сільські школи? Ви ж знаєте статистику, що з 3 тисячі 700 малокомплектних шкіл з невеликою кількістю учнів 3,6 тисячі – це саме в сільській місцевості.</p>
<p>Ви назвіть мені цифри ще як виконується програма "Шкільний автобус". Адже ця, якраз ця програма стосується саме сільського населення. І коли автобус навіть і є –&nbsp; чи застарілий, чи який збирає школярів з кількох сіл –&nbsp; і діти затрачають по дві, три години, щоб тільки добратися до школи і такий же зворотній шлях. Звичайно, що перші кроки треба зробити сільської медицини.</p>
<p>І давайте, дійсно, я, ми вчора голосували також за постанову Волинця, тому що ця є постанова. Але яким чином ще заставити Міністерство освіти якраз розробити наукову програму? Яким чином заставити виконувати програму "Шкільний автобус"? Тільки прийняттям такого закону.</p>
<p>&nbsp;</p>
<p>САМОЙЛИК К.С. Дякую. Шановний колего, я думаю, що ви не можете закинути ані фракції, яку я представляю, ані мені, що ми якраз всупереч оцій логіці, про яку ви говорили, діємо.</p>
<p>Ми підтримали і Волинця, ми підтримали і пенсійне забезпечення, ми підтримали і законопроект Миколи Володимировича Томенка. Тим більше він вам скаже про те, що більш того ми з ним проводили консультації.</p>
<p>Але ми ставимо питання, що, дійсно, нам&nbsp;не треба так вузько підходити до цього питання, однаково&nbsp; закриваються школи всюди.</p>
<p>Що стосується "Шкільного автобуса". Придумали це не я і не ви, мабуть, придумали у Кабінеті Міністрів&nbsp; не у цьому, в іншому Кабінеті Міністрів. Коли була Юлія Володимирівна,&nbsp; практично завалили цю програму,&nbsp;&nbsp; жодної копійки не виділили. У минулому році наполовину виділили коштів, пов'язаних зі "Шкільним автобусом". Але, на мій погляд, не&nbsp; можна "Шкільним автобусом" вирішити питання якості освіти і у сільській і у міській школі.</p>
<p>Це ж ви закривали, Іване...</p>
<p>&nbsp;</p>
<p>ГОЛОВУЮЧИЙ. Юрій Прокопчук, фракція "БЮТ – "Батьківщина".</p>
<p>&nbsp;</p>
<p>11:42:04</p>
<p>ПРОКОПЧУК Ю.В.</p>
<p>Прошу передати слово народному депутату Кравчуку Василю.</p>
<p>&nbsp;</p>
<p>ГОЛОВУЮЧИЙ. Василь Кравчук, мікрофон.</p>
<p>&nbsp;</p>
<p>11:42:13</p>
<p>КРАВЧУК В.П.</p>
<p>Дякую. Шановна Катерино Семенівно!&nbsp; От нас цікавить, яка позиція комуністів, ви як члени провладної&nbsp; коаліції щодо того, якщо&nbsp; буде&nbsp; &nbsp;закрита у селі школа, ви порівнюєте її з містом, але у селі є одна школа.&nbsp;&nbsp; Якщо закриється школа, значить і зникне&nbsp; село.</p>
<p>І що зроблено владою для соціального розвитку села за останні два роки? Чи хоч одна стаття передбачена у видатках у бюджеті&nbsp; на те, щоб село розвивалося? Що зроблено владою для того, щоб молодь залишалася?</p>
<p>Тому цей законопроект треба&nbsp; однозначно підтримувати і не порівнювати місто із селом. Це своя специфіка.</p>
<p>&nbsp;</p>
<p>САМОЙЛИК К.С.&nbsp; Я просила дуже уважно&nbsp; все-таки&nbsp; відноситись до своїх слів.</p>
<p>І, по-друге, я сказала про те, що&nbsp; позиція і фракція, і моя у тому числі буде,&nbsp; на підтримку даного законопроекту. Але я висловила думку&nbsp; комітету, який, між іншим, одноголосно висловив ці зауваження. І я думаю, зауваження досить таки слушні. Тим&nbsp; більше, я ж вам назвала, стаття&nbsp; безстроково забороняє&nbsp; закривати школи існуючі. А ви забороняєте закривати школи до 12 липня&nbsp; 2012 року. Не можна цього робити, як&nbsp; і не можна, колега Карпук говорив, мабуть, оговорився, про медичні&nbsp; заклади це також питання з питань.</p>
<p>Я за те, щоб ми обгрунтовано з вами опрацювали такий законопроект, який між іншим би містив норми кримінальної відповідальності за порушення конституційних прав доступу до одержання освіти.</p>
<p>&nbsp;</p>
<p>ГОЛОВУЮЧИЙ. Дякую.&nbsp; Час вичерпаний.</p>
<p>Шановні колеги, час вичерпаний для доповіді&nbsp; і співдоповіді. Зараз переходимо до обговорення. Я просив би, що ми це питання очевидно розглядали більш широко і комплексно. А для роздумів, для виступаючих я наведу зараз таку статистику.</p>
<p>Коли у нас розпочався процес такий масовий – закриття шкіл? В 2002-2003 році у нас було 22 тисячі 100 шкіл, 2003-2004-й рік – 21 тисяча 900, 2004-2005-й – 21 тисяча 700, 2005-2006-й –&nbsp; 21 тисяча 600, 2006-2007-й – 21 тисяча 4, 2007-2008-й – 21 тисяча 200, 2008-2009-й – 21 тисяча, 2009-2010-й – 20 тисяч 600. Спокійно!&nbsp; 2010-2011-й – 20 тисяч 300. Це офіційна статистика для роздумів щодо шкіл.</p>
<p>Шановні народні депутати! Нам потрібно цю проблему розглянути мабуть комплексно, без взаємних звинувачень. Я до цього закликаю. Єдине, з цією метою я навів цю статистику. Тому я просив би наших колег&nbsp; менше експресій в цьому плані.</p>
<p>Давайте зараз таким чином: запишемося для виступів від фракцій спочатку, а потім народних депутатів. Прошу прізвища народних депутатів, які будуть виступати від фракцій показати. Так, Михайло Чечетов, Стойко, Зарубінський, Яворівський, Лещенко.</p>
<p>Тепер прошу записатися… одну хвилинку,&nbsp; Михайло…. Тепер записатися народних депутатів.&nbsp; Давайте ми на обговорення відведемо 30 хвилин: 15 – від депутатів і 15 – від фракцій. Нема заперечень? Будь ласка, тепер прізвища народних депутатів, що записалися.</p>
<p>Так, переходимо до&nbsp; обговорення цього питання.</p>
<p>Шановні колеги, можливо така пропозиція буде – прошу, одну хвилинку – щоб ми зараз виступи зробили від фракцій і тоді перерву на 30 хвилин або завершимо розгляд питання і тоді перерву зробимо? Як краще? Перерву.</p>
<p>Будь ласка, Михайло Чечетов, фракція Партії регіонів.</p>
<p>&nbsp;</p>
<p>11:46:36</p>
<p>ЧЕЧЕТОВ М.В.</p>
<p>Уважаемый Владимир Михайлович, уважаемые коллеги! Здесь прозвучала критика действующей власти в части того, что мы пытаемся закрыть украинские школы. Вы знаете, была бы логика в этой критике, если бы мы выступали за то, чтобы у нас в Украине был бы только один государственный язык – русский, и мы бы тогда, действительно, логично было бы оставить только русские школы.</p>
<p>Вы выступаете за то, чтобы был один государственный язык – украинский, не мы. Мы же предлагаем, исходя из реалий, когда половина говорит на русском, половина – на украинском, чтобы были и русские школы и украинские школы. И никакого ущемления в части того, что предвзято относится действующая власть к закрытию школ, нету.</p>
<p>Теперь второй вопрос в отношении закрытия школ: да, опрометчивости быть не должно, но нельзя все стричь под одну гребенку. Это примерно как в одной палате: у одного температура 36, а у другого – 40, в среднем – 38, давайте лечить одинаково двоих – и больного и здорового. Поэтому, наверное, нужно смотреть, прежде всего, и во главу угла ставить качество образования. Наверное, ребенок и в селе, и в городе, и в районном центре, и в областном должен получить качественное образование и получить возможности для продолжения обучения в высших учебных заведениях.</p>
<p>И, наверное, нельзя сказать о том, что та школа, где учатся один, два или три человека в классе, а то и в школе четыре человека, и один учитель ведет несколько дисциплин, причем, и математику, и историю, и английский язык, и українську мову, і російську, трудно сказать, что качество… качество мы обеспечим. А ведь школа должна дать не только образование, школа должна воспитать, научить молодого&nbsp; человека в коллективе жить, быть коммуникабельным, школа должна привить организаторские способности. А если он один в классе, о чем речь идет?</p>
<p>Поэтому здесь нужно подумать о том, как разумно подойти вот именно к оптимизации школ так, чтобы сохранить и учителей, и педагогический коллектив, и педагогов квалифицированных, но самое главное, чтобы дети получили образование. И, наверное, там, где есть возможность подвезти в школу, где и коллектив большой, и&nbsp; квалифицированные учителя, и школа занимается учебно-воспитательной работой, и так далее, и кружки есть, то, наверное, это будет более лучший вариант.</p>
<p>И в отношении того, что говорилось, что позитивного голосования не будет, позитивное голосование будет. Следующее скажу, и здесь есть абсолютно здравая мысль, и&nbsp; рациональное зерно в этом законопроекте, но огульно просто зажечь красный свет, я думаю, будет абсолютно не правильно, это равносильно как температура по палате средняя, что я приводил пример.</p>
<p>Поэтому, наверное, этот законопроект надо отправить на доопрацювання и затем уже вернуться в новой редакции к рассмотрению этой проблемы.</p>
<p>&nbsp;</p>
<p>ГОЛОВУЮЧИЙ. Іван Стойко, фракція "Наша Україна – Народна самооборона", В'ячеслав Кириленко буде виступати від фракції. Підготуватися Олегу Зарубінському.</p>
<p>&nbsp;</p>
<p>11:49:56</p>
<p>КИРИЛЕНКО В.А.</p>
<p>В'ячеслав Кириленко. Партія "За Україну!".</p>
<p>Шановні колеги! От бачте, я ж виступаю проти політизації питання, а цю соціальну, причому, гостру соціальну проблему нам намагаються уже підмінити проблемою, приміром,&nbsp; мовною. А до чого тут мови, шановні колеги? В селі,&nbsp; так,&nbsp; розмовляють здебільшого українською, але є і села російськомовні. Ви закриваєте школи кругом, і в україномовних, і в іншомовних селах.</p>
<p>Тобто це підхід, який характеризує владу і політику міністра освіти взагалі, на Донбасі, так, ви закриваєте в основному україномовні школи, виникає питання чому? Що, головна проблема там це українська мова і освіта українською мовою? Навряд чи, як і скрізь головна проблема там соціальна, зарплати, не виконання вами єдиної тарифної сітки, недостатня можливість купити продукти, точніше відсутність її, тому що ціни дуже стрімко йдуть уверх. Оце ці проблеми, які ви намагаєтесь, в тому числі і тепер замовчати, і підкинути нам іншу проблему, яка як вам справедливо щойно показував депутат Кармазін, давно 1996 року вирішена українською Конституцією. Державна мова в Україні є українська. І крапка. Не треба хитати ситуацію в країні, бо все одно не вийде.</p>
<p>Тепер з приводу підходу. Він же має бути державний. Ми що, будемо згадувати, хто за 20 років що неправильно робив? Та всі робили щось правильне і неправильне. Але це не привід для вас, теперішня влада, закривати повально всі сільські школи і мотивувати це тим, що таке, мовляв, мало місце і в минулому, це є антидержавний підхід, який не повинен бути притаманний у серйозній державній політиці.</p>
<p>Тепер з приводу закону. Є невелике пересмикування фактів у подачі матеріалу від профільного комітету, від доповідача, точніше велике пересмикування. Тому що мій законопроект чітко лишає норму, що реорганізація, ліквідація державних та комунальних загальноосвітніх навчальних закладів у сільській місцевості допускається лише за згодою територіальних громад, зараз і назавжди. Але я пропоную на період до 1 липня 2012 року, можемо і інший термін взяти, більший, але ми хочемо зупинити вас, владу, тому що ви все почали закривати, тому ставимо вам, півтора року нічого не закривайте. Так от моя пропозиція, що ліквідація державних та комунальних загальноосвітніх навчальних закладів у сільській місцевості до 1 липня 2012 року не допускається взагалі. Навіть якщо ви через адміністрацію районну обласну натиснули на сільраду і там депутати нагнули шию, і проголосували за ліквідацію школи, то все одно таке рішення діяти не буде, бо буде мораторій загальнодержавного характеру, встановлений законом, ухвалений Верховною Радою України. В цьому суть моєї пропозиції і на цьому етапі я вважаю її єдино необхідною. Дякую за увагу.</p>
<p>&nbsp;</p>
<p>ГОЛОВУЮЧИЙ. Олег Зарубінський, фракція Народної Партії, наступним буде виступати Володимир Яворівський.</p>
<p>&nbsp;</p>
<p>11:53:12</p>
<p>ЗАРУБІНСЬКИЙ О.О.</p>
<p>Шановний Володимире Михайловичу, шановні колеги, якщо відкинути рекламно-політичну-пропагандистську складову, а на моє переконання в законотворчому процесі рекламно-політично-пропагандистська складова має бути відсутньою, тим більше там, де це стосується освіти, то залишається, викристалізовується декілька проблем, на які чомусь не хочуть звертати уваги, бо в кожної медалі є дві сторони. Зрозуміло, що шукати правильні аргументи, з&nbsp; однієї сторони, це правильно. А з другої сторони,&nbsp; інше.</p>
<p>Я недавно дивився&nbsp; по центральному телебаченню, і в мене немає підстав не довіряти, спеціальний сюжет, спеціальний репортаж. Там показували сільську школу, в якій вчиться один учень, десь так 8-9 років і там одна вчителька. Вона викладає все, дійсно, вона викладає всі предмети і буде, очевидно,&nbsp; всі роки викладати одні предмети.</p>
<p>Я розумію, шановні, ви можете кричати, бо у вас діти не в звичайних школах. І проблема в тому, що найбільше турбуються про оцю дитину, яка не надбає жодної освіти, і ви це прекрасно розумієте, і буде&nbsp; неконкурентоспроможною навіть з учнями в обласному центрі, я вже не кажу в Києві, ви ж про неї не думаєте. Чому? Тому що діти знаходяться, якщо не за кордоном в школах, то в іноземних школах, в Києві є&nbsp; іноземні школи. Правильно, от бачите. Тому треба дивитись на другу сторону.</p>
<p>Наступний момент, дуже важливий. Наступний, що стосується 12-річки. Шановні, не треба клікучествовать! Коли ви кажете про громадську думку, чому ви її використовуєте, коли вам її тільки вигідно? 80 відсотків і вчителів, і старшокласників, і всіх виступають за 11-річну освіту. Не пересмикуйте! Не брешіть! Тому що ви&nbsp; кажете про громадську думку тільки тоді, коли вам про це вигідно. Вам наплювати на громадську думку, тому що ви своїх дітей вчите за кордоном! Переведіть їх в звичайну школу! <i>(Оплески) </i>Переведіть їх в звичайну школу! І тоді ви можете про щось говорити.</p>
<p>І ще один момент, я вважаю, що він є надзвичайно важливий. Ми маємо враховувати, хто буде викладати в цих школах, хто буде. Подумайте, успішний випускник педагогічного університету може поїхати, захоче поїхати в школу, в якій один учень, чи три учні. Не поїде. Поїдуть ті двієчники і трієчники, які будуть формувати еліту української нації.</p>
<p>Тому, шановні, при ставленні до малокомплектних шкіл має бути не пропагандистське, оце що я тут бачу, а має бути професійне, диференційоване ставлення в залежності точечно&nbsp; від кожної індивідуально школи, де вона&nbsp; може давати нормальний рівень знань за рахунок тих вчителів, які там є, а не однієї вчительки,&nbsp; і де ця дитина&nbsp;&nbsp; буде конкурентноспроможною. Дякую за увагу. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Володимир Яворівський, фракція "БЮТ – "Батьківщина". А, Микола Томенко передає право на виступ. Наступним буде виступати Лещенко.</p>
<p>&nbsp;</p>
<p>11:56:28</p>
<p>ТОМЕНКО М.В.</p>
<p>Шановні колеги, одну репліку хотів сказати нашим колегам, які тут виступають російською мовою, щоби все-таки нас, українців, не так багато в парламенті, щоби нас не ображали, немає укрАїнців і УкрАїни, навіть в російській мові, ну, вивчіть хоч як називається держава і національність держави, якої тут є. <i>(Оплески)</i></p>
<p>Тепер стосовно соціально-економічного аспекту проблеми. От вчора більшість парламенту, очевидно, на прохання Президента, якому дуже подобається проект на космодромі "Алкантара" проголосували, що треба дати на проект 260 мільйонів доларів. А вчителям, яким прем'єр пообіцяв 20 відсотків підвищення заробітної плати з 1 квітня, проект ще не підготували, уряд ще не подав нам проект. Ну, даруйте, треба ж якось пріоритети визначати між людьми і між міжнародними проектами.</p>
<p>От в мене закидана тут електронна адреса сьогодні, чим наші вчителі займаються. Великий міністр освіти придумав, що треба,&nbsp; в квітні придумав, здавати 4 нові екзамени в п'ятому, шостому, сьомому, восьмому класі. І вчителі збирають з батьків по 60 гривень, десь по 70 гривень, щоби купити брошури, яких ніхто не бачив і здати екзамени, про які ніхто не чув.</p>
<p>Ну, друзі, я звернувся до Президента, до Генеральної прокуратури, ми що не можемо цей безпредєл зупинити?! І хоч одну людину посадити за те, що вони вже дійшли до того, що готівку міністр збирає із чотирьох класів 20 тисяч шкіл.</p>
<p>Тепер стосовно даного законопроекту. Я дійсно вважаю, що правильно було би виходити з загальним принципом. Не ділити сільські, міські школи, а з загальними принципом, який в законі є. Більше того, в&nbsp; Законі про місцеве самоврядування є підказка по дошкільних закладах, який бажано перевести на загальні школи. Ми зі Степаном Давимукою внесли цей законопроект, але, на жаль, ви знаєте, що день опозиції унікальний тим, що ніхто не голосує за законопроекти опозиції, ну, я маю на увазі представники влади. І законопроект&nbsp; провалений. Там чітка норма. Територіальна громада,як зараз в законі, повинна мати інструмент. Який інструмент в селі? Сільські збори. Який інструмент в місті? Місцевий референдум. Я допускаю, що є такі сільські школи, де 3 дитини чи 4 і, може, сільська громада піде на це, але треба мати інструмент. Якщо сільські збори проголосували, треба зробити це. Якщо міський референдум відбувся, тоді це ми робимо. А, скажімо, вибірково сільські українські, російські, я думаю, що це тимчасовий принцип.</p>
<p>Звичайно, ідеологію ми В'ячеслава Кириленка підтримуємо, що треба захищати школи, але ще раз кажу, що ми повинні прописати раз і назавжди повагу до територіальної громади. Там повинні прийматися рішення, а не чиновником обласного управління освіти чи чиновником Міністерство совіти. Так ми захистимо і україномовну, російськомовну, так ми захистимо і міську, і сільську школу. Дякую.</p>
<p>&nbsp;</p>
<p>ГОЛОВУЮЧИЙ. Володимир Лещенко, фракція комуністів.</p>
<p>&nbsp;</p>
<p>11:59:42</p>
<p>ЛЕЩЕНКО В.О.</p>
<p>Володимир Лещенко, фракція Комуністичної партії України, Чернігівщина.</p>
<p>Шановний Володимире Михайловичу, шановні народні депутати, шановні виборці! Ця надзвичайно болюча проблема існує і її слід терміново вирішувати. Комуністи, захищаючи інтереси селян, завжди протидіяли закриттю шкіл та інших соціальних об'єктів на селі. Ось і вчора Верховна Рада України розглядала проект постанови про внесення змін до Постанови Верховної Ради України "Про впровадження мораторію на закриття загальноосвітніх навчальних закладів у сільській місцевості" №6690 комуніста Євгена Волинця. Але, на превеликий жаль, завдяки фракції Партії регіонів його не підтримано.</p>
<p>Буржуазна держава майже 20 років своїми антинародними діями знищує село. Мета – за безцінь відібрати землю в селян, віддати її в загребущі руки крупного капіталу. В зв'язку з цим вона ліквідувала колективні сільськогосподарські підприємства, позбавила селян роботи і зарплати, змусила молодь виїхати з села в міста і за кордон, залишила на селі людей старшого віку в злиднях доживати віку.</p>
<p>Таким чином ця влада за 20 років створила вкрай негативну демографічну ситуацію.&nbsp;А внаслідку і президенти, і уряди, незалежно від того, в чиїх руках і в чиїх політичних силах знаходиться влада, постійно говорять про оптимізацію чи, так би мовити, знищення закладів освіти, охорони здоров’я, культури на селі. Робилося це за часів помаранчевих. А в ті часи автор законопроекту навіть віце-прем’єр-міністром працював, робиться це і зараз, коли регіонали знаходяться при владі.</p>
<p>Закликаю, отямтеся! Годі вже нищити село, колиску української духовності! Бо закрили школу на території сільради, - зникає з лиця землі кілька сіл цієї сільради. Немає сумніву, що цей законопроект поданий з популістських мотивів. Мовляв, дивіться, як представники буржуазної опозиції дбають за народ. Лише не сказали, скільки шкіл закрили за час перебування цього автора на владному олімпі.</p>
<p>Законопроект в такому вигляді для прийняття не годиться в принципі. Чому мораторій на закриття шкіл лише до 1 липня 2012 року? Сподіваєтесь на реванш на парламентських виборах за рахунок популізму?! Тим не менше, комуністи його підтримують.</p>
<p>І пропозиція. Всі школи повинні бути державними. Щоб держава цілком відповідала за дитину від народження до отримання освіти. А відповідно, щоб школи і фінансувалися з бюджету однаково. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, ми завершили виступи від фракцій. Оскільки була пропозиція оголосити перерву до 12 години 30 хвилин, після перерви ми завершимо розгляд цього питання виступами від народних депутатів. Перерва до 12 годин 33 хвилин.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>Веде засідання Перший заступник Голови Верховної Ради України А.І.МАРТИНЮК</p>
<p><b>&nbsp;</b></p>
<p>ГОЛОВУЮЧИЙ. Продовжуємо засідання, Будь ласка, 15 хвилин для виступу народних депутатів.</p>
<p>Стешенко. Підготуватися Кендзьору.</p>
<p>Прокопчук. Стешенко передає Прокопчуку, будь ласка. За ним – Кендзьор.</p>
<p>&nbsp;</p>
<p>12:33:02</p>
<p>ПРОКОПЧУК Ю.В.</p>
<p>Юрій Прокопчук, "БЮТ – "Батьківщина", Рівненщина.</p>
<p>Насамперед хочу подякувати Голові Верховної Ради Володимиру Литвину за те, що дали можливість сьогодні розглянути таке важливе питання в режимі повному, на відміну від вчорашнього.</p>
<p>І хочу довести до свідомості всіх, що сьогодні відбувається в Рівненській області. Області, яка є лідером по народжуваності серед українських областей.</p>
<p>З 1 вересня 2010 року призупинено навчання в загальноосвітній школі в селі Грушівка Сарненського району, в якій навчалось близько 20 дітей. Із-за так званої оптимізації шкільної мережі на сьогодні діти змушені добиратися за 20 кілометрів до Степанської загальноосвітньої школи. Причому той автобус, який є в аварійному стані, практично півзими не їздив, і діти пропускали свої уроки практично по два тижні.</p>
<p>Крім того, такі події відбуваються практично у всіх районах. Сьогодні в місті Березному, в місті Сарнах люди вийшли на акції протесту проти свавілля влади Януковича, проти знищення сільської і районної школи, проти того, що відбувається з дітьми, які 7 днів не мають харчування по державній програмі, тому що заведена корупційна фірма з відкатами і так далі, і тому подібне.</p>
<p>Саме із-за критики влади мав випадок побиття директора сільської школи Ростислава Войцеховського в Радивилоському районі, депутата Верховної Ради від "Батьківщини", на замовлення голови районної державної адміністрації Станкевича. Здійснене його правою рукою, паном Безпаловим, з якоюсь невідомою особою, яку до сих пір не можуть&nbsp; вияснить, хто ж це такий.</p>
<p>Тут багато говорилося про цю&nbsp; проблему. Згадували шкільні автобуси, звинувачувалися попередні уряди, але їх потрібно формалізувати.</p>
<p>Я хочу твердо заявити, уряд Юлії Тимошенко&nbsp;&nbsp;&nbsp; будував школи в Рівненщині, сьогодні уряд Януковича їх знищує. Уряд Юлії Тимошенко розвивав освіту, сьогодні ця освіта нищиться.</p>
<p>Тому, шановні колеги, ви всі поїдете на округа, я звертаюсь до всіх незалежно від політичної окраси,&nbsp;&nbsp; ви всі будете обіцяти тим самим вчителям, які стоять у черзі до безробіття, ви будете обіцяти батькам, які не будуть знати, що робити зі своїми дітьми, тому що вони сьогодні&nbsp; обмежені, і не дотримується Конституція&nbsp; на їх гарантоване право.</p>
<p>Тому як би не було, які б не стояли питання, цей законопроект&nbsp; необхідно підтримувати. І ще згадайте&nbsp; Грибоєдова…</p>
<p>&nbsp;</p>
<p>ГОЛОВУЮЧИЙ. Це, мабуть, Грибоєдов тут абсолютно ні до чого.</p>
<p>Ярослав Кендзьор. За ним Ярослав&nbsp; Сухий.</p>
<p>&nbsp;</p>
<p>12:36:23</p>
<p>КЕНДЗЬОР Я.М.</p>
<p>Ярослав Кендзьор, "За Україну!"</p>
<p>Шановні колеги народні депутати, шановні виборці! Шкода немає Володимира&nbsp; Михайловича, я хотів йому подякувати&nbsp; за одну фразу, мені здається,&nbsp; розумну фразу, коли він попросив нас всіх глянути на&nbsp; проблему&nbsp; освітянства, шкільництва українського трошки у ширшому контексті і комплексно.&nbsp; Це абсолютно, бо, коли ми будемо розглядати тільки&nbsp; один фрагмент цієї великої проблеми закриття той чи іншої школи, звісна річ, воно&nbsp; не дасть нам ширше глянути на цю&nbsp; проблему.</p>
<p>Я вважаю, шановні колеги і шановні виборці,&nbsp; що нашу&nbsp; освітянську реформу треба розпочати, принаймні, із двох&nbsp; кроків.</p>
<p>Перший крок. Це негайно відправити у відставку&nbsp; сьогоднішнього міністра освіти&nbsp; товариша Табачнікова.&nbsp;</p>
<p>Друге, що потрібно зробити. Можливо, на перший <a name=Temp></a>погляд, ця проблема не має відношення до освіти. Я гадаю, що Володимир Михайлович Литвин&nbsp; як Голова Верховної Ради чи будь-який головуючий… двох його заступників повинні вимикати мікрофон тут на трибуні Верховної Ради чи на місці, якщо народний депутат України, беручи слово, починає його&nbsp; російською мовою. Це&nbsp; потрібно шанувати українську Конституції, українське законодавство…</p>
<p>&nbsp;</p>
<p>ГОЛОВУЮЧИЙ. Ярославе Михайловичу! Я можу вам вимкнути мікрофон, тому що ви закликаєте до порушення Регламенту. В Регламенті є норма, яка дозволяє говорити будь-якою мовою. Продовжуйте, будь ласка.</p>
<p>&nbsp;</p>
<p>КЕНДЗЬОР Я.М. Адаме Івановичу, я маю, в першу чергу, на увазі Конституцію, її 10-у статтю.</p>
<p>Нищення національної сутності української держави завжди&nbsp; йшло через знищення освіти чи України, чи будь-якої держави. Цей процес завжди нищення освіти розпочинав будь-який зайда, який приходив на Україну і починав саме із знищення освіти.</p>
<p>Цей процес посилюється вимогами деяких політичних сил другої державної мови. Ви можете, шановні панове, уявити собі, коли воно все це, так би мовити, ці зусилля будуть реалізовані, якою буде українська&nbsp; армія? У нас що, буде кілька армій? Донецька, львівська, закарпатська? Як буде, так б мовити,&nbsp; розмовляти вояк української армії, пішовши на службу? Отже, справді на цю проблему треба глянути ширше.</p>
<p>Чому гинуть українські села? Що треба зробити для того, щоби в селі… не втікали з села люди, а навпаки, туди йшли?</p>
<p>&nbsp;</p>
<p>ГОЛОВУЮЧИЙ. Дякую.&nbsp; Ярослав Сухий. Підготуватися Цибенку.&nbsp; Будь ласка, Личук.&nbsp; Це одне і те саме – Галичина. Так що, будь ласка.</p>
<p>&nbsp;</p>
<p>12:39:49</p>
<p>ЛИЧУК В.І.</p>
<p>Шановний&nbsp; Адаме Івановичу! Шановні народні депутати! Внаслідок природного скорочення&nbsp; населення та зниження рівня народжуваності зменшується чисельність учнів у загальноосвітніх навчальних закладах. Особливої гостроти ці процеси набули в сільській місцевості, де помітно зменшилась середня наповненість класів і зросла кількість загальноосвітніх навчальних закладів з малою чисельністю учнів.</p>
<p>Так, за статистикою, кожна п'ята загальноосвітня школа першого, другого ступенів в сільській місцевості має наповнюваність менше сорока учнів, це призводить до значеного підвищення вартості утримання загальноосвітніх навчальних закладів, індивідуальне навчання у системі загальної і середньої освіти, як вимушена форма організації навчально-виховного процесу учнів, які проживають у селах і селищах, коли кількість учнів в класах становить менше, ніж п'ять учнів не повною мірою забезпечує право громадян на здобуття повної загальної середньої освіти.</p>
<p>Кількість годин для організації ….. навчання значно менша за сумарно допустиме граничне навантаження на кожного учня, який навчається за класно-урочною системою, а це є порушення статті 15 Закону України про освіту. Позиція Партії регіонів тут абсолютно чітка, без сумніву, опозиція сьогодні буде голосувати за те, щоб оголосити мораторій&nbsp; на закриття шкіл в сільській місцевості, проте ми добре знаємо і добре розуміємо, що сьогоднішній вчитель не буд і не захоче працювати в школі, де навчаються 5-10 учнів, про якість такого навчання годі й говорити. а про перемоги в першому, четвертому етапі всеукраїнських олімпіад учні з таких шкіл можуть тільки мріяти. На превеликий жаль, ми, шановні колеги, повинні сьогодні порахувати і скільки грошей з бюджету буде марно витрачено на такі школи.</p>
<p>Фракція Партії регіонів підтримує інше – укрупнення таких шкіл, де буде чітко витримана мережа, де буде проведено до порядку тижневе навантаження вчителя. Нам дуже прикро, коли вчитель математики має в школі читати предмет алгебру, чи геометрію. Тут виходить інакше, для того, щоб забезпечити тижневе навантаження дирекція шкіл мусить додатково вишукувати години з інших предметів.</p>
<p>І ще один важливий момент, проходження вчителями вчергове атестації. З якого предмету проходити атестацію, з якого фаху проходити курсову перепідготовку? Наше завдання – створити належні умови як для навчання учнів, так і для викладання предметів вчителями. І тому ми будемо домагатися виконання програми "шкільний автобус" і довозити учнів до школи. Від цього виграють і учні, і вчителі, і зрештою не постраждає бюджет. Фракція "регіонів" не буде підтримувати законопроект В'ячеслава Кириленка. Дякую.</p>
<p>&nbsp;</p>
<p>ГОЛОВУЮЧИЙ. Петро Цибенко, фракція комуністів, з ним – Дмитро Шлимко.</p>
<p>&nbsp;</p>
<p>12:42:27</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко. Шановні&nbsp;колеги, шановні громадяни України! Я не буду говорити про значимість цього питання, вона абсолютно для всіх очевидна. І хочу навести лише один аргумент на користь цього. Я вважаю, що це – питання справжньої національної безпеки України, бо за радянських часів Україна була республікою, яка мала один з найбільш високих освітніх рівнів. І за ці 20 років ми втратили надзвичайно багато, і не можна втрачати найостанніше.</p>
<p>Я не сумніваюсь у тому,&nbsp; що народні депутати усвідомлюють вагу питання, але при цьому хотів би вказати на одну різницю. Вона полягає лише в тому, що хтось, знаходячись сьогодні тимчасово чи постійно в опозиції, намагається більшою мірою використати це питання в політичній, а не в соціальній і освітній площині. І це – біда, бо проблема, справді, є, і я абсолютно переконаний у тому, що немає народного депутата, який би не усвідомлював значимість цієї проблеми.</p>
<p>Хочу сказати ще про одну річ, яка&nbsp; в українського народу знаходиться на слуху. А мова йде про те, що абсолютно переконаний у тому, що немає школи – немає села. І ця річ, вона надзвичайно важлива. І тому нам необхідно все зробити для того, щоб зберегти.</p>
<p>Ви знаєте, сьогодні вдосталь було висказано застережень і зауважень&nbsp; щодо змісту цієї проблеми. Вона… до цього законопроекту, справді, є серйозні зауваження, але, тим не менше, позиція фракції Компартії України&nbsp; абсолютно послідовна. Ми вчора голосувати за проект постанови нашого… мого колега Євгена, який пропонував прийняти постанову з цього приводу, на жаль, вона не була прийнята. Будучи послідовними прибічниками ідеї збереження шкільної освіти на селі, ми будемо голосувати і за цей документ, навіть не зважаючи на ті зауваження, які до нього є, тому що, справді, ми абсолютно послідовні і свідомі того, що це –&nbsp; питання майбутнього України, що це питання справжньої незалежності України і питання національної безпеки.</p>
<p>І останнє, що я хотів би сказати на завершення. Знаєте, коли я чую з цієї трибуни заклики про відставку міністра освіти Дмитра Табачника, знаєте, вона проголошується, як така мантра, що Табачник має піти, це нагадує мені про вислів відомого римського сенатора, який починаючи, закінчуючи виступ з будь-яких питань заявляв, про те, що Карфаген має бути зруйнованим.</p>
<p>Шановні колеги! Нас має турбувати проблема, а не кадровий аспект вирішення її. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Дмитро Шлемко. Яворівському передає слово, прошу.</p>
<p>&nbsp;</p>
<p>12:45:43</p>
<p>ЯВОРІВСЬКИЙ В.О.</p>
<p>А я абсолютно переконаний, що якщо Табачник Карфаген, то такий Карфаген, повинен бути зруйнований обов’язково.</p>
<p>Іхтіологи знають, що є такий тип рибки, вона називається губан, маленька така рибка, яка чистить боки акулам. Більше того, акули навіть пускають цю рибку собі в рота і губан обчищає їм зуби, тобто не боїться, знаючи, що акула його не вкусить. У мене таке враження, що у нас у парламенті є така фракція, яку можна абсолютно називати фракцією губанчиків, такі народні значить, великі любителі народу, які сьогодні завалять цей законопроект.</p>
<p>А законопроект абсолютно потрібний, ви подивіться, ми заходимо до нього з різних боків, вносив я свій проект постанови, вніс зараз Кириленко проект постанови, вносив Томенко. Тому що давайте розсунемо трішки рамки, річ сьогодні не тільки в школі, чесно кажучи, у мене таке враження, що влада суща нині до ювілею, до 20-річного ювілею України здійснює проект, проект дуже сильний, могутній для того, щоб Україна до 20-річчя прийшла недосвідченою, з залишками тої освіти, яка є, абсолютно з духовним голодомором, і з голодомором культури і освіти.</p>
<p>І тут хто б що мені не говорив, я не люблю повторювати все те, що інші повторювали сто разів, але я просто хочу сказати, що цю операцію антиукраїнську здійснює Табачник. Бездарний чоловік, про якого його соратник, сьогодні віце-прем'єр, який відповідає за духовність, який відповідає за культуру, сказав, а що він взагалі може робити крім того, щоби картини і книжки із і так бідних музеїв тирити. Чи може бути вбивчиший взагалі вирок проти цієї людини? Через те ми прекрасно розуміємо, що є процес, звичайно, є процес вимирання сьогодні села, болючий процес, а він справді є об’єктивний. Але коли цей процес прискорюють навмисно для того, щоб закриття шкіл перетворилося в закриття держави Україна, не інакше, це абсолютно той план, який сьогодні дуже чітко проглядається.</p>
<p>Що ми маємо сьогодні? Вчитель вищої категорії згідно закону, який ми прийняли, має отримувати 2 тисячі, я підкреслюю, вчителі, і запам’ятайте, 2 тисячі 35 гривень, а отримує 1 тисяча 325, 710 гривень недоплачує влада сьогодні вчителеві.</p>
<p>Через те я сьогодні хочу подякувати нашим вчителям, які перестали бути байдужими, бо в нас це була і залишається найконсервативніший сегмент суспільства, про те що вони нарешті також повстали і що вони приїздили сюди до Києва. І через те, я переконаний, сьогодні ви завалите цей законопроект, але Україну ви не завалите ніколи, надто кволі у вас руки.</p>
<p>&nbsp;</p>
<p>ГОЛОВУЮЧИЙ. Чи є бажання заключного слова. Будь ласка, Кириленко три хвилини.</p>
<p>&nbsp;</p>
<p>12:48:58</p>
<p>КИРИЛЕНКО В.А.</p>
<p>В'ячеслав Кириленко, партія "За Україну!". Шановні колеги, шановні виборці! Обговорення лише зайвий раз продемонструвало, що ця тема є неймовірно злободенною, гарячою і актуальною, які б політичні аргументи зараз не висловлювалися у виправдання свого небажання голосувати за мораторій на закриття сільських шкіл, вони все одно не витримують жодної критики. Тому що можна говорити про те, що серед випускників сільських шкіл немає переможців олімпіад, хоча це чистої води неправда. Можна ображати випускників сільських шкіл, але мотивувати такими аргументами те, що у зв’язку з цим сільські школи треба закривати, це є абсолютно цинічний підхід. А саме таке ми сьогодні почули із вуст депутатів від Партії регіонів.</p>
<p>Тому я хочу сказати, що Табачник Табачником і, до речі, про Карфаген тут мова зайшла. Так я вам хочу нагадати, що Карфаген був&nbsp; зруйнованим, і Табачник буде звільнений, неминуче.&nbsp;&nbsp;</p>
<p>Але зараз голосування Партії регіонів, якщо вони не проголосують за мораторій на закриття сільських шкіл, продемонструє, що це&nbsp; позиція вже далеко не тільки міністра Табачника. А очевидно, це позиція Прем’єр-міністра Азарова, Президента Януковича і всієї нової влади. От, що засвідчить це голосування. Так значить не Табачник закрив 80 шкіл минулого року, а планує закрити 3,5 сільських шкіл із усього 13 тисяч сільських шкіл. А значить планує&nbsp; це&nbsp; уряд, значить планує&nbsp; це&nbsp;&nbsp; глава держави. Так треба буде розуміти&nbsp; неголосування за мій законопроект Партії регіонів.</p>
<p>І тому я хочу, поки що&nbsp; цього не трапилось, от 1 хвилина&nbsp;&nbsp;&nbsp; 11секунд до цього лишається, підійти до цього питання деполітизовано. І прийняти мораторій бодай до 1 липня 2012 року на закриття сільських шкіл. Тому що все одно поки що Міністерство&nbsp; освіти не найшло жодного рецепту покращання якості сільської освіти крім закриття цієї самої сільської освіти.</p>
<p>Шановні колеги, про яке укрупнення ви говорите? Ви покажіть, де воно відбувається, де це побудовані нові шкільні комплекси на 5-7 сіл, про які ви говорите? Де це побудовані нові дитячі садки, куди повинні&nbsp; ходити українські діти у зв’язку з тим, що із-за Табачника тепер дошкільна освіта є обов’язком і дитини, і батьків. Так обов’язок&nbsp; нам ввели новий, а нових дитячих садків не збудували. І те саме&nbsp; стосується сільських шкіл, нових їх немає.</p>
<p>Тому закривати діючі – це вкрай аморальний, вкрай непрофесійний і вкрай недержавний підхід. Пропоную цього не робити і проголосувати за&nbsp; встановлення мораторію на закриття сільських шкіл. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Обговорення питання завершено.</p>
<p>Буквально два слова. Те, що проблема є, кожен із нас розуміє і усвідомлює. Але зараз для об’єктивності я ще раз хочу вас привернути до цифр, які назвав Голова Верховної Ради. І ті, хто виступали сьогодні,&nbsp; я ще раз наголошую, за роки так званої помаранчевої влади було закрито 900 шкіл. Давайте&nbsp; сьогодні… У тому числі і В'ячеслав&nbsp; Михайлович, який&nbsp; очолював цей напрям, і при ньому закривалось, і при Миколі Володимировичу закривалось, і при&nbsp; Табачнику, на жаль, закривається. Тому, дійсно, треба покласти край.</p>
<p>Я ставлю на голосування пропозицію про прийняття за основу в першому читанні проекту Закону про внесення змін до статті 11 Закону України&nbsp; "Про загальну середню освіту" (щодо мораторію&nbsp; на закриття сільських шкіл). Реєстраційний&nbsp; номер 6615.</p>
<p>&nbsp;</p>
<p>12:53:14</p>
<p>За-139</p>
<p>Будь ласка, по фракціях. Партія регіонів – не дала голосів, "БЮТ - "Батьківщина" – 60, "Наша Україна - Народна самооборона" –&nbsp; 38, комуністів – 24, "Реформи заради майбутнього" – 11, Народна Партія – 1,&nbsp; позафракційні – 5.</p>
<p>Є пропозиція направити суб'єкту ініціативи&nbsp; на доопрацювання з тим, щоб не до 12-го, а взагалі на всі часи. Я ставлю цю пропозицію&nbsp; на голосування: направити законопроект на доопрацювання. Прошу голосувати.</p>
<p>&nbsp;</p>
<p>12:54:04</p>
<p>За-334</p>
<p>Рішення прийнято.</p>
<p>Розглядаємо питання: проект закону про внесення змін до статті 12-1 Закону України&nbsp; "Про використання ядерної енергії та радіаційну безпеку" (щодо впорядкування&nbsp; питань соціального захисту населення, яке проживає не території зони спостереження підприємств з видобування і переробки уранових руд, ядерних установок і об’єктів, призначень для поводження з радіоактивними відходами). Реєстраційний&nbsp; номер 6713.</p>
<p>Можемо за скороченою, Миколо Володимировичу? Є пропозиція&nbsp; розглянути цей законопроект за скороченою процедурою. Прошу підтримати.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>12:54:56</p>
<p>За-200</p>
<p>Підтримано.</p>
<p>Будь ласка, Микола Володимирович Мартиненко, він і доповідач, і від комітету. У вас є 4 хвилини.</p>
<p>&nbsp;</p>
<p>12:55:12</p>
<p>МАРТИНЕНКО М.В.</p>
<p>Дякую. Шановний Адаме Івановичу, шановні народні депутати, Комітет з паливно-енергетичного комплексу ядерної політики та ядерного безпеки розглянув проект Закону про внесення змін до статті 12-1 Закону України "Про використання ядерної енергії та радіаційну безпеку" щодо впорядкування питань соціального захисту населення, яке проживає на території зони спостереження підприємств з видобування і переробки уранових руд, ядерних установок і об'єктів, призначених для поводження з радіоактивними відходами (реєстраційний номер 6713).</p>
<p>Під час обговорення та прийняття рішення з цього питання комітет прийняв до уваги наступне.</p>
<p>Перше. 17 листопада 2009 року Верховна Рада України подолала вето Президента України та прийняла Закон про внесення змін до деяких законів України щодо впорядкування питань соціального захисту населення, яке проживає на території зони спостереження підприємств з видобування і переробки уранових руд, ядерних установок і об'єктів, призначених для поводження з радіоактивними відходами.</p>
<p>Конституційний Суд України – це друге, рішення від 20 травня 2010 року № 14-РП 2010 у справі за конституційним поданням Президента щодо відповідності Конституції України, деяких положень зміненого Закону про використання ядерної енергії та радіаційну безпеку, визнав неконституційними його окремі положення в частині надання Кабінету Міністрів України повноваження визначати розмір відрахувань та порядок перерахувань коштів збору на соціально-економічну компенсацію ризику населення, яке проживає на території зони спостереження.</p>
<p>Третє. Для врегулювання питань, які виникли в зв'язку з таким рішенням Конституційного Суду у 2010 році, мною був внесений законопроект&nbsp; номер 6713.</p>
<p>Четверте.&nbsp; З часів реєстрації законопроекту 6713 він частково втратив відповідність, прийнятій після його внесення законодавчій базі. Зокрема, 1 січня 2011 року набув чинність Податковий кодекс України, яким визначено новий перелік загальнодержавних податків і зборів, та визнано таким, що втратив чинність, Закону України "Про систему оподаткування".</p>
<p>Наступне. Однак законопроект не втратив своєї актуальності. Кошти від збору закладені в Державному бюджеті і збір повинен справлятися відповідно до "Перехідних положень" Податкового кодексу.</p>
<p>Наступне. До законодавчого врегулювання зазначених проблем Комітет з питань паливно-енергетичного комплексу, ядерної політики та ядерної безпеки прийняв рішення внести на розгляд Верховної Ради України доопрацьований народними депутатами України, членами комітету, проект Закону про внесення змін до деяких Законів України щодо впорядкування питань соціального захисту населення, яке проживає на території зони спостереження, за номером 6713.</p>
<p>До доопрацьованого проекту закону Головне науково-експертне управління Верховної Ради висловило ряд зауважень, які загалом не впливають на суть його основних положень, і частково будуть враховані при підготовці законопроекту до другого читання.</p>
<p>Комітет рекомендує Верховній Раді України прийняти зазначений законопроект за основу. Це питання, з нашої точки зору, дуже актуальне на сьогоднішній день. Ми бачимо, що відбувається в світі з таким напрямком енергетики як ядерна енергетика. Ми знаємо долю цієї енергетики в загальному балансі споживання і виробництва на території України. Тому просимо це питання підтримати. На комітеті, де розглядалося це питання, всі фракції без виключення одностайно підтримали даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка. Є бажаючі взяти участь в обговоренні?</p>
<p>&nbsp;</p>
<p>КАРМАЗІН Ю.А. Є.</p>
<p>&nbsp;</p>
<p>ГОЛОВУЮЧИЙ. Крім Кармазіна, інші наполягають?</p>
<p>Так. Кармазін, Чечетов, будь ласка.</p>
<p>&nbsp;</p>
<p>12:59:26</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни.</p>
<p>Шановні народні депутати, безумовно, нам зараз перед тими подіями, що в нас, роковини Чорнобильської катастрофи, треба уважно відноситись до всіх тих законів, зокрема і до того, що уряд пропонує, і скоро вони будуть розглядатися ці законопроекти. Там пропонувалося взагалі скасувати і встановлювати тільки урядом межі доплат чорнобильцям, тим, хто постраждав від Чорнобиля.</p>
<p>Я б хотів звернути увагу на позитив, який є в цьому законопроекті, де визначається санітарна захисна сума, зона. Робиться її визначення. Це територія навколо ядерної установки та об’єктів, призначених для поводження. У санітарно-захисній зоні забороняється проживання населення, встановлюється обмеження на виробничу діяльність, що не має відношення до ядерної установки або до об’єктів, призначених для поводження.</p>
<p>&nbsp;Я хотів би звернути увагу на те, що тут іде мова також про, в абзаці 3 частини першої статті 12 про пільги за оплату за споживчу електричну енергію. Правда, ми записуємо, що тариф для населення і порядок компенсації збитків встановлюються органом державного регулювання діяльності в електроенергетиці, відповідно до Закону про електроенергетику. Раніше на цей орган не посилалися. А цей орган зараз і я наголошую, бо я буду вносити зміни до другого читання до цього закону, а цей орган зараз працює не для населення.</p>
<p>І якщо говорити і зараз про те, що відбувається з оплатою людям, то все, що стосувалося потарифної оплати, уряд сьогодні у кожного українця-бюджетника краде в середньому 500 гривень в місяць.</p>
<p>Тому я сьогодні підготую і направлю звернення до генерального прокурора щодо порушення кримінальної…</p>
<p>&nbsp;</p>
<p>ГОЛОВУЮЧИЙ. Генеральний прокурор до нас не має відношення зараз, Юрію Анатолійовичу. Будь ласка, завершуйте.</p>
<p>&nbsp;</p>
<p>КАРМАЗІН Ю.А. Я завершую думку. Що я направлю до генерального прокурора обґрунтування, чому я буду ставити питання про притягнення до кримінальної відповідальності керівника уряду Прем’єр-міністра Азарова. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Чечетов.</p>
<p>&nbsp;</p>
<p>13:02:19</p>
<p>ЧЕЧЕТОВ М.В.</p>
<p>Уважаемый Адам Иванович! Уважаемые коллеги! Вы знаете, трагедия в Японии показала, что какой маленький и хрупкий Земной шар. И в случае ядерной катастрофы нельзя укрыться не то, что на территории своей страны, а и спрятаться в другой стране, в любой точке Земного шара, поскольку, радиоактивное облако может обойти вокруг земли и в качестве осадков выпасть на головы в Европе, и в Азии, и в Африке, и в Америке.</p>
<p>"Фокусима" дышит нам сегодня всем в затылок. И многие, практически большинство, правительств там, где есть атомные, ядерные реакторы, они пересматривают свою политику, пересматривают свою позицию в части усиления ядерной безопасности.</p>
<p>Вы знаете, вот перед этим говорилось о том, что якобы Партия регионов сегодня ни за один законопроект не проголосует от оппозиции. Я хочу сказать, мы не смотрим на авторство. Пожалуйста. Николай Мартыненко, участник "помаранчевого майдана", соратник вождя "помаранчевой революции" Виктора Андреевича Ющенко, но если он вносит законопроект, который действительно нужен для страны, нужен для государства, нужен для людей, и он, я думаю, будет апплодисментами встречен обществом, мы, конечно, проголосуем, и вам предлагаем проголосовать.&nbsp; И вам предлагаем проголосовать за этот законопроект.</p>
<p>Поэтому в данной ситуации мы всегда будем поддерживать любой законопроект, который идет хоть с правой, хоть с левой стороны зала. Но там, где мы будем видеть защиту национальных интересов, где будет, не будет господствовать корпоративный какой-то дух, где будут преследоваться и решаться задачи общегосударственной важности.</p>
<p>Мы предлагаем всем за этот закон проголосовать. И спасибо автору за то, что он этот закон разработал. Спасибо.</p>
<p>&nbsp;</p>
<p>ГОЛОВУЮЧИЙ. Так, обговорення питання закінчено. Правда, заради об'єктивності, Миколу Володимировича той же ж Президент і виключив із певних посад партійних.</p>
<p>Я ставлю на голосування про прийняття за основу в першому читанні законопроект за номером 6713 про внесення змін до деяких законів України щодо впорядкування питань соціального захисту населення, яке проживає на території&nbsp; зони спостереження. Прошу голосувати.</p>
<p>&nbsp;</p>
<p>13:05:08</p>
<p>За-310</p>
<p>Рішення прийнято.</p>
<p>Розглядаємо питання – проект&nbsp; Закону про внесення змін до Закону України "Про загальнообов'язкове державне пенсійне страхування" (щодо участі підприємців у страхуванні) (реєстраційний номер 7212). Законопроект Ксенії Ляпіною. Можемо за скороченою? Можемо. Я ставлю пропозицію про розгляд даного законопроекту за скороченою процедурою. Прошу підтримати.</p>
<p>&nbsp;</p>
<p>13:05:52</p>
<p>За-211</p>
<p>Дякую. Будь ласка, Ксеніє Михайлівно.</p>
<p>&nbsp;</p>
<p>13:05:58</p>
<p>ЛЯПІНА К.М.</p>
<p>Дякую. Шановні колеги, цей законопроект&nbsp; містить, з одного боку, вкрай важливі&nbsp; для підприємців норми, про які вони говорили і наголошували з самої&nbsp; початку акцій підприємницьких майданів, коли вони ще у вересні-жовтні відбувались&nbsp; під Верховною Радою. Це питання&nbsp; надвисокого тягара, який сьогодні несе підприємець самозайнятий, фізична особа, яка працює&nbsp; без найманих осіб, несе&nbsp;&nbsp;&nbsp; величезний тягар сплати&nbsp; сьогодні єдиного соціального внеску&nbsp; у попередньому році фіксованого пенсійного внеску.</p>
<p>Цей законопроект пропонує встановити, нарешті,&nbsp; справедливу норму, і я поясню, чому справедливу,&nbsp; дозволити підприємцю – самозайнятій особі за себе&nbsp; самому вирішувати і добровільно вирішувати брати чи&nbsp; не брати&nbsp; участь у відповідному солідарному&nbsp; страхування пенсійному, оскільки, я підкреслюю, цей підприємець відповідно, не беручи участь у такому соціальному&nbsp; солідарному страхуванні,&nbsp;&nbsp; потім не претендує на відповідний стаж за ті роки, за які він не бере участь&nbsp; у цьому страхуванні. Це, до речі,&nbsp;&nbsp; сьогодні вже передбачено законом.</p>
<p>Чому, власне, сьогодні підприємці сприймають внесок єдиний соціальний зовсім не як соціальне страхування, а виключно як частину величезного податкового навантаження? Тому що насправді назад вони нічого не отримають.</p>
<p>Нещодавно ми проводили "круглий стіл", на якому вийшла підприємиця, яка тільки що пішла на пенсію і сказала, що "якщо б я в тіні працювала останні 5 років і ні копійки не сплачувала державі, я би отримала в півтора рази більшу пенсію, ніж я отримаю, будучи легальним підприємцем, і сплачуючи мінімальний пенсійний внесок".</p>
<p>Сьогоднішня система несправедлива відносно підприємців.&nbsp; Підприємці мають зовсім окремий статус.</p>
<p>Дивіться, половина цього залу, я знаю, насправді головні доходи отримує не від&nbsp; заробітної плати, а від дивідендів, від капіталу, від володіння акціями…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЛЯПІНА К.М. …тих чи інших підприємств. І ці дивіденди обкладаються лише 5-відсотковим податком і нічим більше.</p>
<p>Так само має оподатковуватися підприємництва діяльність, бо це діяльність зовсім інша – не забезпечена державою, на свій страх і ризик докорінно відрізняється від діяльності найманого працівника. Але… останнє слово, яке я хочу сказати.</p>
<p>&nbsp;На жаль, ми розглядаємо законопроект 7212, який насправді в переважній більшості втратив свою актуальність. Через те, що сьогодні вже набув чинності Закон "Про єдиний соціальний внесок". І 15 листопада автори цього законопроекту подали інший законопроект – 7364, в якому всі ті норми перенесли вже&nbsp; в новий Закон&nbsp; "Про єдиний соціальний внесок". І саме цей законопроект 7364 треба голосувати і приймати в цьому залі.&nbsp; А цей законопроект…&nbsp; я розумію, що, на жаль, буде відхилений суто з технічних вже навіть проблем, тому що, власне кажучи, просто втратив актуальність через набуття чинності Закон&nbsp; "Про єдиний соціальний внесок". Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp; Ксеніє Михайлівно, тоді я вважаю, що вашу заяву можна зрозуміти як прохання зняти його&nbsp; з розгляду.</p>
<p>Я ставлю на голосування пропозицію автора законопроекту про зняття з розгляду законопроекту&nbsp; за номером 7212. Прошу голосувати.&nbsp; Автор пояснила у зв’язку з чим.</p>
<p>&nbsp;</p>
<p>13:09:45</p>
<p>За-265</p>
<p>Ще раз звертаю увагу, що Ксенія Михайлівна пояснила, що він один із співавторів, що вона цей законопроект більш детально пророблений в іншому законопроекті, тому ми поступили з вами правильно.</p>
<p>Так, переходимо до розділу: включення до порядку денного сесії. Шановні колеги, давайте поступимо таким чином. Я буду давати дві хвилини автору законопроекту для того, щоб він його обґрунтовував.&nbsp; Я розумію, що ви хочете. Ви хочете не включити до порядку денного? Дамо слово.</p>
<p>Так, розглядається питання про включення до порядку денного сесії&nbsp; законопроект за номером 8161 –&nbsp; проект Закону про внесення змін до деяких законодавчих актів України щодо врегулювання окремих питань стягнення пені за несвоєчасну оплату житлово-комунальних послуг та діяльності виконавців/виробників таких послуг. Автор законопроекту в нас… Сербін і Потапчук.</p>
<p>Хто буде відстоювати? Сербін, будь ласка, мікрофон, дві хвилини.</p>
<p>&nbsp;</p>
<p>13:11:03</p>
<p>СЕРБІН Ю.С.</p>
<p>Шановні колеги, ну як кажуть, запам'ятовується перше, тому я почну з останнього.</p>
<p>Цей законопроект отримав позитивний висновок науково-експертного управління і двох комітетів: соціального захисту та нашого комітету – будівництва та регіональної політики. Цей законопроект не несе ніякого навантаження для бюджету.</p>
<p>А тепер по суті. У нас зараз мільярд 400 мільйонів гривень заборгованість по заробітній платі. Сім відсотків людей,які отримують заробітну плату, вони отримують заробітну плату нижче прожиткового мінімуму. І ми зараз з них ще пробуємо взяти пеню за несплату вчасно житлово-комунальних тарифів. Що робить людина, коли її заганяють в угол? Вона взагалі припиняє сплачувати житлово-комунальні послуги. І про це свідчить те, що рівень платежів по житлово-комунальним послугам впав з&nbsp;96 відсотків до 91 відсотку і продовжує, на жаль, падати.</p>
<p>То тому цей закон направлений не тільки на те, щоб захистити людей, які не отримують заробітну плату, не отримують стипендію або ще інших доходів і живуть нижче прожиткового мінімуму, а й на те, щоб ми підтримували житлово-комунальні господарства, бо нам потрібно, щоб люди сплачували за житлово-комунальні послуги. А ця сплата буде тільки тоді, коли людина буде бачити, що це сплата реальна&nbsp; і він може це зробити.</p>
<p>І друге питання. Ми дуже давно вже кажемо про енергоефективність, про енергозаощаджувальні технології. Але якщо та людина, яка&nbsp; стоїть з гаєчним ключем, не буде стимулюватися до цього, то&nbsp; ніяких енергозаощаджуючих заходів у нас не буде.</p>
<p>Тому ми як автори пропонуємо, що давайте для тих підприємств, які втілюють в життя і економлять електроенергію, теплову енергію…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>13:13:14</p>
<p>СЕРБІН Ю.С.</p>
<p>Будемо сплачувати 50 відсотків цієї економії як заробітну плату, бо нагадую: наші комунальщики отримують заробітну плату вдвічі нижчу, ніж в середньому по країні. Тобто це не політичний закон…</p>
<p>&nbsp;</p>
<p>ГОЛОВУЮЧИЙ. Дякую. Так, шановні колеги, від комітету… я не бачу Рибака. Комітет розглядав цей законопроект. Його пропозиція – відправити на доопрацювання.&nbsp;<i>(Шум у залі)</i> Зараз, зараз, подивимося.</p>
<p>Так, є бажаючі взяти участь в обговоренні. Запишіться. Павловський, за ним – Кармазін.</p>
<p>&nbsp;</p>
<p>13:14:22</p>
<p>ПАВЛОВСЬКИЙ А.М.</p>
<p>Я прошу передати слово, щоб пояснив деякі моменти пан Сербін, передати йому слово, автору закону.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>13:14:31</p>
<p>СЕРБІН Ю.С.</p>
<p>Шановні колеги, я підтверджую, що і наш комітет, і Комітет соціального захисту підтримав цей законопроект. Тепер яким чином буде враховано, як людям будуть сплачувати ці 50 відсотків? То для того, щоб ці 50 відсотків заощаджених на енергоефективних технологіях виплачувались як заробітна плата комунальникам, потрібно підтвердження місцевої влади про якість наданих населенню послуг. Тобто, щоб виконувались і були заключені споживачами договори, щоб у споживачів не було претензій до послуг підприємств, які їм подають воду, або забезпечують теплом.</p>
<p>І по першому питанню з приводу ненарахування пені, яким чином це робить? Це доручається Кабінету Міністрів відпрацювати цей механізм, він цілком реальний і прописаний нами в пояснювальній записці. Але все ж таки, щоб не влазити в питання виконавчої влади ми пропонуємо, щоб механізми стягнення пені, підтвердження, що людина не отримує заробітну плату, а я вам привів приклад скільки людей зараз не отримує заробітну плату, цей механізм теж повинен відпрацювати Кабінет Міністрів. І на що він направлений цей законопроект, я теж пояснив, до бюджету це немає ніякого стосунку і казати, що бюджет втратить, це неможливо. І головне, що не втратять і ті підприємства, які подають і забезпечують наших людей теплом, водою. А ті люди,&nbsp; які не мають доходів не з своєї вини, не буде додаткове ярмо висіть у них на шиї. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Кармазін.</p>
<p>&nbsp;</p>
<p>13:16:30</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни.&nbsp;</p>
<p>Уявіть собі ситуацію, по-перше, я хочу подякувати автору народному депутату Сербіну за цей проект і Потапчуку, і хочу подякувати за толерантність і мужність керівнику комітету Рибаку, який написав, що законопроект може бути прийнятий за основу. І це думка Комітету, до речі, з питань будівництва, містобудування і житлово-комунального господарства та регіональної політики. Таку ж думку висловило і науково-експертне управління. Це рідке питання, тому що рідкий такий збіг обставин, коли співпали думки, тому що ми знаємо, що пан Рибак, як голова комітету, він представляє Партію регіонів.</p>
<p>Але тим не менше, цей закон направлений на захист тих людей і такої зокрема ситуації, яка сталася зараз в Одесі. Коли звертаюся вже до Президента України і кажу, пане Президент, в Одесі центр по утриманню біженців, мігрантів 200 чоловік, третина з них діти, четвертий місяць ви не платите, пане Азаров, людям, які там працюють. Я звертаюсь до порожнього місця, бо в нас нема уряду.</p>
<p>&nbsp;</p>
<p>ГОЛОВУЮЧИЙ. Юрію Анатолійовичу! Вимкніть мікрофон. Це не стосується теми даного законопроекту. Ви розповідаєте про пеню і так далі, і тому подібне. Хто кому не платить, ви виясняйте між собою, а не тут обговорюючи питання, яке немає до цього відношення. Продовжуйте, будь ласка.</p>
<p>&nbsp;</p>
<p>13:18:25</p>
<p>КАРМАЗІН Ю.А. Адаме Івановичу!</p>
<p>&nbsp;</p>
<p>ГОЛОВУЮЧИЙ. Та при чому біженці до пені?</p>
<p>&nbsp;</p>
<p>КАРМАЗІН Ю.А. Це причина. Людям четвертий місяць, українським людям, службовцям, четвертий місяць не платять зарплату, а ми якраз тут написали, що мають право на несплату, нараховування пені за несвоєчасно оплачені послуги з причин виплати, затримки виплати заробітної плати, пенсії, стипендії і іншої.</p>
<p>Адам Іванович, я вимагаю, щоб ви вибачилися, бо в мене достатньо досвіду, щоб я не переплутав з якого питання я виступаю, Адам Іванович. І я просив би вас бути демократичним. Спасибі.</p>
<p>&nbsp;</p>
<p>ГОЛОВУЮЧИЙ. Дякую. Ви закінчили свій виступ, це вам дали додатковий час, сідайте, будь ласка. Сідайте, я вибачаюсь, ви по ділу говорили, сідайте.</p>
<p>Я ставлю на голосування пропозицію про включення до порядку денного сесії проект Закону про внесення змін до деяких законодавчих актів України щодо врегулювання окремих питань стягнення пені за несвоєчасну оплату житлово-комунальних послуг та діяльності виконавців виробників таких послуг (реєстраційний номер 8161). Голосуємо.</p>
<p>&nbsp;</p>
<p>13:19:52</p>
<p>За-108</p>
<p>&nbsp;</p>
<p>ГОЛОС ІЗ ЗАЛУ. По фракціях.</p>
<p>&nbsp;</p>
<p>ГОЛОВУЮЧИЙ.&nbsp; По фракціях: Партія регіонів – не голосувала, БЮТ – 50, "Наша Україна" – 20, комуністів – 22, Реформи – 12, Народна Партія –&nbsp;&nbsp; не&nbsp;&nbsp; голосувала, позафракційні – 4.</p>
<p>Розглядається питання – проект Закону про першочергові заходи щодо…</p>
<p>&nbsp;</p>
<p>ГОЛОС ІЗ ЗАЛУ. На доопрацювання поставте, два комітети "за".</p>
<p>&nbsp;</p>
<p>ГОЛОВУЮЧИЙ. Це дуже добре. Але не можна доопрацьовувати про включення до порядку денного. Якби ми його включили до порядку денного, то ми могли б його доопрацьовувати. А&nbsp; тут що доопрацьовувати?</p>
<p>Проект закону про першочергові заходи щодо запобігання підвищенню цін і тарифів на житлово-комунальні послуги (реєстраційний номер 8162). Так, будь ласка, Матвєєв Валентин Григорович, дві хвилини.</p>
<p>&nbsp;</p>
<p>13:20:48</p>
<p>МАТВЄЄВ В.Г.</p>
<p>Так, так співавтор і доповідав на засіданні профільного комітету. Сергію Володимировичу, не&nbsp; хвилюйтесь.</p>
<p>Шановні колеги! Метою запропонованого законопроекту є запровадження мораторію на підвищення цін і тарифів на житлово-комунальні послуги та спожитий в побуті природний газ і електроенергію до погашення заборгованості із виплат заробітної плати. Тут уже зазначалося, що на сьогодні вона складає десь біля 1,4 десятих мільярда гривень.</p>
<p>Поряд з цим законопроектом пропонується до повного погашення боргів держави перед населенням&nbsp; заборонити нараховувати по розрахунках з 1 січня 2011 року та стягувати з громадян України пеню за несвоєчасне внесення плати за&nbsp; житлово-комунальні послуги.</p>
<p>Зазначений законопроект, шановні колеги, перш за все спрямований на посилення соціального захисту&nbsp; найбільш незахищених верств населення, зокрема ветеранів Великої Вітчизняної війни, пенсіонерів, інвалідів, багатодітних сімей, тощо.</p>
<p>Останнім часом, як&nbsp; ви знаєте всі, спостерігається різке подорожчання цін&nbsp; і на основні групи&nbsp;&nbsp; продовольчих товарів, послуг, електроносії і таке&nbsp; інше.&nbsp; Тільки за останній час житло, вода, електроенергія, газ та інші види палива подорожчали&nbsp;&nbsp; на 15 відсотків, а то і більше.&nbsp; При цьому&nbsp; 80 процентів наших співгромадян отримують&nbsp; заробітну платню до 3,5 тисячі гривень. Менше мінімальної заробітної плати отримує більше 7 відсотків населення. Тому я прошу підтримати наш проект закону.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Хто бажає взяти участь в обговоренні, запишіться.&nbsp;</p>
<p>Кириленко Іван, Кармазін – наступний. Павловський, будь ласка.&nbsp;&nbsp;</p>
<p>&nbsp;</p>
<p>13:23:30</p>
<p>ПАВЛОВСЬКИЙ А.М.</p>
<p>Андрій Павловський, "БЮТ – "Батьківщина".</p>
<p>Шановні співвітчизники, шановні колеги! Фракція "Блоку Юлії Тимошенко – "Батьківщина", підтримуючи&nbsp; по суті законопроект щодо запровадження мораторію на підвищення цін, тарифів, а також пені за невчасну сплату, допоки в державі&nbsp; існує таке ганебне явище, як заборгованість заробітної плати і інших грошових виплат населенню.&nbsp; І хотів би відзначити і уточнити попереднього доповідача, що зараз&nbsp; станом на 1 березня заборгованість ця збільшилась, ви назвали застарілі дані. Зараз не&nbsp; 1,4 мільярди заборгованість по зарплаті, а 1,5 мільярда гривень, тобто тенденція дуже погана до&nbsp; збільшення цієї заборгованості.</p>
<p>Але уряд, нинішня влада, складовою частиною&nbsp;&nbsp; якої є&nbsp; комуністи, вона і надалі підвищує ціни на газ, на комунальні послуги. Таким чином погіршує суттєво життя наших громадян.</p>
<p>І якщо б, дійсно, автори цього законопроекту, які належать до Комуністичної партії, справді були б за соціальні гасла, вони були б на барикадах, закликали народ би до страйків, активного опору цій владі, великого капіталу буржуїв-кровососів, але ви, на жаль, разом з ними зараз розподіляєте відповідальність.</p>
<p>Але ми підтримаємо, не зважаючи ні на що, цей законопроект. Тому що зараз нікому займатися соціальним захистом. Профспілки зараз під Партією регіонів. І що це за соціальний діалог Янукович підписав указ? З однієї сторони, за уряд – Тігіпко, з іншої сторони, за роботодавців – Фірташ&nbsp; (головний спонсор Партії регіонів). І за профспілки – знову&nbsp; Партія регіонів в особі Хари. Ну, це такий партійний міждусобойчик, а не соціальний діалог.</p>
<p>І тому нікому захищати народ, крім опозиції. І опозиція проголосує за цей законопроект.</p>
<p>&nbsp;</p>
<p>ГОЛОС ІЗ ЗАЛУ. Правильно.</p>
<p>&nbsp;</p>
<p>ГОЛОВУЮЧИЙ. Дякую, Андрію Михайловичу, за цінні поради і турботу про Комуністичну партію. Юрій Кармазін, будь ласка.</p>
<p>&nbsp;</p>
<p>13:25:45</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни.</p>
<p>Шановні народні депутати, дивно виглядає, попередній законопроект&nbsp; практично ішов в ногу з цим законопроектом. Тільки там пропонувалося призупинити сплату пені. Тут же ідуть далі,&nbsp; і я дякую&nbsp; авторів і Петра Симоненка, і Матвєєва за те, що вони записали, що до погашення заборгованості з виплат зарплати, інших грошових виплат запровадити мораторій на підвищення ціни тарифів на житлово-комунальні послуги і в побуті вжитий природний газ і електроенергію.</p>
<p>Але я хотів би спитати у авторів: а на яких підставах взагалі народ України, який є власником корисних копалин видобутих тут, в Україні, а видобуто 20,5 мільярдів кубів, ви підвищили газ в ціні до російського?</p>
<p>На яких підставах? Це ви зробили, допомогли зробити в бюджеті, який прийняли. Це ви допомогли і дали можливість уряду Азарова це зробити, і перекласти кошти в кишеню Фірташа. На яких підставах обікрали кожного українця? Бо кожному українцю, громадянину належить це, газ, як те, що дано Богом. І ми говоримо зараз, що ми будемо забороняти підвищувати ціну. Взагалі там мав бути зовсім інший механізм ціноутворення.</p>
<p>Я буду підтримувати цей закон, тому що друга стаття цього закону передбачає в зв'язку з невиконанням державою зобов'язань щодо виплати заробітної плати, а я хотів би сказати, уточнити, мого молодого геніального колегу Павловського, що не півтора мільярда, друже, вони не показують, в казначействі забороняється виставляти, щоби Президент не знав. Так-от завтра Президент…</p>
<p>&nbsp;</p>
<p>ГОЛОВУЮЧИЙ. Обговорення питання завершено.</p>
<p>Я ставлю на голосування пропозицію про включення до порядку денного сесії проекту Закону про першочергові заходи щодо запобігання підвищенню цін і тарифів на житлово-комунальні послуги (реєстраційний номер 8162). Автори законопроекту – Симоненко і Матвєєв. Прошу голосувати.</p>
<p>&nbsp;</p>
<p>13:28:34</p>
<p>За-91</p>
<p>&nbsp;</p>
<p>ГОЛОС ІЗ ЗАЛУ. По фракціях.</p>
<p>&nbsp;</p>
<p>ГОЛОВУЮЧИЙ. По фракціях. Партія регіонів – не голосувала, "БЮТ" – 50, "Наша Україна" – 11, комуністів – 24, "Реформи" – 2, Народної Партії – не голосували, позафракційні – 4. Не включено до порядку денного.</p>
<p>Розглядаємо питання про включення до порядку денного проекту Закону про індексацію пенсій, заробітних плат та соціальних виплат на рівень інфляції (реєстраційний номер 8247).</p>
<p>Соболєв, будь ласка, автор законопроекту.</p>
<p>&nbsp;</p>
<p>13:29:10</p>
<p>СОБОЛЄВ С.В.</p>
<p>Шановний головуючий, шановні колеги! Що мене примусило подати цей законопроект? Я отримав відповідь на своє депутатське звернення від Державного комітету статистики, де я попросив би, дайте розрахунки, на підставі чого ви за минулий рік визначаєте рівень інфляції, індекс споживчих цін на рівні 9,1. Я отримав відповідь від Державного комітету статистики, і ключові положення я хотів би вам проілюструвати. І не лише народним депутатам, які присутні на сесії, а й мільйонам громадян, які щодня мають можливість відвідувати крамниці, ринки, отримувати послуги, в тому числі і комунальні.</p>
<p>Мене вразила відповідь Державного комітету статистики. Бо виявляється, наприклад, на такий продукт як рис за минулий 2010 рік у нас впали ціни на 5 з лишнім відсотків. Хоча, коли ми проаналізували середній показник по країні, то виявилось, 140,8 – зростання цін на рис за один рік. Хліб і хлібобулочні вироби, які так само безпосередньо в обов’язковому порядку проглядаються, коли визначається рівень інфляції. Виявилось, по Державному комітету статистики, - 111 відсотків.</p>
<p>Показник, який ми отримали, визначений безпосередньо фахівцями, який надрукований у всіх засобах масової інформації виробниками, складає 136,9! Вдумайтесь, 111 – 136,9! Ще разючіші ціни, які зросли на рибу. Бо Державний комітет статистики помітив 4 відсотки зростання за рік. Реально зросло майже на 200 відсотків.</p>
<p>Крім того, якщо брати молоко. По їх даних, на молоко зросли ціни на 20 відсотків. По даних безпосередньо, які є виставлення по ключових індикаторах, – 165,3! Сир відповідно: 125 – 142! І цей список далі можна продовжувати. Навіть на улюблений продукт пана Азарова – капуста, у нього, виявляється, зросла за рік на 19 відсотків, а по показниках, які є на сьогодні у відкритому доступі…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>СОБОЛЄВ С.В.&nbsp; 324 відсотки! Ось чому, розрахувавши цей індекс споживчих цін, ми вимагаємо на 42 відповідні відсотки проіндексувати заробітні плати, пенсії і допомогу, які не були проіндексовані згідно з реальним зростанням цін, індексу споживчих цін. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, обговорювати будемо?&nbsp; Записуємося.</p>
<p>Кальченко. Кому?</p>
<p>&nbsp;</p>
<p>13:32:15</p>
<p>КАЛЬЧЕНКО В.М.</p>
<p>Кириленку.</p>
<p>&nbsp;</p>
<p>ГОЛОВУЮЧИЙ. Іван Кириленко, будь ласка. За ним – Князевич.</p>
<p>&nbsp;</p>
<p>13:32:22</p>
<p>КИРИЛЕНКО І.Г.</p>
<p>Шановні друзі, пригадаймо, рівно півтора року тому як біля цієї трибуни вишикувалася в повному складі фракція Партії регіонів і сказала у розпал кризи, що можна підняти соціальні стандарти, а це пенсії, заробітні плати, стипендії, соціальна допомога, можна підняти в 2 рази. Ви простояли півроку тут, з перервами. І добилися. Ви написали один закон і добилися свого рішення. В результаті маємо те, що сьогодні маємо. Отримали результат потім на політичних баталіях і успішно забули.</p>
<p>Друзі, за цей період, за ці півтора року, дійсно, якщо проаналізувати не тільки те, що сказав колега Соболєв, що відбулося на продовольчому ринку. А ви зверніть увагу, ще минулого року, кожна українська сім'я витрачала на продукти харчування 37 відсотків всього бюджету, європейська сім'я – 10-12. На сьогодні офіційні дані: українська середньостатистична сім'я витрачає на продукти харчування 58. І тут же поруч ідуть офіційні рішення офіційних властей або уповноважених органів про офіційне підняття на відповідні не відсотки десяті, а в рази цін на природний газ, на електроенергію, на житлово-комунальні послуги.</p>
<p>Шановні друзі, порахуйте бюджет сім'ї, і ви побачите,&nbsp; це бюджет давно дефіцитний не на відсотки, а в рази. Пеня, а за нею те, що слідує – вилучення житлової площі, вилучення квартир в судовому порядку, людей ставить в безвихідне становище.</p>
<p>Друзі, давайте просто тверезо подивимось на речі. Ми за стабільність у суспільстві, стабільність у владі єсть, але це верхушка. А стабільність у суспільстві є? Давайте за це подумаємо.</p>
<p>І потім, порахували профспілки, які, ми знаємо,&nbsp;як вони рахують, і наскільки це точні цифри,&nbsp; але давайте навіть їм повіримо, що підняття житлово-комунальних послуг&nbsp; і тих платежів, які сьогодні пропонуються, буде коштувати кожній сім'ї приблизно…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>КИРИЛЕНКО І.Г. …приблизно тисячу 700 гривень.&nbsp; 17 мільйонів сімей – це 28&nbsp; мільярдів з кишень українців.</p>
<p>Шановні друзі, не вимагаємо вдвічі підняття, так як вимагали ви, але те, що&nbsp; вимагає закон&nbsp; проіндексувати те, що&nbsp; є реальна ситуація, яка&nbsp; складається на споживчому ринку, на ринку послуг. Не подобається …. напишіть своє, але людей захищати треба, бо ми ризикуємо&nbsp; стабільністю у суспільстві.</p>
<p>Ми пропонуємо підтримати включення до порядку денного , обговорити і прийняти законопроект. Вносьте альтернативний, якщо не подобається. Дякую.</p>
<p>&nbsp;</p>
<p>ГОЛОВУЮЧИЙ. Князевич, мікрофон з місця.</p>
<p>&nbsp;</p>
<p>13:35:24</p>
<p>КНЯЗЕВИЧ Р.П.</p>
<p>Я прошу передати слово Володимиру Карпуку.</p>
<p>&nbsp;</p>
<p>ГОЛОВУЮЧИЙ. Мікрофон Карпука, будь ласка.</p>
<p>&nbsp;</p>
<p>13:35:32</p>
<p>КАРПУК В.Г.</p>
<p>Володимир Карпук, "Наша Україна". Дякую.</p>
<p>Шановні колеги, треба або обов'язково включити цей&nbsp; законопроект до порядку денного і тим паче проголосувати&nbsp; за цей законопроект, тому що індекс споживчих цін закладений у бюджеті на 2011 рік, складає&nbsp; 9,1. За розрахунками вже на сьогодні цей рівень становить 11,2. Тобто рівень інфляції вже перевищую закладений бюджет на 2011 рік.</p>
<p>Уряд говорить про виконання зобов'язань&nbsp; щодо росту заробітної плати. Він в реальному відношення на сьогодні складає 60-80 гривень. Принаймні, уряд недоплачує основним працівникам згідно тарифної сітки в межах кількох сотень&nbsp;&nbsp; гривень. Якщо це для лікаря,&nbsp; це у середньому 600-800 гривень на сьогодні недоплачує.&nbsp; Тим паче, що все це дуже швидко з'їдає інфляція. І вирити навіть статистичним даним, які&nbsp; повинні згідно закону опубліковувати і давати&nbsp; коментарі, все це не робиться і скривається.</p>
<p>Є і звернення про те, щоби заслухати комітет статистики. Але навіть і цей ріст не покриває… це все не покривається&nbsp; ростом інфляцій. І реальні доходи людей значно скорочуються. Тому цей законопроект повинні включити до порядку денного і підтримати його при розгляді. Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Болдирєв.</p>
<p>&nbsp;</p>
<p>13:37:14</p>
<p>БОЛДИРЄВ Ю.О.</p>
<p>Уважаемый Адам Иванович! Уважаемая оппозиция! Если вы думаете, что электорат, как сейчас модно говорить, или другими словами,&nbsp; население Украины все еще продолжает верить вашим пламенным&nbsp; выступлениям, вы заблуждаетесь. Потому что всем давным-давно уже понятно… всем давным-давно уже понятно, что&nbsp; парламент в наше время – это место, где люди борются всего лишь за свое место под солнцем, и мы с вами (да, мы с вами!) сделали его таким.<i>(Шум у залі) </i></p>
<p>&nbsp;Я не снимаю ответственности из себя лично, и с нашей политической силы, но то, что сделали вы, просто несоизмеримо со всем тем, что делал Кучма и мы что делали мы, находясь у власти. Потому что таких вещей как уход в неизвестность 14,8 миллиарда долларов в 2009 году, которые дал Международный валютный фонд, уход в неизвестность в какую-то черную дыру денег от приватизации "Криворожстали", притом, что Миттал, получив&nbsp; "Криворожсталь",&nbsp; стал игроком&nbsp; европейского уровня и поглотил "Арцелор", чего бы он никогда не сделал, не будь у него&nbsp; "Криворожстали". А вы декларируете свою европейскую направленность! То есть вы сыграли против Европы этим.&nbsp;</p>
<p>И другие ваши "достижения". Ну например, крутящаяся сейчас у всех… <i>(Шум у залі) </i>&nbsp;Я…<i>(Шум у залі) </i></p>
<p>&nbsp;Да вы слушайте!&nbsp; Слушайте, изучайте и материальную часть!</p>
<p>Так вот… по закону говорить очень легко. Точно также, как в свое время вы ссылались на официальную статистику, точно также и мы ссылаемся на&nbsp; официальную статистику Комитета по статистике. Инфляция – 9,1 процента, а не 42, как вы пишете.&nbsp; И поэтому… и поэтому&nbsp;ваш… если говорить на вашем языке, то поэтому ваш закон совершенно неуместен. Он не приведет…</p>
<p>&nbsp;</p>
<p>ГОЛОВУЮЧИЙ. Дякую. Суперечки будуть поза сесійним залом, дискусії.</p>
<p>Шановні колеги, я поставлю, ну але якщо я не помиляюсь, в нас є подібний закон про те, що якщо росте інфляція, уряд зобов'язаний індексувати заробітну плату і все інше. <i>(Шум у залі) </i>&nbsp;Покажіть мені уряд, який індексував.</p>
<p>Я ставлю на голосування про включення до порядку денного законопроекту за номером 8247, а саме, проекту Закону про індексацію пенсій, заробітних плат та соціальних виплат на рівень інфляції. Прошу голосувати.</p>
<p>&nbsp;</p>
<p>13:40:19</p>
<p>За-104</p>
<p>&nbsp;</p>
<p>ГОЛОС ІЗ ЗАЛУ. По фракціях.</p>
<p>&nbsp;</p>
<p>ГОЛОВУЮЧИЙ. По фракціях: БЮТ – 60, "Наша Україна" – 16, комуністів – 24, так, позафракційні – 4, решта – не голосували.</p>
<p>Я ставлю на питання… розгляд питання (реєстраційний номер 8108) проект Закону про забезпечення використання нафтогазоносних надр в інтересах українського народу, про включення до порядку денного. Автор законопроекту Гудима, будь ласка, дві хвилини.</p>
<p>&nbsp;</p>
<p>13:41:01</p>
<p>ГУДИМА О.М.</p>
<p>Шановний головуючий, шановні народні депутати, запропонований законопроект є реакцією на наміри уряду укласти мирову угоду з сумнозвісною компанією "Венко" і повернути у власність члена Партії регіонів, найбагатшої людини України шельф Чорного і Азовського моря. Якщо, не дай бог, та афера відбудеться, найбагатша людина України стане найбагатшою людиною Європи. Тому назвати орієнтовну ціну запасів нафти і газу на шельфі неможливо. Це&nbsp; наше майбутнє, це сотні мільярдів метрів кубічних газу, сотні мільйонів тонн нафти. Отже, так діяти не можна.</p>
<p>Але я думаю, що я зараз буду критикувати і свій законопроект, і самого себе. Коли ми це подавали, ми й уявити собі не могли, що Президент Віктор Янукович і міністр Бойко проголосять на весь світ, що вони будуть продавати 20 відсотків газу НАК "Нафтогазу", адже саме НАК "Нафтогазу" як стовідсотково державній компанії ми планували передати всі родовища нафти і газу на шельфі Чорного моря. Нам вже дали сигнал.</p>
<p>Навіть як ви приймете цей закон, коли запаси нафти і газу на шельфі Чорного моря, ви не дозволите нам просто подарувати компанії "Венко" і найбагатшій людині в Партії регіонів і всій Україні, ми продамо тоді увесь НАК "Нафтогаз". І через те, напевно, прийдеться після такої заяви Президента Януковича і міністра Бойко подавати опозиції новий законопроект, яким забороняти продаж 20-відсоткового пакету акцій. Поки Президент із своїми міністрами цього не зробив, в нас є єдиний шлях…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ГУДИМА О.М.&nbsp; Майбутнє наших дітей… Ми не повинні це робити для збагачення наших олігархів, бо якщо багатша людина України стане найбагатшою людиною Європи, то 46 мільйонів України від того нічого не виграють. Вони…</p>
<p>&nbsp;</p>
<p>ГОЛОВУЮЧИЙ. Дякую. Хто бажає взяти участь в обговоренні? Записуємося.</p>
<p>Чечетов, будь ласка. За ним – Кармазін.</p>
<p>&nbsp;</p>
<p>13:43:56</p>
<p>ЧЕЧЕТОВ М.В.</p>
<p>Уважаемые коллеги, вы знаете, вот есть ошибки, которые… Не ошибается тот, кто ничего не делает. А когда человек что-то делает, ошибается в процессе работы, это не страшно, если он ошибку увидел, исправил и так далее.</p>
<p>Но есть ошибки, которые делаются сознательно и которые исправить невозможно. Как говорится,&nbsp; ошибка раз и навсегда. Так вот я хочу назвать одну ошибку, которая сделана была сознательно раз и навсегда, которая будет наносить ущерб нашей экономике, нашим национальным интересам всегда и исправить ее уже невозможно. Когда в предыдущие пять лет мы пытались сделать из России врага, потом заморозили, был беспрецедентный случай, мы заморозили пол-Европы в начале 2009 года, без газа оставили, тогда быстро воспользовались нашим ляпом наши партнеры и на западе, и на востоке. Тогда россияне договорились с европейцами и говорят: вас все время будет лихорадить Украина, все время будет лихорадить, поэтому давайте&nbsp; прогоним две обходных трубы и все, это гарантия того, что вы всегда будете с газом и с теплом.</p>
<p>И теперь, на сегодняшний день: южный поток, северный поток и наша труба. Если раньше ценность нашей трубы была в том, что газ шел по нашей трубе весь, то теперь в лучшем случае мы должны будем бороться за квоту. Как не уговаривает Виктор Федорович, как не уговаривает Николай Янович Азаров, все-таки отказаться от северного потока, мы будем гарантировать транзит. А Россия правильно говорит, десять лет, да, гарантия 10 лет, что чудачеств не будет, а где гарантия, того что через десять лет новые чудаки не придут и опять не заморозят Европу? А интересы России вечные, и в итоге две обходных трубы пошло и все, мы потеряли раз и навсегда. Ценность нашей трубы, когда идет газ. Если газа нет – это&nbsp; груда ржавеющего металла, можно на нее сесть, ножки свесить и греться на солнышке.</p>
<p>Поэтому надо привлекать инвесторов...</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ЧЕЧЕТОВ М.В. Надо привлекать инвесторов, надо заинтересовывать и россиян и западную Европу и таким образом всем совместно поднимать статус нашей трубы, увеличивать количество газа, которое по ней пройдет&nbsp; и тем самым зарабатывать на транзите. Вот это главное, поэтому закон предлагается…</p>
<p>&nbsp;</p>
<p>ГОЛОВУЮЧИЙ. Кармазін, за ним Соболєв.</p>
<p>&nbsp;</p>
<p>13:46:36</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни.&nbsp;</p>
<p>Шановні народні депутати, я хочу вас повернути до далекого 2004-2005 років, коли ставилося питання про приватизацію "Укррудпрому". Забули? А я хочу сказати, що з цієї трибуни я закликав вас: не робіть цього! Зробили, в тому числі і ті, хто сидять в оранжевому таборі. Зробили, віддали куди, що, кому? Порушення Конституції було явне, зробили.</p>
<p>Тепер інше питання. НАК "Нафтогаз України". Я дякую пану Гудимі, що він виніс проект, але криком кричали: не робіть ніяких національних акціонерних компаній, це дурість, це проти права, все одно зробили, вона стовідсотково належить державі. Якщо акціонерна, то вже є проблема, велика проблема, хоча дійсно належить державі. Продавати чи не продавати – звісно&nbsp; не можна продавати "Нафтогаз".</p>
<p>І зараз пан Чечетов тут казав, що ось стратегічну помилку зробили там щось перед Росією і так далі. Підніміться з колін, шановні регіонали, не плазуйте перед Росією, вони теж стоять в черзі за нашими, саме за нашими вуглеводами, саме вони стоять за компанією "Венко". В що, цього не бачили, що вони діляться, вони "смотрящих" присилають в Донецьк з Москви, ви цього ще не знаєте? То я вам відкрию правду тоді, і навіть не росіяни за національністю, якщо і цього не знаєте.</p>
<p>Через це, шановні, я хочу сказати, давайте ми в Україні наводити самі разом лад, це перше. А тут зараз розглядали питання про сільські школи, про інше все, я вам нагадаю, вашому уряду, якого нема тут, що мільйон підручників із 5 мільйонів ви не забрали для десятикласників зі складів …</p>
<p>&nbsp;</p>
<p>ГОЛОВУЮЧИЙ. Дякую.&nbsp; Соболєв Сергій.</p>
<p>&nbsp;</p>
<p>13:48:50</p>
<p>СОБОЛЄВ С.В.</p>
<p>Шановні колеги, я хотів би дійсно подякувати пану Гудимі за внесений законопроект і хотів би нагадати, ви знаєте, унікальна ситуація. А давайте згадаємо,&nbsp; а хто, власне, був засновником тієї компанії, якій хотіли передати всі надра Причорномор’я і Приазов’я. Я думаю, вже забули дехто.</p>
<p>Чотири студентки, які були засновницями нібито міжнародної компанії "Венко Прикерченська". До речі, одна з цих студенток зараз дає обширні інтерв’ю в пресі, розказує, що вона дозволяє собі, проїжджаючи по&nbsp; столичному шосе, подивитися і придивитися в салоні "Мерседес", і вона його купує, не думаючи. У мене завжди виникають питання стосовно того, так в які ж руки будуть віддавати це, і хто стоїть за цими студентками.</p>
<p>А тепер ключове питання. Що, власне,&nbsp; нас очікує в разі, якщо&nbsp; не буде&nbsp;&nbsp;&nbsp;&nbsp;&nbsp; ухвалений такий законопроект. На мій погляд, нас очікує одне: ми не будемо вже думати про те, де буде проходити труба, бо нам буде "труба".&nbsp; Країні буде "труба", якщо запаси нафти і газу, на які&nbsp; ми можемо розраховувати і які ми будемо, я&nbsp; переконаний, видобувати, в тому&nbsp; числі застосовуючи світові технології видобутку глибинні, ми не будемо мати навіть доступу до них.</p>
<p>Саме тому, якщо цей законопроект не буде ухвалений сьогодні в сесійній залі, я переконаний, це початок національної трагедії, розбазарення національного майна, за яке буде відповідати кожний, хто не проголосує за цей законопроект.</p>
<p>Тому ще раз його підтримуючи, я хотів би, щоб сесійний зал ухвалив таке рішення. Дякую.</p>
<p>&nbsp;</p>
<p>ГОЛОВУЮЧИЙ. Так, будь ласка, фракції, які не виступили і групи.&nbsp; Каплієнко, одна хвилина, а потім – Цибенко.</p>
<p>&nbsp;</p>
<p>13:50:53</p>
<p>КАПЛІЄНКО В.В.</p>
<p>Щиро дякую, Адаме Івановичу. Ми доволі широко обговорювали це питання. Безумовно, держава Україна потребує на захист своїх власних інтересів, і зокрема це&nbsp; відноситься до нафтогазових надр і континентального шельфу України Чорного чи Азовського морів.</p>
<p>Але я хотів би нагадати, які пропозиції вносяться цим законопроектом. Перше. Це встановити монополію "Нафтогаз України" як&nbsp; єдиного користувача.</p>
<p>Друге. Що вуглеводні, які видобуваються&nbsp; "Нафтогаз України",&nbsp; мають використовуватися виключно на внутрішні потреби.</p>
<p>І третє. Щоб обмежити перелік ділянок та надр, які не можуть передаватися&nbsp; на користування на умовах угод про перерозподіл продукції.&nbsp; Але, не дивлячись на це, ми на сьогоднішній день маємо ситуацію, коли в Україні відсутні технології&nbsp; щодо добичі такого газу&nbsp; і&nbsp; розробки тих нафтогазових родовищ.</p>
<p>Друге. Ми не маємо коштів. І зокрема через це перед нами стає питання, в який спосіб їх знайти, тобто ми потребуємо на інвестиції.&nbsp;</p>
<p>І саме головне. Цей закон, на наш погляд, носить в деяких питаннях технічно-популістський характер, тому що протирічить частині другій&nbsp;&nbsp; статті…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте, будь ласка.&nbsp;&nbsp;</p>
<p>&nbsp;</p>
<p>13:52:06</p>
<p>КАПЛІЄНКО В.В. Тому що протирічить 85 статті Конституції. У даному випадку ми, уклавши такі рішення, вийдемо за межі наданих нам повноважень.</p>
<p>Тому ми&nbsp; закликаємо законодавчу ініціативу повернути на доопрацювання, доопрацювати і внести повторно до зали. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Цибенко, фракція комуністів.</p>
<p>&nbsp;</p>
<p>13:52:30</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко.</p>
<p>Шановні колеги, ви знаєте, коли ми розглядаємо цей законопроект, питання про включення&nbsp; його до порядку денного, ще раз згадуємо про те, що правда дуже часто криється&nbsp; в дрібницях.</p>
<p>А мова йде ось про що. Проект Закону називається про Закон про забезпечення використання нафтогазоносних надр в інтересах українського народу. А виявляється, що зміст&nbsp; документу&nbsp; зводиться до&nbsp; лише одного регіону, а саме шельфу Чорного моря. І не тому, що це шельф Чорного моря і багато там, великі поклади, а тому, що ніби то не тому збираються повернути. Даруйте, але це мені нагадує прислів'я про того солдата, &nbsp;який має носити у себе в ранці&nbsp; маршальський жезл.</p>
<p>&nbsp;Мені абсолютно байдуже, якого прапора власник нафтогазоносної свердловини –&nbsp; чи то він того кольору, чи іншого. Тобто я хочу підкреслити, що ми проголосуємо за цей документ, але для того, щоб подивитись, що робиться на Полтавщині, що робиться в Західній Україні, що робиться на…</p>
<p>&nbsp;</p>
<p>ГОЛОВУЮЧИЙ.&nbsp; Я ставлю на голосування про включення до&nbsp;&nbsp;&nbsp; порядку денного проекту Закону про забезпечення використання нафтогазоносних надр в інтересах українського народу. Реєстраційний номер 8108. Прошу голосувати.&nbsp;</p>
<p>&nbsp;</p>
<p>13:54:08</p>
<p>За-103</p>
<p>Не підтримано рішення.</p>
<p>&nbsp;</p>
<p>ГОЛОС ІЗ ЗАЛУ. По фракціях.</p>
<p>&nbsp;</p>
<p>ГОЛОВУЮЧИЙ. Та, ну, зрозуміло, по фракціях. БЮТ – 62, "Наша Україна" – 12, комуністів – 24, Реформи – 2, позафракційні – 3Ю, решта – не голосувало.</p>
<p>Я ще раз повторюю, решта фракцій, груп не голосувала. Читайте, хто не вивчив абетки, підійдіть, я розкажу.</p>
<p>Розглядається питання про включення до порядку денного проекту Постанови про заслуховування інформації Кабінету Міністрів України щодо стану соціально-економічного розвитку держави за 2010 рік (реєстраційний номер 8167) (автор проект постанови – Яценюк Арсеній Петрович). Будь ласка.</p>
<p>&nbsp;</p>
<p>ГОЛОС ІЗ ЗАЛУ. Перерва.</p>
<p>&nbsp;</p>
<p>13:55:02</p>
<p>ЯЦЕНЮК А.П.</p>
<p>Шановні народні депутати!</p>
<p>&nbsp;</p>
<p>ГОЛОВУЮЧИЙ. Я оголошую до завершення цього питання продовження засідання. Будь ласка.</p>
<p>&nbsp;</p>
<p>ЯЦЕНЮК А.П. Верховна Рада України поступово втратила одну з основних своїх функцій – це парламентський контроль. Після внесення змін до Конституції та після прийняття цим парламентом змін до Закону України "Про Кабінет Міністрів" парламент перетворився в статистів, які, як правило, голосують по вказівці Адміністрації Президента України.</p>
<p>Кабінет Міністрів, який повинен бути підзвітний і підконтрольний Верховній Раді України протягом року жодного разу не звітував за свою діяльність. Він і не міг цього зробити. Тому що парламентська більшість, яка призначила тоді цього Прем'єр-міністра і цей склад Кабінету Міністрів,&nbsp; навіть не спромоглася на те, щоб вимагати у чинного Кабінету Міністрів програму дій уряду. Немає програми дій уряду, немає звіту Кабінету Міністрів. Немає звіту Кабінетів Міністрів, немає жодної відповідальності.</p>
<p>Саме тому я пропоную, щоби ця Верховна Рада, незалежно від того чи це ліва, чи це права частина парламенту на кінець-то встала з колін, пробудилася і сказала: ми не просто депутати-статисти, а точніше, найняті працівники Адміністрації Президента Януковича, а люди, які виконують обов'язок перед народом України і хочуть запитати у чинного прем'єра і у чинного Кабінету Міністрів:</p>
<p>Перше – про ціни, друге – про адміністративну реформу, третє – про податкову реформу, четверте – про пенсійну реформу, п'яте – про програму дій уряду, якої немає, шосте – про програму соціально-економічного розвитку на 2011 рік, якої також немає. І дадуть оцінку тому, що відбувається в країні протягом останнього року.</p>
<p>Ця постанова є єдиний законний шлях запросити сюди весь склад уряду і запитати в них, що коїться з українською економікою, що коїться з соціальним захистом держави, і що коїться взагалі з країною. Саме тому я звертаюсь до вас, проголосуйте за цю постанову …</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЯЦЕНЮК А.П. Запросіть той уряд, який ви призначали, і спитайте у них, чи зробили вони, можливо, хоча би для вас те, що вони обіцяли вам? Тому що народу України вони збрехали все.</p>
<p>&nbsp;</p>
<p>ГОЛОВУЮЧИЙ. Так. Хто бажає виступити, прошу записатися. Іван Кириленко. За ним Кармазін. Томенко Микола, прошу.</p>
<p>&nbsp;</p>
<p>13:57:55</p>
<p>ТОМЕНКО М.В.</p>
<p>Шановні колеги, я думаю, що постановка питання, з якою виступив Арсеній Петрович Яценюк, абсолютно правильна, хоча я вважав би, що було би більш справедливо, ефективно і активно, щоби завтра у виступі Президент України Віктор Янукович, проаналізувавши те, що відбулося за 2010 рік, оголосив про відставку уряду Азарова. Це було би правильно з точки зору реальної ситуації за останній рік.</p>
<p>Ми знаємо статистику, ми знаємо соціально-економічну ситуацію, знаєте те, що із реальних обіцянок уряду якщо і щось зроблено, то з рівністю до навпаки. Був період, коли була мода на обіцянки, а тепер всі міністри думають як виправдати ці обіцянки. От недавно появився цікавий рейтинг, що виконані обіцянки Президента Януковича, і в 500 кращий ВУЗів світу є велика кількість українських ВУЗів. Експерти проаналізували, дійсно, був такий російський рейтинг, який, звичайно, критикували в світі. Але цей рейтинг за навчальний рік 2006 і 2007, да, був тоді Президент Віктор Ющенко, а міністр освіти Станіслав Ніколаєнко. Тільки я не зрозумів, Табачник за якого президента звітує? Була спроба сьогодні знайти якусь статистику і проінформувати, що зроблено щось добре.</p>
<p>Я вас поінформую, що сьогодні начальник управління статистики деякі в кабінетах голів обласних адміністрацій разом з губернаторами пишуть цифри по безробіттю, по кількістю робочих місць і відкриття малого і середнього бізнесу. Я не хочу звинувачувати всю статистику, але підробка, фальсифікація статистики іде на обласному рівні, це абсолютно очевидно.</p>
<p>Тому абсолютно реальну картину того, що відбулось в 2010 році, ми мусили послухати і мусили знати. От, до речі, відкрив зараз «Економічну правду», написано: «Аналітична записка Служби безпеки. За 2010 рік 60 мільярдів гривень виведено через конвертаційні центри. В Києві – 17 мільярдів, в Донецьку – 10 мільярдів».</p>
<p>У мене питання, а хто ж буде відповідати а це? Ще раз кажу, ми підтримуємо цю постанову. Але було б правильно, щоб завтра Віктор Янукович звільнив уряд без доповіді у Верховній Раді.</p>
<p>&nbsp;</p>
<p>ГОЛОВУЮЧИЙ. Кармазін Юрій.</p>
<p>&nbsp;</p>
<p>14:00:20</p>
<p>КАРМАЗІН Ю.А.</p>
<p>Юрій Кармазін, Партія захисників Вітчизни. Шановні народні депутати! Я солідарен з Миколою Томенко. Він правильно поставив питання. А до головуючого. Сьогодні шановного мною Адама Івановича Мартинюка я хочу запитати. Адам Іванович, ви я головуючий маєте забезпечити умови для депутатів працювати. Але це не значить тільки, що у нас має горіти світло. Це значить, що отут мають сидіти такі от люди, які є Урядом України.</p>
<p>Через це у мене питання. І дякуючи Арсенію Петровичу Яценюку за внесення проекту я його хочу запитати. Арсеній Петрович, а як ми доповідаємо проекти, в скороченому варіанті такий проект, без уряду, без тих, кого він стосується?! Та це ж взагалі ганебно, це ганебно! Відкриємо статтю 116 Конституції. Що робить уряд? Виявляється, він має забезпечити проведення фінансової, цінової, інвестиційної, податкової політики, політики в сферах праці і зайнятості населення, соціального захисту, освіти, науки і культури. А я вам вже сказав як. Мільйон підручників для 10 класу, рік кінчається, людям іспити здавати, вони не розвезли їх. Що, може опозиція хай допоможе?</p>
<p>Я звертаюсь офіційно до тих, хто сьогодні сидить в уряді, Партія захисників Вітчизни забезпечить доставку підручників, які надруковані за державні кошти. Дайте можливість, ми це зробимо!</p>
<p>Тепер, що стосується стану соціально-економічного розвитку, то він такий, що завтра Президент має оголосити про те, що уряду в нас нема. Я оголошував тут неодноразово, що відбувається з Конституцією, як вона дотримуються в Одеській області і всій Україні. Так от у нас знайшли кошти, 130 тисяч, на проведення…</p>
<p>&nbsp;</p>
<p>ГОЛОВУЮЧИЙ. Дякую. Сідайте, Юрію Анатолійовичу.</p>
<p>Шановні колеги, обговорення питання завершено. (<i>Шум у залі</i>) Почекайте, почекайте. Я просив би допомогти мені Сергія Володимирова Саса, щоб він підійшов до члена тіньового Кабінету Міністрів Кармазіна і пояснив йому, що ми питання не розглядаємо, ми ведемо мову про включення до порядку денного. Якщо включимо, тоді будемо слухати Кабмін. (<i>Шум у залі</i>)</p>
<p>Так, від фракцій, які не виступили, Чечетов.</p>
<p>&nbsp;</p>
<p>14:03:16</p>
<p>ЧЕЧЕТОВ М.В.</p>
<p>Уважаемый Адам Иванович, уважаемые коллеги! Буквально три тезиса, в качестве реплики автору.</p>
<p>Было сказано, что кто-то Партию регионов поставил на колени. Я хочу ответить стихами поэта: "Донбасс еще никто не ставил на колени и никому поставить не дано…". И вам, Арсений Петрович, не советую стоять на коленях ни перед Западом, ни перед Востоком, надо служить Украине.</p>
<p>Второй тезис, что уряд вроде бы для нас работает, депутатов, или кого-то. Уряд работает для Украины, для народа.</p>
<p>И наконец, третье, есть Регламент, пожалуйста, персонифицируйте, 150 подписей,&nbsp; вносите и будем рассматривать. Четко, чтобы была ясность,&nbsp; кто подписал конкретно, 150 подписей и уряд будет здесь на&nbsp; трибуне и будет отвечать.</p>
<p>Мы предлагаем&nbsp; не голосовать за этот законопроект. Спасибо.</p>
<p>&nbsp;</p>
<p>ГОЛОВУЮЧИЙ. Хлинина, Яценюк.</p>
<p>&nbsp;</p>
<p>14:04:17</p>
<p>ЯЦЕНЮК А.П.</p>
<p>Шановні колеги, я переконаний у тому, що раніше чи пізніше Президент України&nbsp;&nbsp;&nbsp;&nbsp; Віктор Янукович відправить Кабінет Міністрів&nbsp; Азарова у відставку. І вся ця частина, яка сьогодні&nbsp; представляє, так звану, більшість, буде&nbsp; аплодувати Президенту і казати: "Яке ви мудре рішення&nbsp; прийняли, Вікторе Федоровичу".</p>
<p>Саме тому я до вас звертаюсь, зробіть це швидше, і він&nbsp; вам також, може, подякує.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Обговорення завершено. Суть зводиться до того, якщо я не помиляюсь,&nbsp; більше роки ви вже збираєте підписи. Де вони? Дійсно, прав колега Чечетов, 150 підписів, і не буде ніяких проблем, тому що за результатами нашої постанови,&nbsp; навіть якщо ми заслухаємо Кабінет Міністрів,&nbsp;&nbsp; то ніякого рішення кадрового щодо Кабінету Міністрів&nbsp;&nbsp; ми з вами прийняти&nbsp; не зможемо. Це буде просто обговорення&nbsp; питання і не більше, а є конституційна норма.</p>
<p>Я ставлю на голосування&nbsp; про включення до порядку денного&nbsp; проекту Постанови про заслуховування інформації&nbsp; Кабінету Міністрів&nbsp; щодо стану соціально-економічного розвитку&nbsp; держави за 2010 рік (реєстраційний номер 8167).</p>
<p>&nbsp;</p>
<p>14:06:01</p>
<p>За-93</p>
<p>Проект постанови не підтримано. Питання до прядку денного не включено. Єфремов, будь ласка.</p>
<p>&nbsp;</p>
<p>14:06:15</p>
<p>ЄФРЕМОВ О.С.</p>
<p>Уважаемые коллеги, я попросил слова…</p>
<p>&nbsp;</p>
<p>ГОЛОВУЮЧИЙ.&nbsp; Пропозиція, щоб продовжити засідання.</p>
<p>&nbsp;</p>
<p>ЄФРЕМОВ О.С. Я попросил слова. В своем выступлении Николай Владимирович Томенко сказал очень серьезную вещь. Он сказал, что отдельные главы администраций приглашают руководителей управления&nbsp; статистики и корректируют статистические данные.</p>
<p>Я думаю, что все вы знаете, что эти данные действия&nbsp; попадают под&nbsp; уголовную ответственность. Поэтому либо Николай Владимирович должен озвучить кто этим вопросом занимается и подать соответствующее представление на привлечение к уголовной ответственности, либо он тогда является сам соучастником&nbsp; данных процессов, скрывая данную информацию. поэтому я предложил бы нашему коллеге все-таки озвучить эти фамилии и подать соответствующее представление на этих людей. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, будемо завершувати засідання. Дозвольте зробити оголошення.</p>
<p>Відповідно до статті 13 Закону України&nbsp; "Про статус народного&nbsp; депутата України", статей 59 і 60 Регламенту Верховної Ради України та згідно особисто поданої&nbsp; заяви повідомляю про входження народного депутата України Скубенка Володимира Петровича до складу депутатської фракції Партії регіонів.</p>
<p>Ранкове засідання Верховної Ради оголошую закритим. Працюємо у комітетах. Я прошу комітети розглянути ті питання, які ми включили вчора до порядку денного, з тим, щоб завтра ми їх могли реалізувати.</p>
<p>Завтра початок роботи о 10-й годині.&nbsp;</p>
<p>&nbsp;</p>
</div>
