Стенограма пленарного засідання
14 липня 2015
&nbsp;
<p align=center>ЗАСІДАННЯ ШІСТДЕСЯТ ДРУГЕ</p>
<p align=center>Сесійний зал Верховної Ради України</p>
<p align=center>14 липня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:06:48</p>
<p>ГОЛОВУЮЧИЙ. Доброго дня, шановні колеги! Прошу займати свої місця. Ми розпочинаємо нашу роботу, шановні колеги народні депутати. Прошу підготуватись до реєстрації і зайняти свої місця.</p>
<p>Будь ласка, прошу включити систему "Рада" для реєстрації народних депутатів України.</p>
<p>10:07:39</p>
<p>305 народних депутатів у залі.</p>
<p>Шановні колеги! Оголошую ранкове пленарне засідання Верховної Ради України відкритим.</p>
<p>Перед тим, як ми розпочнемо нашу роботу, шановні колеги, давайте привітаємо з днем народження наших колег народних депутатів України! Альону Володимирівну Кошелєву вітаємо з днем народження! <i>(Оплески)</i></p>
<p>У Володимира Михайловича Кацуби сьогодні день народження. Вітаємо вас, шановний Володимир Михайлович! <i>(Оплески)</i></p>
<p>&nbsp;І Дмитра Володимировича Лінька. Вітаємо з днем народження, Дмитро Володимирович! <i>(Оплески)</i></p>
<p>&nbsp;Шановні колеги народні депутати, ми розпочинаємо з вами пленарний тиждень. У нас є надзвичайно багато питань, які ми маємо розглянути, важливих. І я хочу, в першу чергу, закликати всіх до системної якісної роботи. Я би дуже хотів, щоб ми визначилися і прийняли ряд законів України, які стоять в порядку денному, які очікують від нас люди, Україна. В&nbsp; тому числі питання економічної стабільності; соціальної сфери; освіти, науки; питання щодо чергового кроку позбавлення недоторканності депутатів і суддів; питання місцевих виборів, які очікує вся країна; питання включення в порядок денний змін до Конституції в частині децентралізації влади,&nbsp;&nbsp; історичного рішення, розгляд якого заплановано на четвер, щодо справжнього повернення людям права управляти владою; і багато інших питань, шановні колеги, в рамках реформи Міністерства внутрішніх справ. Це все потребує нашої якісної роботи. Тому після виступів фракцій я запропоную режим роботи парламенту на цей день. Буду очікувати, що ви це підтримаєте.</p>
<p>Шановні колеги, події, які відбулися у Мукачевому, сколихнули всю країну, і вважаю, що кинули виклик державі, державності. Ми маємо побороти бандитизм, ми маємо побороти корупцію, контрабанду – все те, що сьогодні явищем, яке знищує нашу державу. І я вважаю, що в даному випадку не може осторонь стояти цьому процесу український парламент, і сьогодні ми визначимося щодо нашої участі у розслідуванні того, що відбулося, для того, щоб незалежно не від чого визначити винних, за якими би&nbsp; гаслами вони не ховалися, за якими погонами або званнями, службами, громадськими формуваннями. Кожен, хто порушив закон, має відповідати перед законом, перед людьми і всі мають знати, що якщо, не дай Бог, створив, скоїв злочин, він обов'язково буде покараний.</p>
<p>Шановні колеги, прошу всіх сконцентруватись на роботі, прошу займати свої місця, підготуватись для реєстрації на виступи відповідно до Регламенту, від фракцій і груп у нас відведено 30 хвилин, і розпочнемо розгляд питань порядку денного. Просив би всіх, шановні колеги, сконцентруватись на роботі, кожна хвилина дуже важлива щодо розгляду і прийняття рішень. Будь ласка, реєструйтесь на виступи від фракцій і груп. Будь ласка, шановні колеги, народний депутат Бондар Віктор Васильович, група партія "Відродження". Будь ласка.</p>
<p>&nbsp;</p>
<p>10:12:37</p>
<p>БОНДАР В.В.</p>
<p>Шановний Володимире Борисовичу, шановні колеги, я думаю, вся країна третій день з жахом спостерігає за розвитком подій в Мукачевому. Ми багато говоримо про те, що Україна має набувати європейських цінностей, що ми рухаємося в Європейський Союз, що ми будуємо сучасну європейську державу. Але саме такими діями, які проводить сьогодні Правий сектор у Мукачеве, Європа починає будувати новий кордон з Україною, посилювати кордони з України і замість того, щоб робити європейську інтеграцію вони на нас починають дивитися як країну схожу на Сомалі, Сірію, Лівію. Тобто країни, де внутрішній розгул бандитизму, де зброя в руках гуляє по всій країні, де хто хоче,&nbsp; створює собі тренувальні табори, бази, озброєні, машини колонами їздять по цивільних мирних містах не тільки на сході, де іде війна, а в центрі країни, на заході. Ми бачимо з вами, як Правий сектор будує блокпости під Києвом, зупиняє машини, перевіряє хто їде, відверто, чесно на камери говорять, що поставили собі за задачу контролювати переміщення працівників Міністерства внутрішніх справ та інших силових органів. Скажіть, в якій країні таке б дозволили? В якій сучасній європейській країні такі процеси відбувалися би?</p>
<p>У Франції, коли кілька місяців тому назад, в січні, здається, терористи захопили заручників, розстріляли редакцію газети відомої французької, спецназ за один день зачистив всіх і закінчив цю брудну історію. І ніхто в Європі не підняв питання чи законне це чи ні.</p>
<p>Тому ми, депутатська група "Парія "Відродження", вимагаємо заслухати все-таки звіт керівників силових органів і дати правову оцінку всім подіям, які сьогодні відбуваються. Якщо Правий сектор – це політична організація, то вони мають займатися політикою. Якщо це озброєне військове об'єднання, то вони мають бути на сході і воювати за незалежність країни і давати відповідну оцінку своїм діям. Сьогодні це по суті банда, яка озброєна, не має ніякої належності до правоохоронних органів і роблять те, що вони хочуть. Тому я думаю, що ми маємо поставити оцінку цим питанням, дати…</p>
<p>&nbsp;</p>
<p>ГОЛОС ІЗ ЗАЛУ. Я тобі зараз дам "банда"! Ти, банда ходяча!</p>
<p>&nbsp;</p>
<p>ГОЛОВУЮЧИЙ. Володя! Володя! Шановні колеги, тримайте себе, будь ласка, в руках. Тримайте себе в руках, я наголошую на цьому. Я думаю, що тут багато людей, у кого з фізичною силою все нормально, але ж ніхто не підскакує. Демократія в тому і полягає, що кожен говорить те, що вважає за необхідне. Колеги! Колеги! Колеги, будь ласка, завершуйте!&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>БОНДАР В.В. Тому ми просимо заслухати все ж таки керівників правоохоронних органів&nbsp; і дати належну&nbsp; оцінку діям "Правого сектору"&nbsp; по відношенню до цивільних громадян&nbsp; України.</p>
<p>Дякуємо і думаємо, що кожна людина&nbsp; розуміє, що&nbsp;&nbsp;&nbsp; поведінку свою треба контролювати так само як кожна&nbsp; нормальна людина&nbsp; вміє себе контролювати психічно і фізично. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, народний депутат Лапін, Ігор Лапін,&nbsp; "Народний фронт",&nbsp; будь ласка.&nbsp; Ігор Лапін,&nbsp; "Народний фронт".</p>
<p>Максим Бурбак, керівник&nbsp;&nbsp; фракції. До речі,&nbsp; шановні колеги, хочу оголосити, що відповідно до Регламенту&nbsp; Верховної Ради&nbsp; України і згідно з протоколом&nbsp; засідання депутатської фракції політичної парії&nbsp; "Народний фронт" у Верховній&nbsp;&nbsp; Раді&nbsp;&nbsp;&nbsp; восьмого скликання від 3 липня 2015 року, повідомляю про&nbsp; обрання головою депутатської фракції&nbsp; "Народний фронт"&nbsp; народного депутата України Бурбака Максима&nbsp; Юрійовича. Вітаємо&nbsp;&nbsp; з обранням! І запрошую до слова керівника&nbsp; фракції&nbsp; "Народний фронт",&nbsp; будь ласка.&nbsp;&nbsp;</p>
<p>&nbsp;</p>
<p>10:17:21</p>
<p>БУРБАК М.Ю.</p>
<p>Шановний головуючий, шановні&nbsp; депутати, шановні журналісти! Мукачівська стрілянина як "прорваний нарив" показує нам, де&nbsp; потрібно викорінювати корупцію. І правильно зробив&nbsp; Прем'єр-міністр, наказавши звільнити всю вертикаль Закарпатської митниці,&nbsp; і провести&nbsp; розслідування всіх фактів корупції. Думаю, така доля&nbsp; повинна чекати і інші митниці.</p>
<p>Парламенту необхідно підтримати законопроекти, які&nbsp; продовжують реформу Міністерства внутрішніх справ, сьогодні в порядку денному стоять такі законопроекти, які спрямовані на боротьбу з корупцією. Ми відстоюємо і будемо голосувати за заняття&nbsp; депутатської недоторканності та недоторканності суддів.&nbsp; Розслідування справи Мукачеве не повинно закінчитись нічим,&nbsp; лише через чиюсь недоторканність, бандитів і їх покровителів треба притягнути&nbsp; до відповідальності, і&nbsp;&nbsp; нетреба прикриватись патріотичними знаменами, і задурювати людям голови. Герої – це коли на фронті воюють. А коли в тилу ділять&nbsp; контрабанду – це&nbsp; вже звичайні бандити та злочини.</p>
<p>Прикро, що все це&nbsp; відбувається, коли урядова делегація зараз перебуває в Сполучених Штатах Америки, Канаді, Великобританії, де переконує іноземних інвесторів, що&nbsp; інвестиційна привабливість в Україні є.</p>
<p>Учора прем'єр-міністр Арсеній Яценюк мав зустріч з Президентом Сполучених Штатів Америки – Бараком Обамою, віце-президентом США Джозефом Байденом, які підтримали курс реформ, які&nbsp; проводяться зараз урядом в Україні.</p>
<p>Прем'єр-міністр Арсеній Яценюк звернувся до іноземних банкірів та інвесторів з пропозицією інвестицій в основні і привабливі галузі нашої економіки - це сільське&nbsp; господарство, інфраструктура, енергетика.&nbsp; Він закликав американський бізнес взяти участь в процесі&nbsp; широкомасштабної приватизації. І ми повинні&nbsp; теж допомогти – прийнявши&nbsp; відповідні&nbsp; законопроекти.</p>
<p>Прем'єр-міністр звернувся і до нас – до українського парламенту, який повинен прийняти низку необхідних законопроектів цього тижня для того, щоб впроваджувати курс реформ.</p>
<p>Сьогодні у нас в порядку денному стоять законопроекти урядові. Ухвалення, яких&nbsp; дозволить продовжити співпрацю з&nbsp; Міжнародним валютним фондом і залучити понад 3 мільярдів доларів до&nbsp; економіки, що дасть можливість&nbsp; стабілізувати валютний курс та&nbsp; стабілізувати економічну ситуацію в країні.</p>
<p>Цього тижня парламент повинен дати старт конституційній реформі по децентралізації. Ми теж будемо голосувати за зняття недоторканності суддів та депутатів. Ми не маємо права закривати цю сесію доки всі нагальні питання&nbsp; реформування України не прийняті. Для цього у нас&nbsp; є право при необхідності скликати&nbsp; й позачергове пленарне засідання.</p>
<p>І на останок. Усі зараз захоплюються&nbsp; досвідом Грузії – впровадження реформ. Але в Грузії парламент приймав всі урядові законопроекти, прикро, але у нас це на рівні 30 відсотків відбувається.</p>
<p>Тому, шановні колеги, давайте цього тижня плідно працювати і приймати такі необхідні&nbsp; законопроекти для того, щоб Україна продовжила курс реформ, який підтримується усім світом. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Анатолійович Бойко, "Опозицій блок".</p>
<p>&nbsp;</p>
<p>10:20:45</p>
<p>БОЙКО Ю.А.</p>
<p>Шановний пане Голово! Шановні народні депутати! Минулого тижня на засіданні контактної групи по Донбасу представник ОБСЄ Мартін Сайдік задекларував, що переговори пройшли конструктивно. Це дає надію на подальшу деескалацію, відведення озброєння і примирення.</p>
<p>"Опозиційний блок" повністю підтримує ці заходи і вимагає розгляду парламентом відповідних законів по Мінських угодах заради завершення конфлікту дипломатичним шляхом.</p>
<p>В той же час велику стурбованість викликали останні події в Мукачевому. Ще кілька тижнів тому "Опозиційний блок" з парламентської трибуни попереджав про загострення криміногенної ситуації в країні. Не дочекавшись виразної реакції влади, ми вимагаємо створити ТСК для розслідування подій та контролю парламентом ситуації. Те, що сталося в Мукачевому, приклад того, що відбувається в цілому країні.</p>
<p>Минуло 500 днів нової влади. Це час нездійснених обіцянок українським громадянам і тотальної втрати заощаджень. Днями Міністерство фінансів переможно відрапортувало, що населення стало продавати більше доларів, ніж купувати. Це показник зубожіння людей, змушених витрачати свої останні збереження. Обіцянки уряду провести з 1 липня індексацію пенсій і зарплат залишилися невиконаними. Це вдарило по пенсіонерах, яких залишили напризволяще. Замість того щоб розвивати реальний сектор, Кабмін проводив в Вашингтоні масштабну презентацію наших стратегічних підприємств для їх подальшого розпродажу за безцінь в умовах стагнації економіки.</p>
<p>Ми вважаємо, що уряд, який довів країну до колапсу та загруз в корупційних скандалах, має негайно піти у відставку. Поки цей Кабмін не складе свої повноваження, в України не буде жодного шансу вижити. За цих умов потрібно створювати уряд національного порятунку, уряд технократів. Необхідно повністю відмовитися від квотного принципу формування Кабміну. Це призводить до того, що призначені по квоті міністри займаються лише обслуговуванням інтересів політичних партій, які їх проштовхнули.</p>
<p>Тому "Опозиційний блок" вимагає формування уряду на новій основі, якому слід якнайшвидше відпрацювати разом з парламентом пакет економічних законів, який допоможе країні вижити і забезпечити соціальний захист людей. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Лозовой, Радикальна партія.</p>
<p>&nbsp;</p>
<p>10:23:44</p>
<p>ЛОЗОВОЙ А.С.</p>
<p>Андрій Лозовий, Радикальна парія Ляшка.</p>
<p>Я хотів би звернутися до вас, колеги, і прізвища декого з вас я зараз назву. І я дуже просив би вас, пане Голово, дати людям можливість відповісти, чиї прізвища я називатиму.</p>
<p>Більшість з вас цей виступ не сприйме, ви не будете мені аплодувати, тому що я скажу вам правду, а правду ви чути не хочете, ви боїтеся правди, ви боїтеся відповідальності за те, що зробили тут, а швидше за те, що могли і не зробили, ви боїтеся відповідальності за тих, кого делегуєте у виконавчу владу, ви боїтесь відповідальності за те, що делеговані вами у силові структури не навели порядок в Україні за півтора роки після Революції гідності.</p>
<p>154 дні, шановні колеги, Генеральним прокурором України є Віктор Шокін. Що ми бачимо? Корупція як була в Генеральній прокуратурі на всіх рівнях, так і є. більшість тіньових схем кришують прокурори. Ми бачили як найвищі чини прокуратури причетні до корупційних скандалів, як, зокрема, заступник начальника слідчого управління ГПУ, як заступник начальника прокуратури Київської області, всі знають, що там в долі Гузир, перший заступник Шокіна, його касир, всі знають про те, що саме Генеральна прокуратура дозволила втекти одному з …. Януковича Клюєву, коли знущаються ще над нами, несли подання на арешт Клюєва вже після того, як Клюєв втік. Ми усі бачимо, що "завдячуючи", в лапках, Генеральній прокуратурі, досі не сидить жоден регіонал, ми всі бачимо, що жоден з убивць Майдану не покараний. Тут зараз виступав Бойко, Лідер фракції "злодійський блок" і каже, що ситуація криміногенна в країні загострюється, безумовно, а загострюється вона тим, що регіоналівські недобитки відкупилися через Генеральну прокуратуру від відповідальності перед українським народом, криміногенна ситуація загострюється тим, що немає подань і Генеральна прокуратура вважає чесними, білими і пухнастими злочинців режиму Януковича, Бойка, Льовочкіна, Бакуліна та інших. А таким як Клюєв, коли суспільний резонанс змушує все-таки розглядати це питання в Раді, дозволяють втекти. Натомість Генеральна прокуратура на чолі з Шокіним і Гузирем проводить репресії проти українських патріотів вже місяць.</p>
<p>Але що мені, колеги, болить? Тут багато людей, які говорять про свій патріотизм. Разом з тим уже 154 дні Клюєв Генеральний прокурор. Місяць тому втік Клюєв, і при цьому тільки 2 парламентські фракції – наша Радикальна партія Ляшка і "Самопоміч" мають чітку позицію. І поставили свої підписи повним складом фракцій за розгляд відставки Шокіна. А ви усі інші боїтеся!</p>
<p>Я підходив до голови фракції "Батьківщина" Юлії Тимошенко. Юлія Володимирівна, послухайте, будь ласка. Коли за участі тодішнього Генерального прокурора Пшонки…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>ЛОЗОВОЙ А.С. То ми усі боролися за ваше звільнення. Ви сьогодні кажете, що ваша фракція не розглядала. Скільки часу треба – місяць? Група "Самооборона Майдану", ви пікетуєте…</p>
<p>&nbsp;</p>
<p>ГОЛОВУЮЧИЙ. Дякую. Наступний виступ "Самопоміч", Єгор Соболєв, будь ласка. Єгор Соболєв, будь ласка.</p>
<p>Єгор Соболєв, будь ласка.</p>
<p>&nbsp;</p>
<p>10:27:52</p>
<p>СОБОЛЄВ Є.В.</p>
<p>Я розумію емоції колег. Я думаю, що насправді ті дні, коли ми можемо повернути історію, або ми можемо стати заручниками цієї історії. В Мукачевому воно сталося не само по собі. Давайте згадаємо весь минулий тиждень. Спочатку Президент України повертає, скасовує люстрацію міліцейського генерала, який відповідав за трощення Волинського євромайдану з застосуванням світлошумових гранат. Потім ректора податкової академії якого за Януковича звинуватили у хабарництві, за нас з вами як владу, за Президента знову таки Петра Порошенко визнали не винуватим. Потім суддя вже в чергове безкарно відпустив ключового свідка, який міг би багато розповісти про терор євромайдану. Свідка на прізвище Рагімов. І потім сталося Мукачеве.</p>
<p>Насправді ми з вами дійшли до лінії, до межі, коли через те, що ми, як влада, гальмуємо, починається реальна контрреволюція і кожен це відчуває не тільки в парламенті, кожен це відчуває в будь-якому обласному центрі, в будь-якому регіоні, в будь-якому містечку.</p>
<p>Біда в тому, що ми не можемо дозволити собі повторити 2005-2010 роки, країна цього не витримає, люди цього не дозволять.</p>
<p>Я думаю, що ми всі переживаємо, коли бійці "Правого сектору" і нацгвардійці наставляють один на одного автомати, але я думаю, що ми всі так само розуміємо чому це відбувається. Ми всі незгодні з тим щоби далі в судах були люди&nbsp; Януковича&nbsp; і робили як люди Януковича. Ми всі не згодні з тим щоби далі в прокуратурі на керівних посадах в міліції, в Службі безпеки продовжувалося те саме, що було за Януковича. Оцей самий Терещук душитель Волинського євромайдану, який очолював міліцію в Києві, в місті, де перемогла революція, він є символом того, що відбувається.</p>
<p>Ми з вами парламентарі, нам часто пропонують про це забути, але ми насправді є вища влада, ми живемо в парламентсько-президентській республіці. І зараз у нас є можливість зробити дуже простий і добрий крок, поставити керувати усіма правоохоронними структурами МВС, Службою безпеки, Генеральною прокуратурою людей які справді почнуть втілювати ідеали, людей які самі будуть ідеалами, людей, за якими підуть інші люди. Ека Згуладзе, Давід Сакварелідзе показують, що це можливо навіть на рівні заступників.</p>
<p>&nbsp;</p>
<p>ГОЛОВУЮЧИЙ. 10 секунд завершуйте, Єгор.</p>
<p>&nbsp;</p>
<p>СОБОЛЄВ Є.В. Давайте зробимо це. Інакше на нас чекають такі випробування, що не всі їх зможуть пережити.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Мельничук, "Воля народу". Ігор Єремеєв.</p>
<p>&nbsp;</p>
<p>10:31:35</p>
<p>ЄРЕМЕЄВ І.М.</p>
<p>Український народе, пане Голово! Шановні народні депутати! Події в Мукачевому, це трагедія українського народу. Коли йде війна на фронті, коли на сході десятки тисяч українських бійців ціною власного життя захищають Україну від агресора, за тисячу кілометрів від кордону, від лінії фронту озброєні до зубів люди на дорогих джипах в новій військовій формі по суті вчиняють бандитські розбої.</p>
<p>Ми як завгодно можемо це називати. Ми можемо як завгодно прикриватись патріотичними лозунгами. Але назва цьому – розбій. Я ніколи не бачу, коли їжджу в свої села на округ 23 у Волинській області, щоб хлопці з 51 бригади, які служили на фронті, ходили у військовій формі! Я ніколи цього не бачив. Для них військова форма, це трагедія. Бо в цій військовій формі вони бачили, як гинули товариші. Вони в цій військовій формі бачили, як нищились українські села, вони бачили, як пропадала Україна.</p>
<p>У мене виникає просте запитання. За які кошти фінансуються ці підрозділи? Хто дозволяє купляти цю форму? Чому два тижні тому наша група їздила в Лисичанськ і зустрічалася з батальйоном розвідки, а у них один комплект військової форми?! В чому, де різниця? Що відбувається в країні?</p>
<p>Всі ці події приводять до того, що ті надії українського народу, що ми маємо стати європейською державою, на роки відійдуть в тінь. Що той план Президента, що він сказав, в слідуючому році ми будемо мати безвізовий режим, ми ніколи про це не будемо навіть чути. Європейський Союз собі не дозволить цього, щоб на їхньому кордоні були озброєні люди.</p>
<p>Ми закликаємо, щоб сьогодні була створена комісія про розслідуванню подій в Мукачевому, ми зареєстрували таку постанову. І просимо всі сторони дати своїх кандидатів в цю комісію. Також ми пропонуємо в п'ятницю провести закрите засідання Верховної Ради, щоб не було політичного шоу, запросити представників Правого сектору, народних депутатів, силовиків, щоб вони розказали істину, що відбулося в Мукачевому. І дати відверту відповідь і покарати і тих, хто виконував, а головне, замовників даних подій.</p>
<p>Наша фракція наполягає, щоб цей тиждень був відкритий для людей, щоби люди розуміли що насправді відбувається в країні. Бо я переконаний, жодний громадянин держави не хоче, щоб озброєні люди їздили по вулицях з автоматами. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, оголошення. Відповідно до статті 60 Регламенту Верховної Ради&nbsp; України, а також згідно з протоколом засідання депутатської фракції партії "Блок Петра Порошенка" у Верховній Раді України восьмого скликання від 30 червня 2015 року повідомляє про обрання заступником голови депутатської фракції "Блок Петра Порошенка" народного депутата України Третьякова Олександра Юрійовича. Вітаємо з обранням, Олександр Юрійович.</p>
<p>І запрошую до слова голову фракції Луценка Юрія Віталійовича, "Блок Петра Порошенка".</p>
<p>&nbsp;</p>
<p>10:34:58</p>
<p>ЛУЦЕНКО Ю.В.</p>
<p>Шановний пане Голово, шановні народні депутати! Події в Мукачевому Закарпатської області не могли не статися. Якби це не відбулося в Мукачевому, це відбулося б в будь-якій іншій точці нашої країни. Очевидним є те, що стара прогнила корумпована система і адміністративна, і силова, уже не справляється з вимогами нової країни.</p>
<p>З іншого боку, очевидним є те, що незаконні озброєні формування розосередилися по всій країні і створюють новітні ОПГ з метою особистої або групової наживи. Відтак у Мукачевому ми стали свідками зіткнення двох явищ: новоявленого озброєного формування, яке займається бізнесом, і старої вклиненої в закарпатській області мафії, які зіткнулися між собою при спробі перерозподілу ринку. Що це означає? Це означає, що парламент, саме цей зал був абсолютно правий, коли минулого пленарного тижня прийняв ключові закони, зміни до Закону про прокуратуру і Закон про Національну поліцію. Саме ці 2 закони дають можливість буквально за лічені місяці повністю перезавантажити не тільки керівництво, але і основний персонал цих двох правоохоронних структур.</p>
<p>Тому від імені фракції "Блоку Петра Порошенка" я закликаю уже сьогодні завершити процедури, які застопорили ці закони, негайно їх підписати, передати на підпис Главі держави, а від Кабінету Міністрів ми вимагаємо не тягнути передбачений законом термін 2 місяці, а негайно призначити позапартійного, аполітичного, професійного керівника Національної поліції України, якому дати можливість сформувати силову вертикаль, котра буде об'єктивною до будь-яких проявів бандитизму, злочинності і корупції на території всієї країни.</p>
<p>Я хочу сьогодні звернутись до колег, які покинули зал під час голосування цих законів, це має бути вам уроком, парламент має приймати системні рішення по перезавантаженню системи влади. Тут не місце для красномовства, тут місце для красномовства задля прийняття стратегічних рішень. Якщо ми говоримо і натискаємо кнопки "За" вводячи нові закони, ми молодці, якщо просто балакаємо і робимо шоу – це нічого доброго не приводить до країни, яка, на жаль, все ще живе в рамках старої кучмівської, януковицької системи.</p>
<p>Шановні колеги, сьогодні День взяття Бастилії – це національне свято Франції має послужити нам уроком, систему треба знищувати докорінно і на її фундаменті закладати нову правову демократичну державу. Слава Україні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юлія Тимошенко, "Батьківщина".</p>
<p>&nbsp;</p>
<p>10:38:26</p>
<p>ТИМОШЕНКО Ю.В.</p>
<p>Доброго дня! Сьогодні кожен виступ починається зі слова Мукачеве. Але Мукачеве, насправді, це не назва міста, це сьогодні діагноз, вирок всій системі без виключення. Хіба хтось не розуміє, що Мукачеве – це просто прояв тотального злиття всіх силових структур з корупційними кланами, з місцевими феодалами навколо кожної корупційної кримінальної проблеми, яка є в більшості регіонів України? Ми що не розуміємо, що контрабанда кришувалась і кришується силовиками, криміналом і місцевими баронами, місцевою мафією? Ми що не розуміємо, що бурштин – це те ж саме? І візьміть кожен регіон, ви побачите абсолютно ідентичну картину. І тому сьогодні не можна доручати розслідування справи в Мукачевому силовим структурам, тому що, по-перше, вони співучасники. По-друге, їм немає довіри, вони не дадуть об'єктивного результату. І по-третє, вони навпаки покриють весь цей безлад і продовжать заробляти на цьому корупційні гроші. Тому у нас є єдина надія сьогодні – це створити не повноцінну, тому що закону немає, але тимчасову слідчу комісію, яка об'єднає позафракційних депутатів, які не забруднені в змові з мафією, молодих депутатів, які мають авторитет в країні, і очолити мусить людина, незалежна від жодної політичної сили.&nbsp; Я переконана, що тільки таке ТСК, яке сьогодні першим питанням треба затвердити, і очолити гідній людині. Треба виходити з цього стану. До п'ятниці треба зробити так, щоб звіт був на столі. І в п'ятницю мусять полетіти голови керівників силових структур, які є співучасниками цієї кримінальної корупції, контрабанди. І не тільки про прокуратуру слід говорити, а слід говорити про кожну силову структуру, без виключення, в пакеті і в комплекті, бо всі вони є там, в цьому багні, вибачте.</p>
<p>І друге, про що я хотіла би казати. Вчора, на зустрічі з інвесторами, уряд&nbsp; залучаючи інвесторів говорив,&nbsp; що треба вдвічі знизити ренту на видобуток природнього газу для того, щоби інвестори пішли в&nbsp; Україну. Так це те, про що просить і наполягає&nbsp; "Батьківщина" вже практично півроку: скасуйте ренту на газ і знизьте тарифи людям!&nbsp;&nbsp; Закон про зниження ренти поставлений на четвер за нашим&nbsp; авторством і це прямо призведе до зниження тарифів. І коли нас критикують,&nbsp; то треба, або критикувати або потім&nbsp; не аргументувати залучення&nbsp; інвесторів на …</p>
<p>&nbsp;</p>
<p>ГОЛОВУЮЧИЙ.&nbsp; 10 секунд, завершуйте.</p>
<p>&nbsp;</p>
<p>ТИМОШЕНКО Ю.В. Мені також дуже прикро, що&nbsp; сьогодні в порядку денному не стоїть ні індексація пенсій і заробітних плат,&nbsp; ні так як було обіцяно, скасування податків…</p>
<p>&nbsp;</p>
<p>ГОЛОВУЮЧИЙ.&nbsp; Юлія Володимирівна, як виключення, ще 10 секунд і завершуйте,&nbsp; будь ласка.</p>
<p>&nbsp;</p>
<p>ТИМОШЕНКО Ю.В.&nbsp; Я прошу парламент не розійтися на канікули, поки ми не проголосуємо те, що потрібно людям, а не лобістам і мафії. Дякую за увагу!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, буде зараз засідати комітет… Шановні колеги народні депутати, сьогодні відбудеться засідання регламентного комітету і внесена буде постанова про&nbsp; створення ТСК з розслідування подій в Мукачеве. І я думаю, що&nbsp;&nbsp;&nbsp;&nbsp; парламент дасть&nbsp; належну оцінку тому, що там відбувалось.</p>
<p>Шановні колеги народні депутати, в мене є пропозиція, ми щойно обговорювали це питання на раді коаліції. Організувати сьогодні пленарну на роботу наступним чином: з 12-ти о 12.30 не оголошувати перерву, перерву оголосити з другої до третьої години&nbsp; на одну годину, фактично попрацювати якісно по розгляду питань порядку денного. Ви знаєте, що таке рішення потребує 226 голосів, тому я прошу народних депутатів зараз зайняти свої місця, всіх.&nbsp;&nbsp;&nbsp;&nbsp;</p>
<p>Будь ласка, займіть свої місця.</p>
<p>І прошу підтримати цю пропозицію. Ця пропозиція була&nbsp; підтримана лідерами фракції коаліції, щоб оголосити перерву&nbsp; в пленарному засіданні сьогодні – з&nbsp; другої до третьої години,&nbsp; з 12 до 12.30,&nbsp; не робити півгодинну перерву таке розуміння було від фракції, нам треба працювати і нам треба працювати достатньо наполегливо. Із 14 до 15 зробити перерву і там, можливо, провести і в тому числі комітет – це сьогодні я маю на увазі, сьогодні.</p>
<p>На сьогодні комітети масштабно засідають завтра, ви це знаєте.</p>
<p>Питання, які підготовлені до&nbsp; порядку денного вони сьогодні вже готові.</p>
<p>Колеги, готові голосувати? Друзі, будь ласка, займіть свої місця. Пропозиція щодо організації сьогодні пленарного засідання, зробити лише одну перерву з 14 до&nbsp; 15 години між ранковим і вечірнім засіданням. Вечірнє засідання розпочати о 15 годині,&nbsp; у нас сьогодні є&nbsp; питання недоторканності, у нас&nbsp; є питання сьогодні&nbsp; місцевих виборів, продовження реформи МВС – ряд&nbsp; питань, які є надзвичайно важливими, створення ТСК по Мукачевому і так далі.</p>
<p>Колеги, ставлю на голосування&nbsp; пропозицію, щоб сьогодні&nbsp; утворити тільки одну зробити перерву з 14 до 15 години. І прошу всі фракції і групи незалежно підтримати цю пропозицію, нам треба працювати бо немає часу на відпочинок.</p>
<p>Будь ласка, колеги, маємо працювати.</p>
<p>Прошу підтримати цю&nbsp; пропозицію. Будь ласка, голосуємо щодо однієї перерви сьогодні з 14 до 15 години між&nbsp; першим і другим – між ранковим і вечірнім засіданням.</p>
<p>Колеги, прошу сконцентруйтесь і підтримайте.</p>
<p>&nbsp;</p>
<p>10:45:13</p>
<p>За-220</p>
<p>Ця пропозиція не&nbsp; потребує включення до порядку денного сконцентруйтесь, будь ласка, друзі. Я прошу всіх підтримати. Всіх.</p>
<p>Сконцентрувались, колеги, одна&nbsp; перерва з 14 до 15, прошу всі фракції підтримати і&nbsp; позафракційних депутатів також.</p>
<p>Колеги, народні депутати, будь ласка, займіть свої місця.</p>
<p>Будь ласка, займіть свої місця. Робота парламенту з однією&nbsp; перервою: з другої до третьої години між ранковим і вечірнім засіданням. Прошу підтримати. Прошу голосувати, колеги. Прошу голосувати. Прошу голосувати. Прошу підтримати, колеги. Прошу підтримати.</p>
<p>&nbsp;</p>
<p>10:46:08</p>
<p>За-231</p>
<p>Дякую за розуміння шановних народних депутатів.</p>
<p>Шановні колеги народні депутати, у нас з вами… Прошу, сконцентруйтесь! Давайте трішки, на півтону, тихіше! Будь ласка, на півтону тихіше!</p>
<p>У нас з вами стоїть для включення до порядку денного, шановні колеги, 63 проекти законів. За пропозицією фракцій коаліції є пропозиція включити їх в порядок денний сесії, всі 63 проекти законів, які викладені у вас, пакетом на розгляд. Бо є 63 питання.</p>
<p>І, будь ласка, народний депутат Курячий. Є заперечення?</p>
<p>&nbsp;</p>
<p>10:47:06</p>
<p>КУРЯЧИЙ М.П.</p>
<p>Шановний Володимире Борисовичу, шановні колеги народні депутати України! У нас на засіданні фракції сьогодні і вчора обговорювалися вкрай важливі питання. І позиція фракції – виключити з порядку денного питання 2177а і 2178а. Це ті два проекти законів, котрі на сьогоднішній день жодним чином не вирішують питання боротьби з контрабандою в Україні, з подоланням корупції, наповнення дохідної частини бюджету, оскільки цими проектами законів сьогодні передбачається майже знищення Державної митної служби. Цей орган потребує сьогодні реформування. Ми пропонуємо не включати в порядок денний, а натомість добавити перелік порядку денного сьогоднішнього пленарного засідання проектом 2173а – це питання, що стосується врегулювання питання НДС-рахунків. У нас сьогодні до 15 липня підприємці чекають цього проекту закону. Він опрацьований в комітеті, по ньому необхідно приймати рішення. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є заперечення в "Народного фронту". Будь ласка, "Народний фронт". Ігор Васюник, будь ласка.</p>
<p>&nbsp;</p>
<p>10:48:23</p>
<p>ВАСЮНИК І.В.</p>
<p>Дякую, шановний Володимир Борисович.</p>
<p>Сьогодні у Львові сталося 2 вибухи і я думаю. що ми не повинні про це замовчувати, ми повинні викликати керівника Служби безпеки в зал Верховної Ради, який би доповів що робиться на Західній Україні, що робиться в місті Львові. У зв'язку з цими вибухами загинули троє невинних людей.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Колеги, я прошу, дивіться, 77а, 78а…</p>
<p>Ні, ні.</p>
<p>Давайте за виключенням цих двох законів проголосуємо, далі допрацюєте, між фракціями проведете робоче засідання, проговорите і я додатково їх поставлю на голосування, цих 2 питання. Домовились?Щоб зараз всі законопроекти могли бути включені в порядок денний.</p>
<p>Будь ласка, колеги, я прошу зайняти свої місця. Щодо включення до порядку денного питань, які визначені і затверджені за результатами. Питання щодо включення в порядок денний всіх 63 законів, за виключенням двох: 2177а, 2178а. прошу фракції "Народного фронту" і "БПП" провести консультації з цього приводу і внести мені узгоджену пропозицію, тоді сьогодні я її ще поставлю на голосування. Домовились? Дякую, колеги.</p>
<p>Прошу зайняти свої місця.</p>
<p>На ваш розгляд внесено для включення до порядку денного сесії, колеги, займіть свої місця, будь ласка, відповідно до моєї пропозиції проекти Законів для включення до порядку денного сесії, за пропозицією фракції коаліції вноситься на розгляд питання щодо пакетного включення всіх проектів, які визначені.</p>
<p>Прошу, прошу голосувати за дану пропозицію, за виключенням двох законів, які я оголосив. Прошу голосувати, прошу підтримати. Для включення до порядку денного сесії всіх законів, які визначені, за виключенням двох. Прошу голосувати, прошу підтримати, колеги. це включення питань до&nbsp;порядку денного сесії. Далі будуть працювати комітети над цим.</p>
<p>&nbsp;</p>
<p>10:50:53</p>
<p>За-245</p>
<p>Рішення прийнято. Я прошу 2 фракції провести консультації, внести пропозиції. І прошу комітети розглянути питання, які включені до порядку денного сесії.</p>
<p>Далі, шановні колеги, ми переходимо до розгляду питання: проект Закону про внесення змін до Конституції України (щодо недоторканності народних депутатів України та суддів). Шановні колеги, згідно зі статтею 149 Регламенту питання розглядається за процедурою повного обговорення. Пропозиція: доповідь голови Комітету Верховної Ради профільного з питань правової політики та правосуддя Руслана Петровича Князевича – до 10 хвилин; запитання доповідачу і відповіді на них – до 3 хвилин; слово для виступу представника Президента – до 5 хвилин; виступи від фракцій і груп народних депутатів – до 30 хвилин, якщо ви не заперечуєте. Таким чином, заключне слово доповідача – до 3 хвилин. Будь ласка, шановні колеги, я просив би, щоб ви зрозуміли: зараз ми розглянемо Постанову про порядок розгляду цього питання. Це дуже уважно, нам потрібно для цього 226 голосів. Будь ласка, до 10 хвилин, Руслан Петрович Князевич. Будь ласка.</p>
<p>&nbsp;</p>
<p>10:52:23</p>
<p>КНЯЗЕВИЧ Р.П.</p>
<p>Дякую, шановний пане Голово, шановні колеги. Відповідно до Закону України про Регламент Верховної Ради України до предмета відання Комітету з питань правової політики та правосуддя віднесено питання внесення змін до Конституції України.</p>
<p>Законопроект, який сьогодні розглядається нами після повернення з Конституційного Суду, нагадаю, внесений Президентом України, і схвалений Верховною Радою для включення до порядку денного і направлення до Конституційного Суду України.</p>
<p>Відповідно до статті 159 Конституції України в тому випадку, якщо&nbsp; Верховна Рада готова приступати до розгляду законопроекту, вона повинна отримати висновок Конституційного Суду щодо відповідності цього законопроекту статтям 157-ій та 158-ій Конституції України.</p>
<p>Комітет Верховної Ради України з питань правової політики та правосуддя розглянув на своєму засіданні 1 липня 2015 року протокол номер 25 поданий Президентом України як невідкладний законопроект про внесення змін до Конституції України щодо недоторканості народних депутатів України та суддів, реєстраційний номер 1776 від 16 січня 2015 року. А також висновок Конституційного суду України від 16 червня 2015 року за номер 1-в/2015. Та встановив таке. Метою законопроекту є вдосконалення положення Конституції України щодо недоторканості народних депутатів України та суддів і приведення відповідних положень в основах закону в відповідність з міжнародними стандартами. Для цієї мети законопроектом пропонується виключити частину 1, 3 статті 80 Конституції України якими передбачені гарантії депутатської недоторканності.</p>
<p>Змінами до статті 126 Конституції України пропонується передбачити, що суддя не може бути без згоди Верховної Ради затриманий та до нього не може бути застосовано запобіжний захід у вигляді тримання під вартою до винесення обвинувального вироку суду. При цьому такий імунітет судді не поширюватиметься на випадки затримання, причинені суддею або безпосередньо після вчинення ним тяжкого або особливо тяжкого злочину проти життя та здоров'я особи.</p>
<p>Крім того стаття 129 Конституції України доповнюється положеннями про те, що притягнення судді до юридичної відповідальності здійснюється на загальних підстава.</p>
<p>Водночас пропонується закріпити інститут функціонального імунітету судді за яким судді не можуть бути притягнуті до юридичної відповідальності за діяння вчинені в зв'язку з здійсненням правосуддя крім випадків ухвалення за відомо неправосудного судового рішення, порушення присяги судді або вчинення дисциплінарного правопорушення.</p>
<p>Законопроект включено до порядку денного другої сесії Верховної Ради восьмого скликання згідно з Постановою Верховної Ради України за номером 151-8 від 5 лютого 2015 року.</p>
<p>Згідно з статтею 159 Конституції України законопроект про внесення змін до Конституції України розглядається Верховною Радою за наявністю висновку Конституційного суду щодо відповідності законопроекту вимогам статей 157 та 158 Конституції України.</p>
<p>Відповідно до Постанови Верховної Ради від 5 лютого 15-го року за номер 152-8, законопроект направлено до Конституційного суду для одержання висновку щодо відповідності вимогам статей 157 та 158 Конституції України.&nbsp;</p>
<p>Згідно висновку Конституційного Суду від 16 червня 2015 року за № 1-В/2015 у справі за Зверненням Верховної Ради України, положення законопроекту визнано таким, що відповідає вимогам статей 157, 158 Основного Закону.</p>
<p>Разом з тим, Конституційний Суд України зробив низку застережень до положень законопроекту. Зокрема Конституційний Суд України звертає увагу на те, що пропоновані законопроектом зміни до статті 126 Конституції України визначають можливість обмеження суддівського імунітету за згодою Вищої ради юстиції в двох випадках. А саме: затримання судді та обрання щодо нього запобіжного заходу у вигляді тримання під вартою.</p>
<p>Однак, як каже Конституційний Суд, у чинному законодавстві передбачено і інший запобіжний захід та адміністративне&nbsp; стягнення, спрямовані, на обмеження свободи та права вільного пересування особи у разі вчинення нею правопорушення. Так, у Кримінально-процесуальному кодексі України поряд із запобіжним заходом у вигляді тримання під вартою визначено домашній арешт, який полягає у забороні підозрюваному, обвинуваченому залишати житло цілодобово або певний період доби.</p>
<p>В Кодексі України про адміністративні правопорушення закріплено адміністративний арешт як вид адміністративного стягнення.</p>
<p>Неврахування цих заходів у запропонованій законопроектом редакції частини третьої статті 126 Конституційного Суду, Конституції України, на переконання Конституційного Суду, може призвести до необґрунтованого обмеження свобод та права вільного пересування у разі необхідного застосування до особи домашнього адміністративного арешту.</p>
<p>Також Конституційний Суд України зробив застереження щодо визначення порушення присяги судді як підстави для притягнення судді до юридичної відповідальності за діяння, вчинені в зв'язку із здійсненням правосуддя.</p>
<p>На думку Конституційного Суду, це не узгоджується з позицією Європейської комісії за демократію через право, Венеціанської комісії, яка неодноразово вказувала, що поняття порушення присяги є надто розпливчатим, а тому не може позначати підставу для звільнення судді.</p>
<p>Більш того, Конституційний Суд звертає увагу на те, що Європейський суд з прав людини наголошує в своїх рішеннях, що визначення порушення присяги як підстави для звільнення судді з посади дає можливість для надто надмірного, широкого і неточного тлумачення цього подання.</p>
<p>І нарешті, Конституційний Суд України зробив застереження відносно положень пунктів 2 і 3 розділу "Прикінцеві положення" законопроекту, які, нагадаю, визначають порядок набрання ним чинності. Зокрема, на думку Конституційного Суду, такі положення не можуть бути предметом регулювання взагалі законодавчого акту, тим більше про внесення змін до Конституції України, оскільки вони не узгоджуються з вимогами статті 8 Основного закону України.</p>
<p>Відповідно до частини першої статті 150 Регламенту Верховної Ради&nbsp; України, якщо у висновках Конституційного Суду України законопроект про внесення змін до Конституції України щодо його в цілому або щодо окремих положень є застереження Конституційного Суду України, то Верховна Рада України вирішує питання про подальшу роботу над законопроектом і визначає строк подання відповідними суб'єктами, визначеними в частині другій статті 142, строк опрацювання пропозицій, поправок до законопроекту, строк надання відповідних документів народним депутатам та дату розгляду питання про розгляд відповідно поправок&nbsp; до законопроекту.</p>
<p>Відповідно комітет підготував проект постанови, який зареєстрований і розданий вам, відповідно до якого ми пропонуємо Верховній Раді визначитися щодо подальшої роботи над законопроектом&nbsp; про внесення змін до Конституції України щодо недоторканності народних депутатів України та суддів.</p>
<p>Беручи до уваги, що певні строки, які були запропоновані в цьому законопроекті, вже минули, бо ми його приймали місяць тому, та зважаючи&nbsp; на ті строки, які слід врахувати, беручи до уваги відповідно норми Регламенту, на раді коаліції було запропоновано змінити ті строки, які є в проекті постанови, і мені доручено озвучити нові строки.</p>
<p>Зокрема, пропонується встановити строк для подання пропозицій та поправок до законопроекту – до 15 червня 2015 року. Опрацювання комітетами&nbsp; Верховної Ради&nbsp; з питань Регламенту, організації роботи Верховної Ради&nbsp; з питань бюджету, з питань запобігання корупції, європейської інтеграції – в період до 25 серпня 2015 року. Комітету Верховної Ради&nbsp; з питань правової політики та правосуддя опрацювати ці пропозиції після отримання відповідних висновків комітетів, визначених у пункті 2 цієї частини. І організувати надання народним депутатам документів, передбачених частиною третьою цієї статті після отримання таких документів від інших комітетів і прийняття відповідно рішення, тобто після 25 серпня.</p>
<p>І, нарешті, рекомендуємо провести розгляд законопроекту&nbsp; про внесення змін до Конституції України щодо недоторканності&nbsp;народних депутатів та суддів за реєстраційним номером 1776 на пленарному засіданні Верховної Ради після 25 серпня 2015 року. Дякую. Я закінчив доповідь.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Руслан Петрович, залишіться… Руслан Петрович! Руслан Петрович! Запитання-відповіді до доповідача. 3 хвилини, будь ласка, шановні колеги, запишіться на запитання до Руслана Петровича. Андрій Іллєнко, запитання.</p>
<p>&nbsp;</p>
<p>11:01:30</p>
<p>ІЛЛЄНКО А.Ю.</p>
<p>Прошу передати слово Левченку.</p>
<p>&nbsp;</p>
<p>11:01:35</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Пане Руслане, отут багато говориться, вже кілька місяців, вже півроку про те, що цей законопроект стосується зняття недоторканності депутатів і суддів також. Так, з депутатів він знімає недоторканність і безперечно "Свобода" буде за нього буде голосувати в будь-якому вигляді. Але ж про яке зняття недоторканності суддів йде мова? Нічого такого немає адже лишається так само прямим текстом написана стаття 126 "Незалежність і недоторканність суддів гарантується Конституцією і законами України. Вплив на суддів в будь-який спосіб забороняється і далі по тексту". Раніше було без згоди Верховної Ради, тепер без згоди Вищої ради юстиції. Яким же чином це можна кваліфікувати як зняття недоторканності з суддів? Насправді, по факту недоторканність суддів так само і лишається. Поясніть, будь ласка, чому був прийнятий саме такий підхід, а не підхід повного зняття недоторканності суддів так само як і повне зняття недоторканності народних депутатів? Дякую.</p>
<p>&nbsp;</p>
<p>11:02:40</p>
<p>КНЯЗЕВИЧ Р.П.</p>
<p>Шановний народний депутат України, я вам рекомендую почитати висновок Конституційного Суду, а також окремі думки семи членів Конституційного Суду. Я скажу, що це безпрецедентний випадок, коли з 15 членів Конституційного Суду, які брали участь в обговоренні і голосували 7 мали окремі думки. Тобто фактично рішення було прийнято простою більшістю.</p>
<p>Що стосується того чому такий підхід був застосований. Президент є суб'єктом права законодавчої ініціативи щодо внесення змін до Конституції. Це його позиція і він має право на такі позиції. Чому вона саме в такий спосіб оформлена? Тому що неодноразово Венеціанська комісія, Рада Європи, Європейський Союз звертав увагу на те, що треба намагатися якомога менше залишати політичний вплив на призначення, звільнення &nbsp;і притягнення суддів до відповідальності. Тому застосовано такий підхід, який рекомендований Венеційською комісією. Я в цьому нічого складного не бачу. Інша справа, що і до того підходу є певні застереження Конституційного Суду, які нам треба виправляти тепер вже, оскільки саме цього вимагає Конституція та Закон про Регламент.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Недава Олег. Олег Недава, "Блок Петра Порошенка".</p>
<p>&nbsp;</p>
<p>11:03:44</p>
<p>НЕДАВА О.А.</p>
<p>Прошу передати слово Матвієнку.</p>
<p>&nbsp;</p>
<p>ГОЛОВУЮЧИЙ. Анатолій Матвієнко, будь ласка.</p>
<p>&nbsp;</p>
<p>11:03:54</p>
<p>МАТВІЄНКО А.С.</p>
<p>Шановний пане Князевичу, скажіть, будь ласка, чи розумієте ви, що подібна люстрація недоторканності, яка відбувається у нашому законопроекті чи законопроекті Президента не існує в жодній демократичній європейській країні?&nbsp; І чи це дає нам право, за вашою постановою, зібрати 150 підписів в частині недоторканності депутатів, внести відповідну позицію Верховної Ради? Чи це стосується, це право, тільки суддів? Я хотів би, щоб ви дали пояснення стосовно процедури можливої зміни Верховною Радою законопроекту, який вніс Президент. Дякую.</p>
<p>&nbsp;</p>
<p>11:04:47</p>
<p>КНЯЗЕВИЧ Р.П.</p>
<p>Ну, я собі дозволю, Анатолій Сергійович, сказати, що це не моє бачення, а бачення Конституції і Закону про Регламент, і позиція комітету. Я не хочу зараз давати якісь політичні оцінки, насправді, ну, в переважній більшості країн світу недоторканність є і імунітет, в тому чи іншому вигляді, є, і депутатський і суддівський. Але, що стосується того, в який спосіб, в разі, якщо буде сьогодні прийнято постанову, буде діяти парламент, я щойно озвучив. Якщо буде прийнята Постанова про порядок подальшої роботи, впродовж місяця народні депутати в кількості понад 150 народних депутатів, а також Президент України, які є виключними суб'єктами права законодавчої ініціативи внесення змін до Конституції, можуть оформити певні правки і пропозиції до цього законопроекту і в частині цього законопроекту. Але разом з тим, якщо це рішення буде прийнято, то обов'язково вони мають стосуватися і тих застережень, щодо яких висловився Конституційний Суд, але не виключно. Тобто це питання права авторів законопроекту. Інша справа, що парламент може з ними звичайно не погодитись, коли&nbsp; буде&nbsp; розглядати ці поправки як звичайні поправки&nbsp; в режимі відповідно&nbsp; другого читання.</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp; будь ласка. Дякую, Руслан Петрович, займайте&nbsp; місце.</p>
<p>Слово для виступу надається представнику&nbsp; Президента у Верховній Раді&nbsp; України&nbsp; Степану Івановичу Кубіву.&nbsp;&nbsp; Будь ласка.</p>
<p>&nbsp;</p>
<p>11:06:30</p>
<p>КУБІВ С.І.</p>
<p>Шановні колеги народні депутати. Ми проводили довгі консультації відповідно&nbsp; і з членами комітету, і з Русланом Петровичем, ми погоджуємося з рішеннями, які&nbsp; були запропоновані комітетом, і пропонуємо винести в зал на голосування, і затвердження пропозиції, і рішення&nbsp; комітету.&nbsp; Дякую.&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка,&nbsp; шановні колеги, запишіться на виступи від фракцій та груп. Регламент 3 хвилини від фракцій і груп, депутатам, ми домовились, 30 хвилин на обговорення, депутатам&nbsp; по 2 хвилини, запишетесь,&nbsp; виступ депутатам.</p>
<p>Будь ласка, Олег Ляшко&nbsp; Радикальна партія.</p>
<p>&nbsp;</p>
<p>11:07:48</p>
<p>ЛЯШКО О.В.</p>
<p>Олег Ляшко,&nbsp; Радикальна партія.</p>
<p>Шановні громадяни&nbsp; України,&nbsp; шановні колеги&nbsp; народні депутати, нарешті, український парламент, хоч і повільно, але рухається до заданої мети. Понад 80 відсотків українських громадян підтримують&nbsp; скасування депутатської недоторканності. Чому? Тому що це пережиток феодального минулого, тому що преважна більшість людей 23&nbsp; роки&nbsp; за вибори&nbsp;&nbsp; ішли до&nbsp;&nbsp;&nbsp;&nbsp;&nbsp;&nbsp;&nbsp;парламенту за одним – за недоторканністю і лобіювати&nbsp; власні бізнесові інтереси. От саме тому ми і&nbsp; живемо в одному місті. Тому що 23 роки&nbsp; переважна більшість тих, хто йшов у владу, ось стоять сміються, попитайте Лесика Довгого за чим він прийшов до&nbsp; парламенту? Попитайте таких як Лесик Довгий за чим вони йдуть до&nbsp; парламенту? Звичайно, він вам говоритиме про те, що прийшов до парламенту захищати&nbsp; інтереси людей. Покажіть мені як ви захищаєте?&nbsp; Зайдіть на його сайт у Верховній Раді почитайте, де&nbsp; закони, спрямовані на захист людей? Їх немає. Де виступи? Де депутатські звернення? Де зустрічі&nbsp; з виборцями? Їх немає. Зате ми бачимо лобіювання бізнесу, зате ми бачимо уникнення від кримінальної відповідальності під&nbsp; мандатом&nbsp; народного депутата. Ми бачимо спроби фальсифікувати&nbsp; вибори в&nbsp; 205 окрузі, щоб ще один Лесика Довгого друг зайшов – Сергій Беризенко до стін парламенту, щоб далі лобіювати свої інтереси. Так от хватить лізти до парламенту, хватить йти туди за депутатською недоторканністю і за лобіювання власних інтересів.</p>
<p>До парламенту треба йти захищати інтереси країни і інтереси людей, а не грабувати її.</p>
<p>Тому фракція Радикальної партії підтримує законопроект про скасування депутатської недоторканності.</p>
<p>Чому не говорю про суддівську? Бо реально скасування суддівської недоторканності немає. Просто тоді Верховна Рада&nbsp; давала згоду на притягнення&nbsp; суддів до відповідальності, тепер пропонують, щоб Вища рада юстиції давала.</p>
<p>Ми вважаємо, що&nbsp; недоторканність має бути скасована повністю із&nbsp; депутатів, із суддів, із Президента України.</p>
<p>І тому ми наполягаємо на тому, щоб парламент невідкладно разом&nbsp; із скасування депутатської недоторканності розглянув Закон&nbsp; про тимчасові слідчі комісії і Закон про процедуру&nbsp; імпічменту Президента&nbsp; України.</p>
<p>Скажіть мені, хто сьогодні в країні може притягнути до&nbsp; відповідальності особу, яка обіймає президентську посаду? Ніхто. Для цього треба майдан збирати, щоб винести Януковича. Так, щоб в Україні не було майданів&nbsp;&nbsp; має діяти закон. Закон має бути один для всіх: для депутатів, для суддів і для Президента.</p>
<p>&nbsp;</p>
<p>ГОЛОВУЮЧИЙ. Народний депутат Леонід Ємець, "Народний фронт".</p>
<p>&nbsp;</p>
<p>11:11:05</p>
<p>ЄМЕЦЬ Л.О.</p>
<p>Доброго дня. Леонід Ємець, фракція "Народний фронт". Партія "Народний фронт" обіцяла зняти депутатську недоторканність і недоторканність суддів. Учора фракція "Народного фронту" своїм рішенням прийняла позицію щодо безсумнівного одноголосного голосування сьогодні за зняття депутатської недоторканності. Обіцянки, дані людям, мають виконуватись.</p>
<p>Тепер я хочу звернутися до тих, хто сумнівається. Друзі, не треба боятись, не треба боятись бути як звичайні громадяни України, не треба боятися бути незахищеними перед прокурорським свавіллям і суддівським "безпредєлом". Ви є депутатами, у яких сьогодні, слава Богу, в цьому парламенті є 302 голоси коаліції. Ви можете змінити ситуацію. Ви можете зробити так, щоб і ви, не захищені, і громадяни України, не захищені, але почували себе впевненими перед чесним прокурором і чесним суддею. Це в ваших руках, це ваш обов'язок. Треба не ховатись за недоторканністю, а міняти закони, щоб громадяни нашої країни могли жити впевнено в країні,&nbsp; де буде верховенство права.</p>
<p>Тому сьогодні я закликаю зняти депутатську недоторканність, цей рудимент радянської системи, цей рудимент авторитарного режиму Януковича, виконати обіцянку перед громадянами України – і далі до роботи, до роботи над тими реформами, які забезпечать нашій вільній країні верховенство права кожного громадянина, а не лише народного депутата. До роботи! Слава Україні!</p>
<p>&nbsp;</p>
<p>ГОЛОВУЮЧИЙ. Олексій Гончаренко, "Блок Петра Порошенка".</p>
<p>&nbsp;</p>
<p>11:12:55</p>
<p>ГОНЧАРЕНКО О.О.</p>
<p>Шановні колеги, фракція "Блок Петра Порошенка" повністю підтримує ініційований Президентом законопроект по зняттю депутатської та суддівської недоторканності. Сьогодні ми маємо вирішити це питання, щоб Верховна Рада не перетворювалася на місце, де злочинці ховаються від закону, щоб Верховна Рада не перетворювалась на посміховисько, коли ми годинами, замість того, щоб вирішувати важливі для країни питання, ми годинами обговорюємо, чи зняти, чи не зняти, а в цей час корупціонер, негідник, а то і вбивця, може покинути територію України , як це і відбувається кожного разу, бо сьогодні діє механізм не позбавлення депутата чи судді від його недоторканності, а сьогодні діє механізм, який дозволяє кожному негіднику, який є суддею чи депутатом, просто покинути країну, якщо до нього правоохоронні органи нарешті дійшли о хочуть взяти його за горло. Треба це терміново змінювати, цю ситуацію, якщо ми хочемо, щоб наша боротьба з корупцією закінчувалась не лише тим, що вони будуть збігати і десь там з Москви чи з Криму розповідати які вони молодці, а щоб вони нарешті сіли у в'язницю і відповіли за те, що вони наробили.</p>
<p>І тому я закликаю всіх колеги підтримати цей законопроект Президента, зробити перший дуже важливий крок до цього, далі восени не шукати собі жодних виправдань, чому ми не голосуємо, а нарешті зняти депутатську та суддівську недоторканність, виконати обіцянки, які ми давали людям і дивитися людям в очі, і тоді буде реальна боротьба з корупцією, а не імітація, як, нажаль, ми зачасту бачимо сьогодні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Дмитро Шпенов, "Опозиційний блок".</p>
<p>&nbsp;</p>
<p>11:14:56</p>
<p>ШПЕНОВ Д.Ю.</p>
<p>Добрый день, уважаемые коллеги.</p>
<p>Сегодня очень важно, чтобы соблюдался при принятии основного нашего Закона Конституции изменений, соблюдался Регламент нашего парламента. В этот Регламент мы, как минимум, должны не забыть о том, что мы не в коем случае не имеем права давать о предварительном одобрении изменения Конституции.</p>
<p>Хотел бы так же отметить, что кроме тех замечаний, которые были в Конституционном суде, высказаны единогласно, еще было 7 окремих мнений судей, которые фактически сводились в следующем. В первую очередь фактически будет отменено не только термин депутатской неприкосновенности, но и любой депутатский иммунитет. Депутатский иммунитет направлен на обеспечение безопасности народного депутата от незаконного вмешательства в его деятельность, на обеспечение беспрепятственного и эффективного осуществления им своих функций и обеспечения надлежащего нормального функционирования парламента. Депутатский иммунитет, общепризнанный правовой стандарт современного парламентаризма, – неэффективное, и в некоторых случаях недобросовестное использование конституционных гарантий по механизмам привлечения народных депутатов к ответственности не может быть основанием для отказа от института депутатского иммунитета, который в полной мене соответствует мировым стандартам.</p>
<p>Также, уважаемые коллеги, я хотел бы напомнить, что на 103 пленарном заседании Венецианской комиссии, которая юрисдикция является дороговказом для всех нас, в первую очередь, было сказано и принято, что в политической системе с уязвимой демократией такой, как в Украине, где широко распространена судебная коррупция, полная отмена неприкосновенности может быть опасна для функционирования и автономии парламентаризма.</p>
<p>Текущее состояние верховного права в Украине еще не позволяет полностью отменить депутатскую неприкосновенность. Таким образом, комиссия рекомендует ввести другие механизмы, которые могут предотвратить вмешательство в деятельность парламента, и в то же время способствовать борьбе с коррупцией.</p>
<p>Наша фракция имела сегодня долгое обсуждение по данному вопросу и приняла решение на основании вывода Венецианской комиссии, а также окремих думок Конституционного Суда не голосовать за данный проект. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Юлія Володимирівна Тимошенко, "Батьківщина".</p>
<p>&nbsp;</p>
<p>11:17:31</p>
<p>ТИМОШЕНКО Ю.В.</p>
<p>З 1996 року, з моменту прийняття Конституції, яка сьогодні діє, знімають депутатську недоторканність. Парламенти всіх скликань, всі партії, які перебували в парламенті, всі громадські діячі, які потім ставали депутатами, всі знімають депутатську недоторканність.</p>
<p>І тому, якщо нашому парламенту по силам підняти цю штангу і реально зняти недоторканність, цей парламент увійде в історію. Справді позитивно, можливо, перший раз за всі скликання парламентів. Тому я закликаю всіх проголосувати за це.</p>
<p>І наша фракція, наша команда, безумовно, буде "за". Але в той же час не треба вводити суспільство в оману, тому що ці зміни до Конституції знімають недоторканність лише з депутатів, а цього замало, на жаль.</p>
<p>Зараз декларується, що знімають недоторканність з суддів, ну, це ж неправда. Ці зміни до Конституції з суддів недоторканність не знімають, вони передаються Вищій раді юстиції яка залишається абсолютно заангажованою на вищі керівні посади держави. Це означає, що судді і далі будуть абсолютно безвідповідальними і вони не будуть рівними перед законом.</p>
<p>І в той же час, з повагою ставлячись до Президента України, я вважаю, що Президент сам мусить ініціювати внесення в Верховну Раду Закону про імпічмент Президента. Тому що тільки Президент, який має відповідальність перед країною, щоб ніколи більше не з'явилося диктаторів і тиранів, мусить сам поставити всі запобіжники і сам наполягати на прийнятті Закону про імпічмент як в вищій системі відповідальності Президента перед народом. Тому що революції, криваві в тому числі, не можуть постійно врегульовувати питання не ефективної влади і її відсторонення.</p>
<p>Тому перший крок ми сьогодні робимо, але це лише перший крок.</p>
<p>Ну, ми також мусимо з вами подумати про вибірковість правосуддя. Тому що зняття недоторканності з депутатів не може перетворитися в травлю опонентів. І, щоб не повернулася та традиція, коли закон для ворогів, а для друзів все. Тому зняття недоторканності це велика відповідальність перед, силових структур перед суспільством, не влаштувати політичну травлю, політичні розборки і політичні переслідування. Але попри всі загрози недоторканність з депутатів треба знімати. Голосуємо нарешті "за".</p>
<p>&nbsp;</p>
<p>ГОЛОВУЮЧИЙ. &nbsp;Олег Березюк, "Самопоміч", будь ласка.</p>
<p>&nbsp;</p>
<p>11:20:36</p>
<p>БЕРЕЗЮК О.Р.&nbsp;</p>
<p>Вельмишановні пані і панове! Фракція "Самопоміч" прийняла спокійне, виважене і впевнене рішення.</p>
<p>Ми будемо голосувати за зняття депутатської недоторканності. Це рішення є просто нормальним. Його очікують багато людей. Після того, як ми знімемо з себе недоторканність, ми будемо спокійно очікувати, що олігархи і бандити зроблять так, щоб ті, хто має сидіти і працювати тут, будуть сидіти в тюрмі. Тому що вони куплять цю корумповану судову систему і цю корумповану силову систему.</p>
<p>Але ми будемо і закликаємо вас голосувати за те, бо маємо бути прикладом. Прикладом відсутності страху перед якісними змінами. Я як народний депутат України і громадянин України, і просто людина хочу, щоб Президент моєї країни був прикладом для мене. Був прикладом для мене батьківської поваги і любові до країни.</p>
<p>І я прошу Президента України бути тим прикладом. Внести в парламент Закон про імпічмент. Для того, щоб… Для того, щоб показати, що ми з вами не боїмося, для того, щоб показати, що готові йти на жертви заради успіху цієї держави.</p>
<p>І ще одне, вельмишановні пані і панове. Ви знаєте, що у Львові щойно, декілька хвилин, образно кажучи, цьому сталося два вибухи в районних відділах міліції. Це вже третій, три вибухи за останній місяць.</p>
<p>Я пропоную раді коаліції сьогодні на другу годину, пане Голово, запросити на раду коаліції терміново, невідкладно міністра внутрішніх справ, Голову СБУ та Генерального прокурора. В країні повномасштабно наступає контрреволюція. Ми повинні бачити конкретні дії з нашого боку. Відтермінування смертеподібне. Дякую вам.</p>
<p>&nbsp;</p>
<p>ГОЛОВУЮЧИЙ. Антон Яценко, група "Партія "Відродження".</p>
<p>&nbsp;</p>
<p>11:22:47</p>
<p>ЯЦЕНКО А.В.</p>
<p>Шановний пане Голово, шановні колеги! Дійсно, питання недоторканності, вже є оскомина у нього від цих і багато років кожна Верховна Рада, що збирається, скликання починається з теми зняття недоторканності.</p>
<p>Але депутатська група "Партії "Відродження" уважно дуже вивчила це питання. І на жаль, ми не бачимо, щоб сьогоднішній текст змін до Конституції відповідав європейській практиці, де чітко записано, що депутати не несуть жодної відповідальності за висловлювання у Верховний Раді, за політичну активність, а навпаки є висновок Венеціанської комісії, яка дуже критично ставиться до цього закону.</p>
<p>Тому ми готові будемо підтримати зняття недоторканності лише в контексті, коли це буде відповідати рекомендаціям Венеціанської комісії. А також от нещодавно було проанансовано, що Президент внесе в парламент зміну до Конституції в частині зміни системи правосуддя, то ми вважаємо, що це питання треба буде розглядати спільно і лише тоді робити висновок як і коли це приймати. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, відводимо 6 хвилин, по 2 хвилини на виступи від народних депутатів. Прошу запишіться, будь ласка, шановні колеги. Будь ласка, запишіться від народних депутатів.</p>
<p>Будь ласка, записуйтеся. Олег Степанович Мусій, будь ласка, "Блок Петра Порошенка".</p>
<p>&nbsp;</p>
<p>11:24:53</p>
<p>МУСІЙ О.С.</p>
<p>Шановні народні депутати, прошу вашої хвилинки уваги. Щодо недоторканності, безумовно і однозначно, депутатську недоторканність ми зобов'язані зняти. Тому що це не тільки вимога суспільства, це була вимога і основна вимога Майдану, де ми всі з вами відстоювали волю і свободу.</p>
<p>Але я хотів би звернути вашу увагу на другий пункт – це так звана суддівська недоторканність і так зване зняття суддівської недоторканності. Ви знаєте, що таке орган Вища рада юстиції і, насправді, оцім поданням ми посилюємо суддівську недоторканність. Найбільша претензія суспільства зараз саме до суддів і те безмежжя, яке вони творять, не знаходить підтримки взагалі в жодної нормальної, тверезо мислячої людини. Ви бачите ці постійні корупційні скандали і схеми, за якими працює суддівський корпус. Натомість, насьогодні Верховна Рада має право знімати і з суддів недоторканність. І ми були свідками уже і голосували про те, щоб зняти з них цю недоторканність, а судді далі навіть продовжують працювати. Ви, дивіться, якщо Вища рада юстиції, як орган куди входять самі судді, і це, по суті, орган професійного самоврядування самих суддів, не вже ви вірите в те, що вони самі з себе поза парламентом змінять і знімуть свою суддівську недоторканність? Я думаю, тут потрібно нам дуже серйозно підійти і ще раз повернутися саме до формулювання і залишити саме за Верховною Радою право як парламентсько-президентської республіки, наголошую на слові, парламентсько-президентської республіки право зняття суддівської недоторканності і не віддавати будь-яким дорадчим органам, в тому числі і професійним, які однозначно цю суддівську недоторканність ніколи не знімати, віддавати право на зняття суддівської недоторканності. Тому я закликаю вас серйозно подумати щодо скасування суддівської, так званого скасування суддівської недоторканності.</p>
<p>&nbsp;</p>
<p>ГОЛОВУЮЧИЙ. Будь ласка, Ольга Червакова, "Блок Петра Порошенка".</p>
<p>&nbsp;</p>
<p>11:27:10</p>
<p>ЧЕРВАКОВА О.В.</p>
<p>Шановні колеги, я перебуваючи багато років в парламенті, що, правда, не на цьому місці, а там зверху, дуже часто спостерігала за тим змаганням абсурду, яке відбувалося під час розгляду питання про депутатську недоторканність. Про що йдеться.</p>
<p>Пропрезидентська фракція зазвичай вносить законопроект про ліквідацію депнедоторканності. Після цього опозиційна фракція вносить законопроект про ліквідацію недоторканності Президента і починається змагання, і починаються крики про те, що одні кажуть, що ми будемо голосувати тільки за зняття депутатської, а ті кажуть, тільки за зняття президентської. Це все призводить до того, що тема забалакується і це все призводить до того, що потім на табло з'являється 200 голосів, Верховна Рада розводить руками і каже: "Ну, не получилось". Що ми сьогодні бачили від представника Блоку Олега Ляшка. Він каже, а давайте внесемо таку інноваційну ідею, ліквідуємо недоторканність Президента. Знаєте, до чого це призведе, до того, що парламент упреться в клінч і, що нічого не буде, що ідея недоторканності буде знову зам'ята і забалакана. І я хочу закликати наших шановних партнерів по коаліції. Якщо ви робите перший і впевнений крок для того, щоби поховати ідею скасування депутатської недоторканності, то тоді так і скажіть. А якщо ви будете за це голосувати і хочете голосувати, то не прикривайтесь, будь ласка, Олег Валерійович, бажанням скасувати недоторканність всім, а скасуйте спочатку із самого себе почніть. Дякую.</p>
<p>&nbsp;</p>
<p>ГОЛОВУЮЧИЙ. Рудик Сергій Якович, будь ласка, позафракційні.</p>
<p>&nbsp;</p>
<p>11:29:04</p>
<p>РУДИК С.Я.</p>
<p>Шановний український народе! Народний депутат Сергій Рудик обраний по смілянському виборчому округу, обіцяв своїм виборцям в 2012 році, коли підтримувався "Свободою" і "Всеукраїнським об'єднанням "Батьківщина", обіцяв своїм виборцям в 2014 році як самовисуванець, що в разі винесення питання про зняття депутатської недоторканності, він буде голосувати "за". Тому я, ставши народним депутатом, буду голосувати "за", тому що я обіцяв це жителям 82 пунктів Черкаської області.</p>
<p>Безперечно, мені, як і всім присутнім в цьому залі хотілося би, щоби закон був один для всіх, і для суддів, і для Президента, і для багатьох-багатьох інших чиновників, які мають спецстатус недоторканності в нашій державі. Безперечно, ми з нетерпінням чекатимемо внесення законопроекту про імпічмент Президента і про скасування реальної суддівської недоторканності, яке вже багато разів говорили мої колеги. Це неприродно, коли право зняття недоторканності ми забрали у парламенту чи забираємо в парламенті і хочемо передати набагато меншому колу людей, які називаються сьогодні Вищою радою юстиції. Маніпулювати меншою кількістю людей набагато простіше для досягнення власного результату.</p>
<p>На закінчення хотів би, колеги, сказати про те, що реплікою пройшло у мого колеги Олега Валерійовича Ляшка, якого минулий раз, виступаючи з трибуни, я підтримав. Тоді мова ішла про скасування свого голосування чи підтримки голосування по валютним кредитам. Олег Валерійович, а невже це Березенко, ідучи на 205-му окрузі, хоче уникнути кримінальної відповідальності. Ви часом не поплутали персонажі?&nbsp;</p>
<p>Дякую за увагу! Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Віктор Чумак, хвилина і завершуємо.</p>
<p>&nbsp;</p>
<p>11:31:16</p>
<p>ЧУМАК В.В.</p>
<p>Шановні колеги, без сумніву, інститут депутатської відповідальності, або взагалі інститут імунітетів депутатів, суддів і Президента потребує серйозної корекції. Без сумніву, абсолютна безкарність, яка&nbsp; існує в цьому інституті, потребує дуже серйозних змін. Я хотів би сказати, щоб ми дуже&nbsp; уважно віднеслися саме до цих змін і до цих висновків,&nbsp; які даються в особливих думках суддів Конституційного Суду та&nbsp; у висновках Конституційної комісії, саме&nbsp; вони повинні стати для нас основою для подальшої&nbsp; роботи над цим законопроектом.</p>
<p>Але я хочу зараз до вас всіх звернути увагу: шановні друзі, треба трохи&nbsp; збавити пил. Тому що&nbsp; ми зараз розглядаємо по суті, Володимире Борисовичу, ми зараз розглядаємо по суті не проект 1776, а&nbsp; Постанову 1776/П2 щодо подальшого розгляду законопроекту про внесення змін до Конституції. І відповідно&nbsp; до&nbsp; позиції комітету, ми можемо…</p>
<p>&nbsp;</p>
<p>ГОЛОВУЮЧИЙ.&nbsp; 10 секунд, завершуйте.</p>
<p>&nbsp;</p>
<p>11:32:27</p>
<p>ЧУМАК В.В. Відповідно до позиції комітету, ми можемо&nbsp; приступити до його розгляду не раніше, ніж після 25 серпня поточного року.</p>
<p>Шановні друзі, думайте, за що ви голосуєте!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги,&nbsp; будь ласка, наполягає на репліці&nbsp; Олег Ляшко, бо його прізвище, ім'я, по-батькові названо,&nbsp; будь ласка, хвилина репліка.</p>
<p>&nbsp;</p>
<p>11:32:54</p>
<p>ЛЯШКО О.В.</p>
<p>Олег Ляшко,&nbsp; Радикальна партія.</p>
<p>Шановні громадяни&nbsp; України! Я&nbsp; хочу, щоб ще раз почула вся країна: фракція&nbsp; Радикальної партії&nbsp; голосує за проект&nbsp; Закону про внесення змін до Конституції в частині скасування депутатської недоторканності. Водночас, коли наші шановані колеги депутаті із дружньої фракції&nbsp; розказують, що це забаганки Ляшка щодо процедури імпічменту Президента, я хочу нагадати – це не забаганки Ляшка – це була вимога Майдану, люди поклали, за це сотні людей поклали життя, щоб влада була&nbsp; відповідальна, щоб влада була прозора. Щоб людина, яка обіймає президентську посаду, якщо вчиняє злочини, щоб її не через майдан виносили, а&nbsp; через передбачену&nbsp; законом процедуру імпічменту. Досить смертей, досить&nbsp; майданів! Кожен від Президента, від депутата, від судді, від міліціонера, митника й чиновника має відповідати по закону. А якщо у нас для того, щоб винести&nbsp; Президента треба сотні життів класти і ви…</p>
<p>&nbsp;</p>
<p>ГОЛОВУЮЧИЙ. Будь ласка, Руслан Петрович&nbsp; Князевич.</p>
<p>Шановні колеги, в рамках розгляду&nbsp; проекту закону ми зараз&nbsp; розглядаємо постанову про порядок розгляду,&nbsp;&nbsp; це передбачено процедурою розгляду проекту закону.</p>
<p>Тому, будь ласка, шановний Руслане Петровичу, завершальне слово.</p>
<p>Я прошу всіх&nbsp; народних депутатів зайти до&nbsp; зали, підготуватись до&nbsp; голосування. І після&nbsp; завершального слова&nbsp; Руслана Петровича, я поставлю на голосування проект постанови&nbsp; (реєстраційний 1776/П2). Прошу.</p>
<p>&nbsp;</p>
<p>11:34:36</p>
<p>КНЯЗЕВИЧ Р.П.</p>
<p>Дякую.</p>
<p>Шановний пане Голово! Ще раз для стенограми зазначу про що йдеться? Справді йде мова про постанову&nbsp; 1776/П2 про подальшу роботу над законопроектом про внесення змін до Конституції України (щодо недоторканності народних депутатів та суддів).</p>
<p>Ще раз озвучую&nbsp; строки, які були погоджені Верховною Радою.</p>
<p>Верховна Рада&nbsp; пропонує встановити строк для подання&nbsp; пропозицій та поправок до законопроекту – до 15 серпня&nbsp; 2015 року. Суб'єктами права подання таких&nbsp; поправок є Президент України&nbsp; і не менше&nbsp; 150 народних депутатів.</p>
<p>Опрацювання Комітетами&nbsp; Верховної Ради&nbsp; з питань Регламенту, з питань бюджету, з питань запобігання корупції і європейської інтеграції – до 25 серпня опрацювати відповідні пропозиції передати Комітету з питань&nbsp; правової політики та&nbsp; правосуддя.</p>
<p>Комітет з правової політики та правосудді після 25 серпня, після отримання відповідних пропозицій опрацювати&nbsp; їх і&nbsp; організувати&nbsp; надання, як&nbsp; народним депутатам України&nbsp; відповідно до Регламенту.</p>
<p>І нарешті, провести&nbsp; розгляд законопроекту про внесення змін до&nbsp; Конституції України (щодо недоторканності&nbsp; народних депутатів та суддів) за реєстраційним номером 1776 на пленарному засіданні Верховної Ради&nbsp; України після 25 серпня 2015 року . Дякую.</p>
<p>Доповідь закінчив.</p>
<p>&nbsp;</p>
<p>ГОЛОВУЮЧИЙ. Дякую, Руслан Петрович.</p>
<p>Шановні колеги, на ваш розгляд для голосування після процедури обговорення внесено проект Постанови (реєстраційний номер 1776/П2), внесена комітетом Постанова Верховної Ради з правками, які оголосив Руслан Петрович, по датах, Руслан Петрович Князевич, Постанова Верховної Ради України про подальшу роботу над законопроектом про внесення змін до Конституції України щодо недоторканності народних депутатів України та суддів з поправками, які оголосив під час доповіді голова комітету Руслан Петрович Князевич. Прошу голосувати в цілому проект Постанови 1776 щодо недоторканності.</p>
<p>Колеги, прошу всіх зайняти свої місця! Всі готові голосувати? Хвилинку, хвилину! Займіть свої місця, це надзвичайно відповідальне голосування. Насправді як і кожне голосування, яке ми тут проводимо.</p>
<p>Отже, 1776/П2 з правками Руслана Петровича Князевича прошу голосувати в цілому постанову. Голосуємо. Прошу голосувати.</p>
<p>&nbsp;</p>
<p>11:37:20</p>
<p>За-283</p>
<p>Ми зробили ще один процедурний крок щодо зняття депутатської недоторканності. Дякую, шановні колеги.</p>
<p>Йдемо далі, шановні друзі. Переходимо до питань порядку денного, визначених за рішенням Погоджувальної ради, а саме: розгляд питань в першому читанні.</p>
<p>І перше питання, яке вноситься на ваш розгляд, - реєстраційний номер 2567: проект Закону про сервісні послуги та сервісні центри Міністерства внутрішніх справ України. Доповідає перший заступник міністра внутрішніх справ Згуладзе-Глуксманн Екатерина.</p>
<p>Шановні колеги, є пропозиція розглянути цей проект закону за скороченою процедурою. Але ви знаєте, що завжди ми обговорюємо стільки, скільки є необхідність. Будь ласка, шановні колеги, прошу: щодо розгляду даного проекту закону за скороченою процедурою.</p>
<p>Прошу голосувати, прошу підтримати.</p>
<p>&nbsp;</p>
<p>11:38:32</p>
<p>За-197</p>
<p>&nbsp;</p>
<p>Рішення прийнято.</p>
<p>Будь ласка, перший заступник міністра, Ека Згуладзе. Будь ласка, доповідайте.</p>
<p>&nbsp;</p>
<p>11:38:39</p>
<p>ЗГУЛАДЗЕ-ГЛУКСМАНН Е..</p>
<p>Дякую.</p>
<p>Шановні депутати, здравствуйте.</p>
<p>После такого эмоционального утра, сложно мне говорить о таких скучных вещах, как МРЕО и борьба с коррупцией. Но эмоциональное утро было не только в парламенте.</p>
<p>Я не знаю, слышали ли вы или нет, во Львове сегодня, было, прозвучало 2 взрыва. Две "лимонки", две жертвы. Нам повезло, они оба живы, два участковых пришли на работу и подорвались.</p>
<p>С чем это связано, да, с реформой МРЕО? Вроде ни с чем. Но с другой стороны, улучшить ситуацию в стране, пережить все то, что мы переживаем последние дни, по-моему, у нас получится, если мы одни шагом за шагом будем решать маленькие и большие проблемы, которые связаны с государственным строем и борьбы с коррупцией. Вот так это связано с проблемой МРЕО.</p>
<p>И поэтому в закон, который мы просим сегодня поддержать, очень важен.</p>
<p>Что мы предлагаем? Мы предлагаем назвать вещи своими именами и сказать, что есть проблема, и что эта проблема не уйдет сама по себе, и эта проблема не уйдет, если мы назначим новый людей, и эта проблема не исчезнет, если мы просто спрячем МРЕО. Нужен концептуальный подход.</p>
<p>В стране уже есть одно очень важное решение. Что все административные услуги должны идти путем децентрализации. Мы поддерживаем этот подход, но опять же, имея в виду реальность, мы говорим, что сегодня …. к этому, возможно, не везде готовы, поэтому нам нужен переходный этап. Наш закон, по версии, который мы предлагаем, будет действовать всего на 2 года, после двух лет он прекращает свое действие. И вы опять же должны принять решение, что вы будете делать со всеми теми услугами, которые сейчас входят …</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>Не обмежуйте виступ.</p>
<p>&nbsp;</p>
<p>ЗГУЛАДЗЕ-ГЛУКСМАНН Е. …передать их на места или найти еще другой выход. Один ключевой момент реформы сервисов, который мы предлагаем, дополнительно в том, что попробуем делегировать не только власть, но и ответственных на людей, которые принимают решение. Пусть администраторы имеют имя, имеют подпись и печать, и отвечают на все решения, которые они будут принимать на местах. Это ответ по борьбе с коррупцией. Извините, я понимаю, что у нас мало времени, но я готова отвечать на ваши вопросы. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, співдоповідь. Да, пожалуйста.</p>
<p>&nbsp;</p>
<p>ЗГУЛАДЗЕ-ГЛУКСМАНН Е. Я очень извиняюсь. Мы просим по сокращенной процедуре рассмотреть этот законопроект. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, голова профільного комітету, секретар комітету з питань законодавчого забезпечення правоохоронної діяльності Антон Геращенко. На трибуну, будь ласка.</p>
<p>&nbsp;</p>
<p>ЗГУЛАДЗЕ-ГЛУКСМАНН Е. Все, я ушла?</p>
<p>&nbsp;</p>
<p>ГОЛОВУЮЧИЙ. Антон Геращенко, будь ласка. Антон Геращенко, будь ласка, з трибуни.</p>
<p>&nbsp;</p>
<p>11:42:39</p>
<p>ГЕРАЩЕНКО А.Ю.</p>
<p>Уважаемые депутаты, уважаемый председательствующий, уважаемый украинский народ! Закон о сервисных услугах и сервисных центрах – это революция в вопросах оказания гражданам Украины услуг по переоформлению автомобилей, получению водительских прав, получению справок, которые предоставляются органами внутренних дел.</p>
<p>В этом законе впервые в истории Украины формулируется четкий список услуг, которые оказывают органы внутренних дел. В этом законе указываются четкие сроки на получение таких услуг. Например, переоформление автомобиля будет осуществляться за 24 часа, без коррупции, получение водительских прав будет осуществляться за 24 часа. Это революция по-настоящему в этих вопросах.</p>
<p>Также, в этом законе указано, что дается органам внутренних дел два года на нормализацию этих процессов. И с 2018 года сервисные центры, которые оказывают услуги по переоформлению автомобилей, выдачи разрешения на оружие, будут передаваться местным органам власти. Поэтому этот закон соответствует общей политики государства по децентрализации, повышению качества услуг гражданам, по оформлению административных услуг.</p>
<p>Прошу все фракции, как коалиции, так и оппозиции, внефракционных депутатов всем вместе проголосовать этот закон в первом чтении. Он по настоящему изменит отношение людей к власти. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Чи є необхідність 2 – "за", 2 – "проти"? Немає. Голосуємо?</p>
<p>Є, да? Будь ласка, запишіться, 2 – "за", 2 – "проти". Запишіться, 2 – "за", 2 – "проти". Якщо є пропозиції, будь ласка.</p>
<p>Народний депутат Оксана Юринець, "Блок Петра Порошенка".</p>
<p>Віктор Михайлович Пинзеник</p>
<p>&nbsp;</p>
<p>11:44:34</p>
<p>ПИНЗЕНИК В.М.</p>
<p>Шановні народні депутати! Мені сумно і соромно, що ми в цьому залі дали путівку в життя деяким нормам, коли, наприклад, поліція фінансується приватними компаніями. І після цього ми говоримо про боротьбу з корупцією? А хіба ми не знаємо, що той хто платить той і музику замовляє.</p>
<p>На жаль, подібний закон не є винятком. Чому? Я не буду зупинятись на дріб'язках цього закону, коли, наприклад, за доступ до іспитів на водійські права треба дозвіл&nbsp; отримувати і платити треба, коли за скорочену процедуру треба платити, чи коли вимагаєте додатковий документ, а Закон про адміністративні послуги вимагає вичерпного переліку документів. Проблема філософська. Я не проти територіальних центрів. Створюйте територіальні центри, надавайте послуги на місцях.</p>
<p>Питання в іншій площині. Чи ми розглядаємо реєстрацію автомобілів, чи реєстрацію зброї як публічну функцію, як функцію державну чи комерційну, чи ми комерцелізуємо ці функції.</p>
<p>В першому варіанті закону там прямий запис був, що це комерційна по суті функція. Зараз уряд попробував заховати, але по суті нічого не змінилося. Бо створення територіальних центрів відбувається не за процедурою створення органів як це передбачено законодавством, коли пропозицію дає міністр, а затверджує Кабінет Міністрів України, а перелік&nbsp;&nbsp;&nbsp;&nbsp;&nbsp; &nbsp;сервісних послуг, які будуть надаватись сервісними центрами, затверджується Кабінетом Міністрів України. Якщо уряд вважає, що деякі послуги треба комерціоналізувати, я не заперечую.</p>
<p>Наприклад, передайте реєстрацію автомобілів магазинам. І хай магазини мають доступ до бази даних, реєструють автомобілі. Але дайте всім це право робити, а не створюйте монопольні структури. Якщо ви вважаєте, що інші послуги мають бути віддані комерційним структурам, то віддайте їм. А не створюйте монополізовані комерційні структури при Міністерстві внутрішніх справ.</p>
<p>Я пропоную ідею територіальних центрів підтримати. І для цього не треба закону, створюйте територіальні центри. А законопроект я пропоную дружно відхилити.</p>
<p>&nbsp;</p>
<p>ГОЛОВУЮЧИЙ. Яценко Антон.</p>
<p>&nbsp;</p>
<p>11:46:40</p>
<p>ЯЦЕНКО А.В.</p>
<p>Шановні колеги! Цей закон вже досить довго опрацьовувався в комітеті. Ну, звичайно, не буває нічого ідеального. Але це значно краще, ніж та система, яка сьогодні існує. Тіньова економіка і хабарі, і все таке інше.</p>
<p>І нагадаю, що ми вже прийняли з вами Закон про поліцію, інший про органи внутрішніх справ. Тобто мова має йти, що ми мусимо завершити реформу. Тому ми просимо, група "Відродження" всіх підтримати цей закон як такий, як прогресивний і дійсно покращить ситуацію. Тим паче, це перше читання. І завжди можна дати свої пропозиції до другого читання. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Мосійчук, Радикальна партія.</p>
<p>&nbsp;</p>
<p>11:47:33</p>
<p>МОСІЙЧУК І.В.</p>
<p>Шановні колеги! Шановний український народе! Цей закон, дійсно, недосконалий. Він неідеальний. Але він в сотні разів покращує ситуацію. Він має вивести з корупційної тіні послуги, які надаються так званими МРЕВ. Продаж довідок від лікарів, який став цілим бізнесом. Подивіться, у нас довідки продаються і наркоманам, і алкоголікам. А потім ми дивуємося, чому в цих людей права з'являються і тому подібне?</p>
<p>Тому, як сказала перший заступник міністра, через два роки ми перейдемо до іншої стадії в цій царині. А зараз необхідно підтримати цей закон в першому читанні, допрацювати в комітеті. І треба змінювати корупційну систему, її треба руйнувати корупційну систему, яку ми маємо в МРЕВ. Ми почали реформування міліції. Так, недосконало. Так, не ідеальна поліція. Але краще тридцять разів розбити лоба, ніж жити далі в такому лайні.</p>
<p>За національну поліцію? Юрій Віталійович, пригадайте, будь ласка, в стенограму, як ви закликали голосувати за кредити. А фракція Радикальної партії голосувала за Закон про національну поліцію!&nbsp; Ви щось сплутали, у вас з пам'яттю. Пийте менше! Дякую. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Колеги, я вважаю, що наближатися до Юрія Віталійовича – це небезпечно. Будь ласка, пан Мосійчук хай відійде. Все, все. <i>(Шум у залі)</i> Заспокоїлись, заспокоїлись. Все, колеги. Все, все. Заспокоїлися, це все дуже небезпечно. На місця! <i>(Шум у залі)</i></p>
<p>&nbsp;Дякую за розуміння, шановні колеги. Треба бути стриманими по відношенню один до одного, просто стриманими. Колеги, стриманими. Все, дякую керівникам фракцій, народним депутатам за стриманість. Продовжуємо нашу роботу, розгляду законів про МВС.</p>
<p>В мене є пропозиція, колеги, я би із задоволенням… Я би із задоволенням зробив би зміни, друзі, які би дозволили запровадити спеціальних людей в залі, приставів, які би займалися питанням врегулювання таких ситуацій. Якщо би ви мали на це волю -226, ми би це зробили. Не треба створювати конфліктів. Все. Працюємо далі. Абдуллін. Народний депутат Абдуллін, фракція "Батьківщина". Сергій Соболєв. Сідайте на місця, не загострюйте.&nbsp;</p>
<p>&nbsp;</p>
<p>11:51:09</p>
<p>СОБОЛЄВ С.В.</p>
<p>Шановні колеги, я уявляю, якби такими темпами реформи в свій час проводились в Грузії. Якби с початку на 2 роки створювали центри, МВС, податковий, інших служб спочатку, викинувши мільярди і мільярди, а потім все це зводили в єдині центри надання послуг. У нас в країні за останні 3 роки, в тому числі і у вас на Батьківщині, пане Голова, на Вінниччині, створені 660 центрів надання послуг. Ви хочете ще 60 окремих створити? Ви знаєте, мені оце нагадує початок 1990-х років, коли почали створювати окремо центри зайнятості замість того, щоб взяти за базу профтехучилища і на базі профтехучилищ створити центри зайнятості. Викинули десятки мільярдів гривень, посадили туди чиновників, які не знали чим займатися перші роки, створили базу даних комп'ютерну, посадили все це в мармур, а після цього кинулись, а чим же будуть займатися профтехучилища, де буде відбуватися перепідготовка кадрів. У нас є 660 центрів єдиних надання послуг. Треба перевести 4 конкретні операції надання послуг МВС. Будь ласка, переведіть їх в ці центри надання послуг, зробіть всі умови в рамках того, що є в Вінниці, Запоріжжі, Києві, інших містах і не треба плодити нові корупційні ями. Наша пропозиція цей законопроект повернути авторам законодавчої ініціативи, якщо вам треба якісь зміни, вносьте зміни в закон, який регулює діяльність єдиних центрів надання послуг і після цього подайте його в зал. Депутатський корпус це підтримає і ми не будемо викидати мільйони і мільйони грошей, які підуть спочатку на створення на 2 роки окремих центрів, потім переведення всієї…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>СОБОЛЄВ С.В. Переведення всієї бази людей в єдині центри. Тому наша пропозиція - це все повинно надаватися в рамках єдиних центрів надання послуг. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, "Самопоміч", будь ласка. Костенко, будь ласка, народний депутат, "Самопоміч".</p>
<p>&nbsp;</p>
<p>11:53:44</p>
<p>КОСТЕНКО П.П.</p>
<p>Друзі, якщо ми підемо по такій концепції, коли ми будемо говорити, що нам потрібні якісь єдині центри, то значить тої реформи взагалі не буде. Приблизно держава втрачає зараз на видачі тих довідок і документів десь 120 мільйонів гривень в рік. Це смішно, тому що практично після того, як Ека впровадить дану реформу, я думаю, суми будуть зовсім інші на користь держави. Я дуже прошу і вся "Самопоміч" просить проголосувати за даний законопроект.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Народний депутат Дехтярчук. Будь ласка, народний депутат Дехтярчук, "Блок Петра Порошенка". І будемо переходити до голосування.</p>
<p>&nbsp;</p>
<p>11:54:33</p>
<p>ДЕХТЯРЧУК О.В.</p>
<p>Шановні депутати, хочу звернути вашу увагу і підтримати народного депутата України Сергія Соболєва, стосовно недоцільності створення додаткових центрів для надання цих сервісних послуг. Справа в тому, що сьогодні на наш розгляд, напрацьований робочою групою, виносять законопроект про внесення змін до деяких законодавчих актів щодо розширення повноважень органів місцевого самоврядування та оптимізації надання адміністративних послуг. Саме в цьому законі і робиться крок по передбаченню певних додаткових адміністративних послуг, які будуть надаватися через існуючі центри адміністративних послуг. Я думаю, що можна буде цей законопроект в першому читанні прийняти, доопрацювати і в цілому вийти в майбутньому на новий перелік адміністративних послуг. Ми проти МРЕВ в тому корупційному розумінні, якими вони є сьогодні, але не потрібно плодити нові центри. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, треба віддати належне, тому що працювали над цим проектом Закону, в тому числі залучаючи експертів. Але в чому суть цього проекту Закону? За декілька років МВС вибудує публічну систему надання адміністративних послуг в цій сфері. Там шалена корупція. Я розумію, що хтось може бути проти цього. Але тут є абсолютно нормальний підхід до створення.</p>
<p>Далі, друга позиція. Стаття 8 пункт 2: "Окремі сервісні послуги можуть надавати через центр надання адміністративних послуг у порядку встановленому Кабінетом Міністрів України, що саме&nbsp; цих 660 створених вже зможуть, за окремим рішенням&nbsp; Кабінету Міністрів, надавати ці послуги, а там, де не створені, буде систематизована ця робота&nbsp; і знищена корупція – це друга позиція.</p>
<p>І третя позиція: коли&nbsp; буде вибудувана ця система публічної, якісної&nbsp; роботи&nbsp;&nbsp; нової якості, тоді&nbsp; ці функції автоматично, з&nbsp; 2018 року, передадуться взагалі&nbsp; органам&nbsp; місцевого самоврядування, але до цього часу,&nbsp; органи місцевого самоврядування мають бути готові це зробити. І правильно сказав колега Сергій Соболєв про те, що є території де вже готовність є і Кабмін це передасть,&nbsp;&nbsp; я думаю, що&nbsp; питань не буде. А є ті, хто не готовий, тому&nbsp;&nbsp;&nbsp; там немає&nbsp; куди передавати, а систему треба перебудовувати, от в цьому&nbsp; вся і суть.</p>
<p>Тому,&nbsp; шановні колеги, це перше читання і я думаю, що тут є більше позитивних речей, ніж якихось домислів. І&nbsp; давайте тоді&nbsp;&nbsp; ми зараз займемо свої місця для того, щоби&nbsp; цей проект в&nbsp; першому читанні проголосувати, підтримати, далі доопрацювати до другого читання, щоб це був правильний&nbsp; антикорупційний публічний закон. Тому&nbsp; що те, що ми маємо сьогодні в МРЕО – це просто жах! І тут треба&nbsp; дати повну політичну і законодавчу підтримку для МВС для того, щоб провести цю відповідну реформу.</p>
<p>Тому, будь ласка,&nbsp; шановні колеги, займіть свої місця, на ваш розгляд для голосування в першому читанні, колеги, підкреслю: на ваш розгляд для голосування в першому читанні внесено проект Закону (реєстраційний номер 2567), проект Закону про сервісні послуги та сервісні центри Міністерства внутрішніх справ&nbsp;&nbsp; України. Доповідала перший заступник&nbsp; міністра внутрішніх справ Ека Згуладзе, ми обговорили і проговорили&nbsp; окремі&nbsp; статті, які є достатньо позитивними для знищення корупції в цій сфері.&nbsp; Тому,&nbsp; шановні колеги,&nbsp; є пропозиція прийняти його за основу, за результатами розгляду в першому читанні&nbsp;&nbsp; і далі готувати якісно до другого читання. Прошу таку пропозицію підтримати.&nbsp; Готові голосувати? Готові.&nbsp; Будь ласка, за основу 2567, за основу, прошу голосувати.</p>
<p>&nbsp;</p>
<p>11:58:32</p>
<p>За-198</p>
<p>Шановні колеги, ще раз.</p>
<p>Шановні друзі, давайте ще раз, послухайте дуже уважно, я бачу, що&nbsp; є пропозиції ще раз&nbsp; голосувати. Але&nbsp; дивіться, ми голосуємо в першому читанні,&nbsp; за результатами розгляду в першому&nbsp; читанні за основу маємо надати можливість міністерству реформуватися. Якщо ми не&nbsp; приймаємо жодних рішень нічого не зміниться? Будуть старі МРЕО, будуть старі побори і все інше.</p>
<p>Шановні колеги, є декілька пропозицій щодо повернення ще не встигли проголосувати Мустафа Найєм вносить пропозицію за повернення до 2567, давайте не будемо провалювати&nbsp; цей закон.</p>
<p>Друзі, давайте не будемо провалювати цей закон.</p>
<p>Давайте по хвилині від фракцій, Юрій Віталійович Луценко, від фракцій по хвилині з мотивів, будь ласка.</p>
<p>По хвилині від фракцій. Потім – "Народний фронт" і так підемо.</p>
<p>Запросіть депутатів до залу.</p>
<p>&nbsp;</p>
<p>11:59:31</p>
<p>ЛУЦЕНКО Ю.В.</p>
<p>Шановний пане Голово! Шановні колеги! На жаль, сьогодні на фракції не&nbsp; розглянули цей&nbsp; законопроект. Я прошу&nbsp; поставити повторно це на голосування, а фракцію прошу підтримати в першому читанні для того, щоб дати можливість&nbsp; попрацювати фахівцям комітету над змінами до&nbsp; цього законопроекту.</p>
<p>Вочевидь, фракція має багато запитань до нормотворення і до самого механізму запропонованого в законі, тим не менше для того, щоб реформа&nbsp; рухалася треба прийняти в першому читанні. І дати можливість комітету, повірте, там є фахівці відпрацювати його&nbsp; до оптимального рівня.</p>
<p>Прошу повторно проголосувати – "за".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ставлю на голосування пропозицію Юрія Віталійовича Луценка повернутися до&nbsp; розгляду до цього питання.</p>
<p>Колеги, я думаю, що ми маємо бути&nbsp; більш сміливими є профільний замміністр, який цим питанням опікується, будемо працювати спільно, зайдемо розуміння будемо голосувати в другому читанні, не знайдемо, значить, таке буде рішення&nbsp;&nbsp; українського парламенту. Але&nbsp; закликаю діяти.</p>
<p>Будь ласка, зайняли свої місця, шановні колеги, прошу підтримати пропозицію&nbsp; Юрія Луценка, друзі, за повернення до 2567 – проект Закону про&nbsp; сервісні послуги та сервісні центри Міністерства внутрішніх справ України. Готові?</p>
<p>Давайте за повернення, прошу підтримати щодо повернення до розгляду цього&nbsp;&nbsp; питання – пропозиція Юрія Луценка. Прошу всі фракції підтримати цей проект закону в першому читанні. За повернення, прошу підтримати, колеги. Давайте підтримаємо, повернення.</p>
<p>&nbsp;</p>
<p>12:01:21</p>
<p>За-243</p>
<p>Дякую, колеги, за розуміння.</p>
<p>Є пропозиція: за основу за результатами в першому читанні цей проект закону. Прошу підтримати шановних колег народних депутатів, 2567 за основу. Створіть по фракціях групу, доопрацюємо спільно. Прошу голосувати. За основу. За основу. Прошу підтримати.</p>
<p>&nbsp;</p>
<p>12:01:48</p>
<p>За-241</p>
<p>Рішення прийнято. Дякую, шановні колеги. Далі йдемо до другого читання, і опрацюємо. Буде гарний закон, який поборе корупцію в МРЕВ.</p>
<p>Далі, наступне питання порядку денного. Шановні колеги, дякую за розуміння. 2568: проект Закону про внесення змін до Бюджетного кодексу України (щодо плати за сервісні послуги, що надаються Міністерством внутрішніх справ). Доповідає перший заступник міністра Ека Згуладзе.</p>
<p>Прошу пропозицію підтримати за скороченою процедурою. Прошу підтримати. Скорочену процедуру. Це розгляд за скороченою процедурою, друзі.</p>
<p>&nbsp;</p>
<p>12:02:34</p>
<p>За-183</p>
<p>Будь ласка, Ека Згуладзе.</p>
<p>&nbsp;</p>
<p>12:02:40</p>
<p>ЗГУЛАДЗЕ-ГЛУКСМАНН Е.</p>
<p>Спасибо, уважаемые депутаты, за доверие и за голосование нашего первого законопроекта на эту тему. Я хочу очень вкратце ответить комментариям, которые были. Большинство из них, фактуально неправы: ничего нового не создается. Наоборот, даже существующие центры будут сокращены до минимума, так что никакие миллионы и миллиарды в инфраструктуру либо еще не вкладываются. Наоборот, мы&nbsp; будем экономить очень большую часть бюджета Украины.</p>
<p>Законопроект, который я вам презентую сейчас, - это продолжение реформы сервисных услуг. Предлагается внесение изменений в статьи 29 и 64 Бюджетного кодекса. Суть в чем? Сегодня местные бюджеты отчасти финансируются от доходов из МРЭО. Чтобы эти доходы не пропали и чтобы местные бюджеты, наоборот, в перспективе получили еще больше, мы предлагаем, чтобы к списку источников формирования специального фонда местного бюджета, в части доходов платы за сервисные услуги, которые будут предоставлены центрами по оказанию сервисных услуг, Министерством внутренних дел минимум 10 процентов от доходов должны идти в местные бюджеты, это суть этого изменения.</p>
<p>Спасибо большое.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, голова підкомітету Комітет з питань бюджету, Костянтин Іщейкін, будь ласка, доповідайте.</p>
<p>&nbsp;</p>
<p>12:04:08</p>
<p>ІЩЕЙКІН К.Є.</p>
<p>Шановний Володимире Борисовичу, шановні народні депутати.</p>
<p>Комітет з питань бюджету розглянув доопрацьований урядовий законопроект за номером 2568. І у своєму висновку зверну увагу на наступне.</p>
<p>Законопроект не відповідає коаліційній угоді щодо децентралізації надання базових адміністративних послуг. По-друге, реалізація законопроекту призведе до зменшення доходів місцевих бюджетів, це близько 180 мільйонів гривень на рік. По-третє, у законопроекті не передбачено конкретних напрямів цільового спрямування відповідної плати. У базовому законопроекті 2567 передбачено дію відповідного закону лише з 16-го по 2018 рік, проте у законопроекті 2568 не обмежено його дію у часі.</p>
<p>Міністерство фінансів вважає розгляд законопроекту можливим у разі вишукання джерел для покриття втрат місцевих бюджетів та доопрацювання щодо визначення напрямків використання коштів спеціального фонду.</p>
<p>Отже, за підсумками розгляду. Комітет з питань бюджету ухвалив наступне рішення. Рекомендувати Верховній Раді законопроект 2568 прийняти за основу, доручивши його доопрацювання, з урахуванням пропозицій суб'єктів законодавчої ініціативи, та внести на розгляд у другому читанні лише після прийняття в цілому законопроекту 2567.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Є необхідність 2 – "за", 2 – "проти"?</p>
<p>Це похідний, є?</p>
<p>Віктор Михайлович Пинзеник, будь ласка.</p>
<p>&nbsp;</p>
<p>12:06:03</p>
<p>ПИНЗЕНИК В.М.</p>
<p>Шановні колеги, цей законопроект є логічним завершенням проекту, який голосували зараз, перед цим. Про що йде мова? Він розставляє всі крапки над "і". На сьогоднішній день доходи від надання адміністративних послуг зараховуються до загального фонду Державного бюджету. І це логічно, бо це виконання державою своїх функцій. Для цього, вибачте, вас обирають, для цього люди платять податки.</p>
<p>Що передбачає цей закон? Передбачає перевести це на режим платності. 90 відсотків зараховується у спеціальний фонд. А що означає спеціальний фонд? Що заробили, те й пішло на обслуговування, виконання певних функцій. Тоді я ще раз поставлю питання. Друзі, якщо ми вважаємо, що така функція як реєстрація автомобілів і зброї не є державною, давайте ліквідуємо Міністерство внутрішніх справ і комерціоналізуємо цю функцію!</p>
<p>Друзі, я звертаюсь до тої мислячої частини парламенту: не можна такі рішення приймати. І всі, хто турбується за долю країни… Правильно Соболєв сказав: "Є центри, віддайте їх на місця". Для цього вам закону не треба. А це йде мова про те, що робив попередній уряду – перетворював урядові структури в комерційні. Ми не маємо права голосувати за цей закон.</p>
<p>&nbsp;</p>
<p>ГОЛОВУЮЧИЙ. Дякую, колеги. Є ще бажаючі? <i>(Шум у залі) </i></p>
<p>Запишіться: два – "за", два – "проти". Два – "за", два – "проти".</p>
<p>Будь ласка, Віктор Кривенко, "Самопоміч".</p>
<p>&nbsp;</p>
<p>12:07:48</p>
<p>КРИВЕНКО В.М.</p>
<p>Доброго дня, шановні колеги. Я буду голосувати і підтримувати цей законопроект. У нас не так багато міністерств, де хоча б розпочалися якісь зміни. У нас є персональна довіра до пані Еки Згуладзе, і що ті реформи, які вона робить, що вони є на користь нашій державі. Тому ми вже побачили, що ніяких додаткових витрат не буде, це буде в тих самих приміщеннях. Тому давайте …, щоб не було на Верховній Раді якогось тягаря, що ми зупиняємо реформи, ініціативи уряду, бо ми дожились, що нас вже пікетують міністри.&nbsp; Наприклад, вчора пан Петренко чомусь пікетував Верховну Раду. Давайте, щоб нас ще й МВС не пікетував і щоби за нами питання не стояло. Бо потім на три місяця скажуть, що через Верховну Раду не відбуваються реформи і в МВС. Тому всіх закликаю підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олег Ляшко, "Радикальна партія".</p>
<p>&nbsp;</p>
<p>12:08:51</p>
<p>ЛЯШКО О.В.</p>
<p>Олег Ляшко, "Радикальна партія".</p>
<p>Фракція "Радикальної партії" голосуватиме за цей законопроект. І звертається до колег по залу так само підтримати.</p>
<p>Ми з вами всі вимагаємо реформи Міністерства внутрішніх справ. Ми уповноважили людей, міністра Авакова, першого заступника міністра Еку Згуладзе на проведення цих реформ. Коли вони роблять реформи, коли вони роблять законопроекти спрямовані на втілення їхніх реформ, приходять до залу ми їм кажемо ми вас не підтримуємо. З одного боку ми виходимо, скрізь ставимо пані Еку Згуладзе як приклад у проведенні реформ, з іншого боку вона виходить на парламентську трибуну просить вас підтримати, дати їй можливість реалізувати ці реформи, ви відмовляєте за них голосувати. У лікарів, пан Березюк, скаже, що це називається якийсь там когнітивний дисонанс, розумієте?</p>
<p>Якщо ми їм довіряємо, якщо ми ставимо пані Згуладзе за приклад у проведенні реформ, де логіка тоді, коли ви не підтримуєте законопроекти за які вона агітує.</p>
<p>Це те саме як, шанований колеги Юрій Луценко, минулої п'ятниці виходить на парламентську трибуну агітує за включення до порядку денного голосування за Закон про реструктуризацію валютних кредитів. Після того, коли його парламент почув у тому числі і фракція "Радикальної партії" і підтримали одноголосно звернення нашого колеги, він виходе каже, що це поганий закон. А для чого ви тоді агітуєте, якщо це поганий закон?</p>
<p>Давайте з&nbsp; вами, люди добрі, опустимося на землю. Люди чекають реальної реформи органів внутрішніх справ. Пані Згуладзе разом із паном Аваковим займаються цими реформами. Давайте можливість їм, дати можливість зробити ці реформи, а потім з них спитаємо за результат цих реформ. Бо інакше вони скажуть, що ми їм просто не дали можливості реалізувати ці реформи. Я вважаю, що ми маємо дати їм ці можливості. Голосуємо.&nbsp;</p>
<p>&nbsp;</p>
<p>ГОЛОВУЮЧИЙ. Сергій Власенко, "Батьківщина".</p>
<p>&nbsp;</p>
<p>12:11:07</p>
<p>ВЛАСЕНКО С.В.</p>
<p>Шановні колеги, мене дивує, що цей законопроект презентувала людина, якій ми довіряємо. Тому що неможна говорити половину, пані перший заступник міністра внутрішніх справ! В цьому законі не лише 10 відсотків місцевим бюджетам. 90 відсотків отриманих коштів перерозподіляється і направляється не в державний бюджет, не в загальний фонд державного бюджету, а в спеціальний фонд. Тобто по суті Міністерство внутрішніх справ.</p>
<p>Таким чином, давайте говорити чесно, що є не реформи, а є імітація реформ. Є бажання отримати фінансові потоки на Міністерство внутрішніх справ замість того, щоб щось робити! І давайте не підміняти прості поняття.</p>
<p>Знаєте, в той час, коли у нас у Львові, лунають вибухи, в той час, коли у нас в Мукачевому відбувається те, що відбувається в Мукачевому, представниця Міністерства внутрішніх справ виходить і просить по суті перерозподілити в державному бюджеті кошти, які отримає українська держава від тих функцій, які українська держава надає своїм громадянам.</p>
<p>Я думаю, що пані першому заступнику міністра юстиції повинно бути трошки соромно. Дійсно, є величезна довіра. Але цей кредит довіри не треба розплескати на такі прості і звичайні речі, знаєте, як маніпулювання. Вас запитали чітко, про що цей закон? Ви сказали, лише 10 відсотків, і забули сказати, куди йде 90 відсотків. 90 відсотків іде в МВС. Це неправильно!</p>
<p>Цей закон треба повернути авторам на доопрацювання. Треба визначити, що всі кошти, 90 відсотків ідуть в загальний фонд державного бюджету, як це було, а 10 відсотків іде в місцеві бюджети, так, як ви це і пропонуєте. І тоді можна говорити про те, що певні зміни якісь відбулись. А в такому вигляді, як цей закон є зараз, це звичайна проста імітація і не більше цього. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Лещенко, "Блок Петра Порошенка".</p>
<p>&nbsp;</p>
<p>12:13:11</p>
<p>ЛЕЩЕНКО С.А.</p>
<p>Прошу передати слово Мустафі Найєму.</p>
<p>&nbsp;</p>
<p>ГОЛОВУЮЧИЙ. Мустафа Найєм, "Блок Петра Порошенка".</p>
<p>&nbsp;</p>
<p>12:13:17</p>
<p>НАЙЄМ М. .</p>
<p>Уважаемые коллеги, знаете, очень смешно смотреть, когда люди, которые при власти находились много лет, теперь пытаются кого-то пристыдить, кто пытается хоть что-то сделать.</p>
<p>Если вам что-то не нравится, у вас была возможность внести в законопроект изменения, прийти на комитет, предложить свои изменения. Если вам не удалось, такова процедура демократии. Вам не удалось внести свои изменения. Господин Власенко, что вы как… <i>(Шум у залі)</i></p>
<p>&nbsp;Сейчас есть возможность, этот закон поставит точку в том, что у нас огромное количество фирм, которые зарабатывают на всех этих сервисных услугах, наконец-то не будут получать долю. Эту долю получали бывший министр, эту долю получают сейчас люди. Сейчас давайте поставим эту точку. Это первое.</p>
<p>Второе. Этот закон является логическим продолжением того, что мы приняли до этого. Или мы сумасшедшие – и мы не принимаем этот закон, но тогда давайте это признаем и уйдем отсюда, или мы принимаем два закона в паре.</p>
<p>И последнее, что я хотел сказать. Пока в эти минуты мы рассматриваем этот закон, по нашей информации, господин Шокин давит на прокуроров Сакварелидзе и господина Касько по делу о прокурорах, которые были взяты с поличным на взятках. Господин Шокин лично забрал себе эти дела. И сейчас идет давление на всех следователей, на прокурора, который ведет надзор, и сам поехал в суд по этому делу.</p>
<p>Я прошу, чтобы вы, господин Гройсман, и все, кто сидит в этом зале, пожалуйста, давайте следить за этим делом. У нас есть шанс действительно хоть раз в жизни начать что-то делать, а не замыливать. Спасибо.</p>
<p>И давайте пригласим Шокина, он все равно должен быть у нас сегодня. Пускай он расскажет, что у нас происходит.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Справа честі – підтримати чесних прокурорів у боротьбі з корупційними прокурорами. Тому, я думаю, що ми все зробимо для того, щоб нікому не дати нікому замилити.</p>
<p>Було прізвище Власенка. Репліка, хвилину. І переходимо до голосування.</p>
<p>&nbsp;</p>
<p>12:15:24</p>
<p>ВЛАСЕНКО С.В.</p>
<p>Дякую, Володимире Борисович. Ви знаєте, дуже цікаво чути повчання від молодих облич, які навіть не читали Регламенту. Цей законопроект внесено в першому читанні. Жодних засідань комітету, поправок, звичайно ж, не було. Це перше.</p>
<p>По-друге, фракція "Батьківщина" не голосувала за попередній закон, а відтак не буде голосувати і за цей закон. Тому ми абсолютно послідовні. І це вже відбувалося, знаєте, оці спроби відбувалися за урядування Миколи Яновича Азарова, сконцентрувати всі гроші в Міністерстві внутрішніх справ за такі послуги. Давайте повторювати все те, що робив Микола Янович Азаров, а потім розказувати, що ми молоді, нові обличчя, які прийшли реформувати Україну.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, от декілька слів, дозвольте. Можемо, в принципі, можемо будь-яке питання назвати по-різному, в тому числі і зараз те питання, що ми розглядаємо. Ми прийняли питання про створення системи, далі ми приймаємо питання про те як розподіляти кошти за ці послуги. Визначається, що 90 процентів попадає в спеціальний фонд і цей фонд, Державний спеціальний фонд, цей фонд буде використаний що, на те, щоб оцю систему побудувати. Далі, шановні друзі, 10 відсотків віддається, віддається на місцевий рівень.</p>
<p>Друге питання. Коли буде побудована система? Що написано в законодавстві? Що це все в повному обсязі буде передано місцевим органам влади з стовідсотковими коштами за надання цих послуг. Тому це рішення є наслідком першого рішення і є абсолютно логічним акумулювати ресурс.</p>
<p>І третє питання. Якщо зараз цей ресурс розпорошити і направити його в загальний бюджету, не буде жодної копійки вибудувати цю систему, якісні сервера, захистити дані, створити електронні робочі місця, створити нормальні, прозорі умови і так далі, це все стає під загрозою. Тому я пропоную, шановним народним депутатам, бути послідовними і 2568 прийняти за результатами розгляду в першому читанні за основу, наголошую на цьому, це перше читання, за основу, ще раз провести дискусію в комітетах і після того прийняти відповідне рішення. І, я думаю, що буде знайдена можливість підтримки цього рішення і в другому читанні, бо воно є абсолютно логічним. Приймається така пропозиція? Прошу, шановні колеги, зайняти свої місця (реєстраційний номер проекту 2568), це проект Закону про внесення до Бюджетного кодексу України (щодо сплати) (щодо плати за сервісні послуги, що надаються Міністерством внутрішніх справ). Слухайте, давайте підтримаємо реформаторів, краще робити, можливо, хтось буде і помилятись, але робити, робити для того, щоб змінювати ситуацію.</p>
<p>Шановні колеги, будь ласка, прошу 2568 за основу. Готові голосувати? Готові? Будь ласка, 2568, колеги, за основу. Прошу голосувати і прошу підтримати 2568.&nbsp;</p>
<p>Прошу підтримати. Голосуємо! Це похідне питання від 2567, прошу підтримати.</p>
<p>&nbsp;</p>
<p>12:18:40</p>
<p>За-224</p>
<p>Ну, очевидно, два голоси…</p>
<p>Народний депутат Мусійчук і Семенченко.</p>
<p>За повернення, колеги, пропозиція. 2 депутати не встигли проголосувати, будь ласка. Будьте уважні, будь ласка. Будьте уважні, давайте підтримаємо. Прошу повернутись, 2568. За повернення, друзі. За повернення! Прошу голосувати за повернення. Прошу голосувати за повернення. 2568, прошу підтримати.</p>
<p>&nbsp;</p>
<p>12:19:19</p>
<p>За-226</p>
<p>Колеги, кожен голос зараз є надзвичайно важливим і відповідальним. Давайте підтримаємо за основу 2568. Але&nbsp; ви бачите, що кожен голос є дуже важливим. Готові голосувати? Прошу всіх підтримати, колеги. 2568, за основу. Давайте підтримаємо першого заступника міністра, яка відповідає в міністерстві за ці реформи.&nbsp; От вона сидить і буде відповідати перед нами за результат. Прошу голосувати. За основу 2568, прошу підтримати. Прошу підтримати.</p>
<p>&nbsp;</p>
<p>12:20:12</p>
<p>За-231</p>
<p>Дякую.</p>
<p>Друзі, маємо бути врешті сміливішими. Якщо будуть помилятись, будемо запрошувати до відповідальності.</p>
<p>Шановні колеги народні депутати, на ваш розгляд внесений проект Закону (реєстраційний номер 2982). Проект Закону про державну реєстрацію речових прав на нерухоме майно та їх обтяжень (реєстраційний номер 2982). Є пропозиція народного депутата Галасюка розглядати цей проект Закону за скороченою процедурою. Прошу підтримати цю пропозицію щодо розгляду за скороченою процедурою. Це розгляд за скороченою процедурою, колеги. У нас ще багато питань є, які ми маємо розглянути, тому прошу підтримати такий достатньо інтенсивний темп.</p>
<p>&nbsp;</p>
<p>12:21:11</p>
<p>За-155</p>
<p>Рішення прийнято.&nbsp;</p>
<p>Будь ласка, Віктор Галасюк.</p>
<p>&nbsp;</p>
<p>12:21:22</p>
<p>ГАЛАСЮК В.В.</p>
<p>Шановний Володимире Борисовичу, шановні колеги&nbsp; народні депутати!</p>
<p>Віктор&nbsp; Галасюк,&nbsp; фракція&nbsp; Радикальної партії.</p>
<p>Шановні колеги, представляю вам сьогодні пакет з&nbsp; чотирьох законопроектів, перший з яких ми зараз розглядаємо – це системна, глибинна реформа реєстраційної служби&nbsp;&nbsp; України. Ця реформа, яка закладається цим пакетом законопроектів,&nbsp; це одночасно реформа&nbsp; реєстраційної служби, дерегуляція і це одночасно реальна децентралізація, яку&nbsp; ми розпочинаємо.</p>
<p>Шановні&nbsp; колеги, ці законопроекти спрямовані на спрощення процедур державної реєстрації&nbsp; речових прав на нерухоме&nbsp; майно, бізнесу і інших об'єктів. Мова йде про те, щоби зруйнувати монополізовану&nbsp; вертикаль, яка на сьогоднішній день існує&nbsp; в Кабінеті Міністрів і перенести ці послуги&nbsp; на місця. Передати надання адміністративних послуг&nbsp; безпосередньо на місяця: місцевим громадам, їх виконавчим органам, адміністраціям, передати їх нотаріусам і так далі.&nbsp;</p>
<p>Я хочу подякувати міністру Петренку за ту роботу&nbsp; Міністерства юстиції, яка колосальна була проведена в напрацюванні цієї&nbsp; реформи. Я хочу подякувати всім авторам цих законопроектів з усіх фракцій коаліції, в тому числі: Олегу Валерійовичу Ляшку, Ігорю Сергійовичу Алексєєву,&nbsp;&nbsp; Кривошеї, Гіршфельд, Хміль, Розенблат, Кононенко, Гринів,&nbsp; Кутовий, Кривенко, Гопко, Єфімов, Павелко, Дубінін, Грановський, Князевич, Івченко, Куліченко,&nbsp; Омельченко, Сторожук.&nbsp;</p>
<p>Шановні колеги,&nbsp;&nbsp; прийняття цих законопроектів дозволить&nbsp; надати додатковий ресурс місцевим&nbsp; бюджетам в понад 500 мільйонів гривень, дозволить запустити прозорі електронні реєстри – це одночасно боротьба з корупцією, це одночасно подолання черг, це подолання монополізації, бо будь де можна буде робити цю реєстрацію.&nbsp; Це дуже важливо і саме таких змін&nbsp; прагне наша країна: прозоре знищення&nbsp; бюрократичного апарату. Більше того, законопроект…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, давайте напевно,&nbsp; будь ласка, доповідайте. Ви хочете&nbsp; зразу чотири&nbsp; закони доповідати як пакет?</p>
<p>Будь ласка, давайте&nbsp; доповідайте&nbsp; всі чотири закони. Регламент&nbsp;&nbsp; 10 хвилин, доповідайте на кожний&nbsp; по 2 - 2,5 хвилини. Давайте ще дві хвилини, будь ласка.</p>
<p>&nbsp;</p>
<p>12:24:01</p>
<p>ГАЛАСЮК В.В.</p>
<p>Шановні колеги, основні переваги цих законів&nbsp;&nbsp; це те, що ми розпочинаємо реальну децентралізацію, бо&nbsp; децентралізація – це&nbsp; непросто, це мова не йде про зняття з себе відповідальності. Децентралізація – це, коли ми передаємо на місця&nbsp; повноваження, відповідальність та ресурси.</p>
<p>Так от цей пакет законопроектів дозволяє це зробити в дуже важливому секторі – в секторі державної реєстрації&nbsp;&nbsp; речових права і бізнесу, а також передати відповідні бюджети в місцеві бюджети.</p>
<p>Шановні колеги, ми сьогодні має зробити цей смілий крок, бо, насправді, таких системних, фахових і глибоких реформ ми можемо перерахувати на одній руці, це і реформа вищої освіти, це реформа&nbsp; поліції і інші.</p>
<p>Сьогодні дуже важливий історичний крок&nbsp; робимо. Якщо говорити по конкретних здобутках щодо дозволяють зробити ці законопроекти?</p>
<p>За Міністерством&nbsp; юстиції і його територіальними органами залишаються повноваження лише з нормативно-методичного забезпечення держреєстрації, самі функції передають – впроваджується процедура дворівневого оскарження, якщо є якісь проблеми.</p>
<p>Більше того, розширюється, як я вже сказав, суб'єктний склад тих, хто буде надавати такі послуги. Передбачається, що це будуть&nbsp;&nbsp;&nbsp; робити нотаріуси на місцях, це будуть робити безпосередньо, місцеві органи виконавчої влади.</p>
<p>І передбачено в першому читанні,&nbsp; що це робити акредитовані банки, але є згода авторського колективу, щоб виключити цю&nbsp; норму. Безумовно, ці&nbsp; законопроекти вони будуть доопрацьовані до другого читання&nbsp; і банки будуть виключені, як суб'єкт надання адміністративних послуг.</p>
<p>Разом з тим, надання такого права нотаріусам воно дозволить створити практично&nbsp; сім тисяч додаткових точок надання оцих адміністративних послуг і реєстраційних послуг.</p>
<p>Шановні колеги, серед нововведень, які&nbsp; пропонуються цими законопроектами передбачається встановити, що інформація наявна в Державному реєстрі прав є відкритою як за суб'єкт…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ГАЛАСЮК В.В. …є відкритою як за суб'єктом, так і за об'єктом. Мова йде, з одного боку, про суттєву економію коштів державного бюджету, з іншого боку – про відсутність додаткових бюрократичних перепонів. Тому, шановні колеги, я наголошую на доцільності прийняття сьогодні цих законопроектів в першому читанні за основу з їх відповідним відпрацюванням чотирма профільними комітетами до другого читання. Шановні колеги, пропоную підтримати ці законопроекти.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, співдоповідь. Голова комітету Юрій Соловей, заступник голови комітету.</p>
<p>&nbsp;</p>
<p>12:27:06</p>
<p>СОЛОВЕЙ Ю.І.</p>
<p>Шановний Володимир Борисович, шановні колеги та присутні! Комітет Верховної Ради з питань економічної політики розглянув проект Закону про державну реєстрацію речових прав на нерухоме майно та їх обтяжень (реєстраційний номер 2982), внесений народними депутатами України Ляшком та іншими.</p>
<p>Законопроектом, зокрема, пропонується нова концепція державної реєстрації речових прав на нерухоме майно та їх обтяжень, реформування організаційно-правових засад та діючих механізмів реєстрації прав, зокрема передбачає делегування органам місцевого самоврядування, що є дуже важливо, повноважень з надання послуг в цій сфері, а також збільшення доступності адміністративних послуг у сфері державної реєстрації речових прав шляхом надання додаткових повноважень нотаріусам та залучення до реєстрації речових прав на нерухоме майно та їх обтяжень державних виконавців та банківських установ.</p>
<p>За результатами здійснення антикорупційної експертизи проекту нормативно-правового акту відповідно до рішення Комітету з питань запобігання і протидії корупції проект акту відповідає вимогам антикорупційного законодавства.</p>
<p>В свою чергу, Комітет з питань економічної політики на своєму засіданні 17 червня прийняв рішення рекомендувати Верховній Раді України проект Закону України про державну реєстрацію речових прав на нерухоме майно та їх обтяжень, внесений народними депутатами України Ляшком та іншими, прийняти в першому читанні та за основу. Просимо підтримати відповідне рішення нашого комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Я пропоную обговорити, вони всі між собою пов'язані, я пропоную їх обговорити, всі ці законопроекти, а потім перейти до голосування і будемо мати відповідну кількість депутатів у залі.</p>
<p>Приймається рішення? Добре?</p>
<p>2982. будь ласка, 2 – "за", 2 – "проти", запишіться, в порядку обговорення.</p>
<p>&nbsp;</p>
<p align=center>Веде засідання Перший заступник Голови Верховної Ради України А.В. ПАРУБІЙ</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Тригубенко, будь ласка.</p>
<p>Тригубенко виступати буде від "Блоку Петра Порошенка"?</p>
<p>&nbsp;</p>
<p>ГОЛОС ІЗ ЗАЛУ.&nbsp; Немає в залі.</p>
<p>&nbsp;</p>
<p>ГОЛОВУЮЧИЙ. В мене є категоричне запитання до "Блоку Петра Порошенка".</p>
<p>Записаний Тригубенко на виступ, хто буде виступати від "Блоку… Тоді Тимошенко.</p>
<p>Голуб, будь ласка, включіть мікрофон Голубу.</p>
<p>&nbsp;</p>
<p>12:30:07</p>
<p>ГОЛУБ В.В.</p>
<p>Владислав Голуб, "Блок Петра Порошенка", 197 виборчий округ Черкащина.</p>
<p>Шановні колеги, у Верховній Раді зареєстрований ще один законопроект, який регулює дане питання, а саме 2929, який регулює питання реєстрації речових прав на нерухоме майно, зокрема щодо коректної реєстрації нотаріальними діями. Зазначений законопроект, який ми розглядаємо, але наш законопроект ми не розглядаємо. Тому в даному також законопроекті передбачається, що такі дії будуть відноситись також і до банків, що банки можуть вносити, зчиняти такі адміністративні послуги.</p>
<p>Тому я вважаю, що було б коректним, щоб також ми розглядали законопроект 2929, який регулює, предмет відання якого ті ж самі питання.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Тимошенко Юрій Володимирович, "Народний фронт".</p>
<p>&nbsp;</p>
<p>12:31:06</p>
<p>ТИМОШЕНКО Ю.В. Прошу надати слово депутату Алексєєву, "Народний фронт".</p>
<p>&nbsp;</p>
<p>12:31:13</p>
<p>АЛЕКСЄЄВ І.С.</p>
<p>Шановні колеги, доброго дня. Депутатська фракція "Народний фронт" одностайно буде підтримувати ці законопроекти. Зараз ми розглядаємо 2982, але органічно пов'язані ці проекти – 2981, 2983 і 2984. І закликаю всіх колег підтримувати всі ці проекти в пакеті.</p>
<p>Хочу подякувати уряду і Міністерству юстиції за те, що була пророблена надзвичайно велика кількість роботи, підготовлені якісні законопроекти, які руйнують монополію надання адміністративних послуг як по реєстрації бізнесу, так і по реєстрації нерухомості у цій сфері. Міністерство юстиції повністю вперше фактично в історії віддає свої послуги на місця. Тим самим ми можемо забезпечити загальну тенденцію, яка зараз реалізовується урядом по децентралізації адміністративних послуг. І що важливо, разом з послугою ми передаємо на місця і фінансові ресурси.</p>
<p>Загальна ціна питання по цим законопроектам близько 1 мільярда гривень. 1 мільярд гривень ми можемо передати місцевим бюджетам повністю для виконання тих чи інших послуг. Реалізація цих ініціатив однозначно забезпечить спрощення надання адміністративних послуг. І найголовніше, повністю зруйнує корупцію у цій сфері. Прошу всіх підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Шипко Андрій Федорович.</p>
<p>&nbsp;</p>
<p>12:32:54</p>
<p>ШИПКО А.Ф.</p>
<p>Кулінічу Олегу Івановичу.</p>
<p>&nbsp;</p>
<p>ГОЛОВУЮЧИЙ. Кулініч, будь ласка, слово.</p>
<p>&nbsp;</p>
<p>12:33:08</p>
<p>КУЛІНІЧ О.І.</p>
<p>Дякую. Доброго дня, шановні колеги. Олег Кулініч, група "Відродження", 147 виборчий округ, Полтавщина. Ідеї, закладені в законопроекті 2982, абсолютно правильні і вірні. Я особисто отримую величезну кількість звернень від громадян з проблемою реєстрації прав. Якраз цей проект вирішує цілу низку таких проблем. По-перше. В розширення об'єктів реєстрації пропонується передача реєстраційних функцій районним та міським радам. Тепер вони зможуть самостійно визначати кількість реєстраторів необхідних для району чи міста. Тому що зараз ті 3-5 осіб, які працюють в районі фактично фізично не в змозі справитись з величезним обсягом роботи, а звідси черги і складнощі для людей.</p>
<p>По-друге, сьогодні дійсно є сенс розширити права нотаріусів як державних реєстраторів і надати їм можливість реєструвати всі права на нерухомість.</p>
<p>Хочу нагадати, що розроблений мною законопроект 0944, який в березні почав діяти як закон, вже показав свою ефективність. Він дав нотаріусам право реєструвати права оренди земель сільськогосподарського призначення. За даними Мінюсту сьогодні в місяць реєструється більше 100 тисяч таких договорів, тобто механізм успішно працює.</p>
<p>Тому проголосувавши за цей законопроект ми можемо значно зменшити черги до державних реєстраторів.</p>
<p>Прогресивною нормою проекту є пріоритет відомостей кадастру над відомості у правоустановчих документах. Дуже багато людей звертаються до мене стосовно відмови реєстрації із-за того, що після встановлення меж земельної ділянки в натурі її площа у витязі з кадастру відрізняється від держаного акта. І для того, щоб зареєструвати право, люди вимушені знову іти до суду. Даний законопроект якраз цю проблему вирішує.</p>
<p>Депутатська група партії "Відродження" буде голосувати за даний законопроект. І просить колег по парламенту його підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; дякую вам.</p>
<p>Будь ласка, Івченко Вадим Євгенович, "Батьківщина".</p>
<p>&nbsp;</p>
<p>12:34:57</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги! Дійсно ці законопроекти особливо 2981, 2982, 84, вони дуже важливі. Але я хочу звернути увагу на наступне. Ми повинні з вами чітко зрозуміти, коли кажуть про органи місцевого самоврядування це не тільки великі міста. А що робити з малими містами? Їх 267. А що робити з селами і селищами?</p>
<p>Сьогодні ми віддаємо право, щоб районні державні адміністрації дійсно робили послуги і надавали в адміністративних центрах. Але в законі 2982, я хочу зауважити, 100 відсотків коштів за надання цих послуг іде в Державний бюджет, вони не&nbsp; залишаються в районі. Натомість в містах обласного значення або обласних центрів, де надають ці послуги виконкоми цих рад, 100 відсотків коштів залишаються в містах. Що це означає? Це означає нерівномірний перерозподіл коштів.</p>
<p>Тому я прошу і ми будемо вносити зміни, що, де надаються послуги там&nbsp; залишаються кошти. Навіть, якщо це районна державна адміністрація сьогодні буде надавати кошти, кошти мають залишитись в районі!</p>
<p>Звичайно, коли пройдуть зміни до Конституції, будуть сформовані виконкоми районних рад. Тоді і виконкоми, звичайно, будуть надавати. Поки що таких можливостей нема, тому районні державні адміністрації тимчасово будуть надавати кошти.</p>
<p>Тому, колеги, я хочу, щоб ми з вами це зауважили. Щоб розподіл коштів був правильний. Хоча в Законі 2982, пане міністр, написано, що 100 відсотків коштів іде в державу. Давайте залишимо на місцях, на місцях. Я вам покажу цю норму. Дякую. І давайте підтримаємо законопроекти вісімдесят один, два і чотири. Дякую.</p>
<p>&nbsp;</p>
<p>ГОЛОВУЮЧИЙ. Пан міністр уточняє, що в місцеві бюджети ідуть кошти. І я надаю слово Левченку Юрію, одна хвилина. І Солов'ю потім.</p>
<p>&nbsp;</p>
<p>12:37:00</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Безперечно, ця низка законів, які зараз обговорюються, мають, дуже багато позитиву в них. Проте, там є один величезний негатив, до виключення якого ми наполягаємо, щоб за них голосувати потім в другому читанні. Поки що в першому читанні проголосуємо.</p>
<p>Але банки не мають мати жодного права реєстрації. Банки вже показали, приватні банки, як вони працюють з фінансовою системою країни, як вони впливають на курс гривні і як вони взагалі впливають на економіку. Довіряти банкам реєстрацію абсолютно неприпустимо.</p>
<p>І в другому читанні ми будемо голосувати лише в тому випадку, якщо ця норма буде виключена в остаточних варіантах цих законопроектів.</p>
<p>Хотів би два слова сказати щодо минулого, що ми прийняли. Мені не давали слова раніше, на жаль. Щодо комерціалізації Міністерства внутрішніх справ. На жаль, шановні наші телеглядачі і радіослухачі, Верховна Рада тільки що проголосувала за комерціалізацію Міністерства внутрішніх справ. Яке тепер буде діяти просто, як приватна структура, яка буде на вас заробляти ще більше, ніж раніше. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Соловей. І ще потім, не мала виступу фракція Радикальної партії, потім ще Ляшко хвилину. Будь ласка.</p>
<p>&nbsp;</p>
<p>12:38:25</p>
<p>СОЛОВЕЙ Ю.І.</p>
<p>Юрій Соловей. Шановні колеги! Я хочу зауважити тільки один момент. Що станом на сьогодні органи місцевого самоврядування, на території яких здійснюються будь-які правочини з майном, абсолютно позбавлені прав реєструвати ці правочини. І абсолютно не знають, що відбувається на території сіл, міст, районів чи областей. Дані законопроекти – реальна децентралізація української влади. Ми надаємо право і можливість органам місцевого самоврядування самостійно реєструвати і отримувати необхідний доступ до цієї інформації.</p>
<p>Що стосується двох зауважень колеги Івченка по тому, куди іти кошти. Всі кошти, і це була позиція і Комітету з питань економічної політики, будуть залишатися в місцевих бюджетах. Що стосується… Ні, ми між першим і другим читанням це поправимо.</p>
<p>І друга позиція, шановні колеги, що стосується банків. Це є узгоджена позиція всіх членів Комітету з питань економічної політки. Звичайно, банки не мають права бути наділеними повноваженнями з реєстрації речових прав. І ці речі поправимо, це є спільна позиція всіх членів комітету. Ці речі ми поправимо між першим і другим читанням…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>СОЛОВЕЙ Ю.І.&nbsp; Колеги, тому ці законопроекти є дуже важливими в напрямку децентралізації української влади надання органам місцевого самоврядування реальних повноважень щодо реєстрації речових прав. І тому я закликаю…</p>
<p>&nbsp;</p>
<p>ГОЛОВУЮЧИЙ. Прошу, одна хвилина, Радикальна партія Олег Ляшко. І потім міністру юстиції завершальне слово. Будь ласка.</p>
<p>&nbsp;</p>
<p>12:40:08</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, я хочу звернутися до вас, у першу чергу, до колеги. Добавте в мікрофон звук, будь ласка. У першу чергу, до колег з фракції "Блок Петра Порошенка", до колег з фракції Радикальної партії.</p>
<p>Шановні колеги депутати, емоції в цьому залі зашкалюють, і я розумію чому. Кожен з нас усвідомлює свою історичну відповідальність перед країною і той час, в який ми живемо. Інколи ми переступаємо межу, інколи ми піддаємося емоціям замість того, щоб їх стримати. Я хочу закликати вас до того, щоб стримувати емоції. Неважливо як ти кого обізвеш, важливо, який ти закон приймеш і чи зміниш ти долю країни. От для цього нас сюди делегували люди, а не для того, щоб когось обзивати чи битися, чи що-небудь.</p>
<p>Тому як лідер фракції Радикальної партії я хочу вибачитися перед своєю колегою з "Блоку Петра Порошенка" Світланою Заліщук, з якою, на жаль, відбувся прикрий інцидент минулої п'ятниці у "Різному". Я прошу…</p>
<p>&nbsp;</p>
<p>ГОЛОВУЮЧИЙ. Я прошу дати завершити 30 секунд.</p>
<p>&nbsp;</p>
<p>ЛЯШКО О.В. Я прошу всіх колег депутатів із фракції Радикальної партії і з інших фракцій, які входять до коаліції, пам'ятати для чого нас сюди послали люди. Не для того, щоб ми один одному морду били і показували, хто сильніший чи красивіший, а для того, щоб ми разом, незважаючи на нашу різність, на наші різні погляди, протистояння, щоб ми пам'ятали про одне, про долю країни! Якщо йдеться про долю країни, засуньте свої емоції в одне місце, робіть те, що треба людям і те, що треба…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Перед тим як надати слово, я хочу підтримати даний виступ і сказати, шановні колеги, на вас лежить величезна відповідальність і сьогодні в нас надзвичайно важливі закони. Закон про вибори 2423, який ми повинні дійти і його розглянути, і в мене є теж величезне прохання до всіх, емоції відставити і розуміти, на кожному з нас величезна відповідальність працювати в системно, працювати злагоджено і зупинити всі конфлікти, які є в залі. І, будь ласка, 3 хвилини - міністр юстиції Петренко.</p>
<p>&nbsp;</p>
<p>12:42:36</p>
<p>ПЕТРЕНКО П.Д.</p>
<p>Шановні народні депутати, шановний головуючий, шановний український народ, наша Верховна Рада приймає дуже багато законів, але дуже рідко буває, що приймаються закони, які стосуються практичного кожного українця. Ці 4 закони, які зараз розглядаються, це саме той випадок, коли Верховна Рада приймає рішення, які стосуються практично кожного українця. 21 мільйон українців щороку звертаються до органів державної влади за послугами і сервісами, вони мають дуже багато негативу: черги, хабарництво, корупція, бюрократія. Ці 4 закони фактично роблять комплексну реформу і новий підхід до кожного українця з боку державного службовця. Цими законами Міністерство юстиції, як перше відомство, відмовляється від своїх повноважень і передає ці повноваження разом з грошима місцевим органам влади вперше в історії України.&nbsp; Попередній міністри фактично ці повноваження тільки натягували для того, щоби робити корупційну складову. Цими законами ми робимо максимально спрощені сервіси для українців - щодо реєстрації нерухомості, бізнесу - щодо отримання відповідних документів про себе. Цими законами ми передаємо місцевим органам влади один мільярд гривень, вдумайтеся. Маленькім містам, районам, тим громадам, які потребують цих грошей. Цими законами, ми, нарешті, робимо демонополізацію і дебюрократизацію тих сервісів. Ці закони фактично будуть мати відношення до кожного з вас як народних депутатів, тому що це зміна відношення українця до держави. Ви є так само представниками держави і державної влади. Я вас дуже прошу проголосувати ці закони за основу. Тут було висловлено багато зауважень з приводу там певних технічних неточностей, ми до другого читання їх поправимо. Давайте ми зробимо цю комплексну реформу по децентралізації. Це буде не заява, це буде реальний крок до децентралізації і для спрощення життя простого українця і покращення його відношення стосовно держави. Я так само хочу сказати, що ці закони підготовлені всіма представниками фракцій коаліції. І я прошу всіх депутатів, незалежно від їхніх політичних поглядів, чи в опозиції, чи у владі, проголосувати за ці закони. Тому що ці закони стосуються українських громадян і їхнього відношення до держави і покращення ставлення держави до українця. Прошу підтримати!</p>
<p>І наостанок. Ми багато говорили про те, що децентралізація повинна бути зроблена і сьогодні буде прийматися Закон про місцеві вибори. Я пропоную, щоб цим голосуванням за 4 закони по децентралізації новим, оновленим місцевим громадам і місцевим радам, які українці оберуть уже восени, ми дали реальні повноваження, реальну відповідальність і реальні грошові кошти, щоб покращити сервіси для простих українців. Щоб простий українець міг протягом 1 години зареєструвати свій бізнес, свою квартиру, свій будинок, щоб простий українець не платив 500 гривень за просування у черзі, щоб простий українець через онлайн-сервіси отримував якісну послугу, не виходячи з квартири. Наша модель, вона враховує найкращий міжнародний досвід. Наша модель є українською. Вона не є грузинською, вона не є європейською, вона є українською і спрямована саме для того, щоб українці відчули реальні реформи. Прошу вас підтримати дані законопроекти. Щиро вдячний.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, ми розглядаємо пакет з 4 законопроектів і автори звернулись з проханням, щоб ми обговорили всі чотири, весь пакет, а потім по кожному з них провели голосування. Є підтримка цієї позиції? Є підтримка в залі. І я запрошую зараз до… Прохання є, щоб ми розглянули за скороченою процедурою 2983.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>І голосуємо. <i>(Шум у залі) </i></p>
<p><i>&nbsp;</i></p>
<p align=center>Веде засідання Голова Верховної Ради України В.Б.ГРОЙСМАН</p>
<p><i>&nbsp;</i></p>
<p>12:47:02</p>
<p>ГОЛОВУЮЧИЙ.</p>
<p>Шановні колеги, і я к була раніше пропозиція, давайте всі чотири закони зараз обговоримо,&nbsp; а потім перейдемо до голосування. Добре? Так, кожен за&nbsp; скороченою процедурою розглянемо і потім всі будемо голосувати по процедурі. Давайте, в порядку обговорення 2983 вноситься за скороченою процедурою розгляд, прошу підтримати. <i>(Загальна дискусія)</i></p>
<p>&nbsp;</p>
<p>12:47:40</p>
<p>За-129</p>
<p>Колеги, сконцентруйтесь,&nbsp; будь ласка, ще раз.&nbsp; Є доповідав… Ви розглядали всі чотири закони? Добре, колеги, будемо&nbsp; зараз до голосування.</p>
<p>Але,&nbsp; шановні колеги,&nbsp; є сьогодні позиція, я прошу всіх заспокоїтись, абсолютно людська і нормальна: щойно&nbsp; в депутатському корпусі&nbsp; виникла образа&nbsp;&nbsp; на адресу нашого колеги, якого я особисто поважаю і думаю,&nbsp; що більшість присутніх в залі теж відносяться&nbsp; до нього з повагою – це Юрій Луценко. Зараз абсолютно справедливо, народні депутати, колеги по корпусу депутатському&nbsp; ставлять питання, щоби некоректну поведінку народний депутат Мусійчук, висловив в бік Юрія Віталійовича Луценка&nbsp; абсолютно нормальне вибачення.</p>
<p>Будь ласка, Ігор&nbsp; Мосійчук…</p>
<p><i>(Шум у залі)</i></p>
<p>Колеги, немає жодних питань.</p>
<p>Колеги, немає жодних питань, це абсолютно нормально людські стосунки один раз скажіть і&nbsp; він теж скаже у відповідь своє слово, повірте, він достойна людина.</p>
<p>Будь ласка, Ігор,&nbsp; принесіть свої вибачення, що був не стриманий і Юрій Віталійович теж, я думаю, оцінить&nbsp;&nbsp; це і фракція, і зал оцінить і депутати оцінять. Це ж нормальна абсолютна річ. Ніхто і нікому&nbsp; не пропонує агресивності.</p>
<p>Давайте тоді так, офіційна позиція фракції "Блок Петра&nbsp; Порошенка", Олександр Третьяков, заступник керівника фракції, хвилину, будь ласка.</p>
<p>Колеги, мають бути коректні висловлювання, сьогодні один сказав, завтра інший. Потім – один одного, взагалі, начнуть…</p>
<p>Давайте, зупинити це треба.&nbsp;&nbsp;</p>
<p>&nbsp;</p>
<p>12:49:58</p>
<p>ТРЕТЬЯКОВ О.Ю.</p>
<p>Наша фракция считает, что должно быть извинение&nbsp; и перед Юрием Луценко, он&nbsp; руководитель нашей фракции. Поэтому&nbsp; любые слова,&nbsp; высказанные в адрес нашего руководителя, фракция воспринимает&nbsp; по отношению к себе полностью.</p>
<p>Поэтому просьба, особенно, если брать историю политическую Юрия Луценка, как минимум это некорректно, когда человек столько боролся с режимами, сидел в тюрьме, и выслушивать публичные эти оскорбления.</p>
<p>Поэтому наша позиция простая, достаточно просто корректного слова: "Що був не стриманий" и наша фракция&nbsp; дальше голосует. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, я думаю, що одну хвилину Ігор Мосійчук.</p>
<p>Від жінок українського парламенту&nbsp; Ірина Геращенко. Всі жінки підтримують слово…</p>
<p>Давайте від жінок&nbsp; парламенту.</p>
<p>&nbsp;</p>
<p>12:50:50</p>
<p>ГЕРАЩЕНКО І.В.</p>
<p>Ви знаєте, шановні колеги, я хочу сказати, що, дійсно, одна фракція дозволяє собі тут грати децибелами ми не в оперному театрі, щоб&nbsp; кричати під час виступів, щоб весь час&nbsp; влаштовувати тут якісь бої недостойні абсолютно, коли щось не так сказано.</p>
<p>І тому ми хочемо звернутися – в&nbsp; останнє, я хочу&nbsp;&nbsp; сказати від, дійсно, жінок&nbsp; українського парламенту, що нам соромно знаходитися в сесійній залі, коли тут вереск, лемент, образи, абсолютно недостойні, матюки звучать. Це не російська Дума – це парламент Української держави! І тут може звучати або державна мова, або мови країн Європейського Союзу, або російська, але літературна, мова Пушкіна, Достоєвського і Гоголя.</p>
<p>І в нас від жінок українського парламенту пропозиція, і ми просимо пана Олега Ляшка її підтримати: на одне, сьогоднішнє, засідання видалити пана Мосійчука з сесійної зали, для того щоб припинити образи, хамство, матюки в сесійній залі. І я сподіваюся, що так само це підтримають всі депутати всіх фракцій…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ГЕРАЩЕНКО І.В. І на цьому ми припинимо перетворювати сесійну залу на якесь непристойне, абсолютно циркове таке місце. Дякую.</p>
<p>І прошу поставити від фракції БПП і від депутаток українського парламенту це на голосування і всім підтримати. Дякую.</p>
<p>&nbsp;</p>
<p>ГОЛОВУЮЧИЙ. Колеги, давайте ми це переведемо в спокійне русло і не будемо грати зараз емоціями.</p>
<p>Є фракція другої сторони. Олег Ляшко. Я прошу, дуже стримано, Олег Валерійович. Давайте не загострювати, а давайте зрозуміємо, як правильно вийти з цієї ситуації.</p>
<p>&nbsp;</p>
<p>12:52:32</p>
<p>ЛЯШКО О.В.</p>
<p>Олег Ляшко, Радикальна партія. На жаль, вас, Володимире Борисовичу, не було в залі, коли я вийшов на цю трибуну, закликав колег-депутатів до стримання емоцій.</p>
<p>Я з цієї високої парламентської трибуни вибачився за ті інциденти, які були. Ви, шановні колеги, хочете не вибачень. Ви хочете нас принизити і по нас потоптатися. Ви хочете зірвати Закон про вибори, ви хочете спровокувати вихід фракції із коаліції. Тому ви хочете, щоб ми з ранку до вечора вибачались. То я вам хочу сказати: давайте від вибачень до законотворчої роботи. Приймаймо закони. Хто не чув міністра юстиції: закони, які зараз стоять на кону, - це історичні закони по боротьбі з корупцією в реєстраційній сфері. Ваше намагання зірвати розгляд цих законів – то ви будете за них нести відповідальність.</p>
<p>Тому я звертаюся до колеги свого і лідера фракції Луценка. Юрій Віталійович, ми з тобою потиснули руку, ми домовилися, що я від імені фракції виходжу вибачаюсь…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЛЯШКО О.В. Дозвольте, закінчу.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ЛЯШКО О.В. Я виконав цю домовленість, я вийшов на трибуну в супереч позицій членів фракції і вибачився, бо для мене важливо не особисті амбіції чи образи, для мене важлива доля країни. І я прошу жінок, шанованих українських жінок, тримайте емоції жіночі при собі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Колеги, я хочу… Не треба тут жінок стримувати в парламенті, я думаю, що вони ще можуть повчити кожного тут присутнього тримати при собі емоції.</p>
<p>Колеги, я пропоную, я пропоную, шановні друзі, я пропоную, щоб ми це питання, якщо треба, будь ласка, я готовий зібрати всі сторони і знайти механізми правильного врегулювання, я пропоную продовжити роботу я пропоную, щоб ми знайшли правильний вихід з цієї ситуації, якщо треба, я передам ведення права першому заступнику Голови Верховної Ради, ми зараз консультуємося як правильно вийти з цієї ситуації.&nbsp; Я вважаю, що образа на адресу Юрія Віталійовича була абсолютно не заслужена.</p>
<p>Тому, друзі, давайте продовжимо роботу і знайдемо, можливо, в рамках регламентного комітету, вихід з цієї ситуації. Домовились?</p>
<p>Колеги, це питання потребує обговорення, ми це обговоримо. Добре? Добре, друзі? Знайдемо зараз обговорення.</p>
<p>Юрій Віталійович, добре?</p>
<p>Кому?</p>
<p>Юрій Віталійович, слово вам.</p>
<p>Луценко, Юрій Луценко, слово. Юрій Луценко, слово.</p>
<p>&nbsp;</p>
<p>12:55:28</p>
<p>ЛУЦЕНКО Ю.В.</p>
<p>Шановний пане Голово, шановні колеги.</p>
<p>Я представляю фракцію, яка прийшла сюди в статусі провайдера реформ, і будемо це робити в будь-якій атмосфері. І при будь-якій ситуації, це завдання, для чого нас делегували люди. При цьому, звичайно, законодавство буде виходити звідси кращим, якщо тут будуть панувати логіка і здорова дискусія, ми за дискусії, в тому числі за гарячі дискусії. Ми багато що розуміємо а політиці, але дійсно я підтримую свою колегу Ірину Геращенко. Є депутати, які перейшли межу між гарячкуватісттю до чогось іншого, і це інше не припустимо в парламенті. Це частина держави. Згадайте Конституцію, за нею Верховна Рада є єдиним органом, який представляє народ України. Якщо його паплюжать, цей парламент своїми діями, висловлюваннями, поведінкою, матюками, зрештою, діями, фізичним насиллям, то це неприйнятно.</p>
<p>Я думаю, що вихід дуже простий…</p>
<p>&nbsp;</p>
<p>ГОЛОВУЮЧИЙ. Прошу завершувати.</p>
<p>&nbsp;</p>
<p>ЛУЦЕНКО Ю.В.</p>
<p>Я вдячний своєму колезі Олегу Ляшку за вибачення. І в нас не стоїть завдання вибачатися, щоб приймати багато вибачень. Просто не дійте так, щоб це ставало єдино можливим виходом. Просто припиніть таку атмосферу поведінки. Це не шапіто. Да,тут є купол, але це Верховна Рада. Але давайте з цього моменту почнемо працювати по-новому.</p>
<p>Я закликаю своїх колег по БПП підтримати потрібний закон. Але закликаю одночасно Олега Ляшка провести засідання своєї фракції. Я готовий на неї прибути, для того, щоб ми зрештою перейшли від протистояння до нормальної роботи. Ми готові поспілкуватися як колеги і прийняти мудре рішення. Зараз треба голосувати. Нас до цього кличе обов'язок народних депутатів. Дякую.</p>
<p>&nbsp;</p>
<p>ГОЛОВУЮЧИЙ. Дякую Юрію Віталійовичу і колегам. Я вважаю, що настав той момент, коли ми маємо змінити культуру українського парламентаризму, бо іноді ми тут робимо такі речі, за які просто соромно. І розуміємо, що це є несправедливо, бо більшість є абсолютно добросовісних людей, які поважають один одного. І маємо цю культуру впроваджувати і далі. Друзі, я просив би, щоб ми були стриманими, ми були професійними і ми завжди були відповідальними.</p>
<p>Переходимо до голосування за проекти законів? Дякую. Колеги, ми обговорили з вами проект Закону 2982. Це проект Закону, який стосується адміністративних послуг. Насправді цей пакет законів напрацьований багатьма народними депутатами. Багатьма народними депутатами всіх фракцій. Сюди було залучене експертне середовище, експертів, які знаються на цьому.</p>
<p>І я хочу сказати: від того, який був внесений цей проект закону в парламент, і від того, який він зараз, – вони змінились якісно на 100 відсотків. Я вдячний всім людям, хто голосував, хто готував до розгляду це питання. Тому маємо прийняти і нарешті децентралізувати послуги, передати їх на місця, це абсолютно європейська практика.</p>
<p>Шановні колеги, для голосування на ваш розгляд внесено проект Закону про державну реєстрацію речових прав на нерухоме майно та їх обтяжень, реєстраційний номер 2982. Прошу підтримати цей проект закону за основу за наслідками розгляду в першому читанні. Прошу голосувати, шановні колеги. Прошу підтримати. За основу. Це насправді децентралізація державної реєстрації речових прав. 2982 за основу, за результатами розгляду в першому читанні. Це пропозиція яку я вніс.</p>
<p>&nbsp;</p>
<p>12:59:31</p>
<p>За-269</p>
<p>Дякую друзі, це надзвичайно правильний закон.</p>
<p>2983, проект Закону про державну реєстрацію юридичних осіб, фізичних осіб - підприємців та громадських формувань. 2983, теж за основу. Прошу теж підтримати, це пакет. 2983, прошу підтримати, шановні колеги. Це наша спільна з вами колективна робота.</p>
<p>&nbsp;</p>
<p>13:00:01</p>
<p>За-274</p>
<p>Рішення прийнято.&nbsp; Дякую, шановні.</p>
<p>2984, проект Закону про внесення змін до деяких законодавчих актів України щодо розширення повноважень органів місцевого самоврядування та оптимізації надання адміністративних послуг. Теж надзвичайно важливий закон. Будь ласка, за основу. Прошу голосувати. 2984. 2984 в першому читанні за основу.</p>
<p>&nbsp;</p>
<p>13:00:33</p>
<p>За-286</p>
<p>Рішення прийнято.</p>
<p>І похідне 2981, проект Закону про внесення змін до Бюджетного кодексу України щодо фінансового забезпечення надання адміністративних послуг органами місцевого самоврядування. 2981 за основу. Прошу голосувати. За основу.&nbsp;</p>
<p>&nbsp;</p>
<p>13:01:01</p>
<p>За-303</p>
<p>Дякую, колеги, за ваше розуміння.</p>
<p>Я, декілька слів. Пам'ятаєте, коли міністром юстиції був Олександр Лавринович, була створена абсолютно корупційна вертикаль реєстраційної служби, потім містобудування служби і так далі. Ми зруйнували містобудування, - передали, децентралізували на місця, - корупційну схему. І це перший крок до руйнації корупційної вертикалі централізованої з цих питань, які ми щойно проголосували. Дякую за розуміння.</p>
<p>Шановні колеги! На ваш розгляд вноситься проект Закону про внесення змін до деяких законів України щодо спрощення регулювання виробництва та обігу пива. У нас є, шановні колеги, 2971, 2971-1, 2971-д. Доповідає заступник. Один урядовий – 2971. Доповідає заступник міністра фінансів Макеєва.</p>
<p>Потім народний депутат Олена Кондратюк. І співдоповідь голови Комітету податкової та митної політики Ніни Петрівни Южаніної. Є пропозиція розглянути всі ці законопроекти за скороченою процедурою. Три законопроекти, які є альтернативними.</p>
<p>Прошу голосувати. Прошу підтримати. За скороченою процедурою, прошу підтримати.</p>
<p>&nbsp;</p>
<p>13:02:18</p>
<p>За-160</p>
<p>160, рішення прийнято.</p>
<p>Будь ласка. Заступник міністра фінансів Макеєва Олена Леонідівна.</p>
<p>&nbsp;</p>
<p align=center>Веде засідання Перший заступник Голови Верховної ради України А.В. ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Ви можете говорити? Будь ласка.</p>
<p>&nbsp;</p>
<p>МАКЕЄВА О.Л.</p>
<p>Доброго дня, шановні народні депутати! Вашій увазі пропонується законопроект про внесення змін до деяких законів України щодо спрощення регулювання виробництва та обігу пива (реєстраційний номер 2971). Необхідність його прийняття обумовлена тим, що 1 липня 2015 року пиво віднесено до алкогольних напоїв. Таким чином, на пиво розповсюджуються всі обмеження, які діють для алкогольних напоїв.</p>
<p>Проектом пропонується зняти зайве регулювання, зважаючи на відмінності цих двох видів напоїв. Проект закону передбачає скасування для пивоварної галузі атестації виробництва, сертифікації і підтвердження відповідності продукції, ліцензування виробництва, регулювання Кабінетом Міністрів України мінімальних оптово-відпускних та роздрібних цін, державне регулювання нормування втрат при виробництві, внесення міць зберігання продукції до єдиного державного реєстру, єдиних із алкогольними напоями вимог до маркування продукції, а також&nbsp; уточнення поняття "спонсорство".</p>
<p>Проте залишаються зміни, залишаються норми, що забезпечують надходження до бюджету. А саме: ліцензування оптової торгівлі – 500 тисяч гривень на рік та роздрібної торгівлі – 8 тисяч гривень за кожний касовий апарат на рік. Надходження від ліцензування за півроку 2015 складуть 69 мільйонів гривень.</p>
<p>Прийняття даного законопроекту&nbsp; створить умови для дерегуляції пивоварної галузі та покращення інвестиційного клімату в країні. Не матиме негативний вплив на здоров'я населення, оскільки обмеження щодо споживання та продажу пива залишається без змін. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p><a href="http://w1.c1.rada.gov.ua/pls/zweb2/webproc4_2?pf3516=2971&skl=9" target=_blank>2971</a> за скороченою процедурою. Будь ласка, 2971-1. Олена Костянтинівна, будь ласка. Доповідаємо, потім будемо обговорювати.</p>
<p>&nbsp;</p>
<p>13:04:53</p>
<p>КОНДРАТЮК О.К.</p>
<p>Шановний Голово, шановні народні депутати! Наш законопроект не цілком альтернативний. Ми підтримуємо уряд у його ініціативах щодо виправлення його ж помилок і виступаємо за спрощення життя підприємців-виробників. Тому закликаємо усіх, хто мав намір підтримувати ці пропозиції уряду, голосувати за наш законопроект.</p>
<p>Водночас, підтримуючи пропозиції галузі і уряду, ми пропонуємо народним депутатам також почути суспільство і громадян, які часто-густо оточені продажем пива та алкоголю, навіть у хлібних магазинах. І проголосувати не тільки за спрощення дозволів для виробників, але рішуче заборонити на кінець: продаж пива, крім безалкогольних, алкогольних і слабоалкогольних напоїв на території автозаправних станцій, а також на відстані менше ніж 100 метрів від загальноосвітніх закладів, у торговельних приміщеннях з площею менше 20 квадратних метрів.</p>
<p>Ми пропонуємо прямо заборонити нічний з 22 години вечора до 7 години ранку продаж пива, алкогольних, слабоалкогольних напоїв, вин, крім як на розлив для споживання у місті, тобто у ресторанах, кафе, барах та інших закладах, що мають статус суб'єктів господарювання громадського харчування. Це крок заборона продажу пива і слабоалкогольних виробів, а також в день біля шкіл давно треба було зробити. Давайте зробимо його сьогодні.</p>
<p>Водночас, законопроект також гармонізує українське законодавство в галузі медіа з європейською практикою реклами та спонсорства пива. Зважаючи на те, що чинна для України Європейська конвенція про транскордонне телебачення містить м'якіші застереження щодо реклами алкогольних напоїв, а багато країн ЄС передбачають … щодо умов рекламування легкого алкоголю порівняно з іншими міцними алкогольними напоями пропонується в частині реклами та спонсорства на телебачення і радіо поширити на пиво лише ті діючі на сьогодні обмеження, щоб…</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>КОНДРАТЮК О.К.</p>
<p>Що прямо випливає з вимог статті 15 Європейської конвенції про транскордонне телебачення.</p>
<p>З огляду на сказане вище, пропонуємо встановити заборону на розповсюдження реклами для проведення розважальних заходів, конкурсів, лотерей, розіграшів призів. Ми також забороняємо рекламу пива засобами зовнішньої та внутрішньої реклами. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ніна Петрівна Южаніна.</p>
<p>&nbsp;</p>
<p>13:07:41</p>
<p>ЮЖАНІНА Н.П.</p>
<p>Шановний пане Голово, шановні колеги, дозвольте донести позицію Комітету з питань податкової та митної політики щодо урядового проекту закону (реєстраційний номер 2971) та альтернативного до нього проекту про внесення змін до деяких законів України щодо спрощення регулювання виробництва та обігу пива, удосконалення окремих положень щодо продажу пива та інших алкогольних напоїв за номером 2971-1 поданого групою народних депутатів України та доопрацьованого у комітеті відповідно до частини другої статті 110 Регламенту Верховної Ради України проекту Закону України про внесення змін до деяких законів України щодо регулювання виробництва та обігу пива.</p>
<p>Не буду повторювати основу закладену в цих законопроектах лише, враховуючи положення частини другої статті 110 Регламенту Верховної Ради на базі законопроектів 2971 та 2971-1 у комітеті було підготовлено доопрацьовану редакцію проекту Закону України про внесення змін до деяких законів України щодо регулювання виробництва та обігу пива, яку ми внесли на розгляд Верховної Ради України – 2971-д.</p>
<p>Стисло про зміст законопроекту. Регуляторні питання в ньому залишаються повністю із урядового Закону України "Про державне регулювання виробництва і обігу спирту етилового, коньячного і плодового, алкогольних напоїв та тютюнових виробів". Ми, підтверджуючи раніше прийняте рішення від 3 червня, пропонуємо залишити в такій же редакції. А редакцію змін до Закону України "Про рекламу" за номером 2971-1, який розроблено групою народних депутатів членів фахового Комітету з питань свободи слова та інформаційної політики, врахувати в частині Закону про рекламу. Загалом доопрацьований законопроект не відміняє ліцензії на оптову та роздрібну торгівлю пивом та обов'язкову наявність контрольно-касових апаратів. Проект не виключає пиво із алкогольних…</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте виступ.</p>
<p>&nbsp;</p>
<p>ЮЖАНІНА Н.П.</p>
<p>Проект не виключає пиво із алкогольних напоїв та не скасовує існуючі обмеження щодо споживання та продажу пива. Це щодо інформації окремих депутатів. Законопроект практично має технічний характер та спрямований на виправлення недоробок грудневої податкової реформи. Неприйняття цього законопроекту може призвести до зупинки виробництва та продажу пива, що, окрім негативних наслідків, і призведе до суттєвих втрат бюджетних надходжень.</p>
<p>За цей час, поки ми розглядали ці законопроекти, в комітет надійшла величезна кількість звернень від мініпивоварень, їх 160 таких виробництв в нас в Україні, у яких виробництво сягає 200 гектолітрів на місяць. Тому я, порадившись із членами Комітету з питань податкової та митної політики, пропоную під стенограму запропонований законопроект номер 2971-д доповнити абзацом такого&nbsp; змісту: "Частину п'яту доповнити новим абзацом п'ятим такого&nbsp; змісту: "Річну&nbsp;&nbsp; плату за ліцензії&nbsp; на право оптової торгівлі для малих виробників пива, обсяг власного виробництва та продажу яких не перевищує&nbsp; 3 тисячі гектолітрів на рік, установити в розмірі 30 тисяч гривень." -&nbsp; це про те, що ми говоримо, що цих пивоварень&nbsp; 300 тисяч гривень, це всього отриманий дохід за рік, тому 500 тисяч гривень ліцензію він ніяк не може сплатити на виробництво.&nbsp; Прошу врахувати зараз, що ми маємо все-таки зберегти ці 160 маленьких пивоварень і&nbsp;&nbsp; 2 тисячі робочих місць працівників, які працюють на них.&nbsp;</p>
<p>Тому прошу, з врахуванням сказаного, рекомендувати Верховній Раді України&nbsp; внесений комітетом відповідно до частини другої&nbsp; статті 110 Регламенту Верховної Ради&nbsp; України, доопрацьований проект Закону&nbsp; України "Про внесення змін до деяких законів&nbsp; України щодо регулювання виробництва та обігу пива",&nbsp; з урахуванням&nbsp; доданого під&nbsp; стенограму абзацу,&nbsp;&nbsp;&nbsp; прийняти за основу та в цілому як Закон&nbsp; України. Прошу підтримати позицію комітету. Крім того, просимо доручити&nbsp;&nbsp;&nbsp; комітету спільно з Головним юридичним управлінням Апарату Верховної Ради&nbsp; України провести техніко-юридичне опрацювання&nbsp; прийнятого нами закону.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Ніна Петрівна. Будь ласка, запишіться&nbsp; два – "за", два – "проти" . Шинькович Андрій, "Блок Петра Порошенка".</p>
<p>&nbsp;</p>
<p>13:13:03</p>
<p>ШИНЬКОВИЧ А.В.</p>
<p>Шановний пане Голово,&nbsp; шановні колеги, є пропозиція&nbsp;&nbsp; прискорити прийняття рішення, адже ну фактично&nbsp; ціла галузь чекає від нас рішучого кроку. І пропоную&nbsp; 2971-д прийняти за основу,&nbsp; і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, Вікторія Войціцька,&nbsp; "Самопоміч".&nbsp; Тетяна Острікова,&nbsp; "Самопоміч".</p>
<p>&nbsp;</p>
<p>13:13:26</p>
<p>ВОЙЦІЦЬКА В.М.</p>
<p>Прошу передати слово&nbsp; Остріковій Тетяні. Дякую.</p>
<p>&nbsp;</p>
<p>13:13:32</p>
<p>ОСТРІКОВА Т.Г.</p>
<p>Шановні колеги, фракція&nbsp; "Самопоміч" підтримує і урядовий законопроект, і доопрацьований&nbsp; комітетом законопроект в частині дерегуляції, ми завжди виступаємо за дерегуляцію, і дебюрократизацію&nbsp; всіх процесів. Тому в цій частині в нас застережень немає. Єдине що, ми повинні подумати, дійсно, про тих малих пивоварів, які не здатні заплатити 500 тисяч гривень за ліцензію на оптову торгівлю.</p>
<p>Окрім того, в Угоді про асоціацію між Україною та Європейським Союзом (стаття 105) зазначено, що будь-яка плата за ліцензування має бути обґрунтованою та пропорційною вартості зазначених процедур ліцензування. Тому встановлення фіскального навантаження в сфері торгівлі пивом через вартість ліцензії на право провадження відповідної діяльності спотворює конкуренцію на користь великих компаній і монополізації ринку. Тому ми повинні цю ситуацію виправити і беззастережно прийняти ту поправку, яку озвучила голова комітету: щодо вартості ліцензії 30 тисяч гривень для малих пивоварів.</p>
<p>Але фракція "Самопоміч" висловлює застереження щодо внесення будь-яких змін до Закону "Про рекламу". Ми повинні в першу чергу подумати про здоров'я нашої нації і про те, що лобісти протягують в цей закон, в Закон "Про рекламу", такі види діяльності, як, наприклад, розповсюдження товарів, які пов'язані з реалізацією пива в місцях продажу, споживанням пива та спонсоруванням з використанням знаків для товарів і послуг. Що це означає? Що будуть масово розповсюджуватися разом з пивом чашки, флешки, зонтики, марковані відповідною продукцією. Ми просимо виключити всі ці зміни з законопроекту, і в такому разі готові його повністю підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олександра Володимирівна Кужель.</p>
<p>&nbsp;</p>
<p>13:15:20</p>
<p>КУЖЕЛЬ О.В.</p>
<p>Шановні колеги, ми є з вами сьогодні свідками того, як погано підготовлений урядом законопроект сьогодні викликав таку ситуацію в одній з галузей. Непродумана. Звідки взяли цифри? Необгрунтована, не порахували.</p>
<p>І тому, на жаль, навіть в прийнятому законопроекті, який треба голосувати, щоб хоча б підтримати тих, які сьогодні працюють на бюджет України, у нас залишається з вами введення оптової ліцензії для продажу пива 500 тисяч. Я розумію, для великих супермаркетів це серйозна проблема, а для невеликого містечка це буде дуже дорого. Введення акцизної марки. Я не знаю жодної країни Європи, в якій би була марка акцизна на пиві.</p>
<p>Але ми повністю підтримуємо розуміння контролю реклами. Наша фракція в цьому питанні підтримує "Самопоміч". Тільки в питаннях&nbsp; &nbsp;спонсорської допомоги.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Корчинська. Радикальна партія.</p>
<p>&nbsp;</p>
<p>13:16:30</p>
<p>КОРЧИНСЬКА О.А.</p>
<p>Оксана Корчинська, фракція Радикальної партії Олега ляшка.</p>
<p>Наша фракція не підтримує жоден із законопроектів&nbsp; позаяк це лобістські законопроекти, життя наших дітей дорожчі. Ніж будь-який прибуток пивних компаній.</p>
<p>Нагадую шановним колегам, що наш, по світові статистиці у нас є дитячий алкоголізм, діти від 11 до 15 років у нас зараз на другому місці після Чехії Україна. У нас фактично на першому місці вже дитячий алкоголізм віком від 5 років. Я вас прошу не зрадити здоров'я дітей, здоров'я нації важливіше, ніж прибутки пивних компаній.</p>
<p>Ми не підтримуємо ці законопроекти, ми утримаємось і просимо колег нас підтримати.</p>
<p>Ще раз наголошую, здоров'я дітей і здоров'я нації важливіше будь-яких прибутків.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Хвилину Михайло Головко, потім Олег Березюк, потім Ольга Червакова.</p>
<p>&nbsp;Ще, слухайте, стільки виступаючих.</p>
<p>Одну хвилину, будь ласка, хвилину.</p>
<p>&nbsp;</p>
<p>13:17:53</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода".</p>
<p>Шановні народні депутати, я також говорю від імені міжфракційного об'єднання за тверезе майбутнє депутатів, які тут є в залі, які все ж таки дбають і думають про здоров'я нашої нації.</p>
<p>Я не буду повторюватися, те, що ми сьогодні займаємо ганебні перші місця по вживанню алкоголю на душу населення і те, що підлітковий алкоголізм практично лідирує в нашій країні серед всіх країн світу, це є ганьба.</p>
<p>Наше завдання, як народних обранців, врешті-решт подумати і про захист здоров'я нашого суспільства, тому що якщо ми будемо знищувати нашу націю, а якраз алкоголь її і знищує, це призведе до деградації і вимирання. Ми повинні думати не тільки про заробіток пивних компаній, а все ж таки про якесь майбутнє нашої молоді.</p>
<p>Тому я би хотів сказати, що в цьому законі проекти всіх трьох є основна загроза. Ми з тих законопроектів викидаємо пиво як алкоголь і тепер воно буде доступне, його можуть продавати і розливати де завгодно, на вулиці можна розпивати, в громадському транспорті, в парках, інших громадських місцях. На відміну від міцних алкоголів, яким це заборонено. А пивом таким чином підсовують якраз для молоді доступністю і легкістю його вживання. І тому це є велика …</p>
<p>&nbsp;</p>
<p>ГОЛОВУЮЧИЙ. 20 секунд, завершуйте.</p>
<p>&nbsp;</p>
<p>ГОЛОВКО М.Й.</p>
<p>Товариство, я хотів сказати: ви повинні все ж таки на шальку терезів важливіше ставити здоров'я нації чи бізнес пивоварних компаній. Адже ви пам'ятайте, що 1 гривня із заробітку алкоголю несе збиток економіці держави не менше 50 гривень. А ці йдуть кошти потім на лікування хворих, це і ДТП у стані алкогольного сп'яніння.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Березюк, фракція "Самопоміч".</p>
<p>&nbsp;</p>
<p>13:19:39</p>
<p>БЕРЕЗЮК О.Р.</p>
<p>Вельмишановні панове депутати! Ми просимо розділити горох із капустою. Перша частина цього закону про дерегулятивну діяльність цієї галузі є абсолютно потрібною і правильною для економіки і для виробництва. Друга частина про рекламу є недосконалою.</p>
<p>Фракція "Самопоміч" пропонує розділити тих 2 частини. Цю першу – прийняти, а другу щодо реклами – пропрацювати, тому що ми не можемо повністю заборони рекламу. Треба мати цивілізовані форми реклами, цих процесів. Зараз в Україні є вони нецивілізовані. Ви всі бачите рекламу про "Козацьку раду". Хіба це достойно українського телебачення чи української честі?</p>
<p>Тому давайте, ми підтримуємо виробників і робочі місця, а рекламу перенесемо в окремий закон, який разом допрацюємо. Вона також потрібна. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я прошу готуватися комітету висловити свою позицію. Будь ласка, народний депутат Шипко, потім Рибак.</p>
<p>&nbsp;</p>
<p>13:20:44</p>
<p>ШИПКО А.Ф.</p>
<p>Шановні народні депутати! Сумна статистика: діти до 13 років, половина дітей нашої країни вже попробували пиво. Як дитячий лікар за фахом хочу сказати, що вперше це вражає нирки, серце, а найголовніше – вражає репродуктивну функцію наших дітей.</p>
<p>Шановні колеги, сумна статистика: наша країна займає 5-е місце в світі по вживанню алкоголю. На душу населення це 15,6 літрів. А стосовно даних Всесвітньої організації охорони здоров'я, більше 8 літрів вживання алкоголю веде до знищення нації. Подумайте. Подумайте, кожен народний депутат. Я, як народний депутат, як дитячий лікар за фахом і як батько трьох дітей виступаю категорично проти тих законів, які підтримують обіг алкогольної продукції, точніше слабоалкогольної продукції. Підтримайте, проти цих законопроектів. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Іван Рибак, "Блок Петра Порошенка". Потім Ольга Червакова. І завершальне, це буде голова комітету профільного Южаніна Ніна Петрівна.</p>
<p>&nbsp;</p>
<p>13:21:52</p>
<p>РИБАК І.П.</p>
<p>Шановні колеги, ви знаєте ми зараз в залі всі так говоримо нібито ми не знаємо, що 32 заводи великих і середніх працювали, працюють і будуть працювати і не зменшиться на сьогоднішній день кількість пива. Сьогодні треба подякувати комітету, який якісно опрацював даний законопроект. І треба підтримати в редакції комітету даний законопроект. Шановні колеги, давайте підтримаємо.&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ольга Червакова.</p>
<p>Будь ласка, готуємося до голосування.</p>
<p>Виступайте.</p>
<p>&nbsp;</p>
<p>13:22:30</p>
<p>ЧЕРВАКОВА О.В.</p>
<p>Добро дня, шановні колеги!</p>
<p>Я би хотіла дещо спростувати ті спекуляції які виникли в цій сесійній залі стосовно рекламної частини цього законопроекту.</p>
<p>Я тримаю в руках зараз листівку в якій міститься неправдива інформація. Наприклад, написано про те, що цим законом дозволяється спонсорство і ……. та реклама в місцях продажу. Це не правда. Законом чітко передбачено, що встановлюється заборона на поширення у рекламі інформації про проведення розважальних заходів, конкурсів, лотерей та розіграшів, призів, якщо умовою надання права участі в таких заходах є придбання або споживання алкогольних напоїв.</p>
<p>Крім того, в законі чітко передбачено, що 5 відсотків від обігу пивняки мають віддавати на соціальну рекламу в якій буде передбачено пояснення шкоди алкогольних напоїв.</p>
<p>Крім того, ці норми чітко прописані у відповідності до вимог Європейської конвенції про транскордонне телебачення. Тобто реклама і спонсор…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ЧЕРВАКОВА О.В. Реклама і спонсорство з обмеженнями. Це означає, що не можна, щоб реклама&nbsp; спонукала до споживання, не можна, щоб відомі люди рекламували ці відповідні напої, не можна, щоб оці всякі – там&nbsp; лунали заклики: "Купи п'ять кришечок, збери ще"&nbsp; чи ще щось, тощо.</p>
<p>Тому, шановні колеги, наші партнери по коаліції, я&nbsp; дуже хочу вас попросити уважно прочитати цей закон, не куплятися на оці спекулятивні листівки і, будь ласка, проголосувати за це.</p>
<p>Тому що це і соціально-корисно буде, і це те, що треба зробити і в усій Європі, реклама пива дозволяється з тими&nbsp; обмеженнями, які ми з нашими колегами передбачили в цьому законі. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, я зараз дам по хвилині від фракцій, щоб зрозуміти, яка позиція?</p>
<p>Будь ласка, Ніна Петрівна Южаніна, пропозиція?</p>
<p>Була пропозиція, голосувати за основу і в цілому. Тобто робити&nbsp; відхилення від стандартної процедури, від двох депутатів.</p>
<p>&nbsp;</p>
<p>13:24:53</p>
<p>ЮЖАНІНА Н.П.</p>
<p>2971-д&nbsp; за основу і в цілому пропонується з правкою, яку я зачитала щодо малих пивоварень – за основу і в цілому без ніяких виключень з рекламою в тому варіанті, який&nbsp; прописаний 2971-д.</p>
<p>Вам щойно Червакова пояснила, що ті обмеження&nbsp; по спонсорству і рекламі, які ви вимагаєте, враховані. Але зовсім прибрати спонсорство як таке неможливо, на цьому зав'язана дуже велика діяльність і соціальний проект.</p>
<p>&nbsp;</p>
<p>ГОЛОВУЮЧИЙ. Шановні колеги, дивіться, щоб всім було зрозуміло.</p>
<p>Будь ласка, хвилина, завершуйте.</p>
<p>&nbsp;</p>
<p>13:25:48</p>
<p>ЮЖАНІНА Н.П.</p>
<p>Дивіться, ви говорите про те, що можна дозволити&nbsp; спонсорство? А як же спонсорство ліги чемпіонів по футболу?&nbsp; Ви всі розумієте, що немає більш такого виробника, який би погодився на спонсорство таких заходів, як&nbsp;&nbsp;&nbsp; виробники&nbsp; пива. Це складена практика світова, в усій Європі таке&nbsp; відбувається. Ви дуже часто перегинаєте палку, директиви давайте запроваджувати скоріше ніж в Європі у нас в країні до чого ми доведемо?&nbsp;</p>
<p>У нас зовсім… З цим же пов'язано і надходження в бюджет!</p>
<p>&nbsp;</p>
<p>ГОЛОВУЮЧИЙ. Шановні колеги, я маю два офіційних застереження щодо голосування за основу і в цілому. Тому зараз я поставлю на голосування за пропозицією комітету проект Закону 2971-д за основу.&nbsp; Я прошу всіх зайняти свої місця, підготуватися до голосування.</p>
<p>Колеги, мова йде, голосування за основу, не в цілому, за основу. Є багато протиріч в залі, і ми це відчуваємо. Тому, будь ласка, треба все уточнити, щоб це був якісний закон, а не якесь лобіське чудо. <i>(Шум у залі)</i></p>
<p>Колеги, зайняли своє місця, будь ласка! 2971-д за основу, з пропозиціями комітету за основу. Прошу голосувати. За основу. За основу, будь ласка. За основу.</p>
<p>&nbsp;</p>
<p>13:27:40</p>
<p>За-211</p>
<p>Колеги, 211.</p>
<p>Будь ласка, від фракцій по хвилині. Будь ласка, Олег Березюк, хвилина.</p>
<p>&nbsp;</p>
<p>13:28:02</p>
<p>БЕРЕЗЮК О.Р.</p>
<p>Шановні колеги, є абсолютно робоча пропозиція: прийняти дерегуляційну частину, як прописано в законі уряду, з додатком Южаніної, а про рекламну частину відкласти, опрацювати. Воно не так є, як ви говорите. І тоді ми приймемо закон в користь промисловості. А тепер думати, як це буде в користь здоров'я нації, а не тільки думати про промисловість.</p>
<p>&nbsp;</p>
<p>ГОЛОВУЮЧИЙ. Олег Романович, треба чітко визначати, які статті залишити, які виключити.</p>
<p>Будь ласка, фракція Радикальної партії. Олег Ляшко, хвилина.</p>
<p>&nbsp;</p>
<p>13:28:45</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги депутати, 10 хвилин тому ви вимагали, щоб наша фракція перед вами вибачалась. А я пропоную тим, хто голосує за лобістські закону, вибачитися перед батьками, в яких діти алкоголіками стають у 10 років.</p>
<p>&nbsp;А я пропоную вам вибачитися перед пенсіонерами, в яких 15 відсотків пенсії забирають, у вас немає можливості цей закон розглянути, зато ви розглядаєте лобістські закони на підтримку пивоварень. Замість того, щоб розглядати соціальні закони, дати людям пенсію, дати можливість жінкам в 55 років виходити на пенсію, дати можливість знизити тарифи, то ви їх не розглядаєте, бо у вас на це немає часу, а щоб пролобіювати виробників пива, будь-ласка, півпарламенту півдня цим займається.</p>
<p>Володимир Борисович, мені соромно за вас і мені соромно за український парламент.</p>
<p>&nbsp;</p>
<p>ГОЛОВУЮЧИЙ. Олег Валерійович, я ж не казав, що мені соромно іноді за вас. Мені за себе не соромно.</p>
<p>Будь ласка, прошу Ар'єв Володимир, "Блок Петра Порошенка".</p>
<p>&nbsp;</p>
<p>13:30:11</p>
<p>АР’ЄВ В.І.</p>
<p>Шановні колеги, це дуже добре дбати про дітей, но перш за все про них мають дбати батьки і виховувати так, щоб вони не пили.</p>
<p>Але давайте ми залишимо красиві слова, які зараз лунали про, від так званих поборників моралі, трошки в стороні і подивимося на факти, які є.</p>
<p>Якщо ми сьогодні не приймаємо цей, цей законопроект&nbsp; не стає законом, то що змінюється? Малі броварні, які варять переважно якісне пиво для дорослих і там контроль серйозний, вони залишаються сьогодні взагалі без права на існування, а ті, хто варять сурогат, будуть продавати так, як і продавали пиво. От вам і все.</p>
<p>Тому давайте підтримаємо середній бізнес, який був основою Майдану і основою для наших реформ, і не будемо вскачуватися в популізм.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Невідомо про те, що саме є лобізмом. Прийняття цього закону чи не прийняття. Я так розумію, з Володимира Ар'єва слів, що не прийняття цього закону є лобізмом, тому що пивоварні великі будуть варити пиво, а малі просто зникнуть.</p>
<p>Шановні колеги народні депутати, пропозиція Володимир Ар'єва повернутись до розгляду цього проекту закону, 2971-д. І далі будемо визначатися щодо прийняття рішення з цього приводу. Повернення 2971-д. Пропозиція Володимира Ар'єва. Колеги, готові голосувати за повернення?</p>
<p>Будь ласка, голосуємо за повернення 2971-д. За повернення. Прошу голосувати за повернення.</p>
<p>&nbsp;</p>
<p>13:32:11</p>
<p>За-225</p>
<p><i>(Шум у залі) </i></p>
<p>1 депутат не проголосував із "Самопомочі", 1 – "Народний фронт", 2 депутати, 3 депутати – "Блок Петра Порошенка". Олег Мусій, за повернення?</p>
<p>Прошу, Олег Мусій, пропозиція… Слухайте, заспокойтесь, заспокойтесь. За повернення, пропозиція народного депутата Мусія. Прошу, за повернення. Готові голосувати за повернення? Будь ласка.</p>
<p>Щодо повернення розгляду цього питання. Я б на вашому місці голосував за повернення, прийняв би за основу, відправив би в комітет, – і працюйте там, розбирайтесь, що лобіське, що нелобіське.</p>
<p>Будь ласка, підготувались? Та не шуміть! Не шуміть. Отак гораздо краще. За повернення 2971-д. Останній раз, за повернення. За повернення. Будь ласка, визначайтесь. За повернення.</p>
<p>&nbsp;</p>
<p>13:33:44</p>
<p>За-228</p>
<p>А тепер за основу, 2971-д. І відправляємо в комітет і там далі дебатуйте в прямому ефірі. І будемо визначати, хто кому лобіст.</p>
<p><a href="http://w1.c1.rada.gov.ua/pls/zweb2/webproc4_2?pf3516=2971-%D0%B4&skl=9" target=_blank>2971-д</a> за основу, крапка. Тільки за основу. І далі дебатуйте в прямому ефірі засідання комітетів і доказуйте, що до чого.</p>
<p><a href="http://w1.c1.rada.gov.ua/pls/zweb2/webproc4_2?pf3516=2971-%D0%B4&skl=9" target=_blank>2971-д</a> за основу. Прошу визначатися щодо голосування.</p>
<p>&nbsp;</p>
<p>13:34:23</p>
<p>За-230</p>
<p>Друзі! Тепер направили в комітет. Тепер всі зберіться правильне прийміть рішення, щоби ті, хто роблять свою власну справу могли розвиватись не створюючи проблем для молоді.</p>
<p>Колеги, хвилину. Є ряд питань. Друзі, є ряд питань. Важливе питання. Я отримав подання від 5 фракцій про голосування, про утворення Тимчасової слідчої комісії Верховної Ради України з питань розслідування обставин конфлікту в Закарпатській області. Фактично підписано всіма фракціями, 5, коаліції, але всі фракції і групи надали своїх представників. Є пропозиція абсолютно узгодженого рішення.</p>
<p>&nbsp;І я вношу Постанову Верховної Ради України про утворення Тимчасової слідчої комісії Верховної Ради України з питань розслідування обставин конфлікту в Закарпатській області, а саме в складі: голови комісії Паламарчука "Блок Петра Порошенка", членів комісії: Пацкана "Блок Петра Порошенка"; Антонищак "Блок Петра Порошенка"; Каплін "Блок Петра Порошенка"; Тетерук "Народний фронт"; Геращенко "Народний фронт"; Лунченко "Народний фронт"; Папієв "Опозиційний блок"; Пастуха "Самопоміч"; Костенко "Самопоміч"; Мельничука І.С. – фракція "Радикальної партії"; Мосійчук І.В.; Крулька фракція "Батьківщина"; і від "Волі народу" групи Шаповалов Юрій Анатолійович, а також Дмитро Святаш від групи "Відродження".</p>
<p>Прошу підготуватись, шановні колеги, для голосування Постанови про створення, про утворення Тимчасової слідчої комісії Верховної Ради України з питань розслідування обставин конфлікту в Закарпатській області.</p>
<p>Прошу, шановні колеги, в такому складі, як був поданий керівниками фракцій і членами, якими надані були, групами, прошу голосувати в цілому проект цієї постанови. Прошу.</p>
<p>Прошу голосувати проект Постанови утворення Тимчасової слідчої комісії Верховної Ради України з питань розслідування обставин конфлікту в Закарпатській області.</p>
<p>&nbsp;</p>
<p>13:36:58</p>
<p>За-287</p>
<p>Шановні колеги! Є пропозиція, є пропозиція, вони доопрацюють завтра, дадуть нам інформацію, ми зробимо. Я прошу також завтра внести народних депутатів від фракцій, п'яти фракцій коаліції і долучитись всіх щодо розслідування злочинів на Майдані. Ми завтра маємо це проголосувати першим питанням, створення цієї ТСК.</p>
<p>І також просив би ТСК, яка щойно створена, і голову Паламарчука шановного долучити позафракційних депутатів, якщо вони захочуть взяти роботу в цій комісії, будь ласка, немає тут жодних заперечень.</p>
<p>Ще одна позиція, шановні колеги народні депутати. Ми з вами проголосували проект Закону про Рахункову палату. Там був ряд неузгодженостей. І відповідно до 131 статті Регламенту я маю право внести пропозицію за пропозицією комітету щодо усунення неузгодженостей. А саме, я думаю, що, можливо, Іван Крулько, хвилину неузгодженостей озвучте? Чи всі згодні з неузгодженістю?</p>
<p>Одну хвилину, будь ласка, Іван Крулько. Готові голосувати? Це технічні неузгодженості по 131 статті Закону про Рахункову палату. Готові?</p>
<p>Іван Крулько, хвилину, будь ласка, прокоментуйте. Будь ласка, всі підписали, всі члени різних фракцій. Будь ласка, Іван Крулько.</p>
<p>&nbsp;</p>
<p>13:38:22</p>
<p>КРУЛЬКО І.І.</p>
<p>Шановні колеги! У зв'язку з тим, що були дві поправки, одна, яка стосується шести років строку повноважень голови Рахункової палати і заступника, а також друга, яка стосується рейтингового голосування, прийшлося вносити зміни ще в першу частину і в третю частину пункту 5 статті 208-2 Регламенту Верховної Ради. Це технічні поправки. У зв'язку з цим прохання, у порядку 131 статті Регламенту Верховної Ради&nbsp; поставити на підтвердження цих технічних поправок, і щоб Закон про Рахункову палату пішов до Президента&nbsp; на підпис. Дякую.</p>
<p>&nbsp;</p>
<p>ГОЛОВУЮЧИЙ. Абсолютно технічна правка. Дивіться, 5 пункт. "Призначення на посади членів Рахункової палати здійснюється відкритим голосуванням по кожному кандидату окремо. Призначеним на посаду члена Рахункової палати вважається той кандидат на посаду, який підтриманий більшістю голосів народних депутатів від конституційного складу Верховної Ради. Верховна Рада визначає кандидатів на посади членів Рахункової палати рейтинговим голосуванням та затверджує список членів Рахункової палати відповідно до кількості вакантних посад більшістю голосів від конституційного стану. Якщо кандидати на посади членів Рахункової палати не отримав необхідної для призначення кількості голосів народних депутатів, оголошується повторний конкурс, який проводиться відповідно до процедури, визначеної цією статтею." А пропонується записати: "Відбір на посади членів Рахункової палати здійснюється Верховною Радою&nbsp; відкритим рейтинговим голосуванням (це те, що ми з вами узгоджували) по кожному кандидату окремо. Верховна Рада призначає членів Рахункової палати списком, визначеним за підсумками рейтингового голосування відповідно до кількості вакантних посад відкритим голосуванням більшістю голосів народних депутатів від конституційного складу Верховної Ради&nbsp; України. Якщо за список кандидатів на посади членів Рахункової палати не отримано необхідної для призначення кількості голосів народних депутатів, оголошується повторний конкурс, який проводиться відповідно до процедури, визначеної цією статтею." Це абсолютно логічна норма, вийшла з тої норми, яку ми з вами приймали щодо рейтингового голосування по кандидатах до Рахункової палати України.</p>
<p>Будь ласка, шановні колеги, прошу підготуватися до голосування. В порядку 131 статті внести ці технічні правки. Немає заперечень? Немає? Будь ласка, в порядку 131-ї прошу голосувати, те, що доповідав Іван Крулько, і те, що я зачитав.</p>
<p>Стоп, хвилину, зупиніть голосування. Зупиніть голосування. Хто підписав від "Самопомочі"? Від "Самопомочі" хто завізував?</p>
<p>Голосуємо? Будь ласка, колеги, в рамках 131 статті технічне уточнення про усунення неузгоджень в тексті прийнятого Закону України "Про Рахункову палату". Прошу голосувати. Колеги, зайняли місця? Технічні неузгодженості Закону про Рахункову палату, бо я не маю можливість його підписати. Прошу голосувати. Визначились? Все. Прошу голосувати. Прошу підтримати. Технічні неузгодженості, колеги.</p>
<p>&nbsp;</p>
<p>13:41:46</p>
<p>За-242</p>
<p>Рішення прийнято.</p>
<p>Дякую.</p>
<p>Я прошу, Іван Крулько, будь ласка, поясніть колегам в чому йшла мова.</p>
<p>Колеги, (2757) проект Закону про внесення змін до статті 60 Закону України "Про господарські товариства" (щодо зменшення кворуму загальних зборів учасників товариства з обмеженою відповідальністю). Проект закону в першому читанні, автор народний депутат України Різаненко Павло. Є пропозиція автора розглядати за скороченою процедурою даний проект закону. Прошу підтримати. Щодо розгляду за скороченою.</p>
<p>&nbsp;</p>
<p>13:42:29</p>
<p>За-191</p>
<p>&nbsp;</p>
<p>13:42:41</p>
<p>РІЗАНЕНКО П.О.</p>
<p>Доброго дня. Вітаю, шановні колеги. Вашій увазі пропонується розглянути законопроект 2757, яким пропонується внести зміни до Закону про господарські товариства. Як ви пам'ятаєте, раніше, декілька місяців тому назад ми прийняли зміни до Закону про акціонерні товариства, яким зменшили розмір кворуму з 60 відсотків до 50. Але, окрім акціонерних товариств є ще господарські товариства, це також суб'єкти господарської діяльності просто іншої форми.</p>
<p>Цей законопроект дуже простий і він пропонує привести у відповідність норму, яка стосується господарських товариств до тієї, яка є і в Законі про акціонерні товариства.</p>
<p>Згідно Конституції не дозволяється дискримінація за формою тієї ж власності. Ну, і, звичайно, це дуже логічно, щоб ми після прийняття того закону привели у відповідність норму, яка регулює діяльність господарських товариств. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка… Є необхідність обговорювати?</p>
<p>Народний депутат Юрій Соловей від комітету. Будь ласка, доповідайте.</p>
<p>&nbsp;</p>
<p>13:43:58</p>
<p>СОЛОВЕЙ Ю.І.</p>
<p>Шановні колеги, Комітет Верховної Ради України з питань економічної політики розглянув на своєму засіданні 17 червня 2015 року проект Закону України про внесення змін до статті 60 Закону України "Про господарські товариства" (щодо зменшення кворуму загальних зборів учасників товариства з обмеженою відповідальністю) (внесений народним депутатом України Різаненком Павлом). Законопроектом передбачається зменшення кворуму загальних зборів товариства з обмеженою відповідальністю з 60 до 50 відсотків.</p>
<p>Головне науково-експертне управління Апарату Верховної Ради у своєму висновку від 17.06.2015 року підтримує прийняття законопроекту за основу в першому читанні. Комітет, розглянувши даний законопроект, рекомендує Верховній Раді ухвалити даний законопроект основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Колеги, є пропозиція дуже слушна: голосувати цей проект Закону за основу і в цілому, 2757. Будь ласка, це публічність, відкриття, да, питання про кворум господарських товариств. Ми вже приймали такі сміливі рішення, вважаю, що має підтвердити ще раз.</p>
<p>Колеги, для голосування на ваш розгляд внесено: реєстраційний номер…, проект Закону про внесення змін до статті 60 Закону України "Про господарські товариства" (щодо зменшення кворуму загальних зборів учасників товариства з обмеженою відповідальністю) (реєстраційний номер 2757). Є пропозиція автора, яка підтримана комітетом, голосувати цей проект Закону за основу і в цілому. Прошу зайняти свої місця, шановні колеги. За основу і в цілому, 2757. 2757, за основу і в цілому. Готові голосувати, колеги? Прошу голосувати. За основу та в цілому 2757. Прошу голосувати.</p>
<p>&nbsp;</p>
<p>13:46:03</p>
<p>За-213</p>
<p>"Самопоміч" не голосує.</p>
<p>Будь ласка, хвилину, Віктор&nbsp; Кривенко. Віктор Кривенко,&nbsp; будь ласка, хвилину.</p>
<p>&nbsp;</p>
<p>13:46:18</p>
<p>КРИВЕНКО В.М.</p>
<p>Доброго дня.</p>
<p>Дивіться, ми розуміємо логіку, коли голосували&nbsp; по державним підприємствам. Я хочу всіх почути&nbsp; і&nbsp;&nbsp;&nbsp; це не перебільшення,&nbsp; що голосування цього законопроекту – це прийняття "купи смертей" на свої руки. Дуже багато бізнесу&nbsp; структурувалося в українських реаліях і єдиним захистом було – це неможливість&nbsp; провести збори, тобто компанії структурувались&nbsp; 58 на&nbsp; 42, 55 на 45. І зараз ми вже маємо з вами: всі &nbsp;&nbsp;в кого&nbsp; було менше 40 відсотків, у випадку непорядної поведінки мажоритарного акціонера, всіх уже "повіджимали" - сотні&nbsp; прикладів&nbsp; по Україні, сотні&nbsp; розборок. Зараз ми&nbsp; беремо і ще цих 10 відсотків, заводимо в цю зону ризику, і багато компаній&nbsp; іноземних прийшли&nbsp;&nbsp;&nbsp; сюди, і знаючи, що єдиний&nbsp; спосіб захиститися,&nbsp; це&nbsp; мати не менше 40 відсотків, структурували свій бізнес саме таким чином. Тому&nbsp; це неможна ні в якому випадку голосувати без чіткого визначення, "револьверного" викупу там, на пониження&nbsp; аукціону, чи як, долі&nbsp;&nbsp; мажоритарного акціонера і міноритарного,&nbsp; цього неможна робити ні в якому випадку. Два, немає ніякої нагальної …</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Будь ласка, Павло Різаненко.</p>
<p>&nbsp;</p>
<p>13:47:32</p>
<p>РІЗАНЕНКО П.О.</p>
<p>Звертаюсь якраз до колег з&nbsp; "Самопомочі", я хочу нагадати, що ми вже проголосували Закон&nbsp;&nbsp; про внесення змін до акціонерних товариств. І саме&nbsp; фракція&nbsp; "Самопоміч", дякуємо,&nbsp;&nbsp; підтримувала цей же самий законопроект: що акціонерні товариства,&nbsp; що господарські товариства - є&nbsp; суб'єктами господарської діяльності по своїй суті. І таке ж саме, якщо ми вже прийняли&nbsp;&nbsp;&nbsp; цей закон, ми повинні дотримуватись і Конституції, де у нас чітко записано, що не можуть дискримінуватись, і норми бути різні для різних форм&nbsp;&nbsp; власності.</p>
<p>Цим законом, до речі, пропонується також, я хочу звернути вашу увагу, що пропонується&nbsp; надати перехідний період, він не набуває&nbsp; чинності&nbsp; одразу з його прийняттям, а там передбачено, що 90 днів&nbsp; як мінімум дається. Якщо у вас є пропозиція&nbsp; зробити це 120 днів, ну 5 років ми знаємо, що це – ніколи. В нашій країні, де вибори щороку відбуваються, 5 років – це ніколи. Якщо 120 днів, чи півроку 180 днів, давайте проголосуємо це з цією пропозицією. Але приводити&nbsp; його у відповідність до&nbsp; Закону про акціонерні товариства і до вимог&nbsp;&nbsp; Конституції необхідно.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Павло Пинзеник, фракція "Народний фронт".</p>
<p>&nbsp;</p>
<p>13:48:45</p>
<p>ПИНЗЕНИК П.В.</p>
<p>Шановні колеги, фракція "Народного фронту" категоричного підтримує прийняття цього законопроекту за&nbsp; основу і в цілому. Цей законопроект є логічним продовженням процесів деолігархизації української економіки, логічним продовженням того, що ми зробили по питанню "Укрнафти" тоді був один зацікавлений олігарх, тепер інший, звати його Дмитро Фірташ. Ми закликаємо всіх народних депутатів України&nbsp; визначитися вони&nbsp; за державу чи за Фірташа? Якщо за державу голосуємо за основу і в цілому. І ніякі аргументи не можуть виправдати відмову від цього голосування. Дякую.</p>
<p>&nbsp;</p>
<p>ГОЛОВУЮЧИЙ. Колеги, дивіться, є очевидним те, що ця проблема потребує врегулювання – те, що я почув. Але хотів би зазначити, що для приватних структур, приватних, - це&nbsp; мова йде про приватні, треба зробити певний перехідний&nbsp; період. Оскільки це ж&nbsp; вони так вибудовували власний бізнес і цей власний бізнес не має відношення жодного&nbsp; до держави. І тому певний перехідний&nbsp; період має бути збережений&nbsp; для того, щоб це питання вирішити.</p>
<p>У мене є пропозиція, давайте зараз вернемося до розгляду 2757 – повернемося до нього і, можливо, приймемо його&nbsp; за основу. І далі визначимося, продискутуємо ще.</p>
<p>Продискутуємо або більший перехідний період, або менший перехідний період і це буде абсолютно нормально.</p>
<p>Ні, ми не будемо його,&nbsp; ми проголосуємо його за основу,і далі відправимо&nbsp; в комітет і&nbsp; ви визначитесь.</p>
<p>Колеги, я думаю, що ми зараз просто зупинимося на цьому законі, який не є…</p>
<p>Будь ласка, давайте за повернення.</p>
<p>За повернення до&nbsp; 2757, я думаю, що&nbsp; дискусії треба проводити в комітеті. Не знайдете спільної мови і не буде, буде спільна мова – буде 226 голосів і буде він прийнятий.</p>
<p>Але я погоджуюся з логікою Віктора Кривенка, 90 днів – це нічого, це зараз…</p>
<p>Сто процентів я погоджуюсь.</p>
<p>Колеги, давайте за повернення&nbsp; 2757 і, можливо, зараз розглянемо прийняття його за основу і відправимо в комітет, щоб подивитися, коли він вступає в дію, продискутувати з асоціаціями-бізнес і просто прийняти правильне рішення.</p>
<p>Прошу голосувати за повернення. 2757 за повернення, за повернення.</p>
<p>&nbsp;</p>
<p>13:51:19</p>
<p>За-227</p>
<p>Рішення прийнято.</p>
<p>Колеги, я пропоную не ламати копья. За основу давайте приймемо – і в комітет. В комітеті визначимося, що з цим питанням робити. Публічно продискутуйте, запросіть представників Асоціації бізнесу – і визначтесь.</p>
<p>У вас є логіка, колеги з "Самопомочі", є логіка. Віктор Кривенко… Колеги, давайте за основу, Віктор, за основу давайте проголосуємо і направимо в комітет на публічний розгляд. Домовилися? За основу тільки і все.</p>
<p>Віктор, одну хвилину, будь ласка. Віктор Кривенко.</p>
<p>&nbsp;</p>
<p>13:51:54</p>
<p>КРИВЕНКО В.М.</p>
<p>Я повністю підтримую логіку Голови Верховної Ради, що компанії структурувалися і компанії організовували свої бізнес-плани. І точно їм треба хоча б три, бажано п'ять років, для того щоб проекти їхні закінчилися. На сьогодні хто хоче в когось відібрати власність, будь ласка, дійте в законодавчому полі, а не зміною правил гри. Україна смішна на весь світ тим, що вона постійно міняє правила гри і каже: "Хлопці, а тепер прокидайтеся в нових умовах". Всі знають, що кворум може змінити статус, і що там записано, немає значення. Зараз всі, у кого менше 60 відсотків і більше 50-ти, стоять і хлопають в долоні. І це сотні, якщо не тисячі, компаній. Цього не можна робити.</p>
<p>Тому мінімум – поправка – три роки. І голосуємо його в першому читанні. І передбачити до другого читання механізм по викупу долі міноритарника. От дві речі: три роки і…</p>
<p>&nbsp;</p>
<p>ГОЛОВУЮЧИЙ. Зараз будемо приймати за основу. Комітету треба буде прийняти рішення і внести пропозицію щодо термінів перехідного періоду, щодо в тому числі акцій викупу механізму. От з цими правками приймаємо за основу, і термін має бути достатній, спираючись в тому числі на європейську практику, достатній, спираючись на європейську практику, щоб не створювати тут ніяких проблем. Домовилися?</p>
<p>Будь ласка, за основу з цими двома правками: визначити достатній термін і визначити механізми викупу долей в приватного бізнесу, всередині приватного бізнесу.</p>
<p>Будь ласка, голосуємо, колеги, за основу, за результатами розгляду в першому читанні.</p>
<p>Я не знаю, чи це буде 3, чи це буде 5, чи це буде 2. Достатній термін, спираючись на світовий і європейський досвід. Скільки це буде ми побачимо.</p>
<p>Колеги, це за основу, за основу. до другого читання визначимо достатній термін, не менше 1 року, не менше 1 року.</p>
<p>Колеги, прошу підтримати. Не менше 1 року, далі ви продискутуєте, колеги.</p>
<p>За основу і визначити термін не менше року, і механізм викупу. Приймається?</p>
<p>Колеги, голосуємо. Прошу підтримати. Не менше 1 року.</p>
<p>Є поправка 3 роки. Прошу з урахуванням поправки, 3 роки.</p>
<p>&nbsp;</p>
<p>13:54:34</p>
<p>За-228</p>
<p>Колеги, давайте ще раз повернемося. Добре, помилка. Я думав, що це узгоджена позиція. давайте повернемося. Ще раз повернемося, колеги. Ще раз повернення, повернення, за основу повернення, колеги, вважаємо рішення. Контроверсійна була пропозиція, контроверсійна пропозиція, я прошу переглянути результати голосування, повернутися.</p>
<p>Прошу повернутись до розгляду питання 2757 і розглянути його за основу. за повернення голосуємо, перше, за повернення до розгляду питання 2757. Голосуємо. Давайте повернемося, 2757. Прошу підтримати повернення.</p>
<p>&nbsp;</p>
<p>13:55:25</p>
<p>За-235</p>
<p>Дякую, колеги.</p>
<p>Будь ласка, Павло Різаненко, пропозиції.</p>
<p>Прошу всіх, займіть свої місця.</p>
<p>Поправки, будь ласка.</p>
<p>Слухайте.</p>
<p>&nbsp;</p>
<p>13:55:34</p>
<p>РІЗАНЕНКО П.О.</p>
<p>Шановні колеги, від фракції "Самопоміч", яка не голосує за цей закон в тому вигляді, в якому він є. Надійшла наступна пропозиція, я її озвучу. Ми не зможемо її зараз врахувати з голосу в текст і проголосувати за основу і в цілому, але фракція "Самопоміч" пропонує зробити наступне. Що прийняти за основу, але в поправках, які будуть розроблені до другого читання, передбачити дві речі. Більший термін вступу в дію цього закону. Тобто там зараз 90 днів, вони пропонують, я не знаю, як мінімум 3 роки. Це те, що є пропозицією фракції "Самопоміч". Це раз.</p>
<p>І друга пропозиція, яку вони пропонують врахувати до другого читання, це передбачити в Законі "Про акціонерні товариства" механізм примусового викупу. Поправте, якщо я не правий, представники "Самопомочі". Передбачити в Законі "Про господарські товариства" механізм викупу акціонерів один одного.</p>
<p>&nbsp;</p>
<p>ГОЛОВУЮЧИЙ. Колеги, я думаю, що ці дві речі треба зробити. 3 роки, я так розумію, є дискусія. Давайте напишемо: "…не менше одного року, не менше одного року". А далі дискутуйте в комітеті. Не менше одного року, домовились, Віктор? "Не менше одного року.</p>
<p>А друга пропозиція може бути сприйнята. Колеги. Не менше одного року. Приймається пропозиція – не менше одного року? Не менше одного року. Микола Мартиненко, "Народний фронт".</p>
<p>&nbsp;</p>
<p>13:57:11</p>
<p>МАРТИНЕНКО М.В.</p>
<p>Шановні колеги, наша фракція підтримає таку поправку за виключення одного питання: крім державних підприємств, там, де вони мають 50 плюс 1 акцію. Там повинно зразу вступати в дію.</p>
<p>ГОЛОВУЮЧИЙ. Крім державних підприємств, розумно. "Не менше одного року, крім державних підприємств". І передбачити до другого читання… І передбачити в підготовці до другого читання 2 механізми: терміни – не менше року, механізм викупу і що це не розповсюджується на державні підприємства. Голосуємо за основу, тому…</p>
<p>Прошу голосувати. Не менше року перехідний період, прошу голосувати за основу, друзі. За основу.</p>
<p>&nbsp;</p>
<p>За-226</p>
<p>Рішення прийнято.</p>
<p>Друзі, не менше року – пройшла пропозиція, за основу підготовка. <i>(Шум у залі) </i></p>
<p><a name=_GoBack></a>Шановні колеги! Є пропозиція наступна. Я прошу вашої уваги. Я користуюсь своїм правом на 15 …</p>
<p>Є три постанови, колеги, які внесені Регламентним комітетом. Послухайте. І мають відкрити можливість у разі розгляду підписання Законів про прокуратуру, Національну поліцію, органів внутрішніх справ.</p>
<p>Вношу на ваш розгляд питання які не потребують включення до порядку денного. Реєстраційний номер 2667-п, проект Постанови про скасування рішення Верховної Ради України від 2 липня 15-го року про прийняття у другому читанні та в цілому проекту Законів України про внесення змін до Закону України про прокуратуру щодо удосконалення та особливостей застосування окремих положень. Доповідає Віктор Васильович Чумак.</p>
<p>Пропоную ці постанови розглянути за скороченою процедурою.&nbsp; Прошу колеги. Прошу підтримати розгляд за скороченою процедурою цих 3-х постанов. Прошу підтримати, за скороченою процедурою, прошу підтримати. Розгляд за скороченою процедурою, прошу підтримати.</p>
<p>&nbsp;</p>
<p>13:59:49</p>
<p>За-104</p>
<p>Друзі, ще раз формулює пропозицію. Є пропозиція ці 3 постанови розглянути за скороченою процедурою. Я скористався своїм право на 15 хвилин продовжити роботу. І на 15 хвилин ми розпочнемо роботу в 15.15. Все буде повернено вам.</p>
<p>Будь ласка, за скороченою процедурою розгляд 3-х постанов. Прошу підтримати. Прошу підтримати скорочену процедуру розгляду. Прошу підтримати. Голосуємо, колеги. Постанови про скасування голосування.</p>
<p>&nbsp;</p>
<p>14:00:20</p>
<p>За-116</p>
<p>Вже є потенціал.</p>
<p>Колеги, ще раз, 3 постанови, друзі за скороченою процедурою. Це питання…&nbsp; Колеги, це питання… Я прошу всіх сконцентруватись. Фракції, будь ласка, "Блоку Петра Порошенка", "Народний фронт", "Радикальна партія" Олега Ляшка і "Батьківщина", і "Самопоміч", розглянути постанови, щоб я міг розблокувати можливість підписання Законів про прокуратуру, Національну поліцію, щоб ми ці постанови, і органи внутрішніх справ, розглянули за скороченою процедурою. Вони були розглянуті в комітеті.&nbsp;&nbsp;</p>
<p>І третя – органи внутрішніх справ. Будь ласка, прошу підтримати розгляд цих постанов за скороченою процедурою. І ми встигнемо їх розглянути. Прошу, прошу підтримати розгляд за скороченою процедурою, колеги. Прошу підтримати за скорочену процедуру розгляду. Прошу підтримати. Прошу підтримати.</p>
<p>&nbsp;</p>
<p>14:01:25</p>
<p>За-151</p>
<p>Рішення прийняте.</p>
<p>Будь ласка, доповідайте, Віктор Васильович Чумак, 2667-п. Віктор Васильович Чумак.</p>
<p>Будь ласка, 2822-п, народний депутат Пинзеник Віктор Михайлович. Прошу.</p>
<p>&nbsp;</p>
<p>14:02:02</p>
<p>ПИНЗЕНИК В.М.</p>
<p>Шановні народні депутати! Я вже звертав вашу увагу до проблеми, яка виникла в Законі про Національну поліцію. Чому я хочу на цю сутнісну норму звернути увагу. В цьому законі передбачена безпрецедентна норма. Коли Національна поліція як орган державної влади має право фінансувати за рахунок коштів приватних компаній.</p>
<p>Задайте собі питання, чиї вказівки, чи правопорядком буде займатись поліція, чи буде виконувати функції виконання замовлень тих, хто платить? Чому я хотів привернути увагу до цієї норми. Я переконаний в тому, що в цьому залі ця норма не пройшла б ніколи, якби була дотримана елементарна процедура розгляду законопроекту.</p>
<p>Згідно Регламенту Верховної Ради України законопроект має бути до другого читання розданий за 10 днів до голосування. Він був розданий в день голосування, 2 числа. В день, коли голосувався цей законопроект.</p>
<p>Тому я пропоную забезпечити дотримання вимог регламенту, скасувати рішення, провести процедуру повного обговорення і почистити цей проект закону. А своєму колезі однофамільцю, який носить моє ж прізвище, я хочу порадити або поміняти прізвище, або говорити правду!</p>
<p>Тому що у висновку комітету написано, що я не подавав заяву з приводу порушення регламенту.</p>
<p>Я прошу підняти запис, ефірний запис, як я підносив заяву з приводу порушення Регламенту.</p>
<p>По-друге. Я вчора два рази дзвонив в комітет. Чи буде розгляд моїх проектів рішень?&nbsp; "Ні", - мені відповіли, - "ці рішення будуть розглядатися в четвер". Я прошу провести розслідування того, як приймалося рішення Регламенту.</p>
<p>А колег я прошу проголосувати за скасування рішення.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Павло Пинзеник. Павло Пинзеник, будь ласка, 2822-п.</p>
<p>&nbsp;</p>
<p>14:04:11</p>
<p>ПИНЗЕНИК П.В.</p>
<p>Шановні народні депутати, Комітет з питань Регламенту на своєму засіданні розглянув проект Постанови 2667-п за авторством народних депутатів Пинзеника, Чумака і прийняв рішення про непідтримку цього законопроекту. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Є пропозиція 2822-п… Будь ласка, хвилина, народний депутат Новак.</p>
<p>Народний депутат Новак, хвилина.</p>
<p>&nbsp;</p>
<p>14:04:52</p>
<p>НОВАК Н.В.</p>
<p>Шановні депутати, і звертаюся також до виконуючого обов'язки керівника регламентного комітету. Справа в тому, що при підготовці постанови автори постанови мають право бути присутніми на засіданні комітету. І, дійсно, Чумак отримав запрошення по всім тим проектам, які подавали я, Пинзеник і Чумак, ми повинні бути присутніми на комітеті. Нас запросили на комітет сьогодні на 14.15. Натомість комітет зібрався без присутності тих людей, які подавали ці закони,&nbsp; і провів, можна сказати, таємне своє засідання. Це також не відповідає Регламенту і не відповідає правилам моралі, які сьогодні діють в цьому залі.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>На ваш розгляд для голосування внесено проект Постанови про скасування рішення Верховної Ради&nbsp; України від 2 липня 2015 року про прийняття в цілому як закону проекту Закону України про Національну поліцію. 2822 – прошу визначатися щодо голосування.</p>
<p>&nbsp;</p>
<p>14:06:12</p>
<p>За-98</p>
<p>Рішення не прийнято. Вважається, що парламент прийняв рішення.</p>
<p>Йдемо далі, шановні колеги. 2667-П проект Постанови про скасування рішення Верховної Ради України від 02 липня 2015 року при прийняття у другому читанні та в цілому проекту Закону України "Про внесення змін до Закону України "Про прокуратуру" (щодо удосконалення та особливостей застосування окремих положень)". Віктор Васильович Чумак. Будь ласка. Віктор Васильович Чумак, будь ласка. Будь ласка, проект 2667-П.</p>
<p>&nbsp;</p>
<p>14:06:54</p>
<p>ЧУМАК В.В.</p>
<p>Шановні колеги, я хочу наголосити, що внесення постанови щодо скасування голосування Закону про прокуратуру було внесено відповідно до Регламенту України. Ви пам'ятаєте, скільки разів ми переголосували цей проект закону чим був грубо порушений Регламент Верховної Ради України. Але в чому суть. Проблема не в тому, що ми порушили регламент, ми його порушуємо щоденно. Проблема в тому, що, в принципі, через порушення регламенту були внесені дуже небезпечні норми в Закон про прокуратуру. В принципі, це позитивний закон, який відкриває шлях до створення нормальної європейської прокуратури за виключенням. Яким? Цим законом ставиться під загрозу, ставиться під загрозу незалежність антикорупційної прокуратури. Тоді, коли ми з вами воювали за кількість кандидатів, хто буде представляти Верховну Раду, громадські організації, прокурорів, там є більш небезпечні норми, про які я всім говорив, але, на жаль, мало, хто слухав. Там є дуже небезпечні норми, коли антикорупційних прокурорів, спеціалізовану антикорупційну прокуратуру буде призначати Генеральний прокурор, що ставить практично хрест на незалежності антикорупційної прокуратури і Національного антикорупційного бюро як органу, який буде розслідувати топкорупцію, в тому числі і по Генеральному прокурору, в тому числі і по тим прокурорам, по яким зараз відкрито провадження. Ви дуже добре бачите, що зараз відбувається в Генеральній прокуратурі. Тому я хочу сказати, ми повинні все-таки підтримати цю постанову, скасувати голосування і повернутися до розгляду цього проекту&nbsp; Закону по суті, саме це зможе убезпечити нашу прокуратуру&nbsp; від того, що зараз відбувається. Я вам хочу чесно сказати, я зустрічався з&nbsp; одним з керівників прокуратури, я його слова&nbsp;&nbsp; перевожу вам дослівно, дослівно&nbsp; слова одного з керівників: "90&nbsp; відсотків прокурорів", я виражаюся&nbsp; тим сленгом і вибачаюся за&nbsp; той сленг, про який він казав – "косить бабло"…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте,&nbsp; будь ласка, Віктор Васильович.</p>
<p>&nbsp;</p>
<p>ЧУМАК В.В.</p>
<p>"6 відсотків прокурорів цього не&nbsp; робить, бо не знають&nbsp;&nbsp; як це зробити і лише 4 – займаються реальними справами".&nbsp; Шановні друзі,&nbsp; це&nbsp; вирок для прокуратури! Це вирок, коли говорить один з її керівників.&nbsp; Цю прокуратуру треба, або повністю всю розігнати і набрати&nbsp; і набрати нову. Тому я дуже вас прошу підтримати цю постанову.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Павло Пинзеник, голова&nbsp; профільного комітету.</p>
<p>&nbsp;</p>
<p>14:09:45</p>
<p>ПИНЗЕНИК П.В.</p>
<p>Шановні народні депутати, шановний головуючий, на&nbsp; засіданні комітету був розглянутий проект Постанови (реєстраційний номер 2667) про внесення змін до Закону&nbsp; України "Про прокуратуру", про скасування рішення Верховної Ради, про прийняття в другому читанні і в цілому&nbsp; проекту Закону про внесення змін до Закону&nbsp; України "Про прокуратуру".&nbsp; Комітет відмітив, що проект постанови внесений з порушенням&nbsp; вимог регламенту, щодо строків подання&nbsp; таких постанов, вони повинні бути подані протягом 2-х днів після голосування, натомість проект постанови зареєстрований 6 числа, відповідно&nbsp; рекомендує відхилити проект постанови.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, на голосування вношу Постанову&nbsp;&nbsp; 2667-П Постанова про скасування&nbsp; рішення&nbsp; Верховної Ради&nbsp; України від&nbsp;&nbsp; 2 липня&nbsp; 2015 року про прийняття&nbsp; в другому читанні та&nbsp; в цілому&nbsp; проекту Закону&nbsp; України "Про внесення змін до Закону&nbsp; України "Про прокуратуру" щодо&nbsp; удосконалення та особливостей&nbsp; застосування&nbsp; окремих положень. Ставлю на голосування&nbsp; 2667-П. Прошу визначатись.</p>
<p>&nbsp;</p>
<p>14:11:02</p>
<p>За-90</p>
<p>Рішення не прийнято.</p>
<p>Будь ласка, одну хвилину Віктор Васильович Чумак.</p>
<p>Хвилину.</p>
<p>&nbsp;</p>
<p>14:11:25</p>
<p>ЧУМАК В.В.</p>
<p>Шановні колеги, взагалі, безпрецедентний випадок. Я вам хочу сказати, оце лист на моє ім'я, такий самий прийшов Наталі Василівні Новак і Віктору Михайловичу Пинзенику щодо&nbsp; розгляду комітетом регламентим наших постанов. Оце лист.</p>
<p>Я хочу сказати, що комітет повинен відбутися відповідно до цього листа в 14 годин 15 хвилин сьогодні – через 4 хвилини.</p>
<p>Регламентний комітет через 4 хвилини, як ви бачите, вже є рішення&nbsp; комітету.</p>
<p>Більше того, вчора, коли дзвонив Віктор Михайлович йому сказали, що його, взагалі,&nbsp;&nbsp; не буде, вже є рішення&nbsp; регламентного комітету щодо цих постанов.</p>
<p>Це я хочу сказати просто випадок, який у мене немає слів по відношенню до&nbsp; регламентного комітету і по його очільнику. (<i>Оплески</i>)</p>
<p>&nbsp;</p>
<p>ГОЛОВУЮЧИЙ. Вікторе Васильовичу, у висновку&nbsp; комітету записано: "Що повернути суб'єкту права законодавчої ініціативи без розгляду на пленарному засіданні". А я вніс на пленарне засідання для того, щоб&nbsp; депутати визначились.</p>
<p>Тому тут якби це є абсолютно об'єктивно.</p>
<p>Значить 2667-П&nbsp; постанова, 2667-п постанова не прийнята.</p>
<p>Шановні колеги, далі: 2567, 2561, я в кінці вам дам,&nbsp; 2561-П проект Постанови "Про&nbsp; скасування рішення Верховної Ради України" від&nbsp; 2 липня 2015 року про прийняття&nbsp; в цілому як законопроекту, Закону України "Про органи внутрішніх справ". Народний депутат&nbsp; Віктор Михайлович Пинзеник.</p>
<p>Юрій Левченко, будь ласка, доповідайте.</p>
<p>&nbsp;</p>
<p>14:13:15</p>
<p>ЛЕВЧЕНКО Ю.В.</p>
<p>Так, ну що.</p>
<p>Левченко "Свобода", 223 округ місто Київ.</p>
<p>Те, що ми зараз бачимо, зараз останні хвилини те, що насправді ми бачимо останні півроку в цій сесійній залі, це, по суті, ігнорування того, факту, що у нас взагалі-то є Закон України, Закон України "Про Регламент Верховної Ради", який ми кожний з вас, нас, маємо всі дотримуватись. Але цього закону не дотримується ні регламентний комітет, цього закону не дотримуються ті, хто є в Президії постійно. І постійно, коли у нас розглядається кожне питання, ну можливо, не кожне, але при розгляді 70-80 відсотків питань Регламент Верховної Ради, Закон України "Про Регламент Верховної Ради" грубо порушується. Тим часом, у нас до сих пір немає голови регламентного комітету, а перший заступник, відверто кажучи, м'яко кажучи, перекручує норми цього регламенту і чорне називає білим, а біле називає чорним. От так, власне кажучи, ситуація. Наслідком цього всього є що? Наслідком цього є те, що Верховна Рада, якщо і&nbsp; приймає якісь більш-менш нормальні закони, то ці закони потім є, виявляються жахливими, тому що у них маса помилок. Тому що процедура другого читання не дотримується. Тому що під час другого читання з голосу включають&nbsp; невідомо які поправки. тому що нормальні поправки не оголошуються. Тому що погані поправки, навпаки, не зарубуються тому що відмовляються їх ставити на підтвердження, щоб їх зарубати. І врешті-решт у нас жахливе законодавство, навіть в тих випадках, коли в принципі ідея нормальна. Але виходить жахливе законодавство, товариство. Це треба нарешті припиняти. Якщо Верховна Рада сама не здатна виконувати той закон, по якому вона має жити, то як народні депутати, як коаліція шановна, має вимагати у людей України виконувати все решта законодавства, якщо самі не можемо за цим законодавством жити. Тому нарешті, припиняйте порушувати регламент і виконуйте Закон України про Регламент Верховної Ради. Слава Україні".&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую. Будь ласка Голова профільного комітету. Перший заступник голови профільного комітету Павло Пинзеник, будь ласка.</p>
<p>&nbsp;</p>
<p>14:15:33</p>
<p>ПИНЗЕНИК П.В.</p>
<p>Шановні народні депутати! Комітет з питань Регламенту, на засіданні 14 липня 15 року розглянув проект Постанови (реєстраційний номер 2561) і прийняв рекомендацію Верховній Раді відхилити зазначений проект Постанови. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, 2561 внесено для голосування проект Постанови про скасування рішення Верховної Ради України від 2 липня 2015 року про прийняття в цілому як закон проекту Закону України "Про органи внутрішніх справ" (реєстраційний номер 2561-П).</p>
<p>Віктор Михайлович Пинзеник, хвилину. Будь ласка.</p>
<p>&nbsp;</p>
<p>14:16:16</p>
<p>ПИНЗЕНИК В.М.</p>
<p>Шановні колеги, ну, навіть скорочена процедура передбачає виступи: два – "за", два – "проти".&nbsp; Це непроста проблема, яку ми зачепили. Якщо, ви знаєте, тут багато людей воюють проти кнопкодавства. Найгірша форма кнопкодавства, яка існує в нашому парламенті, –&nbsp; голосування законів, яких фізично не існує. Другого числа було роздано тільки 5 законів обсягом в 1300 сторінок, до яких було 2,5 тисячі поправок. Скажіть, будь ласка, коли депутат має читати цей закон – в перерві між 21 і 22 повторним голосуванням?</p>
<p>Я не хочу бути кнопкодавом в цьому парламенті. Я хочу читати проекти законів.</p>
<p>І я прошу колег підтримати рішення скасувати і дотримуватися вимог Регламенту, які дають можливість депутату хоча б почитати закон, за який він голосує.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Березюк, хвилина. Олег Березюк, хвилина. Олег Березюк. Олег Романович, ви хотіли слова. Хвилина.</p>
<p>&nbsp;</p>
<p>14:17:22</p>
<p>БЕРЕЗЮК О.Р.</p>
<p>Єгор Соболєв.</p>
<p>&nbsp;</p>
<p>ГОЛОВУЮЧИЙ. Єгор Соболєв, хвилина, будь ласка.</p>
<p>&nbsp;</p>
<p>14:17:38</p>
<p>СОБОЛЄВ Є.В.</p>
<p>Колеги, є пропозиція, як продовжити роботу після обіду. Найважливіша зараз справа, це зупинити контрреволюцію, яка в тому числі і проявилася в Генеральній прокуратурі.</p>
<p>В мене є прохання спікера парламенту, негайно викликати сюди Шокіна, хай він звітує.</p>
<p>&nbsp;Друге. Друге питання до всіх колег по парламенту. Підпишіть, будь ласка, проект Постанови про його звільнення, шляхом недовіри Верховної Ради у Олега Ляшка.</p>
<p>&nbsp;І третє прохання до всіх. Якщо контрреволюція дійде до обшуків, у Секварелідзе і у Каська, давайте разом поїдемо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Матвієнков, "Опозиційний блок". Хвилина. А потім Олег Ляшко. Ну, чого ви? Потім Олег Ляшко хвилину. Ну, ми просто, я не маю переривати розгляд питання, я ж його розпочав.</p>
<p>&nbsp;</p>
<p>14:18:31</p>
<p>МАТВІЄНКОВ С.А.</p>
<p>Уважаемые коллеги, я думаю, вот, то, что сейчас происходит, а это очень даже показательно, это последствие того о чем мы уже на протяжении полугода неоднократно говорим. Есть Регламент – это основной закон для стен этого парламента.</p>
<p>Я на 100 процентов согласен с Пинзеныком. Мы можем с ним сходиться, либо расходиться во взглядах на те или иные экономические вопросы, политические вопросы. Но голосовать за законы, которых мы не видели, голосовать за бумаги, которых никто из депутатов в руках не держал, голосовать по схеме нажатия кнопок, – так чем действительно подобное кнопкодавство отличается от того, о чем вы говорили на протяжении последнего времени?</p>
<p>Поэтому мы поддерживаем данную постанову, но мы и сейчас видим, что это циничный подход для того, чтобы данное решение не принять, а просто заговорить. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко, хвилина.</p>
<p>&nbsp;</p>
<p>14:19:27</p>
<p>ЛЯШКО О.В.</p>
<p>Олег Ляшко, "Радикальна партія".</p>
<p>Шановні колеги народні депутати! Можливо хтось не почув Єгора Соболєва. Зараз за санкцією Генерального прокурора яка підтримана в суді проводяться обшуки чи планують проведення обшуків заступника Генерального прокурора Сакварелідзе, який затримав корупціонерів в системі прокуратури. Місяць ми збираємо підписи за відставку Генерального прокурора, зібрали вже 90 підписів. Місяць тому ми почали процедуру відставки Генерального прокурора якби ви не боялися брати на себе&nbsp; відповідальність, якби ми місяць тому&nbsp; звільнили Генерального прокурора сьогодні не було б реваншу контрреволюції у Генеральній прокуратурі.</p>
<p>Я звертаюся до колег з "Блоку Порошенка", з "Батьківщини", із "Народного фронту", прошу вас невідкладно підписати проект Постанови "Про відставку Генерального прокурора" і завтра першим&nbsp; заслухати питання про відставку&nbsp; Генерального прокурора Шокіна, як посібника банди регіоналів.</p>
<p>&nbsp;</p>
<p>ПАРУБІЙ. Дякую.</p>
<p>Шановні колеги, обговорення завершене. Я ставлю на голосування проект Постанови 2561-п. Прошу визначитись і прошу голосувати. Будь ласка, включіть систему голосування. Голосуємо!</p>
<p>&nbsp;</p>
<p>14:21:07</p>
<p>За-97</p>
<p>Рішення не прийняте. Шановні колеги, я хочу повідомити: ми домовилися, що наша перерва буде тільки годину. У нас після обіду надзвичайно важливі питання – Закон про місцеві вибори,<a name=Temp></a> 2423. Я прошу дисципліновано через годину, в 15:20 зібратися в залі для продовження нашої роботи. Ми не подолаємо корупцію, якщо не приймемо сьогодні Закон про вибори і 2423. На тому, ранкове засідання Верховної Ради оголошую закритим. І ми всіх чекаємо в 15:20, без запізнень в залі Верховної Ради. Дякую вам.</p>

