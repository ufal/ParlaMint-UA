Стенограма пленарного засідання
05 березня 2010

<p>ЗАСІДАННЯ ВІСІМНАДЦЯТЕ</p>
<p>Сесійний зал Верховної Ради України</p>
<p>5 березня 2010 року, 10: 00 година</p>
<p>Веде засідання Голова Верховної Ради України В.М.ЛИТВИН</p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради України! Прошу, шановні колеги, підготуватися до реєстрації. Увімкніть систему „Рада”.</p>
<p>10: 01: 03</p>
<p>Зареєструвалися картками у сесійній залі 376 народних депутатів. Ранкове засідання Верховної Ради України оголошую відкритим.</p>
<p>Шановні колеги! Сьогодні день народження народних депутатів України: Волинця Євгена Валерійовича, Перестенко Мирини Володимирівни і Сербіна Юрія Сергійовича. Прошу привітати наших колег і побажати їм міцного здоров’я. (Оплески)</p>
<p>Надаю вам інформацію про результати роботи Верховної Ради України на пленарних засіданнях четвертого березня 2010 року. Розглянуто 21 питання порядку денного. За результатами розгляду: прийнято 2 закони та 4 постанови, 10 законопроектів прийнято за основу, 1 законопроект направлено на повторне перше читання, 5 законопроектів відхилено.</p>
<p>Шановні народні депутати! Відповідно до статті 25 Регламенту в середу відводиться 30 хвилин для виголошення депутатських запитів. Надійшли запити народних депутатів України:</p>
<p>Євгена ВОЛИНЦЯ <a name=s1></a>до Президента України щодо недопущення продовження терміну перебування на посаді голови Шахтарської районної державної адміністрації Володимира Черникова.</p>
<p>Ставлю на голосування про підтримку запиту.</p>
<p>10: 02: 45</p>
<p>За - 65</p>
<p>Запит не підтримано.</p>
<p>Оксани БІЛОЗІР до голови Комітету Верховної Ради України з питань законодавчого забезпечення правоохоронної діяльності, голови Комітету Верховної Ради України з питань боротьби з організованою злочинністю і корупцією стосовно розгляду на засіданні комітету ситуації, що склалася у зв'язку з неналежним розслідуванням правоохоронними органами Одеської області ряду кримінальних злочинів.</p>
<p>Ігора ШАРОВА до Кабінету Міністрів України щодо необхідності приведення Постанови Кабінету Міністрів України "Про перелік посад наукових працівників" у відповідність до вимог Закону України "Про наукову та науково-технічну діяльність", з метою врегулювання порядку призначення наукових пенсій.</p>
<p>Геннадія Москаля до Президента України щодо надання інформації щодо кількості державних нагород вручених за період каденції Президента України Ющенка та кількості присвоєних статусів „Національний” підприємствам та організаціям указами Президента України Ющенка.</p>
<p>Ставлю на голосування про підтримку запиту. Прошу голосувати.</p>
<p>10: 04: 18</p>
<p>За-103</p>
<p>Запит не підтримано.</p>
<p>Ігора Шарова до Кабінету Міністрів України щодо необхідності приведення Постанови Кабінету Міністрів України „Про перелік посад наукових працівників” у відповідність до вимог Закону України про наукову та науково-технічну діяльність” з метою врегулювання порядку призначення наукових пенсій.</p>
<p>Ігора ШАРОВА до Кабінету Міністрів України стосовно нагальної необхідності вжиття дієвих заходів у забезпеченні Музею історії міста Києва окремою будівлею.</p>
<p>Миколи ШЕРШУНА до Кабінету Міністрів України щодо фінансування відновлювальних робіт на автодорогах в селах Сарненського та Рокитнівського районів Рівненської області.</p>
<p>Миколи ШЕРШУНА до Кабінету Міністрів України щодо відновлення фінансування соціально-економічного розвитку сіл Дубровицького району Рівненської області відповідно до Закону України "Про внесення деяких населених пунктів Волинської та Рівненської областей до зони гарантованого добровільного відселення".</p>
<p>Олега ЗАРУБІНСЬКОГО до Кабінету Міністрів України щодо впровадження Кабінетом Міністрів України заходів з енергозбереження та сприяння органами державної влади економії видатків населення на опалення.</p>
<p>Сергія ГРИНЕВЕЦЬКОГО до Кабінету Міністрів України щодо можливості виконання комплексного екологічного моніторингу Чорного та Азовського морів, як об'єктів міжнародного природокористування.</p>
<p>Сергія КОШИНА до Кабінету Міністрів України стосовно термінового виділення цільових коштів для продовження будівництва Берестівської загальноосвітньої школи першого - третього ступенів в 2010 році та включення ії в Програму будівництва об'єктів соціальної інфраструктури Рівненської області.</p>
<p>Юрія КАРМАЗІНА до Кабінету Міністрів України, Міністерства внутрішніх справ України, голови Державного комітету України з питань технічного регулювання та споживчої політики, виконуючого обов'язки голови Антимонопольного комітету України, Генерального прокурора України щодо перевірки фактів змови ведучих монополістів на ринку збуту нафтопродуктів, необґрунтованого завищення цін на паливно-мастильні матеріали, бездіяльності з даного питання з боку Антимонопольного комітету України, що приносить мільярдні прибутки монополістам і впливає на ціноутворення інших товарів, суттєво впливає на доходи пересічного громадянина та дрібних підприємців, вжиття заходів із встановлення обґрунтованих цін на нафтопродукти та притягнення винних осіб до відповідальності.</p>
<p>Володимира ДАНИЛЕНКА до Міністерства праці та соціальної політики України, Генерального прокурора України стосовно проведення перевірки усіх відділів та управлінь Міністерства внутрішніх справ України на дотримання вимог трудового законодавства, недопущення порушення права працівників органів внутрішніх справ України щодо тривалості робочого дня, робочого тижня та щорічну відпустку.</p>
<p>Володимира ЯВОРІВСЬКОГО до Міністерства внутрішніх справ України з приводу нелегальних розкопок та викрадення скарбу, золотих археологічних предметів 5 століття, в Одеській області біля озера Ялпуг, який мав би увійти до переліку п'ятьох найвідоміших знахідок легендарної епохи Великого переселення народів.</p>
<p>Едуарда ПРУТНІКА до Міністерства внутрішніх справ України, Національної ради України з питань телебачення і радіомовлення, Генерального прокурора України щодо перевірки фактів, викладених у зверненні Державної телерадіомовної компанії "КРИМ", та вжиття відповідних заходів.</p>
<p>Едуарда ПРУТНІКА до Міністерства України з питань надзвичайних ситуацій та у справах захисту населення від наслідків Чорнобильської катастрофи, Міністерства аграрної політики, Міністерства фінансів України, заступника голови Чернігівської обласної державної адміністрації стосовно необхідності ліквідації наслідків складних погодних умов, які завдали значних збитків бюджетоутворюючому підприємству Бахмацького району Чернігівської області "Омбачівські зорі" у зв'язку із швидким сходженням снігового покрову та обвалу дахів виробничих комплексів підприємства.</p>
<p>Миколи ТОМЕНКА до заступника голови Національної ради України з питань телебачення і радіомовлення щодо незаконного припинення трансляції телеканалу "БІК" у кабельних мережах міста Котовська Одеської області.</p>
<p>Олега ЗАРУБІНСЬКОГО до Міністерства України у справах сім"ї, молоді та спорту щодо усунення причин, які призвели до провальної участі вітчизняної збірної в Зимовій Олімпіаді 2010 року та вжиття заходів стосовно підготовки українських спортсменів до міжнародних змагань.</p>
<p>Олександра СКИБІНЕЦЬКОГО до виконуючого обов'язки Міністра внутрішніх справ України щодо усунення штучних перешкод у роботі народного депутата України і надання вичерпної інформації про результати спеціальної перевірки відносно капітана міліції Іона Шалара.</p>
<p>Олександра ШЕПЕЛЕВА до Міністерства культури і туризму України щодо вжиття заходів для недопущення руйнування Золочевського замку у Львівській області.</p>
<p>Олексія КОСТУСЄВА до Міністерства внутрішніх справ України, Генерального прокурора України щодо зловживань Одеського міського голови Едуарда Гурвіца, інших посадових осіб при витрачанні коштів, отриманих від продажу облігацій міської позики 1997 року у місті Одесі.</p>
<p>Олени ШУСТІК до Міністерства з питань житлово-комунального господарства України стосовно необхідності вжиття заходів щодо забезпечення мешканців міста Торез Донецької області належним рівнем комунального обслуговування.</p>
<p>Сергія ГОРДІЄНКА до Міністерства внутрішніх справ України, Генерального прокурора України щодо поверховості розгляду та неправомірності закриття кримінальної справи, порушеної за фактом смерті неповнолітнього жителя селища Чутове Полтавської області Івана Лобанова.</p>
<p>Миколи КОМАРА та Юрія ВОРОПАЄВА до голови Рахункової палати щодо оцінки роботи спеціалістів територіального управління Рахункової палати по Донецькій області в Державному закладі "Науково-практичний медичний реабілітаційно-діагностичний центр Міністерства охорони здоров'я України".</p>
<p>Володимира ПИЛИПЕНКА до Генерального прокурора України щодо перевірки обставин систематичних та умисних службових зловживань працівниками Львівської міської ради та особисто міським головою Андрієм Садовим, що призвело до значних фінансових порушень.</p>
<p>Юрія КАРМАЗІНА до Міністерства праці та соціальної політики України, Міністерства внутрішніх справ України, Генерального прокурора України щодо організації перевірки фактів зловживання службовим становищем, перевищення службових повноважень виконуючим обов'язки генерального директора Відкритого акціонерного товариства "Дрогобицький машинобудівний завод" Олександром Поповим, навмисного доведення заводу до банкрутства шляхом розкрадання та знищення майна товариства, порушення конституційних прав працівників на працю, безпідставного звільнення майже всіх працівників без виплати заборгованості по заробітній платі та вихідної допомоги, вжиття відповідних заходів реагування з усунення чисельних порушень чинного законодавства України, порушення кримінальної справи та притягнення винних до відповідальності.</p>
<p>Володимира ЯВОРІВСЬКОГО до Генерального прокурора України щодо виділення Київською міською радою земельної ділянки Товариству з обмеженою відповідальністю "ЯНТРА"для будівництва офісно-торгівельного комплексу за рахунок території Національного ботанічного саду імені Гришка Національної Академії наук України, що призведе до втрати унікального надбання 20-го століття.</p>
<p>Євгена ЦАРЬКОВА до Генерального прокурора України щодо можливих зловживань військового керівництва відносно рядового складу військової частини.</p>
<p>Євгена ЦАРЬКОВА до Генерального прокурора України, голови Одеської обласної державної адміністрації щодо захисту конституційних прав мешканців селища Чорноморське, Комінтернівського району Одеської області.</p>
<p>Ігора АЛЕКСЄЄВА до Генерального прокурора України щодо проведення ретельної перевірки розслідування Хмельницькою міською та обласною прокуратурами шахрайських дій співробітників Хмельницького міського БТІ, що призвели до незаконного відчуження нерухомого майна у громадянина України Бориса Клімішина.</p>
<p>Ігора КАЛЄТНІКА до Генерального прокурора України щодо необхідності проведення ретельної перевірки за фактами зловживань владою та перевищення службових повноважень і притягнення колишнього прокурора Подільського району міста Києва Василя Драговоза до кримінальної відповідальності у зв'язку з наявністю в його діях ознак злочинів, передбачених статтями 364, 365 Кримінального кодексу України.</p>
<p>Ігора КАЛЄТНІКА до Генерального прокурора України стосовно припинення неналежного розгляду заступником Генерального прокурора України Ренатом Кузьміним депутатських запитів і звернень щодо притягнення до кримінальної відповідальності начальника Південно-Західної залізниці Олексія Кривопішина.</p>
<p>Ірини ГЕРАЩЕНКО до Генерального прокурора України щодо загрози захоплення частини території Ботанічного саду імені Гришка.</p>
<p>Оксани БІЛОЗІР до Генерального прокурора України стосовно вжиття заходів щодо скасування окремих норм постанови Кабінету Міністрів України від 3 грудня 2009 року, які дозволяють блокування автотранспортних засобів у разі недотримання їх власниками правил паркування, як таких, що порушують конституційні права громадян України розпоряджатися своєю власністю.</p>
<p>Олега ПОЛІЩУКА до Генерального прокурора України щодо ситуації навколо реконструкції НСК (Національного спорткомплексу) "Олімпійський".</p>
<p>Олексія КОСТУСЄВА до Генерального прокурора України щодо захисту прав громадян, житло яких неправомірно включено до фонду житла для тимчасового проживання, та притягнення до відповідальності Одеського міського голови Едуарда Гурвіца, інших посадових осіб Одеського міськвиконкому, які сприяли незаконному заволодінню квартирами.</p>
<p>Петра ПИСАРЧУКА до Генерального прокурора України щодо перевірки фактів порушень чинного законодавства України на Відкритому акціонерному товаристві "Дрогобицький машинобудівний завод".</p>
<p>Петра ПИСАРЧУКА до Генерального прокурора України щодо перевірки правомірності дій службових осіб Дублянської міської ради Жовківського району Львівської області при виділенні земельних ділянок та з інших питань.</p>
<p>Сергія ГОРДІЄНКА до Генерального прокурора України щодо необґрунтованості порушення кримінальної справи проти жителя міста Севастополь Павла Волкова та поверховості і необ'єктивності розгляду його скарг прокуратурою міста.</p>
<p>Сергія КІВАЛОВА до Генерального прокурора України щодо тяганини стосовно розгляду кримінальної справи, порушеної відносно колишнього міського голови міста Одеса Руслана Боделана.</p>
<p>Групи народних депутатів (КОМАРА, САМОФАЛОВА, КІНАХА) до Генерального прокурора України щодо перевірки інформації, наведеної у звіті Уряду стосовно закупки шкільних автобусів.</p>
<p>Петра ЦИБЕНКА та Сергія ГОРДІЄНКА до Генерального прокурора України стосовно порушення трудових прав та посягання на продовольчу безпеку держави внаслідок демонтажу виробничих потужностей Товариства з обмеженою відповідальністю "Лучанський цукровий завод" у Таращанському районі Київської області.</p>
<p>Андрія ПАВЛОВСЬКОГО до прокурора міста Києва щодо попередження незаконної ліквідації відділення поштового зв'язку Київ-100 по вулиці Будівельників №32/2 Дніпровського району міста Києва.</p>
<p>Олександра ШЕПЕЛЕВА до голови Київської міської державної адміністрації щодо вжиття заходів для недопущення припинення гарячого водопостачання в місті Києві.</p>
<p>Ігора КРІЛЯ до голови Київської обласної державної адміністрації щодо незадовільного транспортного обслуговування сіл Горбовичі та Гнатівка Києво-Святошинського району Київської області та систематичних порушень перевізником автотранспортного підприємства №4 "Київпастранс" договору про організацію перевезень пасажирів на міжміському автобусному маршруті загального користування №769 "Станція метро Святошин - село Горбовичі".</p>
<p>Олега ПОЛІЩУКА до голови Київської міської державної адміністрації, голови Деснянської районної у місті Києві державної адміністрації, голови Голосіївської районної у місті Києві державної адміністрації, генерального директора Комунального об'єднання "Київзеленбуд", начальника Головного управління з фізичної культури та спорту Київської міськдержадміністрації щодо створення сприятливих умов для дотримання населенням України здорового способу життя.</p>
<p>Олексія ПЛОТНІКОВА до голови Київської обласної ради про незадоволення відповіддю на депутатське звернення стосовно невиконання Управлінням соціального захисту населення двох судових рішень щодо виплати Миколі Кириленку грошової допомоги та невиконання підприємством "Агротехсервіс" рішення сесії Білоцерківської районної ради про ремонт будинку №5-В в провулку Залізничному міста Біла Церква.</p>
<p>ТОМЕНКО М.В. Шановні колеги, тут група народних депутатів звернулася за проханням до президії, щоб ще раз повернутися до запиту народного депутата Геннадія Москаля, оскільки він звучав на початку і не всі розібрали зміст його. Йдеться про те, щоб ми, не тільки народні депутати, а й громадяни України дізналися всю інформацію стосовно нагородної системи, яка діяла в Україні. Я хочу вас поінформувати, що за даними засобів масової інформації останні укази про нагородження взагалі не надруковані, ще їх ніхто не знає. Це несправедливо, Україна повинна знати своїх героїв.</p>
<p>І так само, звичайно, в цьому запиті треба дати повну інформацію про отримання статусів національних, оскільки за останніми указами, я так зрозумів, пересувні виставки стали національними. Тому я думаю, що це правомірна позиція Верховної Ради - отримати повну інформацію від Президента України. Прошу поставити ще раз на голосування.</p>
<p>ГОЛОВУЮЧИЙ. Шановні колеги, у нас було 2 проекти запитів, чи точніше, 2 запити до Президента України, які були не підтримані Верховною Радою, я їх поставлю на голосування.</p>
<p>Тому я ставлю на голосування про повернення до розгляду запиту народного депутата України Геннадія Москаля до Президента України про надання інформації щодо кількості державних нагород, вручених за період каденції Президента України Ющенка та кількості присвоєних статусів „національний” підприємствам та организаціям указами Президента України Ющенка. Ставлю на голосування про повернення до розгляду цього запиту. Прошу голосувати. (Шум у залі) Про повернення, прошу.</p>
<p>10: 19: 46</p>
<p>За- 353</p>
<p>Ми повернулися до розгляду цього депутатського запиту. Ставлю на голосування про підтримку депутатського запиту народного депутата Геннадія Москаля. Прошу голосувати.</p>
<p>10: 20: 11</p>
<p>За-361</p>
<p>Запит підтримано.</p>
<p>Ставлю на голосування про направлення запиту до Президента України. Прошу голосувати.</p>
<p>10: 20: 31</p>
<p>За-353</p>
<p>Рішення прийнято.</p>
<p>Шановні колеги! Запит Євгена Волинця до Президента України щодо недопущення продовження терміну перебування на посаді голови Шахтарської районної державної адміністрації Володимира Чернікова.</p>
<p>Я ставлю на голосування про повернення до розгляду цього запиту, прошу голосувати.</p>
<p>10: 21: 07</p>
<p>За-230</p>
<p>Повернулись до розгляду цього запиту. Ставлю на голосування про підтримку запиту.</p>
<p>10: 21: 26</p>
<p>За-220</p>
<p>Запит підтримано.</p>
<p>Ставлю на голосування про направлення запиту до Президента України.</p>
<p>10: 21: 46</p>
<p>За-216</p>
<p>Рішення не прийнято.</p>
<p>Водночас доводжу до вашого відома, що керівники державних адміністрацій всі складають повноваження перед новообраним Президентом України. Я думаю, що цей запит можна буде пізніше направити до Кабінету Міністрів України.</p>
<p>Шановні народні депутати! Вам роздано розклад нашої роботи на сьогодні.</p>
<p>Оголошується до розгляду проект постанови про заходи щодо збереження територій гори Климентієва, (Узун-Сирт) в Автономній Республіці Крим. Доповідач - народний депутат України Даниленко Володимир Андрійович, співдоповідач - голова підкомітету Комітету з питань аграрної політики та земельних відносин Бевзенко Валерій Федорович.</p>
<p>Шановні колеги! Ми сьогодні маємо розглянути 16 питань за розкладом. То, якби ви не заперечували, я поставив на голосування про розгляд законопроекту 5542 за скороченою процедурою. Прошу підтримати.</p>
<p>10: 23: 07</p>
<p>За-172</p>
<p>Рішення прийнято.</p>
<p>Народний депутат України Даниленко Володимир Андрійович запрошується до виступу.</p>
<p>10: 23: 20</p>
<p>ДАНИЛЕНКО В.А.</p>
<p>Шановний головуючий, шановні народні депутати! З вашого дозволу я зачитаю звернення ініціативної групи за порятунок гори Климентієва. Ця група людей об’єднує з різних країн світу і безліч громадських організацій, пов’язаних з авіацією.</p>
<p>Шановні народні депутати! Звертаємось до вас, щоб передати глибоку стурбованість загрозою, в якій опинилася гора Климентієва (Узун-Сирт) - батьківщина радянської української авіації, нині найбільший на території колишнього СРСР центр вільного польоту і одна з найважливіших туристичних визначних пам’яток Криму.</p>
<p>У грудні 2009 року нам стало відомо про плани Кіровської районної адміністрації Республіки Крим передати приблизно половину території плато (Узун-Сирт) під фермерські господарства. Якщо ці плани здійсняться, то гора буде втрачена як унікальний природний історично-культурний ландшафт, безмоторні польоти над нею стануть неможливі.</p>
<p>Гора Климентієва це святе місце для всіх людей, що мають відношення до авіації. З 23-го року проводилися тут випробування перших радянських летальних апаратів. Пізніше на горі працювала єдина в країні вища льотна планерна школа, наступним якої є діючий Центр планетарного спорту.</p>
<p>Багато тисяч пілотів вперше піднялися на небо над горою Климентієва за більше ніж 80 років її історії. Серед них: Корольов, що відкрив людству дорогу в космос, Антонов - творець прославленого КБ, що нині становить гордість української аерокосмічної галузі. Гора пов’язана з пам’яттю великих льотчиків Арцеулова, Анохіна. Тут створювалися, випробувалися перші летальні апарати прославлених конструкторів Яковлєва, Іллюшина, Цибіна, Черановського.</p>
<p>В останні десятиліття гора стала центром вільного польоту, тут збираються пілоти-планеристи України, Росії, Польщі, Німеччини, Молдови, Білорусії, Ізраїлю, Естонії, Латвії, Литви і багатьох інших для участі…</p>
<p>ГОЛОВУЮЧИЙ. Завершуйте, будь ласка.</p>
<p>ДАНИЛЕНКО В.А. …дельтапланеризму.</p>
<p>Тому ми просимо вас зупинити передачу території гори Климентієва у сільськогосподарське використання і зафіксувати статус гори, що виключає подібну небезпеку в майбутньому і зберегти її для наступних поколінь. З цим питанням і прошу у зв’язку…</p>
<p>ГОЛОВУЮЧИЙ. Будь ласка, завершуйте.</p>
<p>ДАНИЛЕНКО В.А. Значить у зв’язку з тими подіями, які проходять, я просив би зафіксувати перший пункт постанови Верховної Ради продовжити, який би давав можливість збереження умов подальшого використання гори для зайняття спортивною авіацією. Прошу вас підтримати дану постанову Верховної Ради. Спасибі.</p>
<p>ГОЛОВУЮЧИЙ. Дякую вам. Сідайте, будь ласка.</p>
<p>Від комітету Бевзенко Валерій Федорович - голова підкомітету Комітет з питань аграрної політики та земельних відносин.</p>
<p>10: 26: 30</p>
<p>БЕВЗЕНКО В.Ф.</p>
<p>Шановний Володимире Михайловичу! Шановні народні депутати! Комітет з питань аграрної політики та земельних відносин на засіданні 16 лютого 2010 року розглянув проект постанови Верховної Ради України про заходи щодо збереження території гори Климентієва (Узун-Сирт) в Автономній Республіці Крим (реєстраційний номер 5542), внесений народними депутатами України Даниленком, Перестенко.</p>
<p>Постановою передбачено ряд заходів щодо недопущення знищення унікального місця, аналогів якому за своїми аеродиномічними властивостями немає в Європі, та збереження умов для подальшого розвитку дельтапланерного та парапланетарного спорту в Україні.</p>
<p>Наміри Кіровської районної адміністрації Автономної Республіки Крим передати частину плати Узун-Сирт для ведення фермерського господарства викликали стурбованість державних та громадських організацій, громадян, а саме ДАК „Антонов”, Федерації Авіаційного спорту України та інших, що свідчать про їх звернення до Верховної Ради України.</p>
<p>Пунктом першим зазначеної постанови відповідно до частини третьої статті 53 Закону України про Природно-заповідний фонд України доручено Верховній Раді Автономної Республіки забезпечити оголошення гори Климентієва об’єктом Природно- заповідного фонду.</p>
<p>Пропозиції щодо припинення передачі у власність і користування частини земель плату (Узун-Сирт) викладені у зверненнях, на думку комітету, також заслуговують на підтримку, оскільки передача цих земель без встановлення відповідних обмежень може призвести до втрати цього плату, як унікального природного та історико-культурного ландшафту, а також туристичного центру та центру авіаспорту України.</p>
<p>З огляду на вище викладене комітет пропонує Верховній Раді України проект постанови Верховної Ради України про заходи щодо збереження території гори Климентієва (Узун-Сирт) в Автономній Республіці Крим, реєстраційний номер 5542, внесений…</p>
<p>ГОЛОВУЮЧИЙ. Дайте можливість завершити, будь ласка.</p>
<p>БЕВЗЕНКО В.Ф. …Даниленком та Перестенко, прийняти за основу і в цілому як постанову. Дякую за увагу.</p>
<p>ГОЛОВУЮЧИЙ. Дякую вам, сідайте, будь ласка. Прошу, шановні колеги, записатися на обговорення цього питання. Прізвища народних депутатів.</p>
<p>Григорій Смітюх, фракція Партії регіонів, наступним буде виступати Іван Кириленко.</p>
<p>10: 29: 19</p>
<p>СМІТЮХ Г.Є.</p>
<p>Шановний Володимире Михайловичу, шановні народні депутати! Наш комітет розглянув цей законопроект і підтримав його для того, щоб розглянути його і прийняти його за основу в сьогоднішній день. І в доповнення того, що сказав Бевзенко при доповіді від комітету, я хотів би ще раз підтвердити свою особисту позицію і думаю, що треба привернути увагу взагалі, що відбувається в Автономній Республіці Крим в питаннях, в земельних питаннях.</p>
<p>Ви знаєте, що на ряду з тим, що од даний приклад розглядається як приклад, який повинні місцеві органи влади завжди так сказати робити все для того, щоб зберегти такі унікальні можливості для того, щоб розвивати ту чи іншу спортивну галузь в Україні і надавати можливість для молодого покоління, щоб вони мали на майбутнє де випробування робити тих, чи інших спортивних змагань проводити і тощо.</p>
<p>Разом з тим хочу звернути увагу, що в Автономній Республіці Крим поряд з цим питанням стоїть більш важливі питання - це незаконне захоплення земельних ділянок. І ви, напевно, всі буваєте в Криму, і ви відчуваєте або бачите особисто, що на самому ділі твориться. Це незаконне захоплення земель тими чи іншими організаціями, тими чи іншими особами. І зачастую це організована робота, тому що вона набула такого комерційного характеру, біля Сімферополя, біля Бахчисарая, біля Ялти і тощо.</p>
<p>Стоять звичайні невеликі будки, загороджені тим чи іншим парканом. Потім це перетворюється в те, що їх намагаються легалізувати, а на самому ділі йде знищення, знищення земель, які находяться під сільгоспугіддями і мають певний правовий статус.</p>
<p>Тому я звертаю увагу народних депутатів і правоохоронних органів, що в Автономній Республіці Крим в частині збереження або дотримання законодавства Земельного кодексу дуже суттєвого порушується, і там є всі признаки того, що там відбувається...</p>
<p>ГОЛОВУЮЧИЙ. Завершуйте, будь ласка.</p>
<p>СМІТЮХ Г.Є. Тому я прошу, підтримати цей законопроект в першому читанні.</p>
<p>ГОЛОВУЮЧИЙ. Дякую. Іван Григорович Кириленко передає право на виступ колезі Сенченко, будь ласка, фракція "Блоку Юлії Тимошенко".</p>
<p>10: 31: 48</p>
<p>СЕНЧЕНКО А.В.</p>
<p>Уважаемые коллеги!</p>
<p>То, что происходит в земельных отношениях в Автономной Республики Крым последние 10 лет иначе, как преступлением перед будущими поколениями граждан нашей страны назвать нельзя. …..ну, вещи, о которых раньше даже подумать было невозможно.</p>
<p>Представьте себе Никитский ботанический сад - один из символов Крыма и нашей страны. Создан почти 2 века назад указом государя императора. Во времена оккупации, во время Второй мировой войны фашисты не тронули ни Никитский ботанический сад, а последние 10 лет он активно застраивается, и сейчас продолжается его застройка, и при этом патронирует эту застройку Академия аграрных наук Украины во главе с нашим коллегой депутатом Зубцом, и первую дачу на территории Никитского сада построил, извините, господин Хорошковский, который сейчас исполняет обязанности шефа Службы безопасности.</p>
<p>То, что происходит на горе Климентьева, это продолжение этой вакханалии. И вопрос не в том на каком уровне власти принимались эти решения, вопрос в том, что это происходит цинично, развязано и самое главное, что последствия на долгие, долгие годы десятилетия, а может быть и большие сроки, так сказать, мы утрачиваем всякие, так сказать, возможности и лицо и потенциал нашей страны.</p>
<p>Я не буду повторять то, что говорил докладчик о том, что это колыбель авиации и космонавтики, и это то, что по сути дела, так сказать, позволит нам сохранить те крупицы основы для воспитания молодежи и восполнить многолетний пробел в этом процессе.</p>
<p>Поэтому поддерживаю это решение и считаю, что оно позволит показать, что все-таки власть в стране, но хоть каким-то образом поддерживает общественность и наших граждан, а не только занята собственными проблемами. Спасибо.</p>
<p>ГОЛОВУЮЧИЙ. Олег Зарубінський, фракція „Блоку Литвина”, підготуватись Івану Зайцю.</p>
<p>10: 34: 02</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановні колеги! Шановний Володимире Михайловичу!</p>
<p>В мене в руках депутатський запит датований 10 лютого, мій депутатський запит голові Ради Міністрів Автономної Республіки Крим пану Плакіді, щодо неефективної політики, яка призвела до утворення загрози для рекреаційних зон на горі Узун-Сирт та інших історичних та природних пам’яток Криму. Це депутатський запит. Пройшло 25 днів. Відповіді немає. Очевидно, її і не буде. А не буде тому, що там вже роздаються землі і відповіді не буде тому, що ці роздані, очевидно, на фіктивних людей землі вже продаються. Вони вже в стані купівлі-продажу. 25 днів пройшло. Відповіді на депутатський запит немає.</p>
<p>Я переконаний в тому, що це питання не місцевого характеру, районного характеру, а це питання Республіканського Кримського масштабу. Це перша позиція.</p>
<p>Другий момент. Тут правильні речі говорили мої колеги, які виступали до мене, з приводу того, що це унікальний спортивний, як то кажуть, ареал. Але давайте сприймати це і через призму того, що це історична пам’ятка. Бо історичні пам’ятки не тільки з битвами пов’язані, а пов’язані з матеріальним прогресом, який уособлюється тим, що там були випробовування, як казали, і Корольова, і Яковлева, і Ілюшина і так далі. Це історична пам’ятка і треба до неї ставитися таким чином.</p>
<p>А взагалі я особисто просто обурений, обурений тим, що в Україні, очевидно, вже все продали, почали вже продавати гори. Ну давайте ще гори продамо всі.</p>
<p>ГОЛОВУЮЧИЙ. Іван Олександрович Заєць, фракція "Наша Україна - Народна Самооборона".</p>
<p>10: 36: 02</p>
<p>ЗАЄЦЬ І.О.</p>
<p>Іван Заєць, Українська народна партія.</p>
<p>Шановні народні депутати, я вважаю, що ми повинні підтримати цю постанову і зробити все, щоб зберегти у первісному стані територію гори Климентієва (Узун-Сирт) в Автономній Республіці Крим. Чому? Ми маємо виходити з того, що це унікальна місцина. І ми розуміємо, що світ сьогодні бурхливо розвиває так звані безмоторні літальні апарати. Ця місцина є лабораторією випробовування цих літальних апаратів. І тільки самогубець може знищувати таку лабораторію. Я ж думаю, що народні депутати не є самогубцями і вони зрозуміють унікальність цієї місцини.</p>
<p>Друге. Хто з вас вірить у те, що ця частина плато буде віддана для фермерського господарства? Я думаю, що пройде небагато часу, де почнеться будівництво. А це означає, що буде знищений рельєф, це означає, що буде знищений природний ландшафт. Тобто ми прямо порушуємо ландшафтну конвенцію, ми прямо знищимо або якщо ми не зупинимо цей процес, то буде знищено ще один природний історичний ландшафт. Знову ж таки я думаю, тут треба зупинитися у цих речах, ми не можемо рубати сук, на якому сидимо.</p>
<p>Тому я вважаю, що треба прийняти таке рішення, але не тільки у першому читанні, а треба за скороченою процедурою підготувати його до другого читання, щоб не створити багато часу для породження якихось нових юридичних фактів. Тому, можливо, навіть в цілому його можна сьогодні прийняти, цю постанову, і зберегти цю унікальну частину нашого історичного природного ландшафту. Дякую.</p>
<p>ГОЛОВУЮЧИЙ. Шановні народні депутати, обговорення питання завершено. Перестенко, будь ласка, мікрофон.</p>
<p>10: 38: 19</p>
<p>ПЕРЕСТЕНКО М.В.</p>
<p>Спасибо. Перестенко, фракция коммунистов.</p>
<p>Мне хотелось бы немного уточнить в связи с постановой самой. Но дело все в том, что последнее время все-таки там обозначилось кое-какое движение в изменении ситуации, и мы предлагаем детализировать пункт первый, после слов: «Верховній Ралі Автономної Республіки Крим забезпечити оголошення території гори Климентієва об’єктом природно-заповідного фонду належного правового режиму” додати: „який давав би можливість збереження умов подальшого використання гори для зайняття спортивною авіацією”. И проголосовать именно в такой редакции.</p>
<p>И я предлагаю все-таки поддержать и в целом как поставнову именно сегодня. Спасибо.</p>
<p>ГОЛОВУЮЧИЙ. Шановні народні депутати, я ставлю на голосування про прийняття за основу проекту постанови Верховної Ради України про заходи щодо збереження території гори Климентіїва (Узун-Сирт) в Автономній Республіці Крим (реєстраційний номер 5542).</p>
<p>Прошу голосувати.</p>
<p>10: 39: 51</p>
<p>За-354</p>
<p>Рішення прийнято.</p>
<p>Шановні колеги, комітет пропонує прийняти проект постанови в цілому. Застережень немає принципових? Так пропозиція була від фракції комуністів. Будь ласка, мікрофон Адама Мартинюка.</p>
<p>10: 40: 08</p>
<p>МАРТИНЮК А.І.</p>
<p>Дякую, Володимире Михайловичу. Мартинюк, фракція комуністів.</p>
<p>Я щиро дякую всім колегам, які виступали, і в тому числі від профільного комітету, що підтримали цю надзвичайно злободенну проблему. Усі висловлювались за те, що, дійсно, ми маємо підстави прийняти його в цілому. Є тут уточнення, що в першому пункті: „Верховній Раді Автономної Республіки Крим забезпечити оголошення території гори Климентієва (Узун-Сирт) об’єктом природно-заповідного фонду належного правого режиму, - і далі, - який давав би можливість збереження умов подальшого використання гори для зайняття спортивною авіацією”.</p>
<p>ГОЛОВУЮЧИЙ. Немає заперечень? З урахуванням цієї поправки можу я поставити на голосування про прийняття проекту постанови в цілому?</p>
<p>З урахуванням цієї поправки, за вашої згоди я ставлю на голосування пропозицію про прийняття проекту постанови „Про заходи щодо збереження території гори Климентієва (Узун-Сирт) в Автономній Республіці Крим” в цілому як постанови. Реєстраційний номер 5542. Прошу голосувати.</p>
<p>10: 41: 36</p>
<p>За- 321</p>
<p>Рішення прийнято.</p>
<p>Будь ласка, Іван Заєць, мікрофон. Володимир Стретович, будь ласка, мікрофон.</p>
<p>10: 41: 56</p>
<p>СТРЕТОВИЧ В.М.</p>
<p>Володимир Стретович, „Наша Україна - Народна Самооборона”, Партія Християнсько-Демократичний Союз.</p>
<p>Шановні колеги, взагалі це не питання юрисдикції Верховної Ради: у вигляді постанови приймати таке рішення, - оскільки згідно Конституції питання власності і питання режиму правового вирішуються законами. Тому в цьому випадку треба приймати відповідний закон. Але сподіваємося, що в майбутньому цей урок послужить кримській владі і взагалі всім: що, якщо доходить до Верховної Ради, то треба дбати про народні інтереси, відповідно виконуючи вже постанову Верховної Ради. Відповідно постановою АРК будуть прийняті відповідні рішення щодо введення порядку в земельному питанні. Бо щодо скасування актів визнання права власності, це треба визначати законом з відповідною процедурою. А відтак ми прийняли політичне рішення, сподіваємося, що воно вплине на тих місцевих князьків у Криму, які розбазарюють народне добро. Дякую.</p>
<p>ГОЛОВУЮЧИЙ. Дякую.</p>
<p>Шановні колеги, до того, що додав Володимир Стретович, треба сказати, що Верховна Рада України відповідно до Конституції приймає закони і постанови. Тому є таке доручення, якщо ви не заперечуєте: Апарату підготувати зведену інформацію Верховній Раді України, скільки ми прийняли у цій каденції постанов, я маю на увазі такого характеру, не кадрового, і як відбувається процес і що зроблено для їх виконання. І я прошу підготувати таке письмове доручення.</p>
<p>Шановні колеги, пропонується вашій увазі проект Постанови про проголошення 2010 року роком ветеранів Великої Вітчизняної війни. Доповідач - народний депутат України Колесніченко Вадим Васильович, співдоповідч - голова Комітету у справах пенсіонерів, ветеранів та інвалідів Сушкевич Валерій Михайлович. Я ставлю… Петро Степанович Цибенко буде доповідати від комітету.</p>
<p>Я ставлю на голосування пропозицію про розгляд цього питання за скороченою процедурою. Прошу голосувати.</p>
<p>10: 44: 10</p>
<p>За-90</p>
<p>Рішення не прийнято.</p>
<p>Доповідач - народний депутат України Колесніченко Вадим Васильович. Прошу вас.</p>
<p>10: 44: 20</p>
<p>КОЛЕСНІЧЕНКО В.В.</p>
<p>Шановний Володимир Михайлович, шановні колеги депутати, шановні виборці! Я тільки що, Володимир Михайлович, дав дуже чудове протокольне доручення, щоб ми розібралися з тими постановами, які за цей час Верховна Рада приймає. І наразі ми маємо документи, які підтверджують, що більша частина наших постанов не виконується.</p>
<p>І зараз у моїй доповіді буде йтися ще про одну дуже важливу постанову, яку ми приймали наразі, про результати рекомендацій парламентських слухань. І ми вимушені знову приймати постанову про те, що не виконуються наші ж особисті постанови.</p>
<p>9 травня 2010 року весь український народ, братні народи колишнього СРСР та світове співтовариство святкуватимуть 65 річницю Перемоги над німецько-фашистськими загарбниками у Великій Вітчизняній війні 1941-1945 років та Другій світовій війні.</p>
<p>Загальнодержавне значення має увічнення подвигу воїнів-визволителів та гідне вшанування ветеранів війни. Країни переможці будуть віддавати почесті своїм загиблим воїнам та померлим у мирний час героям. Україна взяла на себе міжнародні зобов’язані щодо проголошення 2010 року роком ветеранів Великої Вітчизняної війни. Але, на жаль, до цього часу не виконали його.</p>
<p>Опрацювання питання щодо проголошення 2010 року роком ветеранів Великої Вітчизняної війни передбачено, Постановою Верховної Ради України про рекомендації парламентських слухань на тему „Про соціальне, медичне і пенсійне забезпечення ветеранів війни. Та відзначення 65-ої річниці Перемоги у Великій Вітчизняній війні 1941-1945 років” від дев’ятого жовтня 2009 року.</p>
<p>Постановою передбачення інформування Кабінетом Міністрів України до першого січня 2010 року Верховну Раду України про хід виконання рекомендацій парламентських слухань органами виконавчої влади, що також не виконано.</p>
<p>Метою проекту є прийняття на державному рівні рішення про проголошення цього року роком ветеранів Великої Вітчизняної війни та забезпечення достойного увічнення пам’яті загиблих воїнів визволителів у Великій Вітчизняній війни і вшанування безсмертного подвигу ветеранів війни в рік 65-ої річниці Перемоги над фашистськими загарбниками.</p>
<p>Основним завданням є забезпечення безумовного виконання вимог Закону України про статус ветеранів війни, гарантії їх соціального захисту стосовно ветеранів війни, яких в Україні станом на перше січня 2009 року проживало понад два мільйони 400 тисяч чоловік. Збереження та розвиток славних бойових і трудових традицій українського народу, посилення патріотичного виховання громадян, збереження історичної правди та формування загальнонаціональної гордості за видатних синів українського народу.</p>
<p>На жаль, на сьогодні ми маємо констатувати, що цифра 2 мільйона 400 тисяч вже суттєво зменшилася. І наш моральний обов’язок, наш обов’язок перед нашими ветеранами прийняти цю постанову і достойно вшанувати наших ветеранів.</p>
<p>Проектом постанови передбачено проголошення цього року і рекомендація врахування положень цієї постанови майбутнього Кабінету Міністрів в своїй діяльності і в діяльності оргкомітету в підготовці та визначення 65-річниці визволення України від фашистських загарбників і перемоги у Великій Вітчизняній війні 1941-45 років. Виконання вимог парламентських слухань і безумовне виконання всіх пунктів, які обговорювалися ветеранами в цій залі, але, на жаль, ще й досі практично нічого не виконано. І Кабінет Міністрів Тимошенко, який займався тільки виборчою кампанією нічого не зробив для того, щоб виконати нашу з вами постанову і вимоги наших ветеранів.</p>
<p>Я радий з того, що Президент України Віктор Янукович в своїй передвиборчій кампанії теж казав про те, що він все зробить для того, щоб цей рік був роком ветеранів Великої Вітчизняної війни. І я впевнений в тому, що він свою передвиборчу обіцянку виконує, а ми, як народні депутати, як обранці, які повинні виконувати вимоги наших виборців і наших ветеранів, зробимо все щоб ця постанова була прийнята і виконана в повному обсязі. Тому що прийняття цієї постанови, яка вам пропонується, дасть можливість забезпечити достойне увічнення пам’яті загиблих воїнів-возвелителів у Великій Вітчизняній війні, вшанування українським народом безсмертного подвигу, наших ветеранів в рік 65-річниці великої перемоги над фашистськими загарбниками. Це дасть можливість нам надати новий подих в збереженні та розвитку славних бойових і трудових традицій українського народу. Норми постанови сприятимуть посиленню патріотичного вихованню громадян України, збереження історичної правди та формуванню національної гордості за славетних захисників вітчизни. І це стане об’єднуючим фактором українського народу, а не буде його роз’єднувати.</p>
<p>Я прошу підтримати цю постанову і вважаю, що це буде наш внесок. Це дуже важливе питання, як вшанування нашої історичної пам’яті і виховання нашої молоді на дійсно бойових і трудових традиціях, які є славетною сторінкою перемоги нашої держави, славетною сторінкою історії нашої держави, і славетною сторінкою майбутнього нашої держави і буде об’єднувати нас. Дякую за увагу.</p>
<p>ГОЛОВУЮЧИЙ. Запитання до доповідача, будь ласка, прошу записатися. Прошу прізвища народних депутатів на табло вивести.</p>
<p>Тарас Чорновіл.</p>
<p>10: 50: 43</p>
<p>ЧОРНОВІЛ Т.В.</p>
<p>Шановний доповідачу! Підтримуючи загалом ідею закону, в мене є кілька питань.</p>
<p>Перше. Чи не сплутуєте ви в даному випадку знову (я не знаю чи це є в тексті закону, а у виступі було) фашизм і нацизм - це різні ідеології, обидві людиноненависницькі, але фашизм - права ідеологія в Італії, нацизм, націонал-соціалізм - ліва ідеологія в Німеччині. Це абсолютно різні речі.</p>
<p>Другий момент. Говорячи про борців, про тих, хто боролися проти нього, ветеранів війни, ви не хочете розширити цю тему, скажімо, до напрямку жертв війни, людей, які постраждали? Ці люди пережили страхіття їх, це ж йде мова не про конкретні соціальні функції, а про рік цих людей. Цих людей вже теж лишається небагато, певне вшанування їх пам’яті плюс всіх інших в форматі, які боролися. Ви можете і не любити УПА, але ви свого часу писали серйозну роботу про Поліську Січ, їх не можна звинувачувати у співпраці, скажімо, з фашистами. Ви знаєте про польські певні повстанські групи підпільні тощо. Чи не зробити розширення, щоб це було адекватно, це все ж таки йде мова про цілий рік?</p>
<p>КОЛЕСНІЧЕНКО В.В. Дякую. В проекті постанови йдеться мова про німецько-фашистських загарбників і перемогу в Великій Вітчизняній війні над німецько-фашистськими загарбниками. Про ідеологію нацизму в цьому проекті постанови нічого не йдеться. Це перше.</p>
<p>Друге. Ми йдемо, ми кажемо про свої міжнародні зобов’язання, про проголошення року роком ветеранів Великої Вітчизняної війни. А ті питання, які ви кажете, я вважаю, що це буде предметом іншої постанови, бо воно має інший зміст і інше навантаження. Дякую.</p>
<p>ГОЛОВУЮЧИЙ. Петро Степанович Цибенко, фракція комуністів.</p>
<p>10: 52: 31</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова ради Організації ветеранів України.</p>
<p>Найперше я хотів би подякувати автору проекту постанови за те, що він вніс такий надзвичайно важливий документ і документ, який сьогодні надзвичайно на часі.</p>
<p>По-друге, скажіть, будь ласка, як автор постанови як ви розцінюєте той факт, що Президент України поставивши свій підпис під міжнародними зобов’язаннями України не лише не видав відповідного указу на виконання цих міжнародних зобов’язань України, але і не знайшов необхідності для того, щоб проінформувати громадськість про те, що ним підписано такі міжнародні зобов’язання.</p>
<p>Я, скажімо, як народний депутат, як Голова ради ветеранів, на жаль, дізнався про це тоді, коли відбувалась рада координаційної ради ветеранських організацій співдружності незалежних держав. Як ви розцінюєте цей факт? Дякую.</p>
<p>КОЛЕСНІЧЕНКО В.В. На жаль, це прикра і ганебна сторінка нашої історії і екс-президента Ющенка, який сповідував в своїй політиці на жаль політику подвійних стандартів. Але я вважаю, що новий Президент України Віктор Федорович Янукович цю ганебну сторінку нашої історичної неправди, брехні і роз’єднання українського народу перегорне і зробить все, щоб не тільки міжнародні, а і внутрішні зобов’язання, які ми даємо, відповідали вимогам часу, викликам часу і саме головне намаганням наших виборців, це перше.</p>
<p>І друге. На жаль, в цьому випадку Віктор Ющенко, екс-президент України, виступав як представник маргінальної політичної сили, а не об’єднував нашу державу і зганьбив нашу державу перед європейським товариством. І можу навести вам приклад, коли 25 лютого європейські депутати вже вказали нам про те, що ми зробили дуже ганебний випадок, дуже ганебний приклад в своїй державі, коли пан Президент Ющенко нагородив Бандеру знаком „Героя України”.</p>
<p>Але я вважаю, що ви, доповідаючи таке важливе питання, опять таки спустилися до простої політичної демагогії. На мою думку, зовсім неприємно, коли ми вимушені об’являти рік ветеранів Великої Вітчизняної війни. Тому, що попередні роки можна думати, що вони не були направлені на те, щоби робити життя цих людей більш вагомим і таке інше.</p>
<p>Не кажеться ли вам, що треба було би у цій постанові записати, ну, наприклад, проголошення 2010-2015 роки роками ветеранів?</p>
<p>У вас, я так думаю, будуть всі можливості саме цю п’ятирічку присвятити життю цих людей. Дякую.</p>
<p>КОЛЕСНІЧЕНКО В.В. Дякую за запитання.</p>
<p>Мені дуже приємно, що ви діяльність, так званої, парламентської більшості назвали політичною демагогією. Але ця політична демагогія, як ви висловились, називається: Постанова Верховної Ради України „Про рекомендації парламентських слухань на тему: Про соціальне, медичне і пенсійне забезпечення ветеранів війни та відзначення 65-річчя перемоги у Великій вітчизняній війні 1941-1945 років”. І ця постанова була проголосована тут в цій залі в минулому році. І мені дуже прикро, що уряд Тимошенко, навіть не профінансував, не зорієнтувався і не виконав парламентські рекомендації, і вашу в тому числі. Ну, якщо ви не голосували, то це вже ваша справа. Дякую за увагу.</p>
<p>ГОЛОВУЮЧИЙ. Володимир Карпук, фракція "Наша Україна - Народна Самооборона".</p>
<p>10: 56: 43</p>
<p>КАРПУК В.Г.</p>
<p>Володимир Карпук, депутатська група „За Україну! ”</p>
<p>Шановний доповідачу, дійсно ця постанова потрібна. Але ця постанова, на жаль, коротша за змістом, аніж ваш виступ і обговорення. Тобто це свідчення ще того, що це своєрідний піар.</p>
<p>Наступне, ви говорите в своїх відповідях про маргінальність певних політичних сил і їх представника Президента. Тим самим ви викреслюєте з політичного життя створення історії значну частину виборців, які підтримують саме ці політичні сили.</p>
<p>Знову, навіть те, що ви говорите і чому ви це говорите, що коли на дійсно влучне запитання, що треба обмовити про ветеранів Другої Світової війни, ви кажете, що треба виокремити це в іншу постанову, окрему постанову. Знову розмежування іде великих груп населення, знову немає того об’єднання, про яке ви так багато говорите. Тому що об’єднати необ’єднане все-таки дуже неможливо. І, дійсно, це треба робити, але робити основуючись на тій толерантності…</p>
<p>КОЛЕСНІЧЕНКО В.В. Дякую за запитання. Я з вами погоджуюся. Об’єднувати потрібно в межах історичної правди і історичної справедливості. Але не в рамках брехні і політичного спрямування. Це перше.</p>
<p>І друге. Мені дивно, що ви свій проект постанови, мабуть за який ви голосували, називаєте політичним піаром. Я тільки що запропонував вашому колезі і зараз ще раз нагадую, про Постанову Верховної Ради по рекомендації щодо парламентських слухань на 10 сторінках. Ви пропонуєте, щоб я їх і в цю постанову переписав. Ми ж не маємо робити дурниці. Ми виконали своє міжнародне зобов’язання і в проекті постанови як я запропонував ми посилаємося на проект, на постанову щодо парламентських слухань. І, на жаль, ці парламентські слухання показали про те, що ця проблема є і нагальна, але Кабінет Міністрів жодним чином не прореагував на нашу з вами постанову. Ось в чому проблема. Дякую.</p>
<p>ГОЛОВУЮЧИЙ. Григорій Смітюха, фракція Партії регіонів.</p>
<p>19: 58: 55</p>
<p>СМІТЮХ Г.Є.</p>
<p>Григорій Смітюха, Партія регіонів.</p>
<p>Вадим Васильович, я підтримую вашу ініціативу щодо цієї постанови. Разом з тим хотів би ще попросити вас поінформувати в зв’язку з тим, що ви знаєте, що багато пройшло часу і частина українських ветеранів находиться в Російській Федерації або в Білоруській Республіці, частина російських ветеранів находиться на території України і це не тільки українське питання тільки нашої України, воно дійсно має міжнародний характер.</p>
<p>Скажіть, будь ласка, проінформуйте нас, в базі ну хоча би на двох країнах, Білорусія і Росія, які заходи там передбачаються за цей рік і як вони переплітаються і цих людей стосуються, ті люди, які опинилися в силу тих чи інших міграційних питань, але зберегли громадянство находячись в інших країнах. Проінформуйте, будь ласка, які заходи там проводяться і як це буде відбуватися в нашій країні.</p>
<p>КОЛЕСНІЧЕНКО В.В. Щодо взаємних обіцянок і обов’язків. Ми взаємно між трьома нашими державами обмінюємося нагородами і надаємо можливість нагороди, які є в Росії чи в Україні передавати ветеранам в ті чи інші держави. Це перше.</p>
<p>Постійно ми об’єднувалися у межах організаційних комітетів, наприклад в параді Перемоги. У цьому році Російська Федерація вже проголосила План організаційних заходів. Віктор Федорович Янукович, наскільки мені відомо, сьогодні перебуває у Росії, і теж будуть проводитися співбесіди щодо об’єднання наших намагань про об’єднане свято. І я нагадаю, що Віктор Янукович висловився ще в серпні місяці про те, що треба зробити об’єднаний для трьох наших держав монумент Народу-Визволителю. І це вже відбувається. Це наш скромний, але дуже слушний вклад у питання захисту нашої перемоги, захисту нашої історичної пам’яті і підтримки наших ветеранів. Дякую.</p>
<p>ГОЛОВУЮЧИЙ. Олег Зарубінський, фракція „Блоку Литвина”.</p>
<p>11: 00: 52</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановний доповідачу, абсолютно логічно, коли для людей, яким уже під 80, а то і більше 80 років, робити день на їх пам’ять. Слава Богу, що багато ще з них живі. А якщо брати учасників бойових дій, то якщо врахувати, що останній призов був у 44-му році, то вони 27-го року народження, то їм 83 роки. Для них у моральному плані це дуже важливо, можливо вони підуть у світ інший, хотілось би, щоб це було як можна пізніше, але з розумінням того, що це їхній рік. Тобто це позитив.</p>
<p>У мене інше питання. Воно полягає у тому, ну дивіться ми фактично закликаємо виконати вимогу постановою іншої постанови, розумієте? Приймаємо постанову, в якій вимагаємо виконати іншу постанову. Може ми ще будемо приймати постанову, щоб виконати цю постанову вашу про виконання постанови по парламентським…</p>
<p>КОЛЕСНІЧЕНКО В.В. Я дякую за запитання. На жаль, оцей каламбур і підтверджує, що Кабінет Міністрів зовсім не прореагував на наше з вами звернення, на нашу з вами постанову. І такого бути не повинно, Кабінет Міністрів має пліч-о-пліч співпрацювати, як з Верховною Радою, так і з Президентом. На жаль, цього не відбувалося. І Володимир Михайлович перед нашим обговоренням про це і казав, треба розібратися взагалі по тій кількості постанов, а які взагалі виконуються.</p>
<p>У нас, ну, щодо контролю дуже, на жаль, дуже ми недопрацьовуємо.</p>
<p>І я би міг, звичайно, знову все це переписувати, але розуміючи якось не дуже слушність цього запитання, ми тільки зробили посилання, а воно дає розуміння, що постанова - набагато більше і безумовно, у першу чергу, стосується соціально-медичного забезпечення наших ветеранів, які наразі, я ще не отримав статистичну довідку, але боюся, що в цьому році їх вже буде менше, ніж 2 мільйони.</p>
<p>ГОЛОВУЮЧИЙ. Дякую. Сідайте, час вичерпаний.</p>
<p>Слово для співдоповіді має Цибенко Петро Степанович від комітету.</p>
<p>11: 03: 15</p>
<p>ЦИБЕНКО П.С.</p>
<p>Фракція комуністів, перший заступник голови Комітету у справах пенсіонерів, ветерані та інвалідів, голова Ради ветеранів України, Цибенко Петро Степанович.</p>
<p>Шановні колеги, шановні громадяни України, шановні ветерани! Наближається знаменна дата - 65-річниця визволення України від фашистських загарбників та перемоги у Великій Вітчизняній війні 1941-1945 років, яка, безумовно, стане найбільш знаковою подією ювілейного 2010 року.</p>
<p>Під час чергового засідання глав держав-учасниць Співдружності незалежних держав, проведеного 9 жовтня 2009 року у місті Кишинів за участі Президента України, було прийнято рішення про оголошення 2010 року у Співдружності незалежних держав роком ветеранів Великої вітчизняної війни 1941-1945 років та проведення його під гаслом „Мы побудили вместе”.</p>
<p>Згідно плану основних заходів по підготовці та святкуванню цієї визначної події затвердженого рішенням Ради голів держав СНД від 10 жовтня 2008 року, яке Україна підписала із застереженнями, наша держава взяла на себе міжнародні зобов’язання щодо прийняття рішення про оголошення поточного року роком ветеранів Великої вітчизняної війни.</p>
<p>Проте, як це не дивно, хоча мене особисто це не дивує, будь-якого відповідного рішення до сьогоднішнього дня на державному рівні прийнято не було. Таким рішенням мав би стати Указ Президента України про оголошення 2010 року роком ветеранів Великої Вітчизняної війни. Відтак, цим проектом постанови пропонується проголосити 2010 рік роком ветеранів Великої Вітчизняної війни.</p>
<p>Комітет на своєму засіданні 17 лютого поточного року за участю громадських організацій ветеранів війни розглянув цей проект постанови і прийняв рішення: рекомендувати Верховній Раді України прийняти його за основу та в цілому.</p>
<p>Проте слід звернути увагу на те, що пунктом другим проекту постанови передбачено Кабінету Міністрів України виконати вимоги пункту другого Постанови Верховної Ради України про Рекомендації парламентських слухань на тему „Про соціальне медичне і пенсійне забезпечення ветеранів війни та відзначення 65-річчя Перемоги у Великій Вітчизняній війні 1941-1945 років” від 9 жовтня 2009 року (№162-6) щодо інформування до 1 січня 2010 року Верховної Ради України про хід виконання Рекомендацій парламентських слухань органами виконавчої влади.</p>
<p>Слід зауважити, що Кабінетом Міністрів України листом від 30 грудня 2009 року було проінформовано Верховну Раду України про хід виконання зазначених рекомендацій. Тому реалізація цього пункту на сьогоднішній день вже не актуальна.</p>
<p>Хочу також звернути увагу, що, незважаючи на те що автором постанови визначена відсутність додаткових фінансових витрат з Державного бюджету України на 2010 рік на реалізацію проекту, проте такі витрати будуть мати місце. Тому пропонуємо доповнити проект постанови відповідним пунктом, яким зобов’язати Кабінет Міністрів України забезпечити виділення коштів на реалізацію заходів, пов’язаних з проголошенням 2010 року роком ветеранів Великої Вітчизняної війни.</p>
<p>Таким чином, комітет пропонує прийняти цей проект за основу і в цілому з урахуванням тих застережень, які були висловлені.</p>
<p>І ще одне, про що я хотів би сказати, керуючись такою можливістю. Шановні колеги, шановні народні депутати України, я дуже прошу всіх, незалежно від партійної приналежності, не залежно від регіону, який ви представляєте у цій залі, підтримати проект цієї постанови, тому що це буде повернення хоча б невеликої частини нашого з вами одвічного боргу перед ветеранами-фронтовиками, які врятували не лише Україну, не лише Радянський Союз, вони врятували Україну і світ від фашизму. Тому я дуже прошу від імені комітету підтримати цей проект постанови. Дякую.</p>
<p>ГОЛОВУЮЧИЙ. Запитання, будь ласка. Сформулюйте і запишіться. До співдоповідача. Прошу прізвища народних депутатів вивести на табло. Сергій Рижук, фракція Партії регіонів.</p>
<p>10: 08: 18</p>
<p>РИЖУК С.М.</p>
<p>Дякую. Рижук, фракція Партії регіонів, Житомирщина.</p>
<p>Шановний доповідачу! Я уважно вислухав доповіді першого і другого. Звичайно, прекрасно, і впевнений, що Верховна Рада підтримає ці прекрасні ініціативи. Але знаєте, що турбує? Попередня влада як формою такої роботи так скомпрометувала, що мені здається, що якщо ми так будемо називати постанову - „про рік” - то воно дещо навіть буде обіжати наших ветеранів, тому що був рік села оголошений там Президентом - скомпрометували, вимирають села, був рік вчителя - ще гірше стало, медицини, культури - ще гірше стало.</p>
<p>Можливо нам, ви знаєте, хай уже не по формі, а по змісту постанови вносити про проголошення особливого, довічного піклування суспільства про ветеранів Великої Вітчизняної війни. І далі за текстом, щоб ми знали, і ветерани, що завтра це не закінчиться. Поки будуть жити, ми будемо особливо піклуватися про них. Дякую.</p>
<p>ЦИБЕНКО П.С. Дякую за запитання, Сергію Миколайовичу.</p>
<p>Хочу сказати, що я абсолютно поділяю той підхід, який ви задекларували, задаючи це запитання. І я абсолютно переконаний, що цією постановою виконання чинного законодавства в частині піклування за ветеранами Великої Вітчизняної війни ми будемо всі разом це робити.</p>
<p>Але мова йде про те, що Верховна Рада України, Україна приєднується до міжнародних зобов’язань. Було прийнято рішення на Раді Співдружності незалежних держав було прийнято рішення про проведення під гаслом „Победили вместе” і тому і назва цього року все-таки має бути однією. А по суті я абсолютно поділяю ваш підхід.</p>
<p>ГОЛОВУЮЧИЙ. Ярослав Сухий, фракція Партії регіонів.</p>
<p>11: 10: 18</p>
<p>СУХИЙ Я.М.</p>
<p>Дякую. Шановний Петро Степановичу. Аби зняти в суспільстві ці політичні спекуляції стосовно того, хто з ким воював, ви прекрасно знаєте, що в роки Великої Вітчизняної війни були партизанські загони, котрі також підлягають статусу учасників Великої Вітчизняної війни, які не входили під юрисдикцію центрального штабу партизанського руху, я маю на увазі партизанів тієї самої української повстанської армії, які не зап’ятнали руки кров’ю мирних жителів, які в 44 році пішли на фронт разом з нашими військами. Скажіть, будь ласка, ви як колишній голова комітету, сьогоднішній заступник голови комітету ці люди чи підлягають вони під дію базового закону про соціальний статус і захист учасників Великої Вітчизняної війни. Бо у нас зараз начинається, по-моєму, якась сум’ятиця, хто наш, хто не наш. Це день Перемоги, приймали участь в цій боротьбі різні люди, скажіть, будь ласка, в якій мірі ці люди, які не підлягали центральному штабу підлягають юрисдикції цього закону.</p>
<p>ЦИБЕНКО П.С. Я дякую. В даному випадку ми приймаємо постанову Верховної Ради, а якщо повернутися до Закону „Про статус ветеранів війни і гарантії соціального захисту” ваше запитання стосується його, то ним передбачено, що статус учасників війни мають в тому числі і та частина того партизанського, як ви сказали, руху, яка по-перше, не вчинила злочинів проти людства і які виправдані в судовому порядку і вони отримали відповідний статус. Тобто на них, на цю частину ветеранства норми закону про статус ветеранів війни і гарантії їх соціального захисту також розповсюджується.</p>
<p>ГОЛОВУЮЧИЙ. Народний депутат Лук’янчук, фракція "Блок Юлії Тимошенко".</p>
<p>Немає. Володимир Карпук, фракція "Наша Україна - Народна Самооборона".</p>
<p>11: 12: 18</p>
<p>КАРПУК В.Г.</p>
<p>Володимир Карпук, депутатська група „За Україну! ”.</p>
<p>Шановний Петре Степановичу! Якщо повернутися до вашої пропозиції про вилучення частини з пункту 2 постанови, практично постанова буде дуже короткою: проголосити 2010 рік роком ветеранів, Кабміну забезпечити фінансування, контроль покласти на комітет України у справах пенсіонерів і інвалідів.</p>
<p>Скажіть, будь ласка, адже якщо просто проголосити цей рік роком ветеранів, не забезпечивши достатнє фінансування, будьмо реалістами, основне треба зробити до терміну закінчення до 9 Травня. Коли немає бюджету, тобто забезпечити всі ті необхідні виплати, які передбачені парламентськими слуханнями, буде вкрай важко. Може все-таки треба погдитися з думкою депутата Подгорного про збільшення терміну 2010-2015 років і дійсно зробити все, на вашу думку які треба кроки зробити.</p>
<p>ЦИБЕНКО П.С. Я дякую вам за запитання. Хочу сказати наступне, що де-факто зазначений проект постанови вирішує проблему виконання міжнародних зобвязань України. Тобто проголошення 2010 року роком ветеранів Великої Вітчизняної війни.</p>
<p>Все те про що ви говорили в змістовній частині, було прийнято рішення про план невідкладних заходів. Вони вже затверджені щодо святкування цієї дати, тобто де-факто цей документ вже є. І сьогоднішня постанова, вона, так би мовити, завершує оцю вершину заходів, які мають бути виконані на відзначення цієї славетної дати, тобто де-факто ці рішення уже прийняті, є відповідний план невідкладних заходів у цьому напрямку.</p>
<p>ГОЛОВУЮЧИЙ. Дякую. Сідайте, будь ласка. Уже час вичерпаний.</p>
<p>Шановні колеги, прошу записуватися на обговорення. Прошу записуватися. Прошу прізвища вивести на інформаційне табло.</p>
<p>Михайло Чечетов, будь ласка.</p>
<p>11: 14: 59</p>
<p>ЧЕЧЕТОВ М.В.</p>
<p>Шановний Володимире Михайловичу! Шановні народні депутати! З метою забезпечення достойного увічнення пам’яті загиблих воїнів-визволителів у Великій Вітчизняній війні 41-45 років, вшанування безсмертного подвигу ветеранів війни, збереження та розвитку славних бойових і трудових традицій українського народу, посилення патріотичного виховання громадян України, збереження історичної правди та формування загальнонаціональної гордості за славетних захисників Вітчизни пропонується проголосити 2010 рік роком ветеранів Великої Вітчизняної війни.</p>
<p>Шановні колеги! проект постанови на часі. Іі фракція Партії регіонів звертається до всіх депутатів різних політичних кольорів, різних ідеологічних забарвлень, прийняти цю дуже важливу постанову в цілому. А народному депутатові від Партії регіонів Вадиму Колесніченко хочу подякувати за цю постанову, бо вона дасть можливість виховувати майбутні покоління на історичній правді, на великому патріотизмі нашого героїчного народу в роки Великої Вітчизняної війни. Це наш громадянський обов’язок і перед ветеранами, і перед майбутніми поколіннями.</p>
<p>Дякую за увагу. І пропоную прийняти цю постанову в цілому. Дякую.</p>
<p>ГОЛОВУЮЧИЙ. Народний депутат Кравчук, фракція "Блок Юлії Тимошенко". Підготуватися Адаму Мартинюку.</p>
<p>11: 16: 28</p>
<p>КРАВЧУК В.П.</p>
<p>Шановні народні депутати! Мої обидва діди приймали участь у Великій Вітчизняній війні і були важко поранені. Я особисто проходив службу в групі Радянських військ в Німеччині, і мені довелося 2 рази йти з парадом по вулицях Потсдаму. І я був гордий тим, що я проходив з парадом в Німеччині, а не німці йшли парадом по вулицях Києва, Москви, тоді колишнього Радянського Союзу. І я цим гордий, і я буду голосувати в підтримку цієї постанови.</p>
<p>В свою чергу я хочу зробити зауваження стосовно того, що на минулій сесії ми голосували за закон, за зміни до Закону про соціальне та медичне страхування інвалідів та ветеранів війни. І була проголосована поправка Адама Івановича, але, на жаль, коли публікувався закон, то відбулася фальсифікація, на жаль, ніхто її до цієї пори не розглянув, і поправка Адама Івановича Мартинюка не була врахована щодо пільг, що стосуються в частині забезпечення ветеранів, інвалідів війни, забезпечення безкоштовного автомобілями.</p>
<p>Тому я пропоную в постанові включити питання, хоча б що стосуються забезпечення і пільг, які стосуються інвалідів Великої Вітчизняної війни. В цілому постанову буду підтримувати. Дякую за увагу.</p>
<p>ГОЛОВУЮЧИЙ. Адам Мартинюк, фракція комуністів, наступним буде виступати В’ячеслав Кириленко.</p>
<p>11: 18: 23</p>
<p>МАРТИНЮК А.І.</p>
<p>Шановні колеги, шановні виборці, я маю щастя сказати, що я син солдата Великої Вітчизняної війни. На щастя, батько учасник Великої Вітчизняної війни живий і здоровий і я того ж бажаю кожному із тих, хто залишився в нашій державі.</p>
<p>Сьогодні вже звучали деякі цифри і я ще раз на них наголошу. У проекті постанови яку ми розглядаємо, в супровідних документах говориться про те, що на 1 січня 2009 рок в державі було 2 мільйони 400 тисяч учасників Великої Вітчизняної війни.</p>
<p>На 1 січня 2010 року їх уже 1 мільйон 800 тисяч тобто, а до того дня, поки ми будемо відзначати 65-річницю на жаль, на превеликий жаль, їх буде ще менше, ніж 1 мільйон 800 тисяч.</p>
<p>Та я задаю логічне запитання: невже 45 чи 46 мільйонів українців не можуть забезпечити гідне життя цьому 1 мільйону громадян? Можуть і зобов’язані!</p>
<p>Дуже добре, що ми в проекті постанови оголошуємо рік ветеранів, але дуже буде погано, якщо ми просто тільки його оголосимо. І про те, що Кабінет Міністрів має виконати тільки рекомендації парламентських слухань, цього недостатньо. Я пропоную, щоби в постанові було записано конкретно, що Кабінету Міністрів терміново розробити комплекс заходів по реалізації нашої допомоги.</p>
<p>Я вам ще одну цифру назву. Ви знаєте, що за базовим законом учасники Великої Вітчизняної війни мають, окрім всього іншого, 9 травня одержувати разову допомогу від держави, яка повинна становити мінімум 10 мінімальних окладів. Тобто у цьому році інваліди війни мали б одержати 5 тисяч 730 гривень до 9 травня разово. Одержують вони поки що чуть більше 500 гривень, тобто в 10 разів менше.</p>
<p>То, давайте доб’ємося хоча би у рік 65-річниці перемоги того, щоб повною мірою Кабінет Міністрів виконав базовий закон, який жодного разу, на превеликий жаль, ще не був виконаний.</p>
<p>Ще одна надзвичайно важлива проблема, пов’язана із цією датою і не тільки з цією датою. Ми можемо говорити і оголошувати роки, п’ятирічки, десятирічки, але під це треба бюджетне забезпечення. На превеликий жаль, до сьогоднішнього дня немає бюджету. Отже, не буде чим забезпечувати виконання цієї постанови.</p>
<p>І останнє, з приводу того, що колега Кравчук говорив. На щастя уже комітет, дозвольте закінчити, Володимир Михайлович, на щастя комітет профільний, я в тому числі брав участь, думаю, наступного тижня ми повернемося до розгляду цього питання. В черговий раз підтримана моя пропозиція про те, щоб інвалідам залишалися автомобілі безкоштовно. Дякую.</p>
<p>ГОЛОВУЮЧИЙ. В’ячеслав Кириленко, фракція "Наша Україна - Народна Самооборона". Підготуватися Володимиру Карпуку.</p>
<p>11: 21: 50</p>
<p>КИРИЛЕНКО В.А.</p>
<p>В’ячеслав Кириленко, депутатська група „За Україну! ”</p>
<p>Шановні колеги, шановні виборці, безумовно, внесок українського народу у перемогу у Великій вітчизняній війні важко переоцінити. Разом з іншими народами українці зробили вагомий, безцінний, жертовний внесок у цю перемогу.</p>
<p>Україна тоді разом із іншими народами, іншими державами боролася за звільнення від поневолювачів, за звільнення від німецько-фашистських загарбників. Безумовно, український народ за будь-якої влади, за будь-яких політичних обставин шанує це свято, відзначає його і відзначати буде.</p>
<p>Звичайно нам треба голосувати теперішню постанову, але так само думати і про те, що Україна велика і за українську незалежність і свободу всіх хто тепер живе в Україні боролися різні люди, різні українці із різних армій.</p>
<p>Я, наприклад, не є галичанином і в мене немає родичів із Української повстанської армії, навпаки, я із Білої Церкви Київської області і мій двоюрідній дід Герой Радянського Союзу. І я вчився в середній школі імені свого двоюрідного діда Героя Радянського Союзу який впав смертю хоробрих під Польщею 1944 року у місті Біла Церква.</p>
<p>Звичайно шанувати постановами такі події потрібно. Але треба шанувати грошима, треба шанувати рішеннями і треба дбати про те, щоб в країні відбулося і національне примирення.</p>
<p>А чому, наприклад, іспанці можуть ставити величні монументи і писати „Тут лежить Іспанія”. Вся Іспанія, яка воювала по різні сторони барикад, яка воювала інколи між собою, але тепер є гордою незалежною країною.</p>
<p>Чому ми шануючи ветеранів Великої Вітчизняної ніколи не знаходимо в собі сили пошанувати і ветеранів Української повстанської армії і визнати, що ця їхня мужня і жертовна боротьба на два фронти також є потрібною Україні. Була потрібна тоді і є потрібною тепер.</p>
<p>Знаєте зараз модно критикувати Президента Ющенка за те, що він нібито все зробив неправильно.</p>
<p>Я був міністром праці 2005 року. 09 Травня було 60 років Великої Перемоги. Перша ідея Президента Ющенка полягала в тому, щоби на Хрещатику посадити за один стіл ветеранів Великої Вітчизняної, які воювали в Червоній армії і ветеранів Української повстанської армії. Тоді не вийшло. Бо політична опозиція виступила рішуче проти.</p>
<p>Я собі мрію, а чи не може зробити це бодай наступний Президент. Чи не може теперішній Президент піднятися вище ідеологічних звинувачень і запропонувати суспільству таку ж ідею вагому, високу <a name=Temp></a>високу ідею національного примирення, тоді це буде справжня Україна і справжня…</p>
<p>ГОЛОВУЮЧИЙ. Володимир Карпук, фракція "Наша Україна - Народна Самооборона", будь ласка.</p>
<p>11: 25: 12</p>
<p>КАРПУК В.Г.</p>
<p>Шановний Володимире Михайловичу, шановні народні депутати! Володимир Карпук, депутатська група „За Україну! ”. Попри розмаїтість політичних поглядів фракція „Наша Україна” і депутатська група „За Україну! ” проголосує за проект цієї постанови. І я хочу сказати, що попри оці політичні розбіжності треба робити все для розуміння національної ідеї і примирення.</p>
<p>Тому що коли у 2005 році я очолював делегацію на параді Перемоги у Києві, то у складі делегації з небагатьох областей у нас були, як ветерани Великої Вітчизняної війни, у тому числі Герой Радянського Союзу льотчик Антипін, і вояки УПА. І що дуже важливо, у спілкуванні ці люди говорили про те, що їм болить, болить майбутнє України, ніяких суперечностей не було. Але ми впродовж трьох днів тісно спілкувалися і у маршрутному автобусі - ніяких суперечностей поміж тими людьми не було, як і не було на мітингу у Колках до 60-річчя Колківської республіки за участю Президента Ющенка.</p>
<p>І є конкретні шляхи до цього примирення з ініціативи депутата від групи „За Україну! ” Святослава Михайловича Аржевітіна, який і фінансував цей проект, у селі Колочава Межигірському районі збудовано пам’ятник ветеранам другої світової війни, де викарбувані прізвища і тих, хто воював в Українській повстанській армії, і тих, хто воював у Радянській армії.</p>
<p>Тому такі конкретні приклади показують, що розбіжності вододілу між ветеранами немає. А наш обов’язок не проголошувати просто роки пам’яті чи роки ветеранів війни, бо згадайте, лише за останні 5 років двічі проводилися парламентські слухання по пенсійному медичному забезпеченню ветеранів війни. А що зроблено? Адже основна причина в фінансуванні. Нещодавно ми прийняли законопроект, Закон про першочергове забезпечення учасників бойових дій автомобілями.</p>
<p>Але якщо ми не профінансуємо дійсно, то це залишиться роками, тому що, не називаючи прізвищ керівників всіх урядів, які були за останні роки в України, не забезпечили достатнього забезпечення ні пенсійного, ні медичного, ні забезпечення автомобілями, не дійсно зробили все для ветеранів. Тому ми підтримаємо цей законопроект, можна проголосувати його в цілому, змінивши на „ветерани Другої світової війни”, і дійсно зробити все і проконтролювати, щоби було необхідне фінансове забезпечення. Дякую.</p>
<p>ГОЛОВУЮЧИЙ. Дякую. Народний депутат Гуменюк відмовляється чи буде виступати? Не буде? Тоді Мостіпан Уляна, фракція „Блоку Юлії Тимошенко”.</p>
<p>11: 28: 29</p>
<p>МОСТІПАН У.М.</p>
<p>Мостіпан Уляна Миколаївна, „Блок Юлії Тимошенко”.</p>
<p>Шановні друзі, я зразу буду говорити про те, що на нашій фракції сьогодні вирішено голосувати за дану постанову, хотя це рішення було прийнято після дуже тривалої дискусії, було багато „за” і багато „проти”, але думка одна.</p>
<p>І на чому ми зупинилися? Перше за все, ми сьогодні дивимося на наше молоде підростаюче покоління і з тривогою бачимо, що ми вирощуємо або вже виростили не таке, як би ми хотіли бачити покоління в основному. Бо у нас весь час втрачаються цінності, при чому моральні цінності.</p>
<p>Тому мені як педагогу, як людині, як матері, звичайно, дуже прикро, що ті музеї, які колись у нас працювали у школах; музеї, у яких ми виховували дітей, вчили їх патріотизму, любові до Батьківщини, в основному позакривалися, і вже своєї такої нагрузки не несуть. Тому, звичайно, це один з прикладів.</p>
<p>Друге. Ми знаємо, що чи до Дня Перемоги і круглий рік школи були закріплені за могилами. Сьогодні, вибачте, на могили ветеранів війни, які загинули учасники війни, сумно дивитися, бо і пам’ятники, і самі могили такі, що нам має бути, дійсно, всім сором за це.</p>
<p>Тому я думаю так: що ця постанова потрібна не тим ветеранам війни, для яких ми вважаємо, що ми їм приймаємо, а вона потрібна нам, тим, що хто живе, хто має якийсь вплив на ту ситуацію, яка склалася в нас у країні. Якщо ви чули цифру таку, що 1 мільйон 800 тисяч у нас ветеранів, то я можу сказати, що тільки десь біля 150 тисяч інвалідів і десь біля 240-245 тисяч у нас залишилося учасників бойових дій. Тобто їх настільки мало, і якщо ще я добавлю, що тому учаснику війни найменше років 83, то, звичайно, говорити про те, потрібно це чи не потрібно, не приходиться. Тому, висловлюючи думку нашої фракції, я кажу, що голосуємо за постанову.</p>
<p>Але, разом з тим, говорячи про 9 Травня і говорячи про те, що ми вже зробили для ветеранів, хочеться сказати. Тут говорив Адам Іванович, що там будемо рішать питання по машинах. Але ми уже вирішили і питання слідуюче: що люди, які повинні, ветерани Великої Вітчизняної війни, які повинні лікуватися, уже згідно із рішенням нашого комітету повинні будуть лікуватися у госпіталях для ветеранів, учасників війни тоді, коли там для цього будуть місця. Тому я думаю, що помаленьку і Кабінет Міністрів, і Верховна Рада, і всі ми робимо все для того, щоб віддати шану, данину тим, хто цього заслуговує. Спасибі за увагу.</p>
<p>ГОЛОВУЮЧИЙ. Шановні колеги, обговорення законопроекту завершено. Заключне слово Вадим Колесніченко має.</p>
<p>11: 31: 49</p>
<p>КОЛЕСНІЧЕНКО В.В.</p>
<p>Дякую. Шановні колеги, я вдячний за жваве обговорення проекту постанови. Це підтверджує, що питання наболіле і воно вистраждане як суспільством, так і нашими ветеранами. Це перше.</p>
<p>Друге. Я наголошую на тому, що головна мета цього проекту постанови - виконання наших міжнародних зобов’язань щодо оголошення цього року роком ветеранів Великої Вітчизняної війни.</p>
<p>Третє. Безумовно, до зауважень, які зробив представник комітету профільного щодо зобов’язання Кабінету Міністрів України про фінансування, воно слушне, його треба погодити і проголосувати.</p>
<p>А всі інші зауваження, які були промовлені, вони, на жаль, стосуються у першу чергу Кабінету Міністрів Тимошенко і Президента Ющенка. Це вони не виконували зобов’язання перед народом і зобов’язання перед законом. Але я можу вас запевнити, що Президент України Віктор Янукович зробить все від нього залежне, щоб парламент, парламентська коаліція і уряд у співпраці пліч-о-пліч не тільки виконали цю постанову, а зробили ще набагато більше, ніж ми з вами собі можемо уявити. Тому що пам’ять за наше суспільство, пам’ять про наші подвиги, подвиги наших дідів і батьків, це головне, що нас має об’єднувати.</p>
<p>Мені приємно, коли пані Мостіпан пригадала за догляд за могилами. Мій дід похований у Брестському районі, у місті Кам’янці, і коли я запитав у місцевої влади, а що мені треба зробити, щоб могилу діда трохи облаштувати, мені сказали: „А питань взагалі немає, за вашою могилою закріплено два підприємства і дві школи”. Я приїхав, тільки міг руками розвести. Чому ж у нас таке не робиться? Чому у Білорусії пам’ять народу є, в і нас ця пам’ять чомусь залежить від окремих посадовців?</p>
<p>І ця постанова, і дії наші повинні бути спрямовані на головне: щоб ця пам’ять не тільки була в переддень свят, а постійно, кожного дня, кожної хвилини. Бо ще раз наголошую: це те, що нас об’єднує, це те, що вчить нас патріотизму і виховує в нас любов до Вітчизни. І наші діти, наші онуки мають пронести нашу з вами пам’ять не тільки на десятиріччя, а назавжди. Бо це - головне надбання нашої держави, нашої соборної, незалежної матінки-України. Дякую за увагу, і прошу проголосувати в цілому. (Шум у залі)</p>
<p>ГОЛОВУЮЧИЙ. Дякую. Шановні колеги, ми завершили розгляд питання. Тепер прошу уваги. Щодо, власне, постанови, шановні колеги, я викладу таке міркування, а ви визначитеся шляхом голосування. Якщо ми хочемо прийняти документ, який би звучав, то нам треба було б прийняти цю постанову такого змісту: „Верховна Рада України постановляє: проголосити 2010 рік в Україні роком ветеранів Великої Вітчизняної війни 1941-1945 років” і крапка. І все це поприймати, бо позаписували: звернутися, що не виконується вимога, врахувати положення… Ми просто знівелюємо оцей урочистий акт, його потрібно було б прийняти і відповідно і уряд, і Верховна Рада буде працювати.</p>
<p>Тому, я поставлю на голосування відповідно до Регламенту, спочатку цей текст, який є, якщо Верховна Рада підтримає, значить підтримає, якщо не підтримає запропоную те, що я щойно сказав.</p>
<p>Будь ласка, я ставлю на голосування про прийняття за основу, проекту постанови, (реєстраційний номер 5517).</p>
<p>11: 36: 06</p>
<p>За-343</p>
<p>Прийняли за основу, а що далі? Адам Мартинюк, будь ласка.</p>
<p>11: 36: 15</p>
<p>МАРТИНЮК А.І.</p>
<p>Дякую. Мартинюк, фракція комуністів.</p>
<p>Шановний Володимир Михайлович! Шановні колеги! Давайте підтримаємо пропозицію Голови про те, що перший пункт звучав саме так, як він запропонував. І все-таки, я пропоную записати ще один другий пункт, що Кабінету Міністрів України розробити конкретні організаційно-фінансові заходи щодо виконання цієї постанови. Дякую.</p>
<p>ГОЛОВУЮЧИЙ. Шановні колеги! Ми проголошуємо акт 2010 рік - рік ветерана Великої Вітчизняної війни. Кабінет Міністрів, шановні колеги, вже розробив не одні заходи, не одні постанови, ми проголосили акт. Якщо ми свідомі того, що проголосивши цей акт країна буде вшановувати своїх людей, навіщо приймати додаткові ці моменти?</p>
<p>Шановні колеги! Тому пропозиція така, прийняти постанову Верховної Ради України такого змісту, щоб вона стріляла ця постанова. Проект постанови Верховної Ради України про проголошення 2010 року роком ветеранів Великої Вітчизняної війни. Ну треба буде тут: про проголошення 2010 року в Україні роком ветеранів Великої Вітчизняної війни 1941-1945 років і далі: „Верховна Рада України постановляє проголосити 2010 рік в Україні роком ветеранів Великої Вітчизняної війни 1941-1945 років”.</p>
<p>Я ставлю на голосування з урахуванням того тексту, який я щойно зачитав, для прийняття проекту постанови як постанови (реєстраційний номер 5517). Прошу голосувати. Іде голосування.</p>
<p>11: 38: 19</p>
<p>За-335</p>
<p>Постанову прийнято.</p>
<p>Будь ласка, Олег Ляшко.</p>
<p>11: 38: 26</p>
<p>ЛЯШКО О.В.</p>
<p>Володимире Михайловичу! Очевидно, автори законопроекту, проекту постанови погано знають історію.</p>
<p>Чому ми ведемо мову про війну 1941-1945 років? А як бути з війною, яка почалася в 1939 році? А хіба в 1939 році не гинули люди, коли почалася Друга світова війна? А хіба громадяни колишнього Радянського Союзу не приймали участі у військових подіях з 1939 року? Чого ми забуваємо про війну з Фінляндією, де так само радянські люди гинули? Чого ми про цих людей забуваємо, про Халхін-Гол, Манчжурію і так далі? Люди добрі, підіть у школу вивчіть історію, а потім пропонуйте проекти постанов.</p>
<p>Володимире Михайловичу, треба якщо ми ведемо мову про увічнення пам’яті ветеранів, то всіх, а не лише когось окремих.</p>
<p>ГОЛОВУЮЧИЙ. Шановні колеги! Давайте ми тут не будемо проводити дебати. Шановні колеги, я вас прошу просто і благаю, якщо вважаєте за потрібне, внесіть проект постанови.</p>
<p>Шановний колего, я вам нагадую, що ми йдемо в розвиток рекомендацій, які були прийняті Верховною Радою України за наслідком проведення парламентських слухань, і приймаємо відповідне рішення. Тим більше, що воно узгоджуються із тим рішенням, яке було прийнято на міжпарламентському рівні у співдружності незалежних держав.</p>
<p>Я не виключаю, що треба внести іншу постанову і розширити ці часові рамки, і говорити про Другу світову війну. Але тоді треба внести відповідний проект документу і будемо його приймати.</p>
<p>Шановні колеги! Давайте…(Шум у залі)</p>
<p>Шановні колеги! Ми згаяли годину часу, коли могли проголосувати протягом 5 хвилин. Шановні колеги! Ми зараз працюємо у режимі, визначеному розкладом на сьогодні.</p>
<p>Шановні колеги! До розгляду оголошується проект Закону про землі енергетики та правовий режим спеціальних зон енергетичних об’єктів. Доповідач - народний депутат України Пашинський Сергій Володимирович, співдоповідач - голова підкомітету Комітету з питань аграрної політики та земельних відносин Бевзенко Валерій Федорович.</p>
<p>До мене звертались з пропозиціями, щоб поставити на голосування розгляд законопроекту за скороченою процедурою. Прошу голосувати цю пропозицію.</p>
<p>11: 41: 17</p>
<p>За - 214.</p>
<p>Рішення…</p>
<p>Будь ласка, Сергій Володимирович.</p>
<p>11: 41: 28</p>
<p>ПАШИНСЬКИЙ С.В.</p>
<p>Шановні колеги! Пропоную перейти до більш спеціалізованого законопроекту про землі енергетики та правовий режим спеціальних енергетичних об’єктів.</p>
<p>В чому нагальна потреба прийняття даного законопроекту?</p>
<p>Справа в тому, що коли приймався Земельний кодекс України, 65 стаття Земельного кодексу України передбачала, що порядок використання земель енергетиків встановлюються законами.</p>
<p>Справа в тому, що ми всі прекрасно розуміємо, що розвиток промисловості, розвиток економії неможливий без розвитку такої базової галузі як енергетика. І саме тому, назріла нагальна потреба врегулювання всіх спірних невирішених питань, а це і питання режиму спеціальних зон енергетичних об’єктів, це питання не визначене щодо встановлення обмежень на використання земельних ділянок в межах спеціальних зон, питання відшкодування збитків, відсутності закріплення на законодавчому рівні правил щодо обов’язкового допуску на земельні ділянки всіх форм власності працівників підприємств, які експлуатують. І взагалі система виділення землі під об’єкти енергетики у нас не оправдано забюрократизована і складна.</p>
<p>Саме тому закон, який містить 8 розділів і 36 статей, передбачає чітку і зрозумілу, на мій погляд, систему як виділення, так і контрольних механізмів і що саме головне, з моєї точки зору, передбачає два „наріжні камені”, які зможуть дати значний поштовх розвитку, це врегульовуються питання сервітуту як постійного так і сервітуту який може встановлюватися для, термінового сервітуту для якихось робіт.</p>
<p>Також чітко встановлюються питання відповідальності і обтяжень та обмежень, тому що на жаль, ми можемо констатувати, що у нас в зонах обтяжень та обмежень енергетики закон не дотримується, по великому рахунку ви всі бачили, як в природоохоронних зонах і в зонах енергетичних будуються гаражі, будуються інші об’єкти, без погоджень і таке інше, таке інше.</p>
<p>Ми намагалися…</p>
<p>ГОЛОВУЮЧИЙ. Завершуйте, будь ласка.</p>
<p>ПАШИНСЬКИЙ С.В. 20 секунд.</p>
<p>Закон пророблявся з фахівцями Міністерства енергетики, повністю пройшли всі робочі групи, профільний комітет скаже свою думку, теж дав позитивне заключення. Я просив би підтримати цей закон в першому читанні.</p>
<p>ГОЛОВУЮЧИЙ. Дякую, сідайте, будь ласка.</p>
<p>Бевзенко Валерій Федорович від комітету.</p>
<p>11: 44: 08</p>
<p>БЕВЗЕНКО В.Ф.</p>
<p>Шановний Володимире Михайловичу, шановні народні депутати України! Комітет з питань аграрної політики та земельних відносин 20 жовтня 2009 року розглянув проект Закону України про землі енергетики та правовий режим спеціальних зон енергетичних об’єктів, реєстраційний номер 4680.</p>
<p>Прийняття закону передбачено статтею 65 Земельного кодексу України згідно з якою порядок використання земель енергетики встановлюється законом і набуло особливої актуальності після паювання земель сільськогосподарського призначення, оскільки в більшості своїй опори лінії електропередач та повітряні кабельні лінії електропередачі знаходяться на цих землях. Проведення аварійних та ремонтних робіт на цих об’єктах необхідно проводити з урахуванням інтересів власників та користувачів земельних ділянок, а також підприємств, які експлуатують ці об’єкти.</p>
<p>Окремі зауваження щодо назви законопроекту, визначення термінів, скалу земель енергетики та узгодження його Земельним кодексом України та законами України про електроенергетику, та про природно-заповідний фонд необхідно врахувати при підготовці законопроекту до другого читання.</p>
<p>Головне наукове-експертне управління Апарату Верховної Ради України пропонує прийняти законопроект за основу. Комітети Верховної Ради України з питань паливно-енергетичного комплексу, з питань ядерної політики та ядерної безпеки, та з питань екологічної політики природокористування та ліквідації наслідків Чорнобильської катастрофи пропонують прийняти законопроект за основу.</p>
<p>За результатами розгляду комітет рекомендував Верховній Раді України проект Закону про землі енергетики та правовий режим спеціальних зон енергетичних об’єктів (рестраційний номер 4680) прийняти за основу. Дякую за увагу.</p>
<p>ГОЛОВУЮЧИЙ. Дякую. Сідайте, будь ласка.</p>
<p>Шановні колеги, прошу записатися на обговорення законопроекту. Прошу прізвища народних депутатів вивести на табло.</p>
<p>Андрій Шкіль. Підготуватимя Миколі Шершуну.</p>
<p>11: 46: 15</p>
<p>ШКІЛЬ А.В.</p>
<p>Шановний головуючий, шановні народні депутати, телеглядачі, радослухачі! Звичайно цей законопроект в принципі міг би бути розглянутий і в ширшій площині, але зрештою тут питання достатньо вузьке.</p>
<p>Що має на увазі законопроект? Ми зараз мусимо розуміти, що українська економіка потребує і експорту електричної енергії, і розвитку нових ліній електромереж. Але все це впирається в те, що насправді нову лінію електромереж збудувати дуже тяжко. Тому що власниками землі є територіальні громади, а територіальні громади особливо, коли вони володіють солодкими землями біля курортів, біля морів, а це моря, це порти і річкові порти також, привабливі для різного роду земельних спекулянтів, і, властиво, вони не дають можливості збудувати лінію електропередач. Це дуже все просто.</p>
<p>Я як депутат мажоритарник свого часу сприяв будівництву однієї з об’їзних доріг в одному з районних містечок. І вперлося власника одного будинку. Людина яка все своє, весь свій вільний час від головної роботи посвятив на те, щоби не дати збудувати об’їзну дорогу, тому що вона перетинала його власність, його будинок. І врешті-решт дорога була збудована, тому що нам удалося на кілька градусів її відхилити. Вона працює, функціонує, а людина живе, практично, на цій дорозі. Я не вважаю, що це було правильно з його боку.</p>
<p>Тому держава в даній ситуації мусить мати регулюючий механізм для того, щоб здійснювати власну економічну політику. І щоби економічна політика здійснювалась, власне, необхідний цей закон, так само, як і необхідний Закон про соціальні вилучення земель, щоб будувати всі ті об’єкти, які потрібні всім, а можуть заважати тільки одній громаді і вона може впертися і не дати побудувати необхідний цій державі об’єкт.</p>
<p>Тому я закликаю підтримати і проголосувати за цей законопроект.</p>
<p>ГОЛОВУЮЧИЙ. Микола Шершун, фракція „Блоку Литвина”, підготуватися Григорію Смітюха.</p>
<p>11: 48: 36</p>
<p>ШЕРШУН М.Х.</p>
<p>Микола Шершун, „Блок Литвина”.</p>
<p>Шановний Голово! Шановні колеги! Будемо говорити відверто, що до цих пір статус земель на яких розташовуються енергетичні об’єкти, які прилягають до таких об’єктів не був визначений. Це в певній мірі перешкоджало ефективному використанню земельних ділянок для будівництва та експлуатації енергіруючих підприємств об’єктів передачі електричної та теплової енергії. Подекуди не враховуючи той факт, що певні земельні ділянки необхідні в якості санітарно-захисних охоронних, режимних зон навколо енергетичних об’єктів.</p>
<p>Тому дуже важливо, що цей законопроект встановлює правовий статус спеціальних режимних зон для об’єктів енергетики і правила поводження з ними.</p>
<p>Повністю підтримую визначення правил використання санітарно-захисних та охоронних зон закріплених в проекті Закону, адже насправді доволі небезпечно розташовувати поблизу енергетичних об’єктів, особливо тепло та електростанції житлові будинки, підприємства, сільськогосподарські господарства і тощо. Це в аварійних ситуаціях може призводити до людських жертв. Та навіть при звичайному функціонуванні енергетичні об’єкти, як відомо, можуть наносити шкоду людському здоров’ю, негативно впливати на якість продуктів харчування, що вирощуються поблизу цих об’єктів. До того ж велике значення має впорядкування процесу надання земельних ділянок для розміщення енергетичних об’єктів, яким присвячений цілий розділ законопроектів.</p>
<p>То ж вважаю, що даний законопроект можна прийняти і в першому читанні. І дякую за увагу.</p>
<p>ГОЛОВУЮЧИЙ. Григорій Смітюх, фракція Партії регіонів, будь ласка.</p>
<p>11: 50: 29</p>
<p>СМІТЮХ Г.Є.</p>
<p>Дякую, Володимире Михайловичу. Шановні народні депутати, наш комітет підтримав цей законопроект у першому читанні, хоча були різні точки зору відносно тих чи інших позицій цього закону. Хочу нагадати народним депутатам, що відповідно до статті 65 Земельного кодексу в Україні встановлено, що порядок використання земель енергетики встановлюється законом. Тому цей закон давно вже потрібно прийняти, тим більше, що земля, значна частина знаходиться у в приватній власності.</p>
<p>І дуже великі питання виникають або проблемні питання, я поставив би так, виникають у порядку розвитку енергетики. А ви знаєте, що енергетика у сучасному світі, а тим більше в Україні являється основою економіки. І для того, щоб ці процедури спростити, врегулювати і надати їм певний правовий статус, законний статус, щоб не було толкування на місцях, кожне місто, село і так далі трактує по-своєму, треба було прийняти цей спеціальний закон. Безперечно, у цьому законі є питання, які треба буде познімати під час розгляду у другому читанні. І я думаю, що наш комітет це питання розгляне.</p>
<p>Разом з тим хочу звернути увагу шановних колег ще на одну проблему, яка є. Ви знаєте, що сьогодні земля виділяється під об’єкти забудови, у тому числі енергетичні, це лінії передачі, це лінії підстанції, це енергетичне і інше обладнання, яке монтується у тому чи іншому енергетичному вузлі, так, повинні надаватися на основі конкурсу.</p>
<p>Скажіть, будь ласка, якщо відбувається будівництво того чи іншого об’єкту, якщо потребує розвиток тої чи іншої енергетики у силу її розвитку, якщо потребує заміни опор і тощо. То скажіть, будь ласка, як може та ячи інша підрядна організація, той чи інший суб’єкт взяти на конкурсних умовах. Це просто неможливо, тому що конкурс передбчає, коли є конкурсні можливості до того чи іншого проекту, до тої чи іншої земельної ділянки. А дані об’єкти, які будуються у системі енергетичного забезпечення країни…</p>
<p>ГОЛОВУЮЧИЙ. Завершуйте, будь ласка.</p>
<p>СМІТЮХ Г.Є. …повинні видаватися, на мій погляд, за межами конкурсу.</p>
<p>Тому я прошу всіх колег підтримати цей законопроект у першому читанні і під час другого читання його доопрацювати, це вкрай необхідний і важливий документ. Дякую.</p>
<p>ГОЛОВУЮЧИЙ. Шановні народні депутати, обговорення законопроекту завершено.</p>
<p>Будь ласка, Іван Заєць, мікрофон.</p>
<p>11: 53: 10</p>
<p>ЗАЄЦЬ І.О.</p>
<p>Іван Заєць, Українська Народна Партія</p>
<p>Шановні народні депутати, законопроект покликаний регулювати земельні відносини не тільки ті, що виникають при функціонуванні вже існуючих енергетичних об’єктів, а він регулює і порядок виділення земель. Зокрема, у законопроекті передбачається, що об’єкти енергетики можуть розміщуватися на земельних ділянках всіх категорій. Це означає, що і на природоохоронних землях, зокрема, на природних заповідниках. А ви знаєте, що природні заповідники повністю вилучаються з господарського використання, на них забороняється будь-яка господарська та інша діяльність, яка суперечить цільовому призначенню заповідника. Про це говориться у Законі України „Про природно-заповідний фонд” (стаття 15 і 16).</p>
<p>Тому, я думаю, що у другому читанні ми повинні звернути увагу на цю обставину і такі суперечності вилучити, бо надмірна лібералізація вже нашкодить.</p>
<p>ГОЛОВУЮЧИЙ. Шановні народні депутати, обговорення законопроекту завершено.</p>
<p>Комітет пропонує прийняти його за основу. Ставлю на голосування пропозицію комітету про прийняття за основу проекту Закону про землі енергетики та правовий режим спеціальних зон енергетичних об’єктів (реєстраційний номер 4680).</p>
<p>Прошу голосувати.</p>
<p>11: 54: 50</p>
<p>За- 322</p>
<p>Рішення прийнято.</p>
<p align=center>Шановні колеги, зараз ми маємо з вами розглядати проект Закону (реєстраційний номер 1266) про внесення змін до <b><i>Закон України</i></b> „Про операції з давальницькою сировиною в</p>
<p align=center>&nbsp;</p>
<p align=center><b>зовнішньоекономічних відносинах” (щодо заборони ввезення окремих видів сировини та операцій з її переробки). Разом з тим, автори законопроекту звернулися з листом і просять Верховну Раду України зняти його з розгляду у зв’язку з тим, що норми, визначені в зазначеному законопроекті, уже враховані Законом України „Про внесення змін до деяких законів України щодо підтримки агропромислового комплексу в умовах світової фінансової кризи”.</b></p>
<p align=center><b>&nbsp;</b></p>
<p>Тому, для того щоб нам дотриматись формальних процедур, я поставлю на голосування про прийняття за основу цього проекту. Верховна Рада відповідним чином відреагує - і він буде знятий з розгляду.</p>
<p>Що? Так я можу поставити на голосування про відкликання цього законопроекту. Проголосуйте, будь ласка.</p>
<p>Я ставлю на голосування пропозицію про прийняття рішення про відкликання законопроекту реєстраційний номер 1266. Прошу голосувати.</p>
<p>11: 56: 15</p>
<p>За-307</p>
<p>Рішення прийнято. Дякую.</p>
<p>Шановні колеги, наступний проект закону (реєстраційний номер 2333): про внесення змін до деяких законів України щодо стимулювання розвитку регіонів. Комітет звернувся з пропозицією розглядати його за скороченою процедурою. Я поставлю на голосування цю пропозицію: про розгляд законопроекту за скороченою процедурою. Реєстраційний номер 2333. Прошу голосувати.</p>
<p>11: 56: 54</p>
<p>За-193</p>
<p>Рішення прийнято.</p>
<p>Давайте поступимо таким чином. Зараз перерва до 12 години 30 хвилин. І після перерви ми будемо розглядати цей законопроект. Інакше ми не встигнемо його розглянути.</p>
<p>Оголошую перерву до 12 години 28 хвилин.</p>
<p>ПІСЛЯ ПЕРЕРВИ</p>
<p>Веде засідання заступник Голови Верховної Ради України</p>
<p>М.В.ТОМЕНКО</p>
<p>ГОЛОВУЮЧИЙ. Шановні колеги, продовжуємо ранкове засідання. Прошу запросити до сесійної зали народних депутатів України.</p>
<p>Нагадаю колеги, що ми розпочали розгляд проекту Закону про внесення змін до деяких Законів України (щодо стимулювання розвитку регіонів), проект Олексія Віталійовича Плотнікова (2333). Перед перервою ми проголосували за те, що розглядаємо даний законопроект за скороченою процедурою. Ввраховуючи, що Олексій Віталійович виступає і як автор від комітету, має можливості до 4 хвилин презентувати свій законопроект. Запрошую до слова голову підкомітету Комітету з питань економічної політики Плотнікова Олексія Віталійовича.</p>
<p>12: 31: 42</p>
<p>ПЛОТНІКОВ О.В.</p>
<p>Шановний головуючий! Шановні народні депутати! До вашої уваги пропонується проект Закону України про внесення змін до деяких законів України (щодо стимулювання розвитку регіону).</p>
<p>Цей законопроект був внесений ще в квітні 2008 року і відповідно весь цей період він проходив цю процедуру і в нашому Комітеті з питань економічної політики і у відповідних інших економічних комітетах і мав певні висновки міністерств і відомств України. Цим законопроектом передбачається внесення наступних змін до законів України про стимулювання розвитку регіонів та про єдиний митний тариф, вперше. Це звільнення від сплати ввізного мита при ввезення на митну територію України нового устаткування, обладнання та комплектування до них, крім підакцизних товарів, виключно з метою реалізації інвестиційних проектів на територіях пріоритетного розвитку. Це передбачається зробити на термін до 2 років.</p>
<p>Далі. Надання статусу ТПР окремим територіям, на яких протягом 3 років поспіль середньомісячний розмір заробітної плати складає не більше 89 відсотків від середнього рівня по України, а рівень безробіття перевищує 110 відсотків від середнього показника по Україні. Крім цього, поширення певних пільгових умов на існуючі тепер СЕЗи, тут є перелік, за умови перереєстрації ними інвестиційних проектів договорів на реалізацію, які були укладені до 31 березня 2005 року, тобто до терміну, коли фактично була припинена практика діяльності спеціальних економічних зон та територій пріоритетного розвитку.</p>
<p>На цей законопроект є висновки експертно-аналітичного управління Верховної Ради, є висновки уряду, Міністерства фінансів і інших економічних комітетів, зокрема Комітету з питань бюджету. В принципі ці висновки мають конструктивний характер, в цих висновках пропонується дещо посилити, дещо внести зміни. Тобто враховуючи навіть їх певну критичність, але конструктивний характер, Комітет Верховної Ради з питань економічної політики запропонував винести цей закон для того, щоб його прийняти за основу і дати можливість попрацювати, враховуючи відповідні висновки і вже враховуючи пропозиції народних депутатів України.</p>
<p>Тому прошу підтримати цей законопроект за основу. Спасибі.</p>
<p>ГОЛОВУЮЧИЙ. Дякую, Олексію Віталійовичу.</p>
<p>Шановні колеги, нагадую, ми працюємо за скороченою процедурою. Будь ласка, є можливість два „за”, два „проти” висловитися стосовно даного законопроекту. Проводиться запис на виступ. Прошу, продемонструйте.</p>
<p>Олег Зарубінський, фракція "Блок Литвина". Будь ласка, з місця мікрофон.</p>
<p>12: 34: 48</p>
<p>ЗАРУБІНСЬКИЙ О.О.</p>
<p>Дякую. Шановний Миколо Володимировичу, шановні колеги! Законопроект спрямований на покращення інвестиційного клімату, і це цілком зрозуміло. Механізм або інструментарій для цього автор законодавчої ініціативи знайшов достатньо традиційний для багатьох країн, до речі. Колись в Україні фактично були скасовані, причому тотально скасовані, вільні економічні зони, зони пріоритетного розвитку. Свого часу ми це критикували і правильно робили. І забули при цьому, коли не було належної уваги, фактично жодної уваги до зон пріоритетного розвитку, що в Китаї таких десятки, в Польщі такий є. До речі, в Сполучених Штатах Америки є спеціальні території, де полегшений режим, спрямований на те, щоб туди приходили інвестиції під конкретні проекти.</p>
<p>Тому сама ідея законопроекту є, безумовно, правильною. Що ще звертає на себе увагу, що, на мій погляд, є позитивом, що передбачається коли суб’єкт господарювання щомісяця та щороку подає раді звіт про виконання зобов’язань з реалізації інвестиційного проекту на території. Це правильно. Це і буде тим контролем, який, я думаю, значною мірою обеспечить ситуацію від того, щоб ці зони не стали чорними дірами в плані ухилення від оподаткування.</p>
<p>Тобто при наявності реального контролю з нашого боку, а щомісячні звіти і відповідно розгляд цих щомісячних звітів дадуть можливість контролювати це, я думаю, що, дійсно, це може бути достатньо дієвим, реалізація цього законопроекту, і ефективним механізмом для того, щоб інвестиції в Україну приходили. І в першу чергу в ті зони, в ті території, там, де є проблема з безробіттям. Тому, думаю, що можна підтримувати цей законопроект.</p>
<p>ГОЛОВУЮЧИЙ. Дякую.</p>
<p>Ярослав Сухий, фракція Партії регіонів.</p>
<p>12: 37: 00</p>
<p>СУХИЙ Я.М.</p>
<p>Шановні колеги! Я записався, чому вийшов на трибуну, тому що цей законопроект, насправді, має глибокий політичний зміст.</p>
<p>Він непросто визначає, як сказав колега Зарубінський, основні правові засоби щодо створення і функціонування території пріоритетного розвитку чи визначає статус територій пріоритетного розвитку і спеціальних економічних зон, була помилка поламана, але справа в тому, що цей законопроект дає нам змогу зняти гостроту отих територіальних протиріч, які яскраво проявили себе під час виборів Президента 2004 і 2010 року. Вони виявили небезпеку такої територіальної поляризації країни. Це дуже небезпечна тенденція. І не дивно, що одні регіони бажають федеративного устрою інші називають такі бажання сепаратизмом і загрозою територіальної цілісності. Примирити всіх їх, всіх нас зможе тільки економіка, тільки нормальний розвиток економічної життя нашої країни, тільки негайне відновлення базових галузей народного господарства.</p>
<p>Я можу назвати безліч промислових підприємств Запорізької області, які тісно пов’язані з промисловими підприємствами Західної України. Але, на превеликий жаль, тих промислових підприємств там уже зараз немає. Тому вони змушені переорієнтовуватися і шукати, і створювати, і розвивати робочі місця, створюючи філіали своїх промислових підприємств на Південному Сході.</p>
<p>Зараз… І ще одна обставина. Зараз Київ з регіонами розмовляє мовою, пам’ятаєте, батько Проні Прокопівни, який казав до цієї торговки: „Вы - это что-то одно, а мы - это что-то другое”. І якщо до тих пір, поки таке буде, поки регіони не навчаться самі заробляти власні кошти і їх ділити, у нас буде і далі практика процвітати так званих „дополнительных изьятий”, додаткових вилучень з бюджету, які примушують між собою конфліктувати різні регіони і регіони в цілому з центром.</p>
<p>Шановні колеги, цей законопроект потрібно підтримати.</p>
<p>ГОЛОВУЮЧИЙ. Дякую. Дві фракції висловилися. Ніхто з інших фракцій не наполягає на виступі? Ні?</p>
<p>Тому, шановні колеги, інформую вас, що комітет пропонує нам прийняти за основу даний законопроект, науково-експертне управління пропонує законопроект доопрацювати.</p>
<p>Тому ставлю на голосування в першому читанні за основу проект Закону про внесення змін до деяких законів України щодо стимулювання розвитку регіонів, реєстраційний номер 2333. Прошу голосувати.</p>
<p>12: 39: 58</p>
<p>За-166.</p>
<p>Рішення не прийнято.</p>
<p>Що пропонує автор комітету? Повторне перше, чи… Є пропозиція на повторне перше читання, звертаємося до всіх наших колег, які активно працюють в сесійній залі. Оголошується голосування на повторне перше читання законопроекту про стимулювання розвитку регіонів. Прошу голосувати.</p>
<p>12: 40: 49</p>
<p>За-189</p>
<p>Законопроект відхилено.</p>
<p>Оголошується до розгляду законопроект, проект Закону про охоронну діяльність, охоронну діяльність, проект народного депутат Малишева. Доповідає секретар Комітету з питань законодавчого забезпечення правоохоронної діяльності Бевз Валерій Ананійович. Оскільки він співавтор у нас і представник комітету, має можливість… А, я перепрошую, ми ще не голосували. Валерію Ананійовичу, якщо би за скороченою процедурою, ви не заперечували б?</p>
<p>БЕВЗ В.А. Ні, абсолютно.</p>
<p>ГОЛОВУЮЧИЙ. Шановні друзі, є пропозиція підтримати автора і представника комітету розглянути даний важливий законопроект за скороченою процедурою. Прошу голосувати. Хто за?</p>
<p>12: 41: 48</p>
<p>За-161</p>
<p>Рішення ухвалено.</p>
<p>Розглядаємо за скороченою процедурою.</p>
<p>Як я говорив уже, Валерій Бевз представляє тут і співавторів, і комітет, тому має можливість 4 хвилини презентувати даний законопроект.</p>
<p>Прошу, Валерію Ананійовичу.</p>
<p>12: 42: 04</p>
<p>БЕВЗ В.А.</p>
<p>Шановний Миколо Володимировичу, шановні колеги! Справа в тому, що законопроект надзвичайно важливий. Чому?</p>
<p>Сьогодні в приватних охоронних структурах, які налічують більше 4 тисяч чоловік особового складу більше пів мільйона чоловік. Це в три рази більше, чим сьогодні особовий склад Збройних сил України.</p>
<p>Хто туди попадає, яким чином, хто займається технічним обслуговуванням охоронних систем, яким чином забезпечується охорона, починаючи від фізичних осіб, і закінчуючи суб’єктами господарювання - не відомо.</p>
<p>Більше того, є окремі охоронні структури, які налічують розвернутий батальйон військовий. А є структури, які налічують 4 чоловіка із статутним фондом 2 тисячі гривень, а беруть під охорони об’єкти з багатомільйонними статками.</p>
<p>Тому сьогодні є нагальна необхідність на державному рівні, через прийняття відповідно закону врегулювати систему державного контролю за діяльністю таких структур. Ось чому ряд народних депутатів - представники різних фракцій - підготували відповідний законопроект, який сьогодні пропонується на ваш розгляд.</p>
<p>Але єдине, шановний головуючий, в мене є побоювання, що відсутність голосів сьогодні призведе до того, що ми просто, так би мовити, не зможемо проголосувати в першому читанні за цей законопроект.</p>
<p>Є, поступило: більш детально доповідати. Тому я буду доповідати більш детально.</p>
<p>ГОЛОВУЮЧИЙ. Так, будь ласка.</p>
<p>БЕВЗ В.А. Таким чином, на сьогодні, враховуючи цю ситуацію, яку я вам виклав, мають місце непоодинокі випадки фізичного захоплення майна суб’єктів господарювання, протидія органам державної влади, низькоякісні послуги, що пропонуються охоронними структурами, корпоративні інтереси яких, а саме - отримання прибутку, переважають над якістю та відповідно інтересами кінцевого споживача.</p>
<p>Непоодинокі випадки залучення до робіт з монтажу технічних засобів охоронного призначення некваліфікованих осіб із кримінальним минулим, особливо на потенційно вразливих для розкладань об’єктах - це банківський сектор, торгівля дорогоцінними металами та каміннями та інше. Ринок охоронних послуг задихається від недобросовісної конкуренції, зокрема цінового демпінгу, але жодному контролюючому органу, на жаль, так би мовити, до цього абсолютно діла немає. Жодної приватної охоронної структури не перевірено на предмет ціноутворення на послуги охорони, а це чималі кошти несплачених податків та обов’язкових платежів. Охоронна галузь стала тотальним корупційним інструментом відмивання грошових коштів. Добавлю до цього: на сьогодні у нас в державі видано 4 з половиною тисячі ліцензій на здійснення охоронних функцій, але реалізується тільки 3 тисячі. Де майже півтори тисячі ліцензій, як вони використовуються, на сьогодні не відомо.</p>
<p>Хотів би повідомити, шановні колеги, про те, що на сьогодні ця ситуація врегульована тільки відомчими документами Держкомпідприємництва та Міністерством внутрішніх справ України.</p>
<p>Крім того, потребує врегулювання ряд вагомих питань, зокрема, щодо прав та обов’язків персоналу охорони, його соціального захисту, використання спеціальних…</p>
<p>ГОЛОВУЮЧИЙ. Дайте можливість завершити.</p>
<p>БЕВЗ В.А. …реагування технічних засобів охоронного призначення.</p>
<p>Таким чином, і профільний комітет, і Міністерство внутрішніх справ, Головне науково-експертне управління Верховної Ради України запропонували прийняти вказаний законопроект за основу. Крім цього, додаткових витрат з Державного бюджету на реалізацію його закону не потребується. Прошу підтримати.</p>
<p>ГОЛОВУЮЧИЙ. Дякую, Валерію Геннадійовичу.</p>
<p>Шановні колеги, є можливість обговорити. Прошу записатися „за” і „проти” даного законопроекту. Дякую. Будь ласка, покажіть, хто готовий.</p>
<p>Ярослав Сухий, фракція Партії регіонів, підготуватися Олегу Зарубінському.</p>
<p>12: 47: 00</p>
<p>СУХИЙ Я.М.</p>
<p>Дякую. Мені дивно, звичайно, що є колеги у цьому сесійному залі, які записалися проти. Вони або не розуміють, що відбувається у суспільстві, або просто лукавлять, аби записатися. Я маю право давати оцінку собі, я й собі даю оцінку, який я правильний поступив поступок, що я записався підтримати цей законопроект.</p>
<p>Шановні колеги, неодноразово у цій сесійній залі ми цей законопроект намагалися провести. Він весь час… нам це не вдавалося. Чому? Тому що є різка протидія, надзвичайно багатих чи збагачених структур, які використовуються зараз і користуються послугами оцих так званих охоронних підрозділів, які, дійсно, нараховують у своєму складі більше людей, ніж їх нараховує міліція.</p>
<p>Тому ми просто зобов’язані цей законопроект прийняти сьогодні у першому читанні. Але є зауваження, і я би попросив автора і профільний комітет врахувати ті зауваження, особливо у частині, які суперечать антиконкурентноздатному нашому конкурентному законодавству, які суперечать Закону „Про ліцензування”. Нам не потрібно видумувати додаткові якісь перепони на шляху формування цих структур, але в законне русло ми зобов’язані просто це призвести. Тому що колишній кримінал, колишній рекет, колишні побори перейшли зараз саме туди. І оці всі останні захоплення, зокрема книгарні, яка нашумівша, і захоплення промислових підприємств, і захоплення видавництва недавнішнього „Україна” - все це супроводжується підтримкою озброєних людей. Це недопустимо! Ніяка держава в світі, ніде ніяка держава в світі не може дозволити собі існування паралельних структур. Ми так дійдемо до паралельної армії і до інших неприємних речей.</p>
<p>Тому я закликаю сесійну залу сконцентруватися. Депутати, котрі хотіли виступати проти, передумайте, підтримайте цей законопроект, і проголосувати за в першому читанні.</p>
<p>ГОЛОВУЮЧИЙ. Запрошую до слова Олега Зарубінського, фракція Блоку Володимира Литвина. Підготуватися Мартинюку Адаму Івановичу.</p>
<p>12: 49: 17</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановний Миколо Володимировичу! Шановний Ярославе Михайловичу! Шановні колеги! Я хотів сказати, що я, дійсно, проти. Проти тієї ситуації з використанням охоронних структур, яка є в Україні.</p>
<p>Що стосується даного законопроекту, то позитив його хоча б в тому, що я зачитую, як він називається. Не закон про зміни до якого закону, а це закон перший про охоронну діяльності. Це треба відзначити. Тобто це системний документ. Це перший, я думаю, позитив.</p>
<p>Другий момент. Чому так довго не приймався закон, який стосується реагування цих правовідносин в сфері охоронної діяльності? Тому що давайте відверто скажемо, є величезна кількість лобістів, в тому числі тих, які впливають на прийняття рішень, які зацікавлені в існуванні неконтрольованої охоронної діяльності. Вона не правоохоронна, вона, дійсно, охоронна. Тому що наймаються люди, і в даному випадку навіть не те питання, це зрозуміло, як можуть бути кримінальні елементи в охоронних структурах. Навіть, якщо це не розглядати, що це взагалі за структури. Це приватні армії, шановні колеги.</p>
<p>В Україні сьогодні, давайте чесно скажемо, є приватні армії цілого ряду величезних бізнесменів, які захищають їхні інтереси. Як інтереси, охороняють їх тіло? Ні, не охороняють їх тіло. Реалізують їх інтереси у рейдерській діяльності. Якщо ми по телевізору бачимо, а ми весь час бачимо якісь факти редерства, то хто здійснює це? Оці охоронні, ніким не контрольовані, ніде не ліцензовані, абсолютно, ще раз хочу сказати, неконтрольовані структури. Вони виступають реально як бойовики. Тому прагнення систематизувати цей напрямок роботи, прагнення…</p>
<p>ГОЛОВУЮЧИЙ. Дайте можливість завершити.</p>
<p>ЗАРУБІНСЬКИЙ О.О. Да, дійсно, я завершу.</p>
<p>Прагнення, щоб це було скоординовано і врегульовано законом, а не якимись незрозумілими інструкціями є безумовним позитивом. І мені здається, що врешті-решт треба відкинути бажання і інтереси лобістів окремих структур, а прийняти державний закон. Дякую.</p>
<p>ГОЛОВУЮЧИЙ. Дякую. До слово запрошую Мартинюка Адама Івановича, фракція комуністів України.</p>
<p>12: 51: 56</p>
<p>МАРТИНЮК А.І.</p>
<p>Шановні колеги, я також натискував кнопку „проти” цього законопроекту. І зараз я поясню причини, чому проти?</p>
<p>Поза всяким сумнівом треба врегулювати те, що твориться у нашому суспільстві, поза всяким сумнівом треба привести до законної діяльності незаконні охоронні підрозділи, які користуються незаконно, всупереч законам зброєю і так далі, і тому подібне. Це поза всяким сумнівом.</p>
<p>Але якщо ви уважно читали цей закон, то цей закон нібито має на меті врегулювати, але підпорядкувати знову ж таки тільки одній структурі. Це знову ж таки лобістський закон, написаний із позиції одного тільки міністерства і одної тільки структури, яка є підрозділом міністерства і називається Державна служба охорони. Все підпорядковано тільки під Державну службу охорони. Разом з тим чомусь автори законопроекту забули, що у нашій державі відповідно до закону є ще один спеціалізований окремий орган охорони, який є спеціальним органом охорони, має спеціальний статус центрального органу - це Управління держаної охорони. Тому можна буде голосувати за прийняття цього законопроекту у першому читанні, але обов’язково розбити монополію Державної служби охорони. Як одного з підрозділів Міністерства внутрішніх справ.</p>
<p>І я пропоную, щоб ми до другого читання у статті 4, у статті 10, у статті 14 обов’язково там, де називається Міністерство внутрішніх справ, поставили і Управління державної охорони. І у 11 статті щоб передали певні функції Експертній раді, як статтею 20 утворюється.</p>
<p>В ще одне зауваження. Треба буде сказати і …</p>
<p>ГОЛОВУЮЧИЙ. Дайте можливість завершити.</p>
<p>МАРТИНЮКА А.І. …і дати відповідь у 20 статті говориться, що створюється експертна рада з цього питання Кабінетом Міністрів, я думаю, треба додати, що Експертна рада, куди входять представники Управління державної охорони, Міністерство внутрішніх справ? і далі нехай вона вже затверджується.</p>
<p>Тому давайте проголосуємо у першому читанні, а у другому обов’язково розіб’ємо монополії Міністерства внутрішніх справ, а точніше одного з його невеличких підрозділів.</p>
<p>ГОЛОВУЮЧИЙ. Дякую. Шановні колеги, три фракції висловилися. Ще я маю можливість на хвилинний виступ „Нашої України - Народної Самооборони” і „Блоку Юлії Тимошенко”.</p>
<p>Ксенія Ліпна від „Нашої України - Народної Самооборони”. БЮТ має можливість теж хвилину висловитися. Будь ласка, Ксенія Ляпіна.</p>
<p>12: 54: 50</p>
<p>ЛЯПІНА К.М.</p>
<p>Ксенія Ліпна, група „За Україну! ”</p>
<p>Шановні колеги, перед тим як приймати рішення про підтримку законопроекту, його варто уважно почитати. Я хочу звернути увагу на те, що цей законопроект не несе жодної нової норми. Сьогодні правоохоронна діяльність ліцензується, сьогодні правоохоронна діяльність підлягає контролю під Законом про ліцензування і Закону „Про державний контроль-нагляд”., як це написано у законопроекті.</p>
<p>Сьогодні всі вимоги, які там написані, вони є у ліцензійних умовах. Проблема є, але ця проблема цим законом насправді ніяким чином не вирішується. Тобто будь-яку проблему треба вирішувати професійно. Про що малося б іти у цьому законі? Малося б іти про істотні умови ведення діяльності і про істотні обмеження, які би потім ввійшли в ліцензійні умови, та ще і потім контролювалися належним чином.</p>
<p>А з приводу експертно-апеляційної ради, шановні колеги, так це ….. абсолютно повторює вже наявну експертну…</p>
<p>ГОЛОВУЮЧИЙ. Дайте можливість завершити.</p>
<p>ЛЯПІНА К.М. Наявну експертно-апеляційну раду, яка передбачена Законом про ліцензування. Іншими словами нових норм в цьому законі немає. Тому ми проти його ухвалення. Дякую.</p>
<p>ГОЛОВУЮЧИЙ. Андрій Шкіль, "Блок Юлії Тимошенко" і будемо приймати рішення.</p>
<p>12: 56: 17</p>
<p>ШКІЛЬ А.В.</p>
<p>Дякую. Я взагалі вважаю, що кожен законопроект, який вноситься у Верховну Раду народними депутатами, вони мають містити новели. Тому що, коли ми говоримо про Кабмін чи Президента, який також має підстави вносити законопроекти в сесійну залу, це одне, тут хтось може недочитав чи недочув.</p>
<p>То в даній ситуації я повністю погоджуюсь, що цей законопроект нічого не регулює, він нічого не впорядковує, він просто намагається тут накинути ті правила гри, які в принципі вигідні комусь, а от невідомо з яких причин, то ….наголошується на можливостях цієї експертної апеляційної ради.</p>
<p>Я взагалі противник існування структур, які б вирішували, яка охоронна чи будь-яка підприємницька структура є добра, а яка погана, яка виконує, а яка не виконує, тому що це хороший стимул для утворення системи заохочень, щоб ті структури, які добре заохочують, завжди вважалися хорошими.</p>
<p>Тобто це звичайна хабарницька схема, тому я вважаю, що за даних обставин ми підтримувати цей законопроект в принципі, я не бачу підстав, в принципі не бачу підстав, хоча врегулювати проблему необхідно, тому що вона справді…</p>
<p>ГОЛОВУЮЧИЙ. Дякую. Шановні колеги! Повинен вас поінформувати ще раз перед голосуванням, йдеться про законопроект, про охоронну діяльність, який внесений народними депутатами Малишевим, Різаком, Бевзом, Новіковим і Буджераком, тобто представниками всіх фракцій. Комітет каже нам, що треба прийняти за основу. Науково-експертне управління вважає, що ми можемо прийняти за основу і попрацювати між першим і другим читанням за цей законопроект.</p>
<p>Отож, у відповідності до Регламенту та пропозицій комітету ставлю на голосування проект Закону „Про охоронну діяльність” (реєстраційний номер 4824), прошу голосувати.</p>
<p>12: 58: 24</p>
<p>За-275</p>
<p>Законопроект ухвалено.</p>
<p>Прошу, по фракціях. Партія регіонів - 139, "Блок Юлії Тимошенко" - 86, "Наша Україна - Народна Самооборона" - 1, комуністів - 27, "Блок Литвина" - 19, позафракційні - 3. (Шум у залі)</p>
<p>Шановні колеги, у нас залишилося 2 хвилини і перед нами принциповий законопроект про посилення відповідальності за заняття проституцією, але навіть у скороченій версії ми не зможемо його розглянути. Тому приймемо рішення про цей законопроект на Погоджувальній раді, а зараз у відповідності до Регламенту оголошується година для питань „Різне”. Прошу підготуватися до запису на годину „Різне”. Прошу записатися.</p>
<p>Будь ласка, продемонструйте активних депутатів, які хочуть брати участь у дискусії.</p>
<p>Олег Ляшко, фракція "Блоку Юлії Тимошенко".</p>
<p>І перед тим, як Олег Валерійович підходить до трибуни, хочу, шановні колеги, вас проінформувати і радіослухачів, що година „Різного” передбачає реакцію народних депутатів на ситуацію в округах, за якими вони закріплені, в регіонах, в яких вони працюють. Тому обов’язкової участі народних депутатів не передбачає. Бо часом іде дискусія, скільки депутатів присутні, це година парламентського контролю народних депутатів за тим, що відбувається в Україні. Отже, Олег Ляшко, фракція «Блоку Юлії Тимошенко». Підготувати Андрію Парубію.</p>
<p>13: 00: 22</p>
<p>ЛЯШКО О.В.</p>
<p>Дякую. Олег Ляшко, «Блок Юлії Тимошенко».</p>
<p>Я хотів би звернутись до громадян нашої багастраждальної країни. Учора у Верховній Раді почалася спроба антиконституційного перевороту. У першому читанні були проголосовані зміни до Закону про Регламент Верховної Ради, зокрема до статті 63-ї.</p>
<p>Якщо два тижні тому головуючий на пленарному засіданні вимагав від демократичної коаліції: „Дайте 226 голосів за те, що існує коаліція”, - то вчора за ініціативою Партії регіонів були проголосовані зміни, які цю норму прибирають. Тобто це подвійна філософія і подвійна мораль. Якщо демократична коаліція, то дайте 226 голосів. А якщо антиконституційна коаліція, для того щоб незаконно сформувати уряд, то тоді ці 226 голосів не треба. Оце із цього Партія регіонів починає своє керування в країні. До чого ви дійдете, коли ви починаєте з антиконституційних, незаконних речей? !</p>
<p>Але немає нічого дивного в тому, що Партія регіонів діє по беспределу. Це їхня філософія, це їхній стиль життя і їхній зміст роботи. По-іншому вони просто не можуть. Вони не можуть домовлятися з людьми, вони не можуть шукати паритети і компроміси, вони не враховують те, що за Тимошенко 12 мільйонів людей проголосувало, і фактично висловили вотум довіри Прем'єр-міністру Тимошенко. Вони хочуть отримати все і зразу. Я хочу попередити: не вийде, не отримаєте ні всього, ні зразу. Бо країна - вона не є вашою вотчиною. І ви ніколи не отримаєте її в свою вотчину.</p>
<p>Я хотів би нагадати громадянам країни і Януковичу, що він завжди закінчував погано: і в 2004 році, коли як Прем'єр-міністр фальсифікував президентські вибори, і в 2007 році, коли в антиконституційний спосіб намагався зібрати коаліцію в 300 голосів, для того щоб змінити Конституцію. Так само погано Партія регіонів і її лідер Янукович закінчать в 2009 році. Не можна робити неконституційні речі, це очевидно для всієї країни, для всього світу.</p>
<p>Тому даремно закликати Партію регіонів чи Януковича зупинитися. Треба вживати рішучих заходів для захисту демократії. Сьогодні те, що ми маємо можливість працювати в парламенті, це наша остання барикада, треба її захищати, треба захищати країну, треба зупинити навалу кримінального олігархічного клану, який рветься до влади, який не дай бог сяде на голову. Погано буде не тільки цим політикам в цій залі, погано буде всій країні, погано буде нашим нащадкам, ми втратимо країну, ми втратимо незалежність!</p>
<p>ГОЛОВУЮЧИЙ. Дайте можливість закінчити.</p>
<p>ЛЯШКО О.В. І всі демократичні сили мають об’єднатися для того, щоб врятувати країну від навалу кримінального олігархічного клану.</p>
<p>ГОЛОВУЮЧИЙ. До слова запрошується Андрій Парубій, фракція "Наша Україна - Народна Самооборона". Підготуватися Валентину Матвєєву, фракція комуністів.</p>
<p>13: 03: 53</p>
<p>ПАРУБІЙ А.В.</p>
<p>Українці! Минулого тижня, минулої п’ятниці з цієї трибуни я повідомив, що ми розпочинаємо в сесійному залі депутатів Верховної Ради України збір підписів до всіх європарламентаріїв, до депутатів європейського парламенту з проханням, з вимогою, відмінити пункт резолюції (номер 20), в якій висловлюється оцінка стосовно постаті Степана Бандери. Хотів би зачитати витяг з цього листа.</p>
<p>„Вельмишановний пане Єжи Бузек, шановні колеги, депутати європейського парламенту! Ми, депутати Верховної Ради України, висловлюємо глибоку стурбованість з приводу пункту 20 Резолюції Європейського парламенту щодо України. Ми вважаємо, що даний пункт породжує конфліктність та ображає почуття мільйонів українців, які за своє прагнення до свободи і самостійності впродовж століть зазнали жертв, наруги і депресій.</p>
<p>Звертаємося до вас з наполегливою пропозицією: переглянути зміст пункту 20 Резолюції Європейського парламенту. Вимушені зазначати, що подібні заяви Європейського парламенту знижують популярність ідеї євроінтеграції серед її прихильників в Україні, які є патріотично налаштованими і вважають Степана Бандеру подвижником української нації”.</p>
<p>Я хочу з гордістю повідомити, що більше ста депутатів Верховної Ради України поставили підписи під цим листом. Фактично представники всіх фракцій, які на сьогодні є в парламенті, окрім фракції Комуністичної партії України. Це є величезним свідченням того, що Степан Бандера є героєм для мільйонів і мільйонів українців, і представників у Верховній Раді від українського народу, які тут делеговані представляти їхні інтереси, підписали цей лист для того, щоб переконати європарламентаріїв, вивчити історію України, вивчити період, про який, національно-визвольної боротьби українців 30-х-50-х років. Відійти від впливу тих стереотипів, які нав’язувала і Україні, і Європі радянська пропаганда.</p>
<p>Ми вважаємо, що для європейців має бути питанням честі відмінити цей пункт резолюції і більше надалі не втручатися в ці справи, які стосуються виключно української історії, української самобутності і української боротьби за незалежність держави.</p>
<p>Сьогодні, озвучуючи власне цей лист, ми повідомляємо, він буде сьогодні ж посланий Президенту Європарламенту і європарламентарям з підписами понад 100 депутатів.</p>
<p>Також хочу зазначити, що сьогодні особливо важливий цей факт тому, що сьогодні минає 60 років від вбивства провідника і головнокомандуючого УПА Романа Шухевича і Тараса Чупринки і сьогодні патріотично налаштовані українці відзначають цю дату в пам'ять про боротьбу українців за власну державу. 5 березня в селі Білогорча біля Львова він був вбитий загонами НКВЮ і для нас це ще одна сторінка пам’яті…</p>
<p>ГОЛОВУЮЧИЙ. Дайте можливість завершити.</p>
<p>ПАРУБІЙ А.В. …про те, завдяки чому ми сьогодні маємо українську державу, про нашу історію яка має стати фундаментом і підмурівком для нашого майбутнього. Слава Україні!</p>
<p>ГОЛОВУЮЧИЙ. До слова запрошую Валентина Григоровича Матвєєва, фракція комуністів України. Йому передають слово народні депутати Мартинюк і Гордієнко, у нього регламент - 6 хвилин. Будь ласка.</p>
<p>13: 07: 25</p>
<p>МАТВЄЄВ В.Г.</p>
<p>Дякую. Шановні виборці, шановні колеги! Сьогодні на цю високу трибуну мене змусив вийти в черговий раз випадок, що набув значного громадського розголосу, оскільки засвідчує про спроби криміналітету і певних корумпованих кіл ще більш дестабілізувати ситуацію в нашій державі.</p>
<p>Про що конкретно йдеться? 1 березня підривом вибухового пристрою було вчинено замах на життя сільського голови села Лісові Гринівці, Хмельницького району, Хмельницької області першого секретаря райкому партії Грицина Євгена Дмитровича.</p>
<p>Лише за щасливим збігом обставин він залишився вживих. Однак, злочин проти його особи, який за всіма ознаками має характер терористичного акту, є викликом не лише сільській громаді, комуністам, але й усьому нашому суспільству. До речі, це не перший злочин, який вчинено за останні 5 років, як особисто проти Євгена Дмитровича, так і проти комуністів первинної парторганізації села.</p>
<p>Зокрема, 25 грудні 2006 року під час проведення сесії сільської ради „невідомими” в лапках, безумовно, особами вчинено пограбування оселі голови села Лисові Гринівці у вищеназваного Грицини.</p>
<p>В ніч з 13 на 14 травня 2009 року на нього було вчинено розбійний напад, внаслідок чого було нанесено черепно-мозкову травму. 2 березня 2008 року було підірвано автомобіль, в якому знаходився депутат вищеназваної сільської ради, член Компартії України Черевичник. А ще раніше, якщо уже перечисляти всі факти, 30 липня 2005 року, тобто, після тих, напередодні виборів, під час проведення заходів було здійснено підпал господарської будівлі, що належить головному бухгалтеру Лісовогринівецької сільської ради члену Компартії України Коломійцю. 23 вересня того ж року вчинено розбійний напад і побиття члена Компартії Чуйка.</p>
<p>На протязі зазначеного періоду на адресу уже згаданих осіб, а також секретаря сільської ради Шупригана та інших комуністів надходили неодноразові анонімні погрози та вимоги припинити свою компартійну політику, маючи при цьому на увазі їх принципову позицію щодо найбільш нагальних питань життя Лісовогринівецької сільської громади. Крім того, по селу постійно розповсюджуються листівки провокаційного змісту, в яких не лише робляться спроби дискредитувати комуністів, але й лунають заклики до фізичної розправи над ними. Що це? Висновок один - це спланований відкритий терор.</p>
<p>Але, незважаючи на неодноразові звернення до правоохоронних органів, перш за все до обласної і районної прокуратур, обласного управління внутрішніх справ і районної міліції жодний із перерахованих злочинів не було розкрито. Чому стало це можливим? А тому що навколо ситуації, яка склалася навколо спроб і незаконного розподілу земель цього села, яка досягнула своєї критичної, я б сказав уже межі на це цей час, немало у цьому зацікавлених осіб і перш за все посадовців всіх рівнів.</p>
<p>Не рахуючись з чинним законодавством, адміністрація і районна рада влаштували, що називається, деребан сільської землі сільської громади, при цьому не беручи до уваги інтереси місцевих жителів. У цій компанії активну участь приймає помаранчева більшість зазначеної сільської ради. Саме із-за цього комуністи села, які стоять на захисті інтересів односільчан і збереження держгоспу „Хмельницький”, перебувають не лише під жорстким тиском районних посадовців, але й криміналітету. Адже вартість сотки лісовогринівецької землі, а це, шановні колеги, десь за 10 кілометрів від обласного центру, на чорному ринку вже перевищила 3 тисячі доларів. Ось де зарита собака.</p>
<p>У зв'язку з цим фракція комуністів вимагає від Генеральної прокуратури та Міністерства внутрішніх справ терміново відреагувати на наведені факти провести перевірку їх і притягнути до суворої відповідальності керівників правоохоронних органів Хмельницької області винних у покриванні зазначених злочинних дій. Дякую.</p>
<p>ГОЛОВУЮЧИЙ. До слова запрошується Цибенко Петра Степановича. Підготуватися Мойсику Володимиру Романовичу, якому передає слово Ярослав Кендзьор. Будь ласка, Петро Степановичу.</p>
<p>13: 13: 35</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова Організації ветеранів України.</p>
<p>Шановні колеги! Шановні ветерани! Я хотів би зараз користуючись нагодою озвучити звернення до Президента України Віктора Федоровича Януковича.</p>
<p>Шановний Вікторе Федоровичу! Змушений звернутися до вас як Президента України, глави держави, гаранта дотримання конституційних прав громадян з надзвичайної, я б сказав, кричущої проблеми порятунку найбільш знедоленої частини ветеранства.</p>
<p>Лише за один тиждень, що спливає, до Організації ветеранів України надійшло більше 10 звернень, зокрема з Автономної Республіки Крим, Сумської, Луганської, Кіровоградської, Харківської областей, Сумської обласної організації профспілки працівників соціальної сфери України з категоричною вимогою щодо скасування Постанови Кабінету Міністрів України номер 1417 від 29.12.2009 року, яка називається так: „Деякі питання діяльності територіальних центрів соціального обслуговування”.</p>
<p>З початку 2010 року Організація ветеранів України отримала більше 100 таких звернень. Уряд України на чолі з Тимошенко зробив такий собі „новорічний подарунок” у лапках безпрецедентно, у порушення статті 22 Конституції України, норм чинного законодавства, значно погіршивши соціальний захист пенсіонерів ветеранів та ветеранів праці та війни, інвалідів, яким територіальними центрами соціального обслуговування на місцях надаються соціальні послуги на безоплатній основі, або з оплатою у розмірі п’яти відсотків від розміру пенсії.</p>
<p>Дана постанова надає право на безоплатній основі обслуговувати виключно одиноких громадян похилого віку та інвалідів. Одинокі та інваліди це правильно, це святе, а як бути тим ветеранам, які, не будучи ані одинокими, ані інвалідами, знаходяться далеко за межею бідності і вкрай потребують такої допомоги з боку територіальних центрів. Виявляється, всі інші мають сплачувати за ці послуги до 200 гривень і більше або 35-40 відсотків від розміру їх пенсії.</p>
<p>В умовах, коли до 70 відсотків пенсіонерів отримують пенсії у 600-700 гривень, а на селі, яке абсолютно відірване від цивілізації таких громадян, понад 90 відсотків, це означатиме тотальне позбавлення ветеранства на отримання такого роду послуг. Це прямий шлях до подальшого зубожіння ветеранства, яке по 40-50 років відпрацювало на цю державу, а відтак до пришвидшення вимирання цього золотого покоління нашого народу. Врешті-решт це прямий геноцид людини праці, руками якої створено все, що є в Україні.</p>
<p>Виходячи з того, що у відповідності до чинного законодавства, постанова уряду може бути скасована самим Кабінетом Міністрів або Указом Президента України, переконливо прошу вас, шановний Віктор Федоровичу, негайно, невідкладно…</p>
<p>ГОЛОВУЮЧИЙ. Дайте можливість завершити.</p>
<p>ЦИБЕНКО П.С. Негайно, невідкладно вжити ефективних заходів реагування на виправлення цієї, абсолютно ганебної і дикої, ситуації. Принагідно хочу нагадати, що на календарі ювілейний 65-річчя великої перемоги над фашизмом, рік ветеранів Великої вітчизняної війни. Ще раз прошу ліквідувати цю ганебну ситуацію. Дякую.</p>
<p>ГОЛОВУЮЧИЙ. До слова запрошую Володимира Мойсика, фракція "Наша Україна - Народна Самооборона". Підготуватися Ярославу Джоджику, якому передав слово Іван Заєць. Будь ласка.</p>
<p>13: 17: 15</p>
<p>МОЙСИК В.Р.</p>
<p>Володимир Мойсик, депутатська група „За Україну! ”. Шановний Микола Володимировичу, шановні колеги народні депутати, радіослухачі і телеглядачі, вийти на найвищу державну трибуну мене змусило питання, яке не має жодного політичного забарвлення.</p>
<p>Того тижня я відвідував рідне Прикарпаття і серед інших районів побував у місті Городенка, де знаходиться городенківська цукроварня, городенківський цукровий завод. Завод існував з часів австро-угорської імперії, пережив кілька воїн і щось неймовірне коїться з заводом останні кілька років. Завод мав державну власність, потім державної власності залишилося 25 відсотків, 75 було розпайовано. За ці роки завод мав різні назви, мав різних власників, але останнім часом, шановні колеги, завод доводять до знищення.</p>
<p>І я мав зустрічі і з трудовим колективом, був на тому заводі, він зараз в облозі, частина людей за те, щоб порізати і знищити завод, ті люди, які працювали, це понад тисячу працівників заводу стоять і захищають підприємство.</p>
<p>А сталось ось що. Завод, спритні ділки, в тому числі і з нашого залу, я прізвище назву Генеральному прокуророві, взяли 27 мільйонів гривень ніби то під розвиток заводу, під заставу цукру. Останні три роки ні цукор не виробляли, ні кредит не видавали, і ось сьогодні банк „Форум” продав підприємство фірмі „Алл-металл”, то ви чуєте, що в цій назві немає ні цукру, ні солодощів, ця фірма створена щойно, в грудні минулого року, яка займається порізкою металу продажем його для відшкодування шкоди банку.</p>
<p>Звичайно, Городенківська міська і районні ради відмовилися надати землю під заводом, на завод оцих різників не допускають і я хочу сказати, що завод цих три-чотири роки працював, хоча на паперах вважався мертвим підприємством, виробляли 22000 тон заводу, в жовтні минулого року вивезли підпільно 7 тисяч тон з заводу ніби то під погашення кредиту, але був само вивіз, хоча голова страйкового комітету, працівники, знають номери машин, знають людей, хто вивозив цукор.</p>
<p>І я хочу, шановні колеги, привернути вашу увагу, хочу запевнити мешканців Городенки і мешканців чотирьох районів Івано-Франківської області, двох-трьох районів Тернопілля, які звозили і продавали там буряк, а перед цим його вирощували. Депутати прикарпатці, і вас прошу захистити єдиний на Прикарпатті цукровий завод! Немає жодного на Прикарпатті цукрового заводу.</p>
<p>Отже прошу вашої підтримки і якщо це є можливо за Регламентом, Микола Володимирович…</p>
<p>ГОЛОВУЮЧИЙ. Дайте завершити.</p>
<p>МОЙСИК В.Р. …дати доручення відповідним структурам Апарату Верховної Ради України оформити мій виступ як депутатський запит до Державної податкової служби, до Пенсійного фонду, до Генерального прокурора України.</p>
<p>А прикарпатців запевняю. Весь досвід свій політичний, юридичний я використаю для захисту інтересів моїх краян. Дякую за увагу.</p>
<p>ГОЛОВУЮЧИЙ. Дякую. Просив би відповідно підготувати запити, які Володимир Романович сказав, і ми направимо від імені Верховної Ради дані запити.</p>
<p>До слова запрошується Ярослав Джоджик, фракція "Наша Україна-Народна Самооборона". Наступним буде Володимир Яворівський.</p>
<p>13: 21: 04</p>
<p>ДЖОДЖИК Я.І.</p>
<p>Ярослав Джоджик, Українська Народна Партія.</p>
<p>Шановний Миколо Володимировичу! Шановні колеги! Українська Народна Партія визначає грубе порушення Конституції при внесенні змін до Закону України „Про Регламент Верховної Ради України”, що веде до створення небезпечного прецеденту. УНП висловлює глибоку стурбованість з приводу спроби Партії регіонів сформувати коаліційну більшість в обхід Конституції.</p>
<p>Нагадуємо. Що з приводу формування коаліції є чіткі роз’яснення в Основному Законі та пояснення Конституційного Суду, що визначає формування більшості на основі фракцій.</p>
<p>Наголошуємо. Що Україна залишається роз’єднаною і голосування під час останніх виборів відбувалося швидше за принципом проти однієї з кандидатур ніж за. Народні депутати ввід Партії регіонів мають усвідомлювати, що суспільна підтримка діючого Президента України досить обмежена. На сьогодні його підтримують лише 23 відсотки громадян. Саме стільки за нього проголосувало в першому турі виборів від загальної кількості українців-виборців.</p>
<p>Звертаємо увагу учасників голосування про Регламент, Закону про Регламент на небезпеку кроку, що веде до втрати легітимності діяльності законодавчої гілки влади та створення передумов для потужної дестабілізації за загальною ситуацією в країні.</p>
<p>Президент України та помірковані представники Партії регіонів мають усвідомлювати, що в умовах дестабілізації ситуації суспільну підтримку, як правило, отримують невідповідальні політики, а радикально налаштовані політичні сили, які з метою приходу до влади на хвилі незадоволенні людей будуть зацікавлені у роздмухуванні суспільного конфлікту.</p>
<p>УНП неодноразово заявляло, що її представники не братимуть участь в такій антиконституційній коаліції. У той же час ми прийматимемо заходи і кроки на недопущення такого найбільш антиукраїнського варіанту розвитку ситуації.</p>
<p>Саме тому представники Української народної партії звертаються до представників фракцій до пошуку шляхів формування коаліції у рамках існуючої Конституції і винести цей процес у публічну площину.</p>
<p>УНП сформувала перелік принципових положень, схвалення яких можуть бути передумовою до проведення переговорів по формуванню такої коаліції - це оголошення мораторію на питання, які можуть викликати суперечності у майбутній коаліції і суспільстві; внесення змін до законодавства, що регулює мовну політику у державі; скасування нормотворчих актів попереднього Президента щодо вшанування пам’яті жертв Голодомору; перегляд, визнання ООН УПА на державному рівні; згортання інтеграційних процесів з НАТО; недопустимість передачі ГТС з державної власності; дотримання вимог щодо виводу Чорноморського…</p>
<p>ГОЛОВУЮЧИЙ. Дайте можливість завершити.</p>
<p>ДЖОДЖИК Я.І. …за для недопущення монополізації влади одної політичної сили формування уряду на паритетних засадах і передача посади Прем'єр-міністра фракції "Наша Україна - Народна Самооборона".</p>
<p>УНП вважає, що це запобігатиме сценарію поділу України на чорну та білу та сприятиму єднанню під жовто-блакитним національним прапором. Дякую.</p>
<p>ГОЛОВУЮЧИЙ. До слова запрошую Володимира Яворівського, фракція "Блоку Юлії Тимошенко". Підготуватися Павлу Мовчану.</p>
<p>13: 24: 56</p>
<p>ЯВОРІВСЬКИЙ В.О.</p>
<p>Шановні наші українські виборці! Найперше, я хотів би, маючи таку нагоду, вже трішки холонемо, я хотів би подякувати виборцям найбруднішого у 2004 році під час президентських виборів 100-го округу (місто Кіровоград), де я працював, за їхню здатність підтримати прекрасну ідею - центр україзму, тому що це центральне місто, яке дало 59 відсотків за Юлію Тимошенко, наперекір тій страшній боротьбі, яка там відбувалася.</p>
<p>Хочу сказати вам, дорогі Кіровоградці, що у вівторок я буду у вас. І вже закінчилися вибори, і ніхто не може звинуватити у тому, що там хтось перед кимось заграє, але я привезу вам на кільканадцять мільйонів медичного обладнання, не я особисто, це від імені уряду, в роздамо їх вам в доказ того, що ви підтримали ідею центру „Українізм”.</p>
<p>Дві тези, які я хотів би сьогодні висловити.</p>
<p>Перше. Кажуть: кожне століття має своє середньовіччя. В найгіршому розумінні цього слова. Для України, саме для України, середньовіччя наступає десь у 2010 році. Якби мені хтось сказав у 90-му чи 89-му році, коли ми відганяли від Верховної Ради бензовози, які екстремісти підганяли, щоби їх підривати, вели потужні мітинги буде часто протестні, якби мені хто сказав, що через 20 років Україна доживеться до такого і буде передувати у такому стані, я би подумав, що це яки1сь страшний гидотний сон, який може приснитися взагалі, чесно кажучи, навіть хворій людині, а не нормальній людині. Що ми</p>
<p>Доживемося до того, що фактично значна частина і більшість ніби-то українського парламенту будуть витанцьовувати твіст на Конституції, коли буде все абсолютно відкидатися, і про те, що колишній Президент буде аплодувати і казати, що він нарешті „обнуліл ситуацію” і що все потрібно починати спочатку. Виявляється, 20 років ми ходили, як ото колгоспні коні після війни у січкарні з зав’язаними очима по одному і тому ж самому колу.</p>
<p>Я хотів би, маючи таку нагоду, відкинувши всі там пристрасті, я не є там залежний від Юлій Тимошенко і не заграю перед нею, але я ще раз хочу підкреслити: закінчується той період, коли ми Україну втримали. Прибалти опустили соціальні стандарти, поляки опустили їх так само, відмінивши пільги, ми у період неймовірно важкої кризи в рахітичній країні, Юлія Тимошенко провела Україну за руку через мінне поле, ніде не підірвавшись. Ми побачимо, що зробите ви взагалі конгломерат. Хто міг би подумати, що в Україні у 2010 році народиться комуно-капіталістична фракція? І, виявляється, вони будуть вась-вась обніматися і разом вирішувати. Так ви ж все життя воювали проти капіталісті. Та я ж думав, що і зараз повинні були б це робити.</p>
<p>Через те „Блок Юлії Тимошенко” заявляє: ми будемо стояти в обороні української України, ми не дамо можливості їм позбиткуватися над тим, що ми з таким величезним трудом досягли за ці роки.</p>
<p>ГОЛОВУЮЧИЙ. Завершуйте, будь ласка.</p>
<p>ЯВОРІВСЬКИЙ В.О. Ми вистоїмо, і я переконаний, що той маразм, який сьогодні у таборі націонал-патріотів, які займаються, фактично, самоїдством, я переконаний, що саме отака, дуже часто нахабна, дуже часто антиконституційна, безправна більшість, яка є у Верховній Раді, вона нас консолідує набагато більше, ніж любов до України. Дякую.</p>
<p>ГОЛОВУЮЧИЙ. До слова запрошую Павла Мовчана, фракція "Блок Юлії Тимошенко". Наступним буде Вадим Колесніченко, якому передав слово народний депутат Глазунов.</p>
<p>13: 28: 37</p>
<p>МОВЧАН П.М.</p>
<p>Шановний Микола Володимирович, шановні колеги, шановні радіослухачі! Дозвольте мені за дорученням ради старійшин Української народної ради ознайомити напередодні 196-ї річниці народження Тараса Григоровича Шевченка з деякими витягами звернення, яке зробила Українська народна рада.</p>
<p>У зверненні до виборців від 21 січня десятого року члени Української народної ради закликали виборців України підтримати Юлію Тимошенко у боротьбі проти спроб змінити цивілізаційний вибір України, перетворити нашу державу на самостійного, безнаціонального сателіта відроджуваної московської імперії.</p>
<p>На жаль, наші побоювання стають дійсністю: агенти впливу Росії із Партії регіонів і відверті лобісті її імперських інтересів закликають до початку реваншистського наступу на фундаментальні цінності нашого народу - українську мову, незалежну українську церкву, положення Конституції щодо тимчасового перебування Чорноморського флоту Російської Федерації у Криму, долю вітчизняної газотранспортної системи, євроатлантичного зовнішнього вибору.</p>
<p>Своєю справою честі і гідності всіх, кому не байдужа доля української держави є організація народного опору мирними політичними і громадськими засобами проти спроб Віктора Януковича та його команди змінити хід української історії 21 сторіччя, відібрати у нашого народу його культурно-національні та історичні цінності, торгувати ресурсами і багатствами України, позбавити її засобів захисту своїх економічних інтересів, енергетичної безпеки та забезпечення українським громадянам соціально-економічних гарантій європейського рівня.</p>
<p>Вперше за 19-річну історію незалежної України настав час серйозних випробовувань, час довести промосковській партії олігархів, хто є господарем на українській землі. Час рішуче виступити на захист українських цінностей, традицій, святинь і права українських громадян на гідну людині якість життя. Не дозволимо відвертим прихованим ворогам української самостійності і демократичного розвитку України руйнувати здобутки 1991 року, за які наш народ заплатив страшну ціну у ХХ сторіччі. Саме тому запрошуємо вас, шановні радіослухачі, прилучитися до мітингу „Захистимо Україну! ”, який відбудеться 9 березня об 11 годині біля пам’ятника Тарасу Григоровичу Шевченку в Києві. Дякую.</p>
<p>ГОЛОВУЮЧИЙ. До слова запрошую Вадима Колесніченка, фракція Партії регіонів. Наступним буде виступати народний депутат Євген Царьков, фракція комуністів, якому передають слово народні депутати Даниленко та Дем’янчук. Будь ласка.</p>
<p>13: 31: 40</p>
<p>КОЛЕСНІЧЕНКО В.В.</p>
<p>Вадим Колесніченко, фракція Партії регіонів. Шановні виборці, шановні колеги! 25 лютого цього року в Брюсселі депутати Європарламенту прийняли знакову резолюцію, які в параграфі 5 вказали Україні на зобов’язання виконувати положення Європейської хартії регіональних мов або мов меншин і забезпечувати право на освіту мовами меншин. А в параграфі 19 висловили своє занепокоєння з приводу того, що Віктор Ющенко присвоїв лідерові ОН УПА Степану Бандеру, який активно співробітничав з нацистською Німеччиною звання Національного героя України.</p>
<p>Європейський парламент офіційно засудив рішення екс-Президента Ющенка про присвоєння Степану Бандері звання Героя України і сподівається на його скасування новим Президентом Віктором Федоровичем Януковичем. Гостроту з прийняття європейської резолюції в Україні демонструє і той факт прикрий, що окремі вітчизняні ЗМІ не звернули уваги, в лапках, а в багатьох версіях перекладу резолюції Європарламенту взагалі зник, в лапках, пункт, в якому Європа вказує українським властям на необхідність виконання рамкової конвенції Ради Європи про захист національних меншин Європейської хартії регіональних мов або мов меншин обов’язкового забезпечення права на освіту мовами меншин. Нинішня Резолюція Європарламенту - підсумок тривалої і кропіткої роботи української громадськості.</p>
<p>Активну позицію протидії політиці дискримінації російськомовних громадян України, героїзації фашистських посібників зайняла Всеукраїнська громадська організація Правозахисний громадський рух „Російськомовна Україна”, на російській мові «Русскоязычная Украина», яка неодноразово зверталася з цього приводу в Європарламент, ЄС, Раду Європи, ООН, ЮНЕСКО, ОБСЄ тощо.</p>
<p>Зокрема нами направлені десятки звернень, результати моніторингів, юридичних експертиз в Раду Європи і Єврокомісчю, Європарламент, ОБСЄ тощо. Підготовлено 2 ґрунтовних громадських звіти про невиконання Україною положень Європейської хартії регіональних мов або мов менших, Європейської соціальної хартії.</p>
<p>Вже отримані негативні для України висновки Європейської країни проти расизму і нетолерантності. За нашими наполяганнями включено розділ про права людини в нову Угоду про партнерство між Україною і ЄС. Ми підтримуємо декілька позовів проти України в Європейському суді з прав люди у зв’язку з дискримінацією за мовною ознакою.</p>
<p>Резюмуючи необхідне, ще раз наголосити, що ситуація в Україні привернула увагу вже всього демократичного світу. Більше того, навіть Європейський парламент був змушений втрутитися і вступити на боці історичної правди та прав громадян України, для яких рідною мовою є мова не державна.</p>
<p>А тем, кто волнуется, сообщаю, Виктор Янукович - всенародно-избранный Президент объединит страну, парламент и правительство ради выхода из кризиса, куда нас завели, так называемые, национал-патриоты. Обратите внимание, Янукович призывает объединится, а другие призывают на войну. Делайте выводы…</p>
<p>ГОЛОВУЮЧИЙ. ДО слова запрошую Євгена Царькова, фракція комуністів. Оскільки йому колеги передали слово, 6 хвилин в нього регламент. Наступним буде Валерій Камчатний.</p>
<p>13: 34: 58</p>
<p>ЦАРЬКОВ Є.І.</p>
<p>Хочу, щоб Мовчан почув даний виступ.</p>
<p>Уважаемые коллеги! Уважаемые избирателя! Мое выступление вызвано идеологическим порывом, информационным прорывом как средств массовой информации Украины, так и международных медиа-ресурсами.</p>
<p>В канун 65-летия Великой Победы нашего народа над фашисткой чумой, вместо того, чтобы отметить вклад выдающихся советских военных деятелей, военоначальников Малиновского, Жукова, Толбухина, Ватутина, Конева, Еременка, политический мерзавец Ющенко самолично присвоил Степану Бандере звание Героя. Бандере, виновному в смерти тысяч русских, евреев, поляков и представителей других национальностей. Бандере - основателю батальонов смерти «Нахтигаль» и «Роланд».</p>
<p>Как известно, в день инаугурации Президента Украины Европейский парламент осудил решения экс-президента Украины Ющенко о присвоении Степану Бандере звания Героя Украины и надеется на его отмену новым руководством страны. Речь об этом идет в параграфе 20 Резолюции Европарламента в отношении Украины, за которую европейские депутаты проголосовали в четверг в Брюсселе.</p>
<p>Европейский парламент также дал принципиальную оценку самого решения по сути присвоения националистическому герою Бандере такого звания. Европарламент выразил свое сожаление в отношении того, что наследник любителей кофе в немецких концлагерях, присвоил лидеру организации Украинских националистов звание, и указал «тому человеку, который сотрудничал с нацистской Германией титул Национального Героя Украины».</p>
<p>В этой связи вся европейская общественность, депутаты европейского парламента разных народов выразили свою надежду, что новое украинское руководство пересмотрит такое решение в связи со своей преданностью европейским ценностям и европейскому выбору украинского народа.</p>
<p>Призываю Верховный Совет Украины, не только ради коммунистической идеологии, а ради памяти наших отцов и дедов, программных требований большинства фракций парламента Украины, совместной платформы Президента Украины Виктора Януковича и коммунистической партии Украины, в канун 65-годовщины победы всего нашего украинского народа поддержать инициативу Европейского парламента.</p>
<p>А также на основании решения организации Совета ветеранов, на основании обращения Херсонского горсовета, Луганского обл. совета, Донецкого обл. совета, Одесского обл. совета. Николаевского обл. совета, Верховного Совета Республики Крым и множество советов районного уровня, на основании договора подписанного лидером блока левых сил и Компартии Украины Петром Симоненко и Партии регионов Виктором Януковичем, на основании резолюции Европарламента, от имени фракции Компартии Украины, обращаясь к Президенту Украины Виктору Януковичу срочно и немедленно отменить указ о присвоении звании Героя Степану Бандере.</p>
<p>Слава советскому воину! Слава воину победителю! Слава воину освободителю! Спасибо.</p>
<p>ГОЛОВУЮЧИЙ. До слова запрошую Валерія Камчатного, фракція "Блоку Юлії Тимошенко". Підготуватися Миколі Кульчинському, якому передають слово Зіновій Шкутяк та В’ячеслав Кириленко. Отож, він матиме 6 хвилин.</p>
<p>13: 38: 00</p>
<p>КАМЧАТНИЙ В.Г.</p>
<p>Шановні колеги! Шановні громадяни України!</p>
<p>Всі ми з вами є свідками того, тих конституційних дій, які відбулися вчора в парламенті. До речі, дуже знаково, що на всіх ток-шоу, які ми спостерігали вчора по телебаченню, на всіх виступах ЗМІ, всіх думках, які були висловлені учасниками цих обговорень, я не почув жодної, яка б підтримала ці антиконституційні дії. Навпаки критика, критика, критика незаконних змін до Конституції, критика незаконних змін до Регламенту.</p>
<p>Тому мені здається, що у Президента України Януковича, який клявся, в тому числі і на Конституції на цій трибуні будуть дуже великі проблеми з підписанням цих змін, якщо вони будуть прийнятті в другому читанні.</p>
<p>Але я не про погане. Зараз на передодні 08 Березня я хотів би згадати про більш світлі, про більш приємні речі.</p>
<p>Користуючись нагодою поздоровляю всіх жінок України з цим великим святом і хочу сказати, що наша головна жінка Юлія Тимошенко цю чергову, це чергове життєве випробування прийняла з гордо піднятою головою. І одне з останніх дій уряду, одне з останніх прийнятих рішень є доказом того, що головним для Юлії Володимирівни завжди залишалося служіння інтересам України, служіння інтересам виборців. Слова ніколи не розходились з ділом і черговий доказ тому - це справжнє опікування, справжнє піклування про здоров’я нації.</p>
<p>Я хочу нагадати про прийняте рішення Кабінету Міністрів про придбання за рахунок коштів Стабілізаційного фонду більш ніж 13 тисяч одиниць медичного обладнання на загальну суму, практично, 100 мільйонів євро. Якщо перевести в гривні це майже мільярд гривень. Тут і тисячу апаратів для зняття електрокардіографів. Тут тисяча апаратів для штучної вентиляції легенів. Це надзвичайно потрібне обладнання для наших молодих мам, для новонароджених дітей, реанімаційні столи, апарати для анестезії, дитячі інкубатори, трансплантаційні інкубатори і так інше. І сьогодні це є, дійсно, доказом того, хто говорить, а хто робить, а хто працює.</p>
<p>До речі, хочу сказати моїм рідним виборцям з мого округу, що я також везу з цього переліку більше сотні сертифікатів на різне обладнання, і воно буде вручено і нашій обласній клінічній лікарні в моєму Дзержинському окрузі, і 26-й лікарні районній, і фапам, і лікарням рідного Харківського району. Тому я думаю, що це найбільш головний, найбільш вдалий подарунок напередодні 8 березня…</p>
<p>ГОЛОВУЮЧИЙ. Дякую. До слова запрошу Миколу Кульчинського. Регламент 6 хвилин, як я вже говорив. Наступним буде виступати Андрій Павловський, якому передав слово народний депутат Стешенко.</p>
<p>14: 41: 20</p>
<p>КУЛЬЧИНСЬКИЙ М.Г.</p>
<p>Шановні народні депутати, шановні виборці! Для політичних холопів Москви, для холопів катів московських, якими були, є і будуть комуністи, українські герої завжди були зрадниками і для них несприйнятними. А для українців вони завжди будуть героями, і Степан Бандера завжди буде героєм, і його постать завжди буде надихати, і його постать, його діяльність завжди буде надихати українців для розвитку і збереження української державності. Це репліка на виступ попереднього промовця-комуніста, не попереднього, а попопереднього.</p>
<p>Сьогодні виповнюється 60 років з дня, коли в бою за Україну загинув головнокомандувач Української повстанської армії Роман Йосипович Шухевич. В час, коли антиукраїнські сили захоплюють владу, паплюжать нашу національну пам’ять, ми вшановуємо цього справжнього героя України. Роман Шухевич був багатогранною людиною, інженер і спортсмен, підприємець, що створив найуспішнішу українську рекламну кампанію, і співак, що давав концерти у Львівській опері, і при цьому сміливий борець проти утисків українців, який 2 з половиною роки відбув у польській тюрмі та концтаборі. Шухевич був один з організаторів Карпатської Січі, в лавах якої в 1939 році українці першими в Європі дали збройну відсіч нацистам та їх союзникам, що вдерлись в Закарпаття. Проте, найбільш визначною є роль генерал-хорунжого Романа Шухевича у створенні Української повстанської армії, яка стала найбільшим у Європі рухом опору. 11 років з 1942 по 1953 УПА - Українська повстанська армія - героїчно воювала проти гітлерівського та сталінського окупаційних режимів. Понад сім років на чолі цієї армії стояв Шухевич.</p>
<p>„Якби я мав таку армію, як УПА, німецький чобіт не топтав би французьку землю”, - сказав генерал Шарль де Голль, майбутній президент Франції. І величезна заслуга у тому, що українці без власної держави мали таку армію, належить Роману Шухевичу. Командувач УПА загинув як герой у бою за Україну, розділивши долю багатьох повстанців, що йшли на смерть заради майбутніх поколінь.</p>
<p>Всупереч брехливій пропаганді правда про українських героїв і їхню боротьбу за свободу нашого народу з кожним роком утверджується. Незалежна Україна, за яку воювали українські повстанці, стала реальністю, а Роман Шухевич нарешті отримав найвище звання цієї держави - звання Героя України. Українська держава має прапор, герб і гімн, з якими воїни УПА йшли у бій за Україну. І скільки п’ята колонна не заважала становленню цієї держави зсередини, Україна розвиватиметься як держава великого і гідного народу.</p>
<p>Слава Роману Шухевичу, слава героям і слава Україні! І ніякі провокації українофобів різних мастей, приховані й відверті, не зупинять державної ходи української народу. А сама провокація антиукраїнських сил, актом вандалізму проти пам’яті українських патріотів членів ОУН, що загинули мученицькою смертю у застінках гестапо під час німецької окупації Києва протягом 41-43 років, можна назвати те, що сталося у Бабиному Яру нещодавно: злочинці знову підпиляли відновлений хрест, що був встановлений на їх честь після варварського знищення влітку минулого року. Тоді в ніч з 14 на 15 липня дев’ятого року, у переддень традиційних зібрань громадськості у цьому місті вандали завалили хрест і розбили гранітну плиту з присвятою полеглим героям.</p>
<p>На вимогу української громадськості було порушено кримінальну справу, та злочинці не були покарані. Зусиллям фундації імені Ольжича на виконання розпоряджень Президента України на громадські пожертви хрест та розбиту плиту вже у вересні дев’ятого року було відновлено, відбулося освячення та офіційне відкриття. І от вчинено новий акт вандалізму. Про злочин стало відомо 21 лютого десятого року під час мітингу та панахиди на честь полеглих патріотів. Очевидно, що зловмисники скоїли його напередодні. Хрест дивом ще стоїть, але він міг впасти на людей, що брали участь у пам’ятних заходах. Вчинено наругу над священною пам’яттю жертв нацизму, адже увічнена тут українська пам'ять Бабиного яру стала невід’ємною складовою частиною загальносвітового контексту пам’яті жертв нацизму.</p>
<p>На українській землі, в серці України Києві, скоєно злочин проти українства, української історичної правди та пам’яті, які хочуть усіма засобами стерти і знищити. Скоєно злочин проти української душі, яку вкотре намагаються зневажити та принизити, вчинено також замах на життя і здоров’я тих хто сьогодні шанує свій народ, свою історію та своїх героїв і для кого це місце в Бабиному яру є українською святинею. Відомо, що під час німецької окупації Києва були схоплені Гестапо та знищені в Бабиному яру 621 член організації українських націоналістів, які діяли в підпіллі і в умовах війни та окупації намагалися закладати фундамент для відродженої незалежної української держави.</p>
<p>Серед них було страчено видатку українську поетесу, керівника спілки українських письменників Олену Телігу та сотні інших патріотів, в лютому 92 року на їх честь і заходами громадськості було встановлено пам’ятний хрест. Новий акт вандалізму слід розглядати, к виклик всьому суспільству, ключові цінності, які відкинуті і зневажені. Як викликом суспільству є і те, що із сайту Президента, новообраного Президента, зник розділ про голодомор.</p>
<p>Українське суспільство мусить заставити новообраного Президента Януковича поновити цей сайт, оскільки його зникнення свідчить про виправдання того жаху, який творили більшовицькі окупанти в Україні.</p>
<p>І я переконаний, що український народ, з українського шляху не зверне. Дякую. Микола Кульчинський, група „За Україну! ”.</p>
<p>ГОЛОВУЮЧИЙ. До слова запрошую Андрія Павловського, фракція "Блок Юлії Тимошенко", підготуватися Коржу Віталію Терентійовичу, фракція "Блок Юлії Тимошенко".</p>
<p>13: 47: 27</p>
<p>ПАВЛОВСЬКИЙ А.М.</p>
<p>Шановні співгромадяни! Андрій Павловський, "Блок Юлії Тимошенко". Ми всі разом з вами стали свідками того, як ганебно Партія регіонів разом зі своїми політичними сателітами та окремими депутатами зрадниками намагаються розтоптати чинну Конституцію, де чітко визначений порядок формування правлячої коаліції та уряду. Всі дії, якщо вони будуть такі, можна рахувати державним антиконституційним переворотом, а за такі дії, вибачте, вже настає кримінальна відповідальність.</p>
<p>І я думаю, що патріотичні, національно-демократичні сили повинні протидіяти цьому і вимагати відповідальності за такі антиконституційні кроки. І я думаю, що це все стало гірким уроком для наших націонал-демократів, в першу чергу, с фракції „Наша Україна”, які, допомагаючи Януковичу, ганебно голосуючи за два дні до виборів Президента, змінюючи Закон про вибори Президента, потім не дочекавшись офіційного проголошення результатів виборів, призначаючи інавгурацію, голосували свідомо, підіграючи Януковичу.</p>
<p>І що вони отримали? Вони отримали те, що вони наплювали на таємні домовленості, які були до виборів між Ющенком і Януковичем, не збираються тепер утворювати спільну коаліцію з „Нашою Україною”, і вони зараз на свої минулих союзників Ющенка, Яценюка просто їх розводять, плюють, і, як кажуть у Донецьку, це гріх не розвести політичних лохів. І от так саме вони до них відносяться, як політичних логіків, які знали з ким домовляються з тими, з ким не можна в жодному разі домовлятися, і тим самим йшли на зраду національних інтересів і української справи. І в результаті ми зараз маємо владу антиукраїнську кримінальної орди, яким чуждо все українське.</p>
<p>Так що задумайтесь, патріотичні сили, нам зараз всім треба об’єднуватись тим, кому дорога Україна, забути старі образи і створити об’єднаний, опозиційний, демократичний фронт до цієї антиукраїнської влади.</p>
<p>Хочу звернути увагу і на соціальні аспекти. Йдучи дол. влади, Партія Януковича спекулювала соціальною демагогією, популізмом, надавала масу соціальних обіцянок, зобов’язань, зокрема, той же Закон про соціальні стандарти, і обіцяють нам підняти пенсії, заробітні плати до кінця року в два, в три раза. Так хай вони виконують, а не забувають про свої обіцянки. Ми чекаєм цього підвищення пенсій і заробітних плат.</p>
<p>І я прошу пенсіонерів, особливо тих, які голосували за Януковича, вимагати підвищення для себе пенсій в 2 рази, як і обіцяв Янукович. А якщо він цього не зробить, ну, це теж буде для вас гіркий урок, що не можна таким популістам довіряти долю країни, долю…</p>
<p>ГОЛОВУЮЧИЙ. Дякую. До слова запрошую Коржа Віталія Терентійовича, фракція „Блоку Юлії Тимошенко”. Наступним буде виступати народний депутат Андрій Шкіль.</p>
<p>13: 50: 45</p>
<p>КОРЖ В.Т.</p>
<p>Шановний пане головуючий, шановні виборці, колеги! Вже третій тиждень поспіль ми спостерігаємо у найвищій законодавчій інституції нашої держави у Верховній Раді України явище, неприпустиме для будь-якої демократичної країни, а саме: антиконституційне безправ’я, що претендує на найвищі нагороди у кримінальному світі.</p>
<p>На очах всього світу, всупереч Основному Закону держави і всупереч усталеним нормам парламентської роботи у Верховній Раді України відбувається те, що можна цілком обґрунтовано назвати антиконституційним переворотом. Ми бачимо, як за чіткою антиукраїнською технологією певні народні депутати, передусім від Партії регіонів та їхні комуністичні партнери, чітко і послідовно руйнують фундамент законності і справедливої організації життя в Україні. Нагадаю, що першою операцією цієї злочинної технології було ухвалення підступних змін до Закону „Про вибори”, причому за 3 дні до виборів.</p>
<p>Водночас у повній відповідності з антиукраїнським сценарієм тодішній гарант Конституції за підтримки передового загону так званих націонал-патріотів блискуче провів операцію під кодовою назвою „Проти всіх”. Потім відповідного темпу надав також Апеляційний суд, який практично відмовився дотримуватись норм демократичного і законного розгляду документів і свідчень про факти фальсифікацій виборчого процесу та його наслідків.</p>
<p>Набравши розгону, регіонально-комуністична команда разом із передовим загоном так званих націонал-патріотів своєю третьою операцією скасовує проведення виборів до органів місцевого самоврядування.</p>
<p>Далі. Не заслухавши звіту уряду, проігнорувавши офіційну інформацію Кабінету Міністрів про виконання Державного бюджету та про соціально-економічну ситуацію в Україні, регіонали виносять на обговорення Верховної Ради власну версію стану справ в Україні і радісно висловлюють недовіру уряду, якого навіть не заслухали.</p>
<p>Вчора, за ініціативи Партії регіонів та за підтримки передового загону, так званих націонал-патріотів, проігнорувавши Конституцію, було ухвалено зміни до порядку формування коаліції. Ці зміни до Регламенту Верховної Ради це по суті є факт знищення пропорційної системи представництва інтересів громадян виборців найвищому законодавчому органі держави. А беручи до уваги торги, що нині відбуваються за губернаторські, міністерські та інші посади і зони впливу, стає цілком очевидно, що продовжується процес створення двохвікторної…</p>
<p>ГОЛОВУЮЧИЙ. Дайте можливість закінчити.</p>
<p>КОРЖ В.Т. Продовжується процес створення двовекторної моделі управління Україною, де для демократів вже не залишається місця. Фактично в Україні відбувся антиконституційний переворот, що проходив у п’ять етапів. Нещодавно тут в цьому залі Віктор Янукович присягав на біблії не підписувати законів, які грубо порушують Конституцію України.</p>
<p>Отже, наша політична сила звертає увагу Президенту на його клятву перед богом і перед народом України. Дякую тим, хто мене уважно слухав.</p>
<p>ГОЛОВУЮЧИЙ. Дякую. До слова запрошую Андрія Шкіля, фракція "Блок Юлії Тимошенко". Завершуватиме годину різне народний депутат Іван Заєць.</p>
<p>13: 54: 46</p>
<p>ШКІЛЬ А.</p>
<p>Дякую, шановний пане головуючий, шановні радіослухачі, телеглядачі, знаєте, от завжди ти плануєш виступ, але от попередні виступаючі тебе наштовхують на певні відхід від головної теми. От виступав тут нещодавно Кульчинський, який розповідав про видатного українського діяча Шухевича, про те він проголосував за те, щоб знищити українську мову, знищити українську державу, він проголосував за те, щоб знищити українські євроатлантичні інтеграційні процеси. Він проголосував за знищення української держави. Але для нього лишається Шухевич героєм.</p>
<p>Так я впевнений, що такого як він, Шухевич би розстріляв першим - однозначно. Тому тут треба, перш ніж, називати прізвища…</p>
<p>ГОЛОВУЮЧИЙ. Шановні колеги! Я просив би коректніше.</p>
<p>ШКІЛЬ А.В. Називати прізвища, треба і вшановувати дати, треба пам’ятати про те, що ми робимо перед тим, як ці дати вшановувати.</p>
<p>Я вважаю, що це блюзнірство до певної міри. Так не можна чинити і здійснювати подібні речі, намагатися свої вчинки вибілити чистими прізвищами тих людей, які воювали і гинули за українську незалежність, не можна.</p>
<p>Я, до речі, схвально ставлюсь до того, що згадуються ці прізвища, але несхвально ставлюсь, коли вони намагаються використати, як ганчірка, для того, щоб очистити себе і свої дії попередні. Я розумію, що в когось це може викликати незадоволення. Але, повірте, це викликало в мене найбільший протест, і я його зараз висловлюю. Тому що не можна одною рукою воювати проти України, голосувати проти української Конституції, знищувати українську мову, українську державність і український устремління, європейські, в тому числі. І ви отримали.</p>
<p>З цієї трибуни виступав ще один представник, там Колісніченко, який розповідав про міноритарні мови, про те, що Європейський парламент прийняв, про те, що 20 резолюція, яка засуджує присвоєння звання Героя Степану Бандери. До речі, коли тут виступали і говорили про 100 зібраних підписів, то, повірте, від "Блок Юлії Тимошенко", як мінімум половина, зібрана цих підписів. Але це проблема, на жаль, не вирішує. Тому що той Президент, якого підтримували представники національно-демократичних сил, агітуючи голосувати проти всіх, агітуючи не йти на вибори, скасує 9 Травня звання Героя. І ви це знаєте чудово. І знали тоді, коли агітували, знали тоді, коли ви закликали голосувати проти України, агітуючи голосувати проти всіх. Закликали голосувати не йти на вибори, бо розповідаючи, „що обоє мовляв рябоє”. Тепер ви отримали такого „рябого”, за котрого будете нести все життя свою відповідальність. Все своє коротке чудове життя, політичне, я маю на увазі. Нести відповідальність за той акт наруги над українською нацією, українською культурою, яку ви здійснили.</p>
<p>Тому пам’ятайте про це і не забувайте. А закликаю патріотів на 9 березня прийти до пам’ятника Шевченку, щоб вшанувати шевченківські дні. Дякую.</p>
<p>ГОЛОВУЮЧИЙ. Дякую. До слова запрошую Івана Зайця і будемо завершувати годину для питання і „Різне”.</p>
<p>Іван Олександрович Заєць, блок "Наша Україна - Народна Самооборона".</p>
<p>13: 58: 01</p>
<p>ЗАЄЦЬ І.О.</p>
<p>Іван Заєць, Українська Народна Партія.</p>
<p>Президентські вибори закінчилися, здавалося б, політична напруга мала б спадати, а багато хто з політиків все робить, щоб цього не сталося. І те, що я почув від останніх от виступаючих у верховній залі, як ви захищаєте і УПА, і Шухевича і інших, то краще б ви не захищали так, шановні, бо ви дійсно виступаєте як провокатори, а не як захисники, ви не бачите справжнього ворога, а відштовхуєте тих, хто може бути вам партнером, але це так собі.</p>
<p>Тому мою політичну силу, Українську народну партію і багатьох співвітчизників турбує така ситуація, адже зрозуміло, що роздрай взаємо поборювання політичних сил дуже послаблюють нашу державу, обнулюють ефективність влади і безумовно, що недруги нашої державності хочуть скористатися цією слабкістю і ми бачимо сьогодні по виступах лівих депутатів, по виступах представників крупного бізнесу, як вони прагнуть реалізувати в Україні ідеологію реваншизму. І в першу чергу вони хочуть демонтувати здобутки української держави у ділянці національного відродження, національної справедливості.</p>
<p>І тому пропонується сьогодні ослабити статус української мови, тому пропонується сьогодні зупинити інтеграційні процеси у західному європейському напрямку, тому пропонується продовжити сьогодні перебування Чорноморського флоту Російської Федерації після 17-го року, говориться про передачу газотранспортної мережі у чужі руки і багато-багато інших речей.</p>
<p>Тому б я б хотів би, щоб ви зрозуміли, що не можна сьогодні займатися цим роздраєм, сьогодні всі патріотичні сили повинні зрозуміти, що проти нас виступає не тільки п’ята колона проти української державності всередині України, а й поза межами України.</p>
<p>І те, що я б сказав би, те рішення про яке тут говорилося про Європарламент де так сором’язливо нам пропонують переглянути Указ Президента про присвоєння звання „Героя України” Степану Бандері, переглянути низку інших указів - це намагання використати міжнародні організації, зокрема таку структуру як Європарламент, для того, щоб здобути певні переваги у міждержавних історичних суперечках. І я думаю, що ми не повинні зважати на цю резолюцію Європарламенту. Це наша історія, і ми не маємо віддавати її нікому. Тому що український народ переніс національний геноцид, і ми маємо моральне право, ми маємо будь-яке право заявити про те, що українська нація має бути відновлена у своїх національних правах. І ми будемо боротися за справжню українську історію. Ми будемо боротися за перспективу української нації.</p>
<p>ГОЛОВУЮЧИЙ. Дякую. Шановні колеги, година для питання „Різне” завершена.</p>
<p>Хочу поінформувати, що найближчі три дні в Україні вихідні. І я думаю є добра нагода не тільки згадати і поздоровити наших жінок, поздоровити своїх мам, дружин, бабусь, але і перечитати твори Тараса Григоровича Шевченка, оскільки ми починаємо відзначати Шевченкові дні. І творчість нашого геніального поета і ідеолога української справи дасть можливість нам у цей непростий період не забути, хто ми українці є.</p>
<p>Тому принагідно інформую вас, що наступне пленарне засідання розпочнеться з вівторка 9 березня. О 9 годині відбудеться засідання Погоджувальної ради, а пленарне засідання Верховної Ради України розпочнеться о 10 годині цього ж дня, у вівторок 9 березня.</p>
<p>Ранкове засідання Верховної Ради України оголошую закритим.</p>
<p>&nbsp;</p>
