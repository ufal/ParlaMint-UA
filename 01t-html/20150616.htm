Стенограма пленарного засідання
16 червня 2015
&nbsp;
<p align=center>ЗАСІДАННЯ П’ЯТДЕСЯТ ПЕРШЕ</p>
<p align=center>Сесійний зал Верховної Ради України</p>
<p align=center>16 червня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні колеги народні депутати.&nbsp; 10 година, ми розпочинаємо наше засідання. Прошу займайте свої місця. Підготуйтесь до реєстрації,&nbsp; ми&nbsp; починаємо нашу роботу.</p>
<p>Будь ласка, шановні колеги, займайте свої місця. Починаємо нашу роботу. Прошу включити систему "Рада" для реєстрації народних депутатів України. Будь ласка.</p>
<p>&nbsp;</p>
<p>10:03:23</p>
<p>295 зареєстровано депутатів.</p>
<p>Розпочинаємо нашу роботу. Ранкове&nbsp; пленарне засідання Верховної Ради України&nbsp; оголошую відкритим.</p>
<p>Шановні колеги народні депутати, сьогодні ряд наших колег відзначають свій день народження. Давайте привітаємо їх з цим днем.&nbsp; Ольгу Бєлькову давайте&nbsp; привітаємо. На робочому місці вітаємо, Ольга, всіх земних благ, успіхів і благополуччя. З днем народження! <i>(Оплески) </i>Андрія Володимировича Іванчука вітаємо з днем народження. <i>(Оплески) </i>Всіх благ, всього самого найкращого. А також Артура Володимировича Мартовицького, вітаємо колегу&nbsp; з днем народження. Всім колегам бажаємо успіхів і благополуччя.</p>
<p>Шановні колеги, 9 червня 2015 року Центральна виборча комісія зареєструвала народного депутата України обраного на позачергових виборах народних депутатів України 26 жовтня 2014 року Дубіля Валерія Олександровича включено до виборчого списку політичної партії Всеукраїнське об'єднання&nbsp; "Батьківщина". Відповідно до статті 79 Конституції України перед вступом на посаду народні депутати України складають присягу перед Верховною Радою України.&nbsp; Для складення присяги на трибуну запрошується… Шановні колеги, прошу вашої уваги. Прошу вашої уваги.</p>
<p>Для складення присяги на трибуну запрошується народний депутат України Валерій Олександрович Дубіль. Прошу, вельмишановний колега, для складення присяги на трибуну.</p>
<p>Шановні колеги, прошу вашої уваги.</p>
<p>Будь ласка, розпочинайте.</p>
<p>&nbsp;</p>
<p>ДУБІЛЬ В.О.</p>
<p>Присягаю на вірність Україні. Зобов'язуюсь усіма своїми діями боронити суверенітет України і незалежність України, дбати про благо вітчизни і добробут українського народу. Присягаю додержуватись Конституції України та законів України. Виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ.&nbsp; Вітаємо колегу з вступом на посаду народного депутата України. Вітаємо. Займайте своє місце.</p>
<p>Шановні колеги народні депутати, у нас відповідно до Регламенту вівторок виділяємо 30 хвилин для виступів представників фракцій і груп. Будь ласка, прошу підготуватись до запису. Підготуйтесь, будь ласка.</p>
<p>Прошу, запишіться на виступ фракції і групи,&nbsp; будь ласка, записуємося.&nbsp;&nbsp;&nbsp; Запис здійснено.</p>
<p>&nbsp;Шановні колеги, запрошую до слова&nbsp; Березюка Олега Романовича, керівника фракції&nbsp; "Самопоміч",&nbsp; будь ласка.&nbsp;&nbsp;&nbsp;</p>
<p>&nbsp;</p>
<p>10:07:43</p>
<p>БЕРЕЗЮК О.Р.</p>
<p>Вельмишановні пані і панове, доброго дня! Вельмишановний пане Голово,&nbsp; нам всім уважно цього тижня треба перечитати&nbsp; нашу Коаліційну угоду, нам всім уважно треба переслухати виступ Президента в парламенті останній, нам всім уважно треба перечитати свої передвиборчі обіцянки,&nbsp; тому що ми всі як один говорили про пропорційну, з відкритими списками систему вибору в Україні. Ми зобов'язалися перед виборцями країни&nbsp; створити умови вільного, а найголовніше свідомого&nbsp;&nbsp; вибору, а це пропорційна та відкрита списочна&nbsp; система. Сьогодні ми відчуваємо опір, що важко пропрацювавши депутатськими групами, разом з громадськістю,&nbsp; ми розробили Закон 2831-2 де є поле для поправок, але сьогодні&nbsp; виникають пропозиції, які мають на мені знівелювати цю ситуацію. Тому, шановні&nbsp; фракції, шановні депутати, давайте працювати далі, щоб сьогодні підтвердити наші бажання&nbsp; створити нову&nbsp;&nbsp; виборчу систему в&nbsp; Україні.</p>
<p>Друге.&nbsp; Фракція&nbsp; "Самопоміч" та мешканці&nbsp; України чекають на відповідь&nbsp; Прем'єр-міністра&nbsp; України та&nbsp; Кабінету Міністрів&nbsp; як нараховані тарифи в&nbsp; Україні.</p>
<p>Це є принципове питання, яке терпеливо очікують депутати і я підкреслюю слово "терпеливо" поки що очікують люди в Україні. Тому закликаємо Прем'єр-міністра України, Кабінет Міністрів, Міністерство палива і енергетики, НАК "Нафтогаз" і НКРЕ негайно повідомити про свої дії щодо виправлення помилок нарахування тарифів в Україні.</p>
<p>І останнє, але найважливіше, відбувається незрозуміла ситуація з реформою Конституції. До сьогоднішнього дня народні депутати України не мають, хоча б попереднього, тексту змін до Конституції, що стосується місцевого самоврядування. Є різні слухи, є різні договори про те, що місцеве самоврядування може бути знівельоване надмірною централізацією. Тому ми очікуємо, пане Голово, від вас конкретної пропозиції тексту змін до Конституції для того, щоб її далі опрацьовувати разом з нашими виборцями. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Юрій Бойко, "Опозиційний блок".</p>
<p>&nbsp;</p>
<p>10:10:40</p>
<p>БОЙКО Ю.А.</p>
<p>Шановний пане Голово, шановні народні депутати! На фоні загострення політичної та економічної кризи в Україні, її керівництво приймає рішення, які ще більше погіршують ситуацію. Повна блокада Донбасу, свідоме блокування Мінських домовленостей, підтриманих всією міжнародною спільнотою, є шляхом для витиснення цілого регіону зі складу України, громадян, які там живуть, і мають українські паспорти.</p>
<p>Тому "Опозиційний блок" ініціює і буде проводити збір підписів "За мир!" для того, щоб правлячі коаліція побачила, скільки насправді людей хочуть примирення та завершення військового конфлікту і це народ, з думкою якого повинна рахуватися влада. Продовжується погіршуватися економічна ситуація, люди вже знають, що чим голосніше та з більшим ентузіазмом члени уряду звітують про свої успіхи, тим гірша справа в економіці та тим дужче доведеться затягувати паски.</p>
<p>На перше місце серед соціальних проблем в країні виходить проблема безробіття це завжди було показником здоров'я економіки. За цей рік ми втратили майже мільйон робочих місць і не побачили жодних зусиль уряду у боротьбі з прогресуючим безробіттям. В тому числі цих заходів немає і в порядку денному на цьому пленарному тижні. "Опозиційний блок"&nbsp; наголошує, що підтримка реального сектору економіки та збереження робочих місць повинні бути пріоритетом держави і першочерговим завданням парламенту.</p>
<p>Окремо хотів звернути увагу на наступне, починає виходити з-під контролю криміногенна і техногенна ситуація в країні. В абсолютно мирних містах по всій країні кожен день вбивства, різанина, пожежі, техногенні аварії з якими не може впоратись влада. Все це створює обстановку безладу у суспільстві, Україна перетворюється у Сомалі не тільки за економічними показниками, а і за рівнем злочинності та безпорадності влади. Не здивуюсь появі піратів на Дніпрі та Азовському морі, вимагаємо у п'ятницю заслухати керівників силових відомств, щодо вжитих заходів та повернення контролю за ситуацією. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Мартиняк Сергій Васильович, "Воля народу". Ігор Єремеєв, "Воля народу".</p>
<p>&nbsp;</p>
<p>10:13:28</p>
<p>ЄРЕМЕЄВ І.М.</p>
<p>Український народу! Шановний Голово! Шановні народні депутати!&nbsp; В лютому 2015 року після тривалого обговорення був прийнятий Закон "Про добровільне об'єднання територіальних громад". Під такою благородною назвою фактично було анонсовано реформа адміністративно-територіального устрою України. Уряд пропонує в десять раз зменшити територіальні громади і сьогодні ця реформа повним кроком рухається по території України. Якщо для міст, по-суті, ця реформа нічого не міняє, то сільські жителі можуть бути дуже неприємно здивовані.</p>
<p>Народні депутати-мажоритарники, які дуже часто їздять в села, в громади, вони розуміють, що, насправді, відбувається, що закладено сьогодні під тим, що ми говоримо "добровільне об'єднання громад". Наприклад, є такі речі, що населений пункт, де немає 250 дітей – не може мати школи. Або&nbsp; лікарня може знаходитися тільки в населеному пункті, де є 150 тисяч людей і&nbsp; не менше 100 кілометрів. Кожний народний депутат мажоритарник знає, яке сьогодні... які сьогодні дороги, яке сьогодні забезпечення автотранспортом районних лікарень і обласних лікарень. Ми прекрасно знаємо, як виконана програма "Шкільний автобус" і як, наприклад, з 10 населених пунктів доставити дітей в школу за 30 хвилин. Саме головне не це, як завжди в нашій країні – треба прозвітувати в Київ про те, що добровільне об'єднання громад відбувається.</p>
<p>І що сьогодні відбувається? Обласна... на рівні обласної адміністрації приймаються рішення авторитарно як об'єднати, обласна рада приймає проект, направляє в Київ, а з громадами ніхто роботи не веде. Сьогодні не відбувається роботи ні роз'яснювальної, не відбувається роботи на місцях.</p>
<p>Фракція група "Воля народу" звертається до коаліції, до народних депутатів. Необхідно закінчувати піар на телебаченні, необхідно закінчувати розмови про реформи, треба виїхати на округи, треба поїхати до людей, почути, що вони, насправді, думають про територіальну реформу і розпочати роботу: або зупинити цей процес і досконало розібратися індивідуально по кожній територіальній громаді, прийняти індивідуальне рішення, за цим рішенням стоїть конкретне життя людей, життя&nbsp; населених пунктів. Тому що нам це все нагадує, як в 60-х роках об'єднували колгоспи. В результаті чого половина колгоспів зникло. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Тетерук Андрій Анатолійович, "Народний &nbsp;фронт".</p>
<p>&nbsp;</p>
<p>10:16:30</p>
<p>ТЕТЕРУК А.А.</p>
<p>Шановний народе України! Шановний головуючий, шановні народні депутати! Російські бойовики нарощують свою активність. За оперативними даними нашої розвідки, а також спостерігачів західних країн, щоденне збільшення обстрілів позицій наший військових свідчить про підготовку агресора до масштабної війни. Воїни під час бою за Мар'їнку та інших бойових операцій довели свою готовність дати рішучу відсіч окупантові. Переконаний і знаю, плани агресора приречені на провал.</p>
<p>Водночас як командир батальйону, який брав участь у бойових&nbsp; діях, від імені фракції "Народного фронту" хочу заявити: наші солдати, окрім оснащення надійною і ефективною зброєю прагнуть мати впевненість в міцному тилові; в тому, що поки вони воюють на передовій, ризикуючи&nbsp; життям і&nbsp; ховаючи своїх побратимів, країну не розірвуть&nbsp; зсередини політичні популісти, на внутрішньому політичному фронті вистачить мудрості, відповідальності зосередитися на&nbsp; посиленні країни,&nbsp; а не на її руйнування.</p>
<p>Окремим політикам, це&nbsp; стосується тих, хто сидить і в цьому залі,&nbsp; виявилося занадто складно&nbsp; впоратися&nbsp; зі своїми багаторічними звичками розводити пустослів'я у парламенті та на багатогодинних куплених ними ток-шоу, намагаючись збурити настрої громадян на темі тарифів та індексації доходів.</p>
<p>Фракція "Народний фронт" має свою відповідь цим політичним спекулянтам. Так, ми знаємо, наскільки важко сьогодні живеться українцям. Ми знаємо також, що уряд Арсенія Яценюка працює над тим, щоб вже в 2016 році економіка&nbsp; України почала зростати, та навіть у нинішньому кризовому&nbsp;&nbsp; 2015 році Кабінет Міністрів зміг завдяки бюджетній децентралізації збільшити надходження до місцевих бюджетів. Сьогодні головні видатки в країні – це видатки на обороноздатність. 5 відсотків ВВП – це рекордна сума витрат на армію в бюджеті. І нещодавно Міністерство оборони України&nbsp; поставило перед урядом завдання і ще на 8,5 мільярдів додаткових коштів. Це єдине правильне рішення&nbsp; в умовах, коли озброєний до зубів ворог проводить концентрацію сил поблизу кордону.</p>
<p>Так, уряд України як ніхто інший зацікавлений в тому, щоби доходи громадян зростали. Тільки в умовах безпрецедентних витрат на армію важко зараз знайти кошти, але це можливо за рахунок коштів, конфіскованих у Януковича та його банди. Уряд вжив заходів для того, щоби заблокувати на рахунках "сім'ї" близько півтора мільярдів гривень, доларів. Голова уряду звернувся до Генеральної прокуратури України з тим,&nbsp; щоб ці кошти перейшли з розраду заблокованих у розряд конфіскованих, за них і можна було проіндексувати зарплатні і підвищити пенсії, а ще на ці цілі було б спрямувати кошти, які було вкрадено нашої держави в результаті підписаного в 2009 році газового контракту з Росією...</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ТЕТЕРУК А.А. А це, нагадаю, 16 мільярдів доларів США. Вдумайтеся у цю суму. Переплачено за намагання тодішнього уряду здобути прихильність Кремля. Після справедливого рішення Стокгольмського арбітражу, який розглядав позов України, ці кошти будуть повернені українцям, з кишень яких їх було нахабно викрадено.</p>
<p>Наступне. Щодо тарифної політики, яку люблять говорити критики уряду. Хочу нагати, що Кабінет Міністрів не займається встановленням рівня комунальних тарифів, це питання належить до компетенції незалежного органу Національної комісії з регулювання електроенергетики. Але людям все одно. Кабінет Міністрів, Президент чи Національна комісія з регулювання електроенергії, для них це все влада.</p>
<p>Тому для того, щоб зняти політичну температуру і прибрати привід для безпідставного піару, уряд звернувся до міжнародних аудиторів провести перевірку обґрунтованості тарифів. До кінця тижня буде отримано результат першого етапу аудиту і він буде представлений громадськості.</p>
<p>Також наша фракція вкотре звертається до Юлії Володимирівни Тимошенко, лідера фракція "Батьківщина", із закликом, замість безпідставної критики тарифної політики, зайняти посаду….</p>
<p>&nbsp;</p>
<p>ГОЛОВУЮЧИЙ. Завершуйте,будь ласка.</p>
<p>Андрій, будь ласка, завершуйте, ви перебрали регламент вже.</p>
<p>&nbsp;</p>
<p>ТЕТЕРУК А.А. Я завершую.</p>
<p>Зайняти посаду голови Національної комісії з регулювання електроенергетики і справами довести зменшення тарифу.</p>
<p>Наостанок, наостанок. Ми не маємо права дозволяти собі загострювати ситуацію, це занадто дорого може обійтися країні…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ТЕТЕРУК А.А. Найщасливіший сон володаря Кремля – роздерта політичними чварами Україна. Ми не маємо права дати цьому сну стати реальністю.</p>
<p>&nbsp;</p>
<p>ГОЛОВУЮЧИЙ. 10 секунд завершуйте.</p>
<p>&nbsp;</p>
<p>ТЕТЕРУК А.А. … давайте працювати на єдність нашої країни. Сьогодні історія твориться на наших очах. І водночас ми є її творцями. І до цієї історичної миті ми повинні ставитися…</p>
<p>&nbsp;</p>
<p>ГОЛОВУЮЧИЙ. Дякую. Олексій Гончаренко, "Блок Петра Порошенка".</p>
<p>&nbsp;</p>
<p>10:22:01</p>
<p>ГОНЧАРЕНКО О.О.</p>
<p>Шановні колеги, сьогодні важливий день для України. Сьогодні в Мінську відбудеться засідання трьохсторонньої контактної групи. І ми очікуємо від неї серйозних результатів, може, навіть і прориву в справі врегулювання конфлікту на Донбасі.</p>
<p>Також сьогодні в Європейському парламенті відбудеться спеціальні слухання щодо виконання Мінських домовленостей. Цього домоглася Україна. І для нас є дуже важливою реакція європейської спільноти на ті грубі порушення Мінських домовленостей, на які йдуть російсько-терористичні війська на Донбасі. Сьогодні Мінські домовленості – це єдиний запобіжник від великої війни на Донбасі. І тому так важливо нам всіма засобами підтримати їхнє виконання.</p>
<p>Також хочу звернути вашу увагу на те, що люди на Донбасі вже втомлені від того, що там відбувається. Вчорашні події, коли 500 людей вийшли і пішли неозброєними на бандитів Захарченка з автоматами, і сказали їм, що треба зупинити те, що відбувається там, забрати гармати з їхній дворів, припинити вбивати людей, припинити війну, – це перший признак того, що відбувається протверезіння всюди, в тому числі і на Донбасі. І ми сподіваємося, дуже скоро українці покажуть всім цим найманцям і бандитам на двері.</p>
<p>І еще. Как одессит хочу обратить ваше внимание на очень важный момент. Сегодня у нас планируется приватизация, в том числе обсуждается приватизация "Одесского припортового завода". Безусловно, поддерживая необходимость поиска эффективных собственников для государственного имущества, хочу обратить внимание, что мы не можем нарушать закон. А у нас есть Закон "Об экологическом аудите", который предупреждает, что любые действия с таким крайне опасным предприятием как "Одесский припортовый завод", в состав которого входит крупнейшее в Европе аммиакохранилище емкостью 120 тысяч тонн. Вдумайтесь в эту цифру – 120 тысяч тонн аммиака&nbsp;– не могут быть сделаны без обязательного экологического аудита, к сожалению он до сих пор не выполнен, а в тоже время представители правительства докладывают о планах приватизации ОПЗ.</p>
<p>Хочу обратить внимание Кабинета Министров на необходимость неукоснительного выполнения законодательства Украины в сфере экологии для того чтобы обеспечить безопасность жителей Одессы миллионной и городов вокруг нее. Ведь Одесский припортовой завод находиться всего лишь в 15 километрах от первых многоквартирных домов Одессы и безопасность на нем это залог жизни и здоровья более миллиона человек. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Віктор Бондар, "Відродження".</p>
<p>&nbsp;</p>
<p>10:24:54</p>
<p>БОНДАР&nbsp; В.В.&nbsp;</p>
<p>Шановний Володимире Борисовичу! Шановні колеги! Я думаю, що сьогодні в залі вже звучали правильні слова про те, що треба зупинитись, схаменутись і подумати, що реально відбувається зараз в країні, в парламенті і що відбулося за цей рік після обрання нового Президента і після обрання парламенту, після обрання нового уряду. Оцінку діяльності нової влади можна дати сухою статистикою, яка викладена офіціально на сайті Державної служби статистики України. Я зачитаю кілька цифр. ВВП мінус майже 7 відсотків, обсяг промислового виробництва мінус 21.5 відсотка, капітальні інвестиції майже мінус 15 відсотків, експорт мінус 32 відсотків, роздрібна торгівля мінус 25, заробітна плата населення України мінус 22 відсотки, в той же час індекс зростання цін в Україні майже 37 відсотків плюсом. Ми розуміємо, що на це все накладається ще курс долара, який зріс майже в три рази і інші параметри.</p>
<p>&nbsp;В той же час, що ми бачимо. Беремо порядок денний на сьогоднішній день, берем порядки денні за пів року, за рік, що ми робимо для того, щоб восени ця країна не зупинилася і щоб не наступив економічний колапс, дефолт, а після того розвал країни в тому варіанті в якій він сьогодні існує. Нічого не робиться. У нас немає комплексної відповіді на питання як поборотися з цією економічною загрозою. Ми бачимо, що порядки денні це майже десятки питань ні про що, які стратегічно нічого не вирішують сьогодні для держави, не дають відповіді як зупинити падіння промисловості, бо інакше вже восени ми втратимо майже 70 відсотків промисловості, а це – локомотив економіки, а це доходи населення і це мільйони робочих місць.</p>
<p>Ми не маємо відповіді на те, яка економічна політика уряду буде в цій ситуації. Я думаю, що наша депутатська група "Партія відродження" не дарма ставить питання про те, щоби викликати уряд.</p>
<p>Є три тижні на те, щоби провести якісь капітальні документи, які будуть планово стратегічні, для того, щоб вирівняти економіку, для того,&nbsp; щоб зробити інвестиційно-привабливою країну. Треба негайно міняти Податковий кодекс, треба створювати інвестиційні умови, треба закінчувати реформу правоохоронних органів. Треба реально приступити до реформи судової гілки влади, для того,&nbsp; щоби люди мали відповідь і бізнесмени з усього світу, що ця країна надійна, стабільна і має реальну інвестиційну привабливість.</p>
<p>Ми бачимо, що сьогодні, на жаль, відбувається тільки політика проїдання коштів МВФ, кредитів МВФ, які готові… заради яких готові піти на все, втратити економіку, піднімати тарифи, зменшувати пенсії тільки, щоби чергову дозу цю наркотику у вигляді грошей МВФ отримати в Україну.</p>
<p>Це не наша політика. Ми вимагаємо від уряду дати реальний план дій на найближчі півроку, інакше буде економічний колапс.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Соболєв, "Батьківщина".</p>
<p>&nbsp;</p>
<p>10:28:12</p>
<p>СОБОЛЄВ С.В.</p>
<p>Шановні колеги! Міф про так званий популізм в країні розвіяно. Щойно ми отримали з усіх областей України платіжки, які наше населення заплатило за газ без встановлених лічильників в місті Вінниці, Суми, Київ, Запоріжжя, Дніпропетровськ і інших містах України.</p>
<p>Тому я при нагоді передаю пану Тетеруку і Голові Верховної Ради України пану Гройсману останні платіжки, які отримали люди завдяки зусиллям Юлії Володимирівни Тимошенко і робочої групи парламенту, де тепер замість 130 гривень люди будуть сплачувати 70 гривень в разі, якщо у вас немає лічильника.</p>
<p>При нагоді, я хотів би, щоб всі бачили це і знали.</p>
<p>Друге питання. Але на цьому зупинятися не можна. Бо якийсь&nbsp;&nbsp; дивний абсурд, виходить, що тепер без лічильника вигідніше&nbsp; бути ніж з лічильником.&nbsp; Нам треба іти далі. І саме тому фракція&nbsp; "Батьківщина"&nbsp; внесла в парламент&nbsp; два законопроекти, які&nbsp; стосуються зменшення тарифів по загальному нормативу. Це означає що після того, як&nbsp; є висновки робочої групи парламенту, після вчорашньої зустрічі Голови парламенту і голів всіх фракцій з профспілками України&nbsp; ми маємо з вами розглянути Закон про тарифоутворення, де тепер неможливо&nbsp;&nbsp; буде уряду, НКРЕ, будь-якій іншій структурі приховати порядок формування тарифів.</p>
<p>І друге, що&nbsp; є не менш важливе, – це&nbsp; законопроект, який стосується зменшення&nbsp; рентної плати, яку&nbsp; будуть стягувати&nbsp; з&nbsp; державних компаній по населенню. Але я звертаю вашу увагу, є законопроект&nbsp; інший альтернативний, який передбачає зменшення рентної плати&nbsp; для бізнесу, але не зменшувати рентну плату для населення, тобто для&nbsp; державних компаній, які постачають газ для населення.</p>
<p>Саме&nbsp; тому наша фракція&nbsp;&nbsp; наполягає на наступному. Без включення&nbsp; в порядок денних 5 ключових питань, які стосуються пенсійного забезпечення, зняття&nbsp; 15 відсотків податку на пенсії, зняття того тягаря, який висить на Пенсійному фонді у вигляді&nbsp; 50 мільярдів гривень, наша фракція&nbsp; не буде голосувати за порядок денний до тих пір, поки&nbsp; не будуть включені всі інші питання, які чомусь дивним чином&nbsp; вночі, я звертаюсь до вас, пане Голово, &nbsp;були зняти з порядку денного. Ці питання будуть обговорені на спільній робочій групі профспілок, уряду і парламенту…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>СОБОЛЄВ&nbsp; С.В. І ми вимагаємо, щоб ці питання&nbsp; появились в порядку денному вже зараз для того, щоб відповідні комітети, уряд, профспілки і&nbsp; народні депутати мали можливість всі ці питання розглянути, саме тому, ми просимо вас, щоб ці питання стояли в порядку денному.</p>
<p>Стосовно контракту. Я хотів би&nbsp; знову звернутися до па&nbsp; Тетерука особисто: саме&nbsp; завдяки контракту, який був підтриманий двома третинами "Народного фронту", всі, які&nbsp; були членами "Батьківщини", але чомусь&nbsp; не витримали фронт, який треба було далі тримати, цей контракт і дозволяє звертатися в міжнародний арбітраж і перемагати, що вже доведено не раз, саме завдяки цьому контракту Україна має можливість&nbsp; відсудити 5 мільярдів за попередні роки, встановити ціну&nbsp; на газ 240 доларів в другому кварталі, близько 190 доларів в третьому кварталі, і саме це&nbsp; дає можливість на сьогодні на рівних розмовляти з Путіним агресором, і&nbsp; з російським&nbsp; РАО "Газпромом".</p>
<p>Дякую за увагу!&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Декілька слів, шановні колеги, декілька слів. Насправді проекти законів, нічого не зникає вночі і я думаю, що&nbsp; з цим&nbsp; потрібно вже зупинитись. Вчора була група, яка працювала – це були народні депутати, керівники фракцій спільно з лідерами профспілок. Де визначились, що ці п'ять законів сьогодні і завтра будуть вивчені, щоб и фракції їх почитали, їх ніхто в очі не бачив, вибачте, а&nbsp; тільки номери чули, і тоді буде зрозуміло, щоби ці закони кожна фракція відпрацює свою позицію&nbsp; з цього приводу. Якщо ми хочемо&nbsp;&nbsp; провалити ці закони,&nbsp; то їх можна ставити коли завгодно,&nbsp; а якщо хочемо прийняти, то треба, щоби всі сформували свою позицію. Тому вони не зникли, а ми домовились, що завтра в другій половині дня вже буде по ним&nbsp; висловлена&nbsp; позиція всіх фракцій і тоді будемо голосувати&nbsp; їх в порядок денний, можливо в четвер. Дякую.</p>
<p>Будь ласка, Олег Ляшко.</p>
<p>&nbsp;</p>
<p>10:33:48</p>
<p>ЛЯШКО О.В.&nbsp;&nbsp;&nbsp;&nbsp;</p>
<p>Олег&nbsp; Ляшко,&nbsp; Радикальна партія. Шановні громадяни України, шановні колеги народні депутати! Минулого тижня в&nbsp; Україні трапилась історія, яка&nbsp;&nbsp;&nbsp; дискредитує українську владу, українські правоохоронні органи, український парламент - це втеча народного депутата України Сергія Клюєва. Верховна Рада проголосувала надання згоди на притягнення до кримінальної відповідальності Клюєва, коли це питання розглядалося в залі парламенту, депутати від різних фракцій вимагали від представника Генеральної прокуратури внести подання на затримання і арешт Клюєва. Ми, депутати від фракції Радикальної партії, від інших фракцій вимагали внести це подання. Генеральний прокурор України, з не обґрунтованих підстав, відмовився це зробити. Внаслідок цього народний депутат Клюєв утік і сьогодні переховується від слідства, і від суду. Факт втечи Клюєва це не випадковість. Клюєву дозволили втекти, Клюєву дали можливість втекти. Очевидно Клюєв заніс величезний чемодан грошей для того, щоб утекти, нехай би попробував хто-небудь втекти, якби за ним стежили.</p>
<p>Тому фракція Радикальної партії ініціює питання про відставку Генерального прокурора України Віктора Шокіна, через злочинну бездіяльність якого втік Віктор, Сергій Клюєв. Проект Постанови нами підготовлений. Станом на цю хвилину зібрано 38 підписів народних депутатів України від фракції Радикальної партії, від "Самопомочі", від групи "УКРОП", від цілої групи позафракційних народних депутатів, від ряду депутатів від групи "УДАР".</p>
<p>Я звертаюся до колег по парламенту, підтримати проект постанови для розгляду питання про відставку Генерального прокурора, треба 150 голосів. Я звертаюсь до вас, не ховайте голову в пісок, не уникайте відповідальності. Прошу підписатися під проектом постанови і розглянути питання про відставку Генерального прокурора. Це ганьба, це дискредитація української влади, українського Президента, українського парламенту, коли досі, через півтора роки після вбивства людей на Майдані, досі ніхто не стоїть. Бойко, який 500 мільйонів доларів украв на вишках нафтогазових, сьогодні виходить, нам лекції читає про Сомалі. Хоча ви перетворили Україну в поле бою, де путінська орда сьогодні вбиває мільйони українських громадян.</p>
<p>І саме тому сьогодні в дві години ночі я вийшов з кабінету Президента України, де в нас була зустріч за участю Прем'єр-міністра, секретаря Ради нацбезпеки, Президента України і керівника секретаріату. Я вимагав від Президента внесення подання на звільнення Шокіна з посади Генпрокурора, я вимагав від Президента, щоб він дав доручення Генеральному прокурору внести подання до зали Верховної Ради…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ЛЯШКО О.В. ... внести подання до зали Верховної Ради на зняття депутатської недоторканності, затримання і арешт народних депутатів Бойка і Льовочкіна, які розв'язали&nbsp; разом з Януковичем війну на Донбасі, які будували банду Януковича. Я сподіваюсь, що Президент України почув наші вимоги. Крім того, що стосується відставки Наливайченка, аргументи висловлені Президентом, фракцією Радикальної партії, мене як лідера, не переконали, тому наша фракція за відставку Наливайченка, голосувати не буде. Хоча водночас ми розуміємо, що це право Президента як Верховного Головнокомандувача, розставляти, призначати, чи звільняти кадри, тут ми розуміємо, що це право Президента, але на звільнення Голови СБУ мають бути підстави.</p>
<p>І, нарешті, останнє, я звертаюсь до вас депутати коаліції, шановні колеги,&nbsp; "Блок Петра Порошенка", "Народний фронт", "Самопоміч", колеги, Радикальна партія і "Батьківщина" люди добрі, протріть очі, ви не бачите, що відбувається, ви не бачите як злодійська регіоналівська гідра піднімає голову? Ви не бачите як вони хвости розпушили? Ви знаєте, чому вони це роблять? Ви знаєте чому ця сволота повилазила із ущелья? Тому що ми з вами нічого не робимо, тому що ми їм дали можливість пройти до парламенту, заховатися за депутатською недоторканністю, ми даємо можливість тікати їхнім представникам, ми проголосували Закон "Про заочне судочинство" чому цей закон не працює? Чому жоден ні Янукович, ні Клюєв, ні Азаров, ні Богатирьова не засуджені по цьому закону? І я звертаюсь до уряду, до Прем'єра Яценюка…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте!</p>
<p>&nbsp;</p>
<p>ЛЯШКО О.В.&nbsp; … я вимагаю, Арсеній, негайно і радикальної зміни економічної політики держави. Розгляд соціальних питань, індексація зарплат і пенсій, підвищення рівня життя громадян. Інакше втратимо країну і буде реванш банди Януковича і це громадянська війна, це розкол країни. Наше завдання з вами – цього не допустити. Наше завдання – зупинити цю банду. Якщо ви відчуваєте...</p>
<p>&nbsp;</p>
<p>ГОЛОВУЮЧИЙ. Завершуйте, 10 секунд.</p>
<p>&nbsp;</p>
<p>ЛЯШКО О.В. ... відповідальність перед країною...</p>
<p>&nbsp;</p>
<p>ГОЛОВУЮЧИЙ. Десять секунд.</p>
<p>&nbsp;</p>
<p>ЛЯШКО О.В. Двадцять. Якщо ви відчуваєте свою відповідальність перед країною, я звертаюсь до вас, браття і сестри, в об'єднанні наша сила, в єдності наша сила! Ніякі...</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, прошу всіх займайте свої місця, переходимо до роботи. Всі три попередні виступаючі перебрали на одну хвилину регламент, на 3 хвилини.</p>
<p>Шановні колеги, займайте місця. У нас є сформовані пропозиції для включення до порядку денного: 51 проект закону, 51. Мої консультації із фракціями коаліції визначили пропозицію керівників фракцій, деяких керівників&nbsp; фракцій, про те, щоби внести на голосування весь 51 закон для включення до порядку денного. Таким чином ми розкриємо можливості роботи в комітетах і визначення, що робити з тими проектами законів. Тому цю пропозицію лідерів фракцій коаліції я поставлю зараз на голосування.</p>
<p>І далі ми перейдемо до двох питань, ми заслухаємо звіт про Державний бюджет України за 2015 рік... за 2014 рік. І головне важливе питання – це основні напрямки бюджетної політики на 2016 рік, надзвичайно важливий рамочний документ.</p>
<p>Тому, шановні колеги, будь ласка, я прошу зайняти свої місця, будь ласка, займаємо свої місця. Підготуватися до голосування. Будь ласка,&nbsp; всі підготуйтесь до голосування. Роздано за результатами&nbsp; Погоджувальної ради 51 проект закону, який розданий, порядку денного. І я зараз поставлю на голосування, щоб включити їх до порядку&nbsp; денного сесії. Наголошую на цьому.</p>
<p>Всі рішення, які будуть додаткові, ми будемо додатково їх теж включати. Будь ласка,&nbsp; шановні колеги, займіть свої місця і будемо зараз голосувати за включення до порядку денного те, що було узгоджено станом на даний момент. Будь ласка,&nbsp; шановні колеги.</p>
<p>Готові голосувати? Готові? Будь ласка,&nbsp; прошу голосувати за включення до порядку денного питань, які роздані, які узгоджені&nbsp; за результатами засідання Погоджувальної ради. Прошу голосувати. Прошу підтримати. За включення до порядку денного сесії. 51 закон. Якщо ми зараз підемо кожен і півдня будем тільки цим займатися, щоби&nbsp; комітети могли розпочати роботу… Будь ласка,&nbsp; прошу підтримати включення до порядку денного сесії. Прошу підтримати.&nbsp; Прошу голосувати, колеги. Голосуєм, колеги. Голосуєм. Прошу голосувати.</p>
<p>&nbsp;</p>
<p>10:43:03</p>
<p>За-214</p>
<p>Будь ласка, ще раз підготуйтесь, шановні колеги. <i>(Шум у залі) </i>&nbsp;Будь ласка,&nbsp; ще раз сконцентруйтесь і ще раз голосуємо. За включення до порядку денного сесії проектів законів. Наголошую,&nbsp; 51 закон. Якщо ми зараз підемо по кожному закону окремо, ми витратимо день на це.&nbsp; Будь ласка,&nbsp; включення до порядку денного сесії. Прошу підтримати всі фракції і групи. Прошу підтримати, колеги. Прошу голосувати.</p>
<p>Прошу підтримати.&nbsp; Прошу голосувати.</p>
<p>&nbsp;</p>
<p>10:43:47</p>
<p>За-215.</p>
<p>215. Немає. Не прийнято. <i>(Шум у залі) </i></p>
<p>Будь ласка,&nbsp; "Батьківщина"&nbsp; хвилину. Хвилину – "Батьківщина".&nbsp; Соболєв.</p>
<p>&nbsp;</p>
<p>10:43:58</p>
<p>СОБОЛЄВ С.В.</p>
<p>Шановний Володимире Борисовичу! Соболєв, фракція "Батьківщина". Ми підтримуємо включення 51 закону, тим більш, серед них є і наші законопроекти. Але ми просимо 4 законопроекти, які ще вчора фігурували в порядку денному, це ж включення в порядок, щоб комітети почали їх розглядати, це номери: 2682, 2698, 2705 і 2883, це по індексації, це по пенсіях і це дасть можливість уряду обрахувати все це і подати пропозицію парламенту, як далі голосувати. Тим більше, виступали від Радикальної фракції, від інших фракцій, підтримали ці всі пропозиції.</p>
<p>Тому прохання велике, щоб ці законопроекти так само були включені тільки в порядок денний сесії.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Хочу прокоментувати те, що вчора ми розпочали над ними роботу за пропозиціями і проханням фракцій ознайомитись з цими проектами законів, всі фракції про це наголосили. Тому давайте зараз не будемо створювати тут нештучних перешкод.</p>
<p>Будь ласка, Олег Ляшко хвилину, від коаліції.</p>
<p>&nbsp;</p>
<p>10:45:30</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги народні депутати, велике в мене прохання, давайте ми проголосуємо законопроекти за включення до порядку денного, там цілий ряд надзвичайно важливих соціальних законопроектів спрямованих на підвищення рівня життя українських громадян, на індексацію зарплат і пенсій, на зниження тарифів, на обороноздатність країни. Це вкрай важливі закони. На контроль за ринком газу, зокрема законопроект мій і Юрія Чижмаря, щоб контролювати якість газу, скільки його подають, щоб не платити за повітря, а за реальний газ. Тобто це ті закони, які сьогодні від нас чекають українські громадяни.</p>
<p>Я звертаюся до колег проголосувати, підтримати. Володимире Борисовичу, ставте на голосування.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Вношу пропозицію від коаліції, ту, що оголосив Олег Ляшко, щодо включення до порядку денного законів, які визначені за рішенням Погоджувальної ради і ради коаліції.</p>
<p>Прошу голосувати, шановні колеги, за включення до порядку денного. Прошу голосувати, голосуємо, колеги. прошу голосувати, голосуємо, колеги. Включення в порядок денної сесії.</p>
<p>&nbsp;</p>
<p>10:46:30</p>
<p>За-218</p>
<p>218, рішення не прийнято.</p>
<p>Будь ласка, Долженков, хвилина.</p>
<p>&nbsp;</p>
<p>10:46:40</p>
<p>ДОЛЖЕНКОВ О.В.</p>
<p>Дякую, шановний Володимире Борисовичу, громадяни України. На жаль, те, що зараз відбувається, – це дійсно обличчя цього парламенту, який постійно включає до порядку денного ті законопроекти, які дуже хочуть представники коаліції. Вони говорять про те, що це лише включення законопроекту до порядку денного. Але що стосується тих законопроектів, які були зареєстровані набагато раніше представниками "Опозиційного блоку", які спрямовані на мирне вирішення конфлікту, які спрямовані на поліпшення соціального забезпечення громадян, ці законодавці ініціативи взагалі ігноруються.</p>
<p>Я прошу, шановні колеги, при включенні до порядку денного законопроектів не голосувати пакетом. Це грубе порушення Регламенту. Дотримуватися Регламенту не словами, а справами. Будь ласка, не порушуйте Регламент.</p>
<p>&nbsp;</p>
<p>ГОЛОВУЮЧИЙ. Дякую. Треба працювати, а не порушувати Регламент. Я абсолютно погоджуюся. Колеги, ще раз наголошую: ці 4 законопроекти, які щойно були оголошені "Батьківщиною", – це ті закони, які зараз опрацьовуються от у даний момент у стінах парламенту всіма фракціями. І це було вчора узгоджене рішення на зустрічі, нараді з профспілками. Сьогодні ви його міняєте. Я думаю, що це не зовсім коректно, не зовсім правильно.</p>
<p>Тому я ще раз, колеги, я ще раз поставлю на голосування питання за пропозицію щодо включення всіх 51 проекту рішення в порядок денний сесії. Після того є інші пропозиції, давайте їх опрацюємо і після перерви або у вечірньому засіданні розглянемо ще раз узгоджені пропозиції. Якщо ні, зараз підемо далі працювати без включення до порядку денного питань взагалі.</p>
<p>Тому, будь ласка, колеги, сконцентруйтесь. Тут є всі законопроекти, які вчора були узгоджені на Погоджувальній раді. Тому, будь ласка, сконцентруйтесь, і будемо голосувати. Готові? Колеги, прошу депутатів зайняти свої місця. Включення в порядок денний проектів законів для опрацювання їх комітетами, які були узгоджені за результатами засідання Погоджувальної ради, які включають пропозиції всіх фракцій, в тому числі і які не входять до коаліції або груп.</p>
<p>Будь ласка, шановні колеги, прошу голосувати, прошу підтримати. Включення до порядку денного сесії. Будь ласка, колеги, прошу підтримати.</p>
<p>Голосуйте колеги.</p>
<p>&nbsp;</p>
<p>10:49:10</p>
<p>За-224</p>
<p>Відтепер ще раз, голосуємо ще раз. Пропозиція, включення до порядку денного, голосуємо. Прошу голосувати. Давайте навчіться працювати, а не розмовляти. Включення до порядку денного, прошу підтримати всіх колеги.</p>
<p>&nbsp;</p>
<p>10:49:29</p>
<p>За-227</p>
<p>Рішення прийнято.</p>
<p>Слухайте, ви знаєте перетворюєте в цирк те, що можна не перетворювати. Значить, ще раз наголошую на тому, є 51 закон, працюйте в комітетах висловлюйте свої позиції, давайте позитивні-негативні висновки. А займатися цим шулерством нікому не потрібно. Все, працюємо далі, шановні колеги.</p>
<p>Шановні колеги, у нас до порядку денного включене питання звіт про виконання Закону "Про Державний бюджет України". Я завтра на сайті парламенту оголошу, хто, як працював в комітетах на минулому тижні, який був комітетським, і тоді ми зразу подивимося, яке є бажання працювати, колеги.</p>
<p>Не уникайте роботи, я вас дуже прошу. Тому що от повиступати з трибуни, це знаєте, найкраще заняття.</p>
<p>Будь ласка, колеги, 4… 4 закони зараз опрацьовуються в групах, робочих групах, які ми з вами спільно створили. Буде по ним рішення, я його поставлю на голосування, що ви переживаєте?</p>
<p>Звіт про виконання Закону України "Про Державний бюджет". Шановні колеги, розгляд про виконання бюджету, Закону "Про Державний бюджет України" відбувається за процедурою повного обговорення статті 30 Регламенту.</p>
<p>Комітет відповідно профільний пропонує розгляд цього питання за наступною процедурою. Доповідь Міністра фінансів Наталії Яресько 5 хвилин, відповіді на запитання 3, співдоповідь комітету 3, відповідь на запитання до 2 хвилин, співдоповідь голови Рахункової палати 5 хвилин, відповідь на запитання до 3 хвилин і виступи від депутатських фракцій і груп, народних депутатів 24 хвилини. Тобто 3 хвилини на кожен виступ.</p>
<p>Заключне слово Міністра фінансів України до 2 хвилин, якщо буде необхідність якимось чином надати ще більше слова, я надам, тут немає питань. Але я думаю, що це може бути прийнятна абсолютно процедура розгляду.</p>
<p>Немає заперечень? Будь ласка, за відповідним поданням комітету розпочинаємо розгляд цього питання.</p>
<p>Будь ласка, на трибуну запрошується Міністр фінансів України Наталія Яресько. Будь ласка.</p>
<p>&nbsp;</p>
<p>10:52:06</p>
<p>ЯРЕСЬКО Н.</p>
<p>Шановний Володимире Борисовичу! Шановні народні депутати! Уряд представляє вам Звіт "Про виконання Державного бюджету в 2014 році".</p>
<p>Найголовніше, що потрібно доповісти за 2014 рік – уряд забезпечив виконання та фінансування всіх гарантованих державою соціальних&nbsp; та&nbsp; фінансових&nbsp; зобов'язань, забезпечення збільшення фінансування&nbsp; оборони та безпеки, виконання всіх&nbsp; зовнішніх і&nbsp; внутрішніх зобов'язань по державному боргу і, вдумайтесь, це все&nbsp; під час нелегальної анексії&nbsp; Криму, зовнішньої збройної агресії на Сході країни та&nbsp;&nbsp; торгівельних обмеженнях&nbsp; з боку Російської Федерації.</p>
<p>Так наведу&nbsp; тільки загальні параметри макроекономічної ситуації&nbsp; в 14-му році. Реальний ВВП&nbsp; на&nbsp; 14-й рік&nbsp; порівняно з 13-им роком зменшився на 6,8 відсотків, індекс промислової продукції&nbsp; –&nbsp; на 10,1 відсотків, в тому числі&nbsp; і в Донецькій області –&nbsp; на&nbsp; 31,5 відсотків, а у Луганській області –&nbsp;&nbsp; на&nbsp; 42 відсотки. Також на виконання бюджету вплинули девальваційні та інфляційні процеси. Середньозважений курс на міжбанківському&nbsp; ринку зріс майже&nbsp;&nbsp; у двічі, до&nbsp; 15,77 копійки за долар&nbsp; США станом на&nbsp; кінець 14-го року. Споживчі ціни зросли&nbsp; на&nbsp; 24,9 відсотків у вимірі до грудня&nbsp; попереднього року.&nbsp; Загострення політично та економічної&nbsp; ситуації, воєнні дії на сході&nbsp; країни обумовили&nbsp;&nbsp; необхідність проведення у березні секвестру&nbsp; бюджету, а у липні перерозподілу видатків на потреби&nbsp; оборони.</p>
<p>Щодо дохідної частини. Попри складну економічну ситуації&nbsp; у 14-му році надходження держбюджету зросли на&nbsp; 5,3 відсотків до&nbsp; 357,1 мільярд гривень, у тому числі до загального фонду&nbsp; держбюджету на&nbsp; 6,5 відсотків&nbsp; до&nbsp; 310,7 мільярдів гривень. Від запроваджених&nbsp; у&nbsp; 2014 році нових податків надійшло&nbsp; військового збору&nbsp; 2,5 мільярд гривень, оподаткування до доходів фізичних осіб у вигляді процентів – 2,1 мільярд гривень.&nbsp; Було відшкодовано ПДВ у сумі 50,2 мільярд гривень, з яких&nbsp; грошовими&nbsp; коштами 43,3 мільярд гривень, шляхом випуску ОВДП-ПДВ – 6,9 мільярд гривень.</p>
<p>Планові показники доходів&nbsp; держбюджету були невиконані майже по всіх надходженнях окрім податку на прибуток підприємств, трошки більше ніж 100 відсотків до плану, та акцизного податку&nbsp; з ввезених на територію України&nbsp; товарів, 101,6 відсотків до плану. Недовиконання планових показників доходів Загального фонду 11,3&nbsp; мільярди гривень або 3,5 відсотків.</p>
<p>Щодо видаткової політики, у 2014 році в умовах обмеженості бюджетних ресурсів урядом проводилася виважена політика видатків спрямована на підвищення обороноздатності держави, фінансування всіх соціальних&nbsp; виплат і допомог,&nbsp; а також проведення&nbsp; інших пріоритетних видатків&nbsp; в межах наявного бюджетного ресурсі та забезпечення жорсткої економії бюджетних коштів. У 2013 році розмір прожиткового мінімуму для&nbsp; всіх категорій мінімальної заробітної плати та посадового окладу утримано на рівні 2013 року. Утримання соціальних стандартів на&nbsp; одному&nbsp; рівні було продиктовано нагальною необхідністю збільшувати&nbsp; видатки на оборону, на 84,4 відсотки до 27,4 мільярди гривень, на&nbsp; громадський порядок, безпеку та&nbsp; судову владу на 13,9 відсотків до 44,6&nbsp; мільярда гривень, і на обслуговування&nbsp; боргу на 51,5 відсотків&nbsp; до 48 мільярдів&nbsp; гривень.</p>
<p>За іншими функціями, внаслідок постійно зростаючої&nbsp; потреби у видатках&nbsp; на оборону при обмеженості&nbsp; бюджетних ресурсів&nbsp; та жорсткої економії спостерігалося падіння проти 2013 року, або обсяги видатків були незначними. Дефіцит Державного бюджету&nbsp; України в 2014 році становив 78,1 мільярд гривень – 5 відсотків від ВВП, що на 10,6 мільярдів гривень&nbsp; менше планового, скорегованого відповідно до статті 16 та 24&nbsp; Закону про Державний бюджет на випуск ОВДП, на надання субвенцій з державного бюджету місцевим бюджетам та компенсації різниці в тарифах та неоформлення відшкодування податку на додану вартість.</p>
<p>У 2014 році було відновлено активну співпрацю з міжнародними фінансовими&nbsp; інституціями, надходження від зовнішніх запозичень за 2014 рік становило 95 мільярдів гривень. В тому числі: від Міжнародного валютного фонду 3 мільярди доларів з плаваючою ставкою менше 3-х відсотків, макрофінансова допомога від Європейського Союзу 1,4 мільярди євро з відсотковою ставкою 1,4 відсотки річних, Міжнародний банк реконструкцій та розвитку 1,3 мільярди доларів …</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ЯРЕСЬКО Н. З плаваючою ставкою LIBOR.</p>
<p>Випуск облігацій зовнішньої державної позики під гарантії США 1 мільярд доларів з відсотковою ставкою 1,8 відсотків річних. Здійснення запозичень для вирішення нагальних соціально-економічних питань та девальвація гривні призвели до зростання державного боргу з початку року майже вдвічі до 947 мільярдів гривень. Разом з цим, державний&nbsp; борг було отримано на рівні на 77,5 мільярдів гривень, менше від скорегованого граничного рівня закладеного в бюджет.</p>
<p>Підсумовуючи, ще раз хочу наголосити, що попри складну економічну, політичну ситуацію в країні, збройний конфлікт на Сході у 2014 році урядом були вжиті рішучі кроки щодо збалансування бюджету, його переорієнтації на потреби оборони з одночасним проведенням реформ у податковій та бюджетній сферах. Було забезпечено виконання соціальних зобов'язань, здійснені своєчасні виплати за борговими зобов'язаннями, налагоджено співпрацю з МВФ та іншими міжнародними інституціями, що дозволило забезпечити виконання державою своїх функцій та стабільне функціонування бюджетної сфери. При цьому було отримано&nbsp; дефіцит державного бюджету та державний борг в межах скорегованого граничного показника.</p>
<p>Звіт про виконання закону про держбюджет на 2014 рік було розглянуто на засіданні Комітету з питань бюджету Верховної Ради України. І за результатами розгляду були напрацьовані пропозиції щодо усунення недоліків при плануванні та виконанні бюджетних показників задля досягнення, які урядом вживатимуться відповідні заходи. Прошу схвалити проект Постанови Верховної Ради України про звіт, про виконання Закону України "Про Державний бюджет України на 2014 рік". Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, запишіться на запитання.</p>
<p>Пані міністр, ви можете… Запишіться на питання, виділяємо 5 хвилин на запитання і відповіді.</p>
<p>Народний депутат Ленський.</p>
<p>&nbsp;</p>
<p>10:59:24</p>
<p>ЛЕНСЬКИЙ О.О.</p>
<p>Прошу Ляшку передати слово.</p>
<p>&nbsp;</p>
<p>10:59:27</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановна пані міністр, у мене до вас питання. Скажіть, будь ласка, коли уряд внесе до парламенту законопроект про індексацію зарплат і пенсій для працівників бюджетної сфери, і для пенсіонерів? Адже сьогодні питання індексації доходів населення - це вкрай важливе питання. Доходи не індексуються кілька років. Ми розуміємо всі проблеми, які є в країні, ми розуміємо вкрай складну економічну ситуацію, але водночас ми вимагаємо від уряду вишукати можливості для того, щоб хоча б мінімально збільшити доходи громадян, для того, щоб люди побачили увагу держави, підтримку з боку держави і це є надзвичайно важливий крок, який чекає і українське суспільство, і український парламент. Це вкрай необхідне рішення.</p>
<p>І тому ми просимо вас поінформувати зараз чи є можливості для індексації зарплат і пенсій? Коли відбудеться ця індексація зарплат і пенсій, ваш прогноз на доходи поточного&nbsp; року, ваш прогноз на видатки, зокрема, на оборону?</p>
<p>&nbsp;</p>
<p>ЯРЕСЬКО Н. Дякую.</p>
<p>Перш за все я хочу вам сказати, що я також хочу збільшити індексацію якнайскоріше. Зараз в законі, який прийнятий Верховною Радою це робиться з 1 грудня. Якщо ми будемо в змозі прискорити, якщо будуть надходження, збільшення або зменшення видатків, то я з радістю подам Верховній Раді про прискорення&nbsp; індексації. Але, я прошу вас всіх зрозуміти, перше, що поки ми не скінчимо з реструктуризацією боргами у нас, на жаль, п'ять відсотків ВВП йде на платіж наших процентних ставок по цих заборгованостях. Тому, ми так тяжко працюємо над цієї реструктуризацією, тому що це один з цих можливостей, не багато з яких існує, щоб зменшити видаткову частину.</p>
<p>Одночасно, я вас прошу зрозуміти, що в цій Верховній Раді також прийнялося декілька законів з якими є збільшення видаткової частини і немає ресурсу заплатити за ці збільшення. Я нагадую вам, що закон, який був прийнятий по судовій реформі коштує реальних грошей, які не вкладені в бюджеті, тобто ми маємо вирішувати.</p>
<p>Одночасно, ви самі знаєте, що нещодавно подано десятьма структурами національної оборони і правоохорони країни по збільшенню бюджету їхніх в рамках 17, 7 мільярдів гривень. Тобто уряд зараз переглядає всі можливості, в тому числі на базі тих збільшення видатків і на&nbsp; базі того, що ми можемо зменшити, щоб прискорити тільки буде можливо, але не раніше від 1 грудня, це точно.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пані міністр.</p>
<p>Будь ласка, Єгор Соболєв, "Самопоміч".</p>
<p>&nbsp;</p>
<p>11:02:22</p>
<p>СОБОЛЄВ Є.В.</p>
<p>Прошу Тетяні Остріковій передати слово.</p>
<p>&nbsp;</p>
<p>&nbsp;ГОЛОВУЮЧИЙ. Тетяна Острікова, "Самопоміч", будь ласка.</p>
<p>&nbsp;</p>
<p>11:02:27</p>
<p>ОСТРІКОВА Т.Г.</p>
<p>Доброго дня! Шановна пані міністр, закінчується тестовий період функціонування системи електронного адміністрування ПДВ, тобто так званих ПДВ-рахунків. З 1.07, з 1 липня ця система або повинна запрацювати в реальному режимі з наповненням живими грошима, або давайте приймати рішення про відкладення запровадження цієї системи. Для цього ми просимо вас надати письмовий звіт з вашим підписом про те, що програмно-технічні комплекс готовий, що методологічні всі показники, формули відпрацьовані, що не треба більше ніяких змін в законодавство вносити, що це не призведе до колапсу економіки, що банківська система витримає вимивання 20 відсотків, які раніше крутилися в банківській системі, а тепер будуть в казначействі. Просимо вас надати письмовий звіт, як це було передбачено на раді коаліції 28 грудня, як міністра фінансів, а також звіт голови ДФС про готовність повну системи до запровадження. А якщо ні...</p>
<p>&nbsp;</p>
<p>&nbsp;ГОЛОВУЮЧИЙ. Будь ласка.</p>
<p>&nbsp;</p>
<p>11:03:37</p>
<p>ЯРЕСЬКО Н. Дякую.</p>
<p>Ми подамо як раз такий звіт. Але я можу вам обіцяти, що ми працюємо над останніми методологічними і програмічними&nbsp; проблемами. Я є уверена, що якщо ми зараз переглянемо остаточні проблеми, які існують, ми їх якось вирішимо якнайскоріше і ця система ніяк не буде впливати на зруйнування чи погіршення банківської системи.&nbsp; Вона буде працювати над тим, про що ми говоримо – збільшення надходження. В нас можливість збільшення надходження є тільки через боротьбу із такими податковими ямами, які... одна яма, яка закривається як раз цими електронними ПДВ із боротьбою на митниці з контрабандою. І це одинокі наші можливості, я вас прошу зрозуміти, що це електронне ПДВ – це перше дійсне закриття тої&nbsp; податкової ями, яке може нам принести збільшення надходження, але звіт ми подамо абсолютно.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Семен Семенченко.</p>
<p>&nbsp;</p>
<p>11:04:34</p>
<p>СЕМЕНЧЕНКО С.І.</p>
<p>Олегу Березюку передать прошу.</p>
<p>&nbsp;</p>
<p>ГОЛОВУЮЧИЙ. Олег Березюк, "Самопоміч".</p>
<p>&nbsp;</p>
<p>11:04:38</p>
<p>БЕРЕЗЮК О.Р.</p>
<p>Вельмишановна пані міністр, дуже дякуємо вам за сумлінну і віддану працю. Але є запитання по ситуації.</p>
<p>Сьогодні зарплати вчителям і лікарям, які нараховуються в регіонах, нараховуються з врахуванням індексу інфляції. І ви це знаєте. Внаслідок цього… Але в бюджеті цього не закладено. Внаслідок цього у містах і селах країни відбувається дефіцит бюджету зарплат вчителів і медиків. Одним словом, працівників державної сфери.</p>
<p>Які дії Міністерства фінансів будуть до кінця року для того, щоб покрити цей дефіцит? Поки що ми отримуємо від ваших працівників відповіді,&nbsp; що це перекладається на місцеві бюджети. Це зовсім неправильно.</p>
<p>&nbsp;</p>
<p>ЯРЕСЬКО Н. Попрошу Романа Качура.</p>
<p>Не чути, Роман.</p>
<p>&nbsp;</p>
<p>ГОЛОВУЮЧИЙ. Роман Качур, будь ласка.</p>
<p>&nbsp;</p>
<p>11:05:41</p>
<p>КАЧУР Р.П.&nbsp;</p>
<p>Чути? В Законі про бюджет передбачено, що індексація здійснюється за особливим порядком.&nbsp; На сьогоднішній день такий порядок, проект такого порядку розроблений Міністерством соціальної політики і готується до розгляду на Кабінеті Міністрів. До прийняття спеціального порядку місцеві бюджети можуть здійснювати таку індексацію в межах власних коштів і фінансувати їх. <i>(Шум у залі) </i></p>
<p>&nbsp;</p>
<p>ЯРЕСЬКО Н. Я вам пригадаю… Вибачте, я вам пригадаю, що… <i>(Шум у залі) </i>Я вам відповідаю. Пані Кужель! Я вам відповідаю. Місцеві бюджети мають на сьогоднішній день за 5 місяців цього року 35 більше, ніж запланованих доходів. Я вибачаюсь.</p>
<p>&nbsp;</p>
<p>ГОЛОВУЮЧИЙ. Дякую, пані міністр.</p>
<p>Колеги, хочу нагадати питання. Ми обговорюємо питання звіту бюджету 2014 року. Дякую. Прошу, займайте своє місце, час на запитання вичерпано.</p>
<p>Василь Амельченко, перший заступник голови профільного комітету.</p>
<p>&nbsp;</p>
<p>11:06:35</p>
<p>АМЕЛЬЧЕНКО В.В.</p>
<p>Василь Амельченко, Радикальна Партія Олега Ляшка.</p>
<p>Шановні українці! Шановний головуючий! Шановні народні депутати! Комітет з питань бюджету на своєму засіданні 20 травня за участю представників Рахункової палати та Міністерства фінансів розглянув урядовий звіт про виконання Закону "Про Державний бюджет на 2014 рік" а відповідні висновки Рахункової палати.</p>
<p>За наслідками опрацювання комітетом звернуто увагу на те, що несприятливий економічний стан та погіршення ситуації на грошово-кредитному ринку негативно вплинули на виконання Державного бюджету.</p>
<p>У зв'язку з чим, протягом звітного періоду, прийнято 11 законів про зміни до Державного бюджету, якими значно зменшено було планові показники. Одна, навіть з урахуванням зменшення плану доходів, недоотримано 11 мільярдів гривень надходжень загального фонду Державного бюджету.</p>
<p>Станом на 1 січня цього року цього року податковий борг перед Державним бюджетом становив майже 21 мільярд гривень і зріст у 2 рази протягом минулого року, при цьому понад 3 мільярда гривень податкового боргу було списано. Тому одним з першочергових завдань уряду має стати активізація роботи щодо скорочення податкового боргу з посиленням контролю за поверненням розстрочених і відстрочених сум та обмеженням щорічних списань податкової заборгованості.</p>
<p>За підсумками виконання Державного бюджету дефіцит становив майже 5 відсотків ВВП. Від приватизації державного майна до Державного бюджету надійшло лише 500 тисяч гривень або менше 3 відсотків затвердженого показника, зазначено було компенсована відповідними збільшеннями державних запозичень. В наслідок девальвації гривні та переважно боргового фінансування дефіциту Державного бюджету за минулий рік відбулось стрімке зростання боргу, загальний обсяг державного і гарантованого державного боргу становив більше 1 трильйона гривень або 70 відсотків ВВП при встановленому Бюджетним кодексом граничному рівні 60 відсотків.</p>
<p>Тому, керуючись вимоги статті 18 цього кодексу, уряд має подати до Верховної Ради план заходів з приведення загального обсягу боргу до встановлених вимог, а також затвердити стратегію управління державним боргом.</p>
<p>Коротко щодо видатків. За загальним фондом в проведеному обсязі менше призначень на 13 мільярдів гривень, при цьому захищеність статті виконані майже в повному обсязі. Я прошу завершити, Володимир Борисович. Зокрема, Пенсійному фонду спрямовано кошти в обсязі, що забезпечує виплату пенсій до чинного…</p>
<p>&nbsp;</p>
<p>ГОЛОВУЮЧИЙ. Будь ласка, хвилину, завершуйте.</p>
<p>&nbsp;</p>
<p>АМЕЛЬЧЕНКО В.В. Так.</p>
<p>Зважаючи на значні обсяги видатків силовим структурам в 2014-2015 &nbsp;роках потрібно забезпечити дієвий контроль за цільовим та ефективним використанням коштів. В умовах обмеженості бюджетних коштів продовжувала зростати дебіторська заборгованість за видатками державного бюджету. Крім того, по загальному фонду зросла прострочена кредиторська заборгованість. Тому для врегулювання цих питань уряду належить вжити заходів щодо погашення бюджетних заборгованостей, посиливши контроль за дотриманням фінансової дисципліни розпорядниками бюджетних коштів. Не допускати розширення випадків здійснення попередньої оплати та розглянути можливість скорочення строків авансових платежів.</p>
<p>У процесі опрацювання урядового звіту з урахуванням висновків Рахункової палати, Комітетом з питань бюджету…</p>
<p>&nbsp;</p>
<p><a name=_GoBack></a>ГОЛОВУЮЧИЙ. 30 секунд, завершуйте.</p>
<p>&nbsp;</p>
<p>АМЕЛЬЧЕНКО В.В.… підготовлено новий проект постанови щодо звіту за номером 2514. На відміну від урядового цим проектом постанови передбачено не лише затвердити сьогодні звіт Кабінету Міністрів, а і надати доручення уряду щодо врегулювання наявних проблем та поліпшення управління бюджетними коштами. Таким чином прошу підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, запитання. Василь Васильович, залишайтесь на трибуні, будуть запитання до вас.</p>
<p>Будь ласка, 5 хвилин на запитання. Запишіться, будь ласка.</p>
<p>Іван Кириленко, "Батьківщина". Будь ласка, Іван Григорович.</p>
<p>Вадим Івченко.</p>
<p>&nbsp;</p>
<p>11:11:49</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні міністр фінансів! Шановний заступник голови комітету! Скажіть, будь ласка, ми на аграрному комітеті розглядали питання зловживань, зокрема, державна продовольственно-зернової корпорації, зокрема, Укрспирту. На сьогоднішній день є неповернення валютної виручки, наприклад, 132 мільйони доларів, 2 мільярда гривень. Скажіть, будь ласка, в звіті про виконання бюджету 2014 року враховані недоотримання коштів державного бюджету у розмірі 2 мільярда? І, взагалі, чи розглядалися питання стосовно того, що підняв пан Гордієнко, стосовно зловживань на 7 мільярдів і недоотримання бюджетом України саме цих коштів? Я хочу отримувати пряму відповідь, тому що прямі кошти потрачені 132 мільйони з рахунку Державна продовольствено-зернової корпорації і не повернуті в Україну. Дякую.</p>
<p>&nbsp;</p>
<p>11:12:50</p>
<p>ЯРЕСЬКО Н. В прямій відповіді "ні", вони не враховані, вони не є частиною бюджету.</p>
<p>&nbsp;</p>
<p>11:12:59</p>
<p>АМЕЛЬЧЕНКО В.В.</p>
<p>Шановні&nbsp; колеги! Шановні депутати! Мало того, я ще скажу, що у нас сьогодні існує залишок неповернутих місцевих бюджетів по середньострокових позиках за минулі роки майже 9 мільярдів. Я розумію… У зв'язку з провадженням у 15-му році нової системи міжбюджетних відносин потребує питання врегулювання теж заборгованості.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Михайло Папієв.</p>
<p>&nbsp;</p>
<p>11:13:25</p>
<p>ПАПІЄВ М.М.</p>
<p>Дякую. Прошу передати слово депутату Долженкову.</p>
<p>&nbsp;</p>
<p>ГОЛОВУЮЧИЙ. Народний депутат Долженков.</p>
<p>&nbsp;</p>
<p>11:13:30</p>
<p>ДОЛЖЕНКОВ О.В.</p>
<p>Спасибо. У меня вопрос совместно, как к министру финансов госпоже Наталье, больше, наверное, к вам он адресован.</p>
<p>Вы выступили с отчетом о выполнении Государственного бюджета на 2014 год. Я анализировал этот отчет исходя из официальных данных Госказначейства.</p>
<p>Хочу сказать о том, что отведение о законодательной инициативы представителей коалиции, в частности вашего правительства о налогообложении пенсий Государственный бюджет получил 5,5 миллионов гривен, целых.</p>
<p>У меня вопрос. Будете ли вы отменять этот антисоциальный налог?</p>
<p>И второй вопрос. Вы говорите о недостатке средств. Две недели тому назад в зале Верховной Рады был проголосован законопроект, который освобождает нерезидентов держателей внешнего государственного займа от налогообложения по налогу на прибыль, это 2 с половиной миллиарда гривен.</p>
<p>Я выступал с трибуны. Вы сейчас говорите о дефиците денежных средств, вы сами иностранных инвесторов освободили, а денег нет.</p>
<p>По пенсионерам, пожалуйста, ответьте.</p>
<p>&nbsp;</p>
<p>11:14:37</p>
<p>ЯРЕСЬКО Н.</p>
<p>По пенсіонерам. Ні, ми не маємо намір змінити це. Пенсії, які були змінені, це в першому числі, це спец-пенсії, і всі зміни, які ми робили в пенсійній політиці – це покращення справедливості для народу в цілому. Це не були фіскальні зміни так, як ви говорите. Ви праві, не для фіскальної потреби, але для справедливості в системі зняли і зменшили спец-пенсії.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги. Абудуллін, "Батьківщина".</p>
<p>&nbsp;</p>
<p>11:15:08</p>
<p>АБДУЛЛІН О.Р.</p>
<p>Прошу передати слово Власенко.</p>
<p>&nbsp;</p>
<p>11:15:15</p>
<p>ВЛАСЕНКО С.В.</p>
<p>Сергій Власенко, фракція "Батьківщина".</p>
<p>Ну, по-перше, фракція "Батьківщина" обурена таким регламентом розгляду питання звіту щодо виконання Державного бюджету, тому&nbsp; що торохтіння Міністра фінансів впродовж &nbsp;5 хвилин нічого не означає, так само, як і 3 хвилини відповіді заступника голови комітету. Але в нас є конкретне питання.</p>
<p>Є не враховані кошти Державного бюджету, які бюджет отримав. Це кошти від продажу ліцензії на 3G. Це величезні кошти, яким чином, вони будуть обраховані в&nbsp; державному бюджет і куди вони будуть використані.&nbsp; Дякую.</p>
<p>&nbsp;</p>
<p>11:15:55</p>
<p>АМЕЛЬЧЕНКО В.В.</p>
<p>Шановні колеги, я нагадаю вам, що ми&nbsp; розглядаємо звіт за 2014 рік, а 3G- ліцензію ми продавали в 2015 році, в поточному році.&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, ми розглядаємо відповідно до Регламенту, який подав профільний комітет.</p>
<p>&nbsp;</p>
<p>11:16:09</p>
<p>АМЕЛЬЧЕНКО В.В.</p>
<p>А щодо Пенсійного фонду,&nbsp; у нас є зауваження бюджетного комітету, сьогодні, на жаль, народжується заборгованість Пенсійного фонду за позиками з Єдиного казначейського&nbsp; рахунку і на кінець року вона становила&nbsp; більше 50 мільярдів гривень, і вирішення такої проблеми потребує системного розв'язання, збалансування бюджету Пенсійного фонду. І я думаю, що і це є доручення уряду збалансувати це питання.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Сергій Соболєв,&nbsp; "Батьківщина".</p>
<p>&nbsp;</p>
<p>11:16:37</p>
<p>СОБОЛЄВ С.В.</p>
<p>Шановний доповідач і шановна&nbsp; міністр фінансів! Яка ваша позиція по 50-ти мільярдній&nbsp; заборгованості Пенсійного фонду казначейству, тобто яким чином, ви вважаєте, треба вирішити це питання? Бо виникає якийсь абсурд: навіть якщо Пенсійний фонд почне заробляти ці кошти, фактично вони будуть всі йти на погашення цієї 50-мільярдної заборгованості, яка накопичувалась і ми це розуміємо, роками.</p>
<p>І друге питання, чи не переглянули ви свою позицію стосовно 15 відсотків оподаткування&nbsp; пенсій працюючим пенсіонерам, чи&nbsp; не варто це замінити все-таки принаймні мінімальним підняттям оподаткування&nbsp; дивідендів, які на жаль всі стараються показати,&nbsp; не показуючи реальну зарплату.&nbsp; Дякую.&nbsp;</p>
<p>&nbsp;</p>
<p>11:17:35</p>
<p>ЯРЕСЬКО Н.</p>
<p>Дякую. В цілому Міністерство фінансів разом із фракціями коаліції, разом із членами&nbsp; найбільш важливих комітетів опрацьовує зараз податкову реформу в цілому, переглядати цілу схему&nbsp; наших податків. В тому числі і податки,&nbsp; і на пасивний дохід, і в тому числі взагалі систему ЄСВ&nbsp; - єдиного соціального внеску. І в цілому як ми зараз можемо не&nbsp; збільшити тиск на бізнес і на громадян, які працюють, і&nbsp; платять свої податки законно, але&nbsp; зменшити тіньову економіку і примусити, і заохотити всіх брати участь в податковій системі, яка в нас є. Тобто я зараз не готова казати, чи я готова змінити дивіденди чи ні, тому що ми дивимось на це в цілому комплектом.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>11:18:32</p>
<p>АМЕЛЬЧЕНКО В.В. Я сподіваюсь, що всі ці пропозиції, що стосуються балансу Пенсійного фонду, комітетом будуть розглянуті і, я сподіваюсь, ми відповідне рішення в сесійній залі приймемо.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, займайте своє місце, час вичерпано.</p>
<p>Запрошую до слова голову Рахункової палати України Романа Миколайовича Магуту, регламент 5 хвилин.</p>
<p>&nbsp;</p>
<p>11:19:04</p>
<p>МАГУТА Р.М.</p>
<p>Шановний Володимире Борисовичу, шановні народні депутати, члени уряду, запрошені! Рахункова палата, згідно чинного законодавства, здійснила аналіз виконання Закону "Про Державний бюджет України на 2014 рік". Виконання державного бюджету у 2014 році відбувалося у надзвичайно складних економічних умовах, зумовлених як військовими діями на Сході країни так і суттєвим погіршенням умов зовнішньої торгівлі та скороченням інвестиційних і кредитних ресурсів.</p>
<p>Торік фактичне зниження реального валового внутрішнього продукту виявилося на 2,3 рази більше ніж прогнозований показник, врахований у розрахунках бюджету. Зазначена стала основним чинником того, що до державного бюджету у 2014 році не надійшло запланованих доходів на суму 21 мільярд гривень. При цьому, за результатами контрольних заходів щодо справляння акцизного податку з тютюну, тютюнових виробів, плата за користування надрами, сплати податків підприємством і спиртової галузі, Рахункова палата надала пропозиції із збільшенням доходів державного бюджету, частину з яких вже реалізовано. Зокрема, внаслідок збільшення ставки акцизного податку на сигарету без фільтру додаткові надходження становитимуть понад півмільярда гривень в розрахунку на рік.</p>
<p>Торік, за ініціативою уряду, відновлено практику 2004 і 2010 років стосовно погашення бюджетної заборгованості з відшкодування податку на додану вартість за рахунок оформлення її облігаціями внутрішньої державної позики. Проте як зазначила Рахункова плата у висновку щодо виконання державного бюджету за перше півріччя 2014 року погашення в такий спосіб бюджетної заборгованості з відшкодування податку на додану вартість привело лише до тимчасового зменшення її обсягів.</p>
<p>На кінець 2014 року залишки&nbsp; не відшкодованого платникам податку на додану вартість перевищували показник на початок року з 1,9 рази. Зазначене в черговий раз продемонструвало неможливість забезпечення своєчасного відшкодування платниками податку на додану вартість без реформування порядку його адміністрування.</p>
<p>Державний бюджет в 2014 році виконувався в умовах ініційованих урядом заходів з економного використання бюджетних коштів і зменшення обсягу видатків державного бюджету. Переважна частина видатків державного бюджету спрямовувалася на обслуговування державного боргу, оборону і соціальні виплати. Видатки на покриття дефіциту Пенсійного фонду порівняно з 2013 роком зменшились, однак загальний обсяг залученого з єдиного казначейського рахунку коштів на покриття тимчасових касових розривів перевищив 50 мільярдів гривень.</p>
<p>Необхідність фінансування дефіциту державного бюджету, погашення державного боргу, підтримки діяльності національної акціонерної компанії "Нафтогаз України", фонду гарантування вкладів фізичних осіб, банків, відшкодування сум податку на додану вартість потребували значних фінансових ресурсів, що зумовило здійснення державних запозичень.</p>
<p>Державні запозичення той рік становили майже половину всіх надходжень до державного бюджету. Очікування уряду щодо надходження до державного бюджету в 2014 році 17 мільярдів гривень від приватизації державного майна не виправдалося. Про що Рахункова палата зазначала ще у висновку виконання державного бюджету за перше півріччя 2014 року.</p>
<p>В кінці року за ініціативою уряду плановий показник зменшено до суми фактичних надходжень пів мільярда гривень з відповідним збільшенням державних запозичень. Висока ймовірність повторення такого і в поточному році.</p>
<p>За 2014 рік державний борг збільшився майже вдвічі, загалом державний гарантований борг зріс до 0,1 трильйона гривень, та становив 70,3 відсотків ВВП. Визначальним фактором збільшення боргу і витрат за ним торік в умовах девальвації гривні до іноземних валют стала значна чистина державного і гарантованого боргу, номінованого і в іноземній валюті, яка зросла до 61,7 відсотків. Зазначене залишалось актуальним і в І кварталі поточного року.</p>
<p>Забезпечення фінансової стабільності і незалежності місцевих бюджетів є ключовим завданням бюджетної політики держави. Проте розширення в 2014 році бази податків, які зараховуються до місцевих бюджетів, не призвело до суттєвого зростання їх доходів. Централізація бюджетних ресурсів зросла. Трансфери з державного бюджету становили 56,4 відсотків доходів у місцевому бюджеті. Загальний обсяг боргових зобов'язань місцевих бюджетів зріс…</p>
<p>&nbsp;</p>
<p>ГОЛОВУЮЧИЙ. Хвилина, і завершуйте, будь ласка.</p>
<p>&nbsp;</p>
<p>МАГУТА Р.М. …4 мільярдів гривень. Рахункова палат в своїй діяльності акцентувала увагу не тільки на ефективності використання коштів державного бюджету, а й головне, на пошуку наявних резервів і збільшенні доходів за рахунок покращення адміністрування насамперед акцизного податку, орендної плати, користування надрів, надходжень від проведення грального бізнесу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги, зараз виділимо 5 хвилин на запитання. Будь ласка, підготуйтеся до запису. Підготуйтеся до запису, 5 хвилин на запитання. Записуйтесь, будь ласка. Будь ласка, записуйтесь.</p>
<p>Будь ласка, Сергій Власенко, "Батьківщина".</p>
<p>&nbsp;</p>
<p>11:25:22</p>
<p>ВЛАСЕНКО&nbsp; С.В.</p>
<p>Я ще раз хочу зазначити, що обговорення виконання бюджету за 2014 рік&nbsp; в такому режимі є абсолютно неприпустимим і не зважаючи на те, що нібито&nbsp; профільний комітет запропонував саме такий регламент.&nbsp;&nbsp; У мене є конкретне, практичне запитання і скажіть&nbsp; будь ласка, або ви, або міністр фінансів, мені байдуже хто, яке було розраховано перевищення доходів над витратами Національного банку&nbsp; України, тобто скільки Національний банк повинен був перерахувати прибутку в бюджет розраховано, і скільки &nbsp;фактично було перераховано коштів.&nbsp; Дякую.</p>
<p>&nbsp;</p>
<p>11:26:06</p>
<p>МАГУТА Р.М.</p>
<p>Дякую за&nbsp; увагу, дякую за запитання, вибачте.&nbsp; Стосовно того, що Рахункова палата робить висновки&nbsp; виконання державного бюджету і ви правильно сказали, питання яке ви задаєте воно більше стосується&nbsp; міністра фінансів. Тому давайте, я готовий відповісти на питання, які стосуються безпосередньо&nbsp; діяльності Рахункової&nbsp;&nbsp; палати.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, міністр фінансів Наталія Яресько.</p>
<p>&nbsp;</p>
<p>ГОЛОС ІЗ ЗАЛУ. Доходи державного бюджету по плану на 2014 рік складали&nbsp; 377,7 мільярди.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, уточніть це питання.</p>
<p>&nbsp;</p>
<p><i>(Шум у залі)</i></p>
<p>&nbsp;</p>
<p>11:26:52</p>
<p>ВЛАСЕНКО&nbsp; С.В.</p>
<p>Було запитання, яка була розрахована сума перевищення доходів&nbsp;&nbsp; над витратами Національного банку щодо перерахування до державного бюджету в 2014 році і скільки по факту, за станом на сьогоднішній день Національний&nbsp; банк перерахував&nbsp; коштів до державного бюджету.</p>
<p>&nbsp;</p>
<p>ЯРЕСЬКО Н.</p>
<p>В 2015 році, ви маєте на увазі …?</p>
<p>&nbsp;</p>
<p>11:27:16</p>
<p>УМАНСЬКИЙ І.І.</p>
<p>За минулий рік Національний банк перерахував&nbsp; 22,8 мільярда гривень – це відповідно до плану і&nbsp; аудиторського звіту.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Вадим Івченко.&nbsp; "Батьківщина".&nbsp;</p>
<p>&nbsp;</p>
<p>11:27:30</p>
<p>ІВЧЕНКО В.Є.</p>
<p>Вадим Івченко,&nbsp; фракція&nbsp; "Батьківщина".</p>
<p>В мене запитання і до керівника Рахункової палати, і до міністра фінансів.</p>
<p>Пані Наталя, ви роздивлялися питання щодо&nbsp; списання заборгованості по середньостроковим позикам органам місцевого самоврядування. Фракція "Батьківщина" зареєструвала даний законопроект. Ми скасували заборгованість облгазом на сотні мільярдів, а органи місцевого самоврядування 8 мільярдів ми не можемо скасувати, які вони брали у держави для покриття своїх витрат. Тому я прошу відповісти чи ви розглядаєте таку можливість по скасуванню і списанню даної заборгованості органам місцевого самоврядування? Дякую.</p>
<p>&nbsp;</p>
<p>11:28:23</p>
<p>УМАНСЬКИЙ І.І.</p>
<p>Тут є проблема, є проблема ще в іншому. Системна проблема, яка полягає в тому, що у зв'язку з низьким рівнем проплат за енергоносії, в тому числі, нараховуються штрафи і пені. Тарифи вони при цьому не враховуються і джерело для покриття цих штрафів і пені, згідно законодавства, на сьогоднішній день не визначено. І тому системна проблема накопичення цієї заборгованості і відсутності джерела її покриття має бути врегульована шляхом внесення змін відповідних до законодавства. Поки ми не перекриємо цю ситуацію, що НАК "Нафтогаз", газові компанії, нараховують штраф, пені, а у&nbsp; споживачів немає джерела їх покриття і не враховується в тарифі це джерело, система накопичення боргу буде щороку виникати і щороку ми будемо обговорювати в цій залі.</p>
<p>Тому прохання, в тому числі до залу, розглянути це питання системно і внести зміни відповідні до закону.</p>
<p>&nbsp;</p>
<p>ГОЛОВУЮЧИЙ. Павло Кишкар, "Самопоміч", запитання.</p>
<p>&nbsp;</p>
<p>11:29:16</p>
<p>КИШКАР П.М.</p>
<p>В мене до пані Яресько те саме питання, що в принципі я підходив. Коли ми, врешті-решт, легалізуємо гральний бізнес і доходи від нього все-таки будуть надходити на розвиток спорту, культури і кіно? Дякую.</p>
<p>&nbsp;</p>
<p>ГОЛОВУЮЧИЙ. Колеги, відповідайте, будь ласка, по гральному бізнесу.</p>
<p>&nbsp;</p>
<p>11:29:40</p>
<p>МАКЕЄВА О.Л.</p>
<p>На разі ми працюємо в цільовій команді "Податкова реформа" і ми напрацьовуємо пропозиції щодо реформування податкової системи. Ми плануємо подати новий Податковий кодекс до Верховної Ради до 1 вересня і на разі ми з бізнесом, спільноти, з професійними організаціями шукаємо адекватну модель, яка б стимулювала виходити бізнес з тіні, була приваблива з точки зору інвестиційної привабливості і балансувала інтереси бюджету.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>&nbsp;</p>
<p>МАКЕЄВА О.Л. … вибачте, додатково хочу додати, що ми створимо робочу групу найближчим часом по гральному бізнесу з тим, щоб вивести з тіні цей бізнес, який ми знаємо на сьогоднішній день заборонено. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Ігор Насалик, будь ласка,&nbsp; "Блок Петра Порошенка".</p>
<p>&nbsp;</p>
<p>11:30:41</p>
<p>НАСАЛИК І.С.&nbsp;&nbsp;</p>
<p>Перше запитання до міністра. Доходи першого кошика, про який ви говорили, який збільшився на 35 відсотків він є переоцінений, тому що туди враховується і спецфонд, який до того ніколи не враховувався.</p>
<p>А, по-друге, на перший кошик поставлені повноваженні по дошкільних закладах, крім того&nbsp; ніхто не відміняв постанову по індексаціях. Більшість цих доходів йде саме на ці видатки, хотілося, щоб&nbsp; Міністерство фінансів врахувало їх.</p>
<p>І, друге, до Ігоря Уманського, хочу підтримати Івченка, який виступав попередньо, про середньострокові позики. Середньострокові позики – це не проблеми місцевих бюджетів, а це прорахунки Міністерства фінансів минулих років по відношенню реального ПДФО і ПДФО, яке надходило. Тому, величезна просьба розглянути питання про скасування і списання саме середньострокових позики з міських бюджетів. Дякую.</p>
<p>&nbsp;</p>
<p>11:31:48</p>
<p>УМАНСЬКИЙ І.І.</p>
<p>Дякую за запитання. По першій частині Роман вже відповідав, тут ми, дійсно, разом з Мінсоцполітики вишукуємо спосіб це вирішити. А по середньостроковим позикам, ви знаєте, ми внесли зміни до Бюджетного кодексу, і середньострокові позики станом на 1 січня мають бути списані. Відповідно до прийнятих рішень за результатами півріччя ми будемо вносити відповідні зміни і пропонувати джерело, за рахунок чого ми маємо списати ці позики. Безумовно, в новій системі міжбюджетних відносин, коли цей інститут, в принципі, у нас зник і немає джерела у місцевих бюджетів в принципі. Ці позики мають бути списані і це вже наше завдання внести пропозиції за рахунок якого джерела. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Володимир Михайлович Литвин.</p>
<p>&nbsp;</p>
<p>11:32:33</p>
<p>ЛИТВИН В.М.</p>
<p>У мене запитання до голови Рахункової палати, скажіть, будь ласка,&nbsp; яка кредиторська заборгованість по субвенціях на соціально-економічний розвиток загальна і підтверджена, і що в цьому плані робив уряд для того, щоб не перекласти свою нерозпорядливість і невиконання бюджетних призначень на місцеві органи самоврядування? Бо до уряду добиватися – це марна справа, під трафарет отримаєш відповідні відписки з цього приводу. А проблеми виникають на місцях, бо роботи виконані, заробітних плат немає, а прокуратура відповідним чином і інші правоохоронні органи діють, і нікому до цього немає справи.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:33:38</p>
<p>МАГУТА Р.М.</p>
<p>По субвенціям з державного бюджету як було відзначалося в виступі, на жаль, за минулий рік зросли. Питання це постійно аналізувалося Рахунковою палатою і ці питання були висвітлені безпосередньо в звіті і надані безпосередньо в звіті Рахункової палати, який тут розглядається.</p>
<p>В 2014 році забезпечено безпосередньо перерахування коштів з центрального рівня на рахунок усіх надходжень загального фонду державного бюджету, було перераховано десять мільярдів 458,8 мільйонів гривень або 17,2 відсотків дотацій вирівнення. При цьому по східним регіонам цей показник становив 39,35 відсотків.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Галасюк. Віктор Галасюк, останнє питання. Прошу.</p>
<p>&nbsp;</p>
<p>11:35:01</p>
<p>ГАЛАСЮК В.В.</p>
<p>Віктор Галасюк, фракція&nbsp; Радикальної партії. У мене питання до&nbsp;&nbsp; міністра фінансів. Шановна пані Наталія,&nbsp; ви знаєте, що&nbsp; фракцією Радикальної партії понад півроку назад було ініційоване питання щодо&nbsp; реструктуризації державного боргу. Тому ви повністю маєте нашу підтримку в перемовинах.&nbsp; Я прошу вас поінформувати зараз&nbsp; про поточний статус цих перемовин. Яку суму ви вбачаєте можливим вивільнити за рахунок&nbsp;&nbsp; часткового списання держборгу, заморожування відсотків по ньому і яким&nbsp; чином&nbsp;&nbsp; ви принципово бачите розподіл цих коштів на індексацію&nbsp; зарплат і пенсій, підвищення&nbsp; соціальних стандартів в Україні з одного боку, а з іншого боку, на відновлення інвестицій в українську промисловість, на реалізацію проектів державно-приватного партнерства, на відбудову вітчизняного виробництва? Дякую.</p>
<p>&nbsp;</p>
<p>11:36:01</p>
<p>ЯРЕСЬКО Н.</p>
<p>Дякую. Переговори далі діють, кожного дня ми ведемо ці переговори з нашими приватними комерційному кредиторами по тому периметру зобов'язань, які є&nbsp; в&nbsp; постанові&nbsp; Кабінету Міністрів.&nbsp;&nbsp; Сума, яка підлягає під реструктуризацію,&nbsp; це понад 23 мільярдів доларів наших зовнішніх облігацій. Наші цілі, фінансові&nbsp; цілі від реструктуризації, три.</p>
<p>Перше.&nbsp; Протягом 4 роки&nbsp; зменшити&nbsp; тиск на платіжний баланс в рамках&nbsp;&nbsp; 15,3 мільярдів доларів.&nbsp; Ці&nbsp; 15,3 доларів&nbsp; я вам не можу сказати, скільки буде&nbsp; в цьому році і в&nbsp; наступному, тому що ми до того ще не дійшли в наших переговорах. Тобто я не можу вам сказати, яка складова&nbsp; частина є зменшення процентних платежів амортизації, я не можу вам сказати.</p>
<p>В цілому знову ціль перша – 15,3 мільярдів доларів зменшити тиск платежів на платіжний баланс в протязі 4 років. Друга ціль – щоби прикінці цієї програми з МВФ, тобто після 4 років отримати співвідношення боргу до ВВП не більше, ніж 71 відсоток. І третя ціль – це щоби після цих 4 років наші платежі, наші потреби у фінансуванні цих боргів було не більше, ніж в середньому 10 відсотків від ВВП в річному обсязі.</p>
<p>Поки ми не домовимося, я не можу вам сказати, скільки буде в цьому році і в наступному році, але я твердо підтримую, твердо тримаю нашу позицію. Нас підтримує і Міжнародний валютний фонд, і всі наші партнери по Великій сімці, і дуже багато міжнародних економістів. Тобто вся критика щодо нашої ситуації, вона абсолютно немає місце.</p>
<p>Додатково до цього я хочу вам сказати, що якщо ми не в змозі будемо&nbsp; привести наших кредиторів до столу по... раціональний підхід до цих трьох цілей, тоді, очевидно, ми будемо мати на увагу той важіль, який ви нам дали в Кабінеті Міністрів – вирішувати: чи призупинити платежі, чи ні. І знову хочу підкреслити, що призупинення платежів – це не є страшна річ і вона ні в якому разі&nbsp; не зупинить програму з Міжнародним&nbsp; валютним фондом, ні... не буде великий тиск ні на населення, ні на українську банківську систему. Тому що ці зовнішні облігації не лежать в наших внутрішніх українських банках, це не Кіпр, це не та ситуація, що була в інших&nbsp; країнах. Ці зовнішні облігації є за кордоном або в руках приватних фізичних осіб, але не в нашій банківській системі. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>У нас ще заплановані виступи від фракцій. Наполягаєте на записі на виступи від фракцій? Будь ласка, від фракцій, груп – по 2 хвилини. Приймається? Будь ласка, по 2 хвилини від фракцій і груп виступи.</p>
<p>Радикальна партія, народний депутат Кириченко.</p>
<p>&nbsp;</p>
<p>11:39:30</p>
<p>КИРИЧЕНКО О.М.</p>
<p>Прошу передать&nbsp; Амельченку Василию Васильевичу слово.</p>
<p>&nbsp;</p>
<p>ГОЛОВУЮЧИЙ. Василь Васильович Амельченко.</p>
<p>&nbsp;</p>
<p>11:39:37</p>
<p>АМЕЛЬЧЕНКО В.В.</p>
<p>Василь Амельченко, Радикальна Партія Олега Ляшка.</p>
<p>Шановні колеги! Радикальна партія буде підтримувати… фракція Радикальної партії цей звіт. Враховуючи те, що ми 14-й рік тільки у лютому місяці уряд приступив до виконання своїх&nbsp; обов'язків, планувалося це ще у 13-ому році ці показники, і тому я вважаю, що ми маємо сьогодні цілком&nbsp; підтримати уряд і наступним питанням, коли будемо розглядати бюджетну резолюцію на 16-й рік, я думаю, що ми обов'язково врахуємо всі пропозиції депутатів, які надходять, всіх фракцій і нарешті приймемо бюджет, по-перше, вчасно; а по-друге, зробимо все, висновки, які будуть нам для економіки сприятливі для її розвитку. Дякую.</p>
<p>&nbsp;</p>
<p>ПАРУБІЙ А.В. Долженков, "Опозиційний блок".</p>
<p>&nbsp;</p>
<p>ГОЛОВУЮЧИЙ. Будь ласка, Долженков, "Опозиційний блок".</p>
<p>&nbsp;</p>
<p>&nbsp;11:40:44</p>
<p>ДОЛЖЕНКОВ О.В.</p>
<p>Долженко, фракция "Оппозиционный блок". Фракция "Оппозиционный блок", естественно, не будет поддерживать отчет о выполнении Государственного бюджета на прошлый год, поскольку этот отчет базируется на непопулярной, недальновидной и непродуманной политике действующего правительства, которая осуществляется&nbsp; как в сфере бюджетной,&nbsp; кредитно-денежной, налоговой реформ.</p>
<p>Что мы имеем место? Какое исполнение&nbsp; Государственного бюджета за прошлый год имеем?</p>
<p>Во-первых, это налогообложение пенсий, о чем я говорил ранее. Антисоциальная норма, которая не уравнивает пенсионеров в их обеспечении, в их жизненном уровне, а фактически забирает у людей то, что ими было&nbsp; по праву заработано на протяжение многих лет.</p>
<p>Второе, это&nbsp; существенный уровень государственного долга.</p>
<p>Госпожа министр финансов говорит&nbsp; о том, что их главной целью является достижение соотношений государственного долга по отношению к ВВП – 71 процент. Хочу сказать, что в конце 2013 года соотношение уровня ВВП к государственному долгу составляло 35 процентов. Фактически мы имеем в виду практически двукратное увеличение государственного долга и гарантированного государством долга.</p>
<p>Что мы имеем в виду, что мы прослеживаем в этом отчете? Этот отчет в частности направлен на то, чтобы показать, насколько не эффективная налоговая политика проводиться сейчас. Она направлена на удушение бизнеса, которая проводиться в виде авансовых взносов по налогу на прибыль. Налог на прибыль упал практически на 50 процентов, по сравнению с предыдущими годами. Этот отчет показывает об уменьшении налоговых поступлений по НДС, об увеличении задолженности по невозмещенному НДС. Фактически об уменьшении доходов Государственного бюджета по акцизному налогу, по налогу на доходы физических лиц. Фактически это происходит не только за счет ухудшения экономической ситуации, но и слишком фискальной налоговой системы, которую естественно нужно кардинально менять, менять не на поступление в Госбюджет…</p>
<p>&nbsp;</p>
<p>ГОЛОВУЮЧИЙ. Литвин, "Воля народу", будь ласка.</p>
<p>&nbsp;</p>
<p>11:43:03</p>
<p>ЛИТВИН В.М.</p>
<p>Шановний Голово, шановна пані міністр! Розгляд цього питання, це така бюрократична процедура, яка завжди була, і судячи з того, що відбувається сьогодні, вона продовжується.</p>
<p>Чи буде прийнято позитивне рішення Верховної Ради щодо звіту, це значення абсолютно не має. Чи буде підтримана бюджетна революція, резолюція, це значення абсолютно не має, тому що уряд внесе такий бюджет в залежності від тих умов, які складуться на 15 вересня. Але я думаю, враховуючи таку байдужість Верховної Ради до цього доленосного для України питання, варто було б, пані міністр, провести такий звіт в одному із районних будинків культури, я готовий вам організувати, щоб ви дали людям відповідь на питання, що аудит тарифів ви провели з залученням іноземних експертів, очевидно заплатили їм не малі гроші. А треба було б найняти аудит для того, щоб вони показали чи може прожити людина на ту пенсію, заробітну плату, яку пропонується і яку індексувати уряд не збирається. Я не кажу вже про проблему кредиторської заборгованості, це переклали на місцеві бюджети. Я не кажу вже про те, що нема серйозної розмови, а яка ж буде структура організації життя країни, який буде адміністративно-територіальний устрій, що буде із закладами соціально-економічного характеру. Зараз скорочують школи, люди дізнаються про це виключно із районних газет. Адміністративно-територіальна реформа нагадує те, що було в свій час при колективізації, хочеш не хочеш об'єднатись повинен, але при цьому говорять, що абсолютно на добровільних засадах і з урахуванням думки людей. Треба припинити цей аволюнтаризм і провести серйозну розмову в країні, що є, що буде, що потрібно робити. А ці формальні звіти вони абсолютно нікому не потрібні, а тим більше, що це зроблено таким знаєте біжучим характером. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дяку вам. Будь ласка, Кужель, "Батьківщина".</p>
<p>Іван Крулько, будь ласка.</p>
<p>&nbsp;</p>
<p>11:45:45</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні народні депутати! Шановний головуючий! Ви знаєте ми розглядаємо насправді надзвичайно важливий документ, який у цьому сесійному залі зневажений. Я вперше обраний депутатом Верховної Ради&nbsp; і що я чую, що цей документ насправді ні на що не впливає і до нього саме так і треба ставитися. Насправді ж саме звіт про виконання Державного бюджету є його головним маркером того ефективно працює уряд чи не ефективно. І після звіту про виконання Державного бюджету ми тут у залі мали би розглядати наступне питання підтримувати уряд чи відправляти його у відставку. Сьогодні ми розглянемо цей документ і насправді незалежно від того яке рішення приймемо уряд і далі буде працювати. А, що ж ми фіксуємо навіть у звіті, як парламент, а ми працюємо в умовах парламентської республіки, а ми у звіті фіксуємо, що бюджет за минулий рік урядом не виконаний ні в плані доходів, ні видатків. 11 разів Верховна Рада України вносила зміни до бюджету, до дохідної і видаткової частини, бо уряд не міг виконати державний бюджет.</p>
<p>Відповідно за наслідками державного бюджету у нас значно зріс дефіцит бюджету, у нас зросли борги держави. І в той же час, я хотів би сказати, що за минулий рік, за весь рік, урядом не внесені пропозиції і проведені індексації ні пенсій, ні заробітних плат, ні жодних соціальних стандартів.</p>
<p>Насправді, якщо пропонувати, а що чи потрібно пропонувати таку постанову Верховної Ради України? Вважаю, що потрібно. Тому що ми тут зафіксували всі ті недоліки, які були здійснені під час виконання Державного бюджету.</p>
<p>Але насправді, ми, як парламент, мали би не затверджувати цей звіт, а мали би взяти його до відому, надати, вказати уряду, що потрібно робити, щоби не були помилки у цьому поточному році і рухатися далі, розглядаючи Бюджетну резолюцію.</p>
<p>Тому я виступаю за те, щоб ми цей звіт взяли до відома, а не затверджували.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Кишкар передає Березюку. Будь ласка.</p>
<p>&nbsp;</p>
<p>11:48:02</p>
<p>БЕРЕЗЮК О.Р.</p>
<p>Вельмишановні пані і панове! Успішні є ті люди, які маючи критичний погляд на життя вміють дякувати.</p>
<p>Я хочу вам сказати, що міністр фінансів взяли країну під керівництво під час війни і неймовірної економічної, і фінансової розрухи. І тому не дивлячись на всі складнощі, не дивлячись на суперечності, погляди на інструменти виконання. Пані Яресько, ми хочемо вам подякувати від імені фракції "Об'єднання "Самопоміч" і парламенту за віддану, чесну, прозору працю.</p>
<p>Ви принесли новий стиль в управління державою. Стиль відкритості і чесності, за це і дістаєте. Але ми сподіваємось, що ви витримаєте і разом з нами у чесній, прозорій боротьбі і роботі будемо йти далі, для того, щоб побудувати ефективне управління у цій державі.</p>
<p>Дякуємо вам ще раз.</p>
<p>&nbsp;</p>
<p>ГОЛОВУЮЧИЙ. Шановні колеги, виступи від груп, фракцій завершені. Є пропозиція перейти до голосування за наслідками обговорення. Хочу нагадати, що питання розглядалося відповідно профільним комітетом, доопрацювали постанову і зараз я її внесу для голосування.</p>
<p>Шановні колеги, будь ласка, займайте свої місця. Готуємось до голосування. Ми заслухали доповідь Наталії Яресько. Я можу надати вам декілька хвилин на завершення. Все. Добре.</p>
<p>Шановні колеги, ми розглянули з вами&nbsp; питання про звіт, звіт про виконання Закону України "Про Державний бюджет України на 2014 рік". Відповідно заслухали доповідь міністра фінансів України, співдоповіді профільного комітету, на якому розглядалося це питання і було підготовлено для розгляду парламентом, а також співдоповідь голови Рахункової палати України.</p>
<p>За наслідками опрацювання цього питання в профільному комітеті, внесена на наш розгляд постанова, яку я поставлю зараз на голосування.</p>
<p>Шановні колеги, проект постанови, який доопрацьований комітетом (реєстраційний номер 2514). Будь ласка, прошу підготуватися до голосування за цю постанову, шановні колеги.</p>
<p>Готові голосувати? Будь ласка, займайте свої місця. Будь ласка, переходимо до голосування за постанову (реєстраційний номер 2514-д) Комітету з питань бюджету, шановні колеги. Будь ласка, прошу підготуватися, голосуємо за схвалення постанови в цілому 2514-д за наслідками обговорення звіту про бюджет, про виконання Закону України "Про Державний бюджет на 2014 рік". Прошу голосувати, шановні колеги.</p>
<p>&nbsp;</p>
<p>11:52:05</p>
<p>За-211</p>
<p>По фракціям.</p>
<p>Не набрала дана постанова голосів, відповідно до Регламенту ми можемо взяти її до відому. Є пропозиція повернутись, добре, шановні колеги,&nbsp; немає заперечень, сконцентруйтесь, будь ласка. Є пропозиція народних депутатів України, внесена пропозиція, повернутись до розгляду даної постанови.</p>
<p>Прошу, колеги, шановні колеги,&nbsp; будь ласка,&nbsp; підготуйтесь.&nbsp; Голосуємо за повернення на розгляд постанови щодо звіту про виконання Закону України "Про Державний бюджет України на 2014 рік".</p>
<p>Готові? Голосуємо за повернення до розгляду постанови. За повернення, шановні колеги,&nbsp; прошу голосувати, за повернення.</p>
<p>&nbsp;</p>
<p>11:53:19</p>
<p>За-221</p>
<p>Олег Ляшко не встиг, будь ласка. Пропозиція за повернення ще раз голосуємо, будь ласка. Пропозиція ще раз за повернення і далі визначаємося. Будь ласка,&nbsp; за повернення. За повернення. Якщо не встигли проголосувати, маємо поважати думку народних депутатів України і право їхнє взяти участь у голосуванні.</p>
<p>&nbsp;</p>
<p>11:53:55</p>
<p>За-219</p>
<p>Немає. Шановні колеги! Є пропозиція взяти до відому цей звіт і перейти до розгляду наступного питання порядку денного. Немає заперечень? Дякую. Звіт взято до відому.</p>
<p>Шановні колеги! Наступне питання – про Основні напрямки бюджетної політики на 16-й рік і за Регламентом я маю оголосити зараз 30-хвилинну перерву. Тому… <i>(Шум у залі)… </i>Тому, шановні колеги, оголошую перерву до 12 години 30 хвилин.</p>
<p>О 12 годині 30 хвилин продовжуємо нашу роботу з питання про Основні напрями бюджетної політики на 16-й рік. Дякую.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, займаємо свої місця, продовжуємо нашу роботу. Будь ласка.</p>
<p>Шановні колеги,&nbsp; на мою адресу надійшло звернення&nbsp; двох фракції – фракції Радикальної партії та&nbsp; фракції&nbsp; "Народний фронт" – щодо оголошення перерви, але одночасно є прохання&nbsp; замінити перерву, відповідно до регламенту виступом. 3 хвилини регламент, Олег Ляшко,&nbsp; будь ласка, 3 хвилини виступ.</p>
<p>&nbsp;</p>
<p>12:36:25</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни&nbsp; України,&nbsp; шановні колеги&nbsp;&nbsp;&nbsp; народні депутати! Я хочу звернути вашу увагу до факту корупції&nbsp; вчиненого міністром екології Ігорем Шевченком. 8 червня 2015&nbsp; року&nbsp; Україну спіткала велика екологічна катастрофа, у Василькові зірвалася&nbsp; база де "бродяжили" бензин, паливно-мастильні матеріали. Де був у цей час міністр екології Шевченко? За кордоном, у Ніці&nbsp; "прохлаждався", у відпустці і в яку він поїхав до речі без відома, і без дозволу&nbsp; Прем'єр-міністра, хоча законодавство передбачає, що члени&nbsp; Кабінету Міністрів&nbsp; не мають права виїжджати за кордон&nbsp;&nbsp; без відповідного дозволу.&nbsp;&nbsp; Коли я вчора зробив цю заяву, пан Шевченко сказав, що я брешу.&nbsp;</p>
<p>Ну що ж, тоді я наводжу факти: 6.06.2015&nbsp; року пан Шевченко вилетів із "Жулян" на Дрезден приватним літаком, зареєстрованим у Турції, по дипломатичному паспорту, повернувся до України 8 числа приватним таким же літаком, але&nbsp; повернувся до "Жулян" уже із Ніцци, тобто з Києва вилітав на Дрезден, а потім повернувся до Києва із Ніцци, повернувся іншим літаком, його номер PHARO, власник цього літака народний депутат України наш колега Онищенко.</p>
<p>У мене запитання до&nbsp; колеги народного депутата Онищенка: яким чином міністр екології Шевченко літав на вашому приватному літаку із Ніцци до Києва, хто оплачував&nbsp; цей літак?</p>
<p>В мене питання до Генерального прокурора&nbsp; України, точніше вимога, порушити кримінальне провадження за фактом вчинення корупційного діяння&nbsp; міністром екології. Адже, хто не знає,&nbsp; народний депутат Онищенко причетний до газовидобувної сфери в Україні. Газовидобувна сфера – це сфера відповідальності міністра екології, тобто прямий корупційний зв'язок між Онищенком і між Шевченком. Тому я вимагаю від Генерального прокурора порушити кримінальну справу, негайно арештувати Шевченка, притягнути до відповідальності і таким чином виконати настанови Президента по реальній боротьбі з корупцією.</p>
<p>Більше того, я звертаюся з вимогою до Прем'єр-міністра України, невідкладно внести подання до Верховної Ради про звільнення Ігоря Шевченка з посади міністра екології. Людина, яка літає по Монако, по Ніццах у той час, коли в Україні екологічна катастрофа, внаслідок якої загинуло п'ятеро українських громадян, серед них дев'ятнадцятилітні хлопці, немає права Шевченко обіймати посаду міністра екології. Геть, сволочь, із посади!</p>
<p>&nbsp;</p>
<p>ГОЛОВУЮЧИЙ. Хвилина, будь ласка.</p>
<p>&nbsp;</p>
<p>12:39:48</p>
<p>ПАШИНСЬКИЙ С.В.</p>
<p>В доповнення хочу сказати, що здорові сили парламенту, фракція "Народного фронту" почала розслідувати&nbsp; корупційні оборутки, в тому числі того пана, про якого ми чули. Взамін ми почули з усіх "Інтерів", Шустерів і інших засобів масової інформації, шоу мається на увазі, що начебто хтось вкрав нафтопродукти Курченка і спалив їх на Васильківській нафтобазі.</p>
<p>Шановні друзі, я зареєстрував законопроект 2011, де передбачається передача державним підприємствам УТНП арештованих нафтопродуктів на потреби Міністерства оброни поза бюджетним розписом. І фракція наша&nbsp; вимагає поставити його зараз до включення до порядку денного, провести через комітет і в четвер проголосувати за основу і в цілому.</p>
<p>Ще раз хочу підкреслити, оцим крикунам, які за гроші олігархів роблять цю димову завісу, всі ваші корупційні схеми і всі ваші корупційні зв'язки будуть розслідувані. Слава Україні!</p>
<p>&nbsp;</p>
<p>ГОЛОВУЮЧИЙ. Я прошу Апарат, опрацюйте, будь ласка, цей проект закону щодо відповідності до Регламенту і відповідно оформити подання від фракції щодо розгляду його в порядку денному. Коли буде прийнято це рішення, я його поставлю на голосування.</p>
<p>Шановні колеги, продовжуємо наше засідання. Проект Постанови "Про основні напрями бюджетної політики на 2016 рік". Відповідно профільний комітет пропонує наступну процедуру розгляду даного питання: доповідь міністра фінансів – до&nbsp; 10 хвилин, відповіді на запитання – до 5 хвилин, співдоповідь комітету – до 5 хвилин, запитання – до 5 хвилин, виступи від депутатських фракцій і груп – до 2 хвилин відповідно.&nbsp; Всього це приблизно біля однієї години пропонується розгляд&nbsp; цього питання. є пропозиція погодитися з таким&nbsp; порядком розгляду цього питання, який був опрацьований… порядок, який був опрацьований профільним комітетом і наданий на розгляд депутатів.</p>
<p>Немає заперечень? Немає. Працюємо. Запрошую на трибуну до доповіді про проект Постанови "Про основні напрями бюджетної політики на 2016 рік" міністра фінансів України Наталію Яресько. Будь ласка,&nbsp; пані міністр.</p>
<p>&nbsp;</p>
<p>12:42:38</p>
<p>ЯРЕСЬКО Н.</p>
<p>Шановний Володимире Борисовичу! Шановні народні депутати!&nbsp; Уряд представляє вам проект основних напрямів бюджетної політики на 2016 рік, який доопрацьований Комітетом з питань бюджету з урахуванням пропозицій комітетів Верховної Ради, народних депутатів, фракцій та груп.</p>
<p>Документ розроблено на основі програмних та стратегічних документів. Це Програма діяльності Кабінету Міністрів, Коаліційна угода та Стратегія сталого розвитку "Україна-2020". Окрім того, документ ґрунтується&nbsp; на&nbsp; положеннях програм співпраці з Міжнародним валютним фондом та іншими міжнародними фінансовими організаціями.</p>
<p>Основні напрями бюджетної політики на 2016 рік розроблені на виконання статті 33 Бюджетного кодексу, який визначає орієнтири для функціонування системи державних фінансів на наступний 2016 рік.</p>
<p>Перше за все дозвольте мені окреслити ключові підходи, яких ми будемо притримуватись в бюджетній політиці в 16-му році. Це збільшення дохідної частини бюджету через розширення бази оподаткування, боротьбу з оптимізацією і несплатою податків, контрабандою на кордоні, а також запровадження нової культури сплати податків серед громадян та бізнесу.</p>
<p>Друге. Це зменшення видатків на утримання державних апаратів і інших непріоритетних видатків для того, аби спрямувати вивільний ресурс на найвразливіші верстви населення, на виплату їм комунальних субсидій та соціальних допомог, та інших виплат в повному обсязі.</p>
<p>Третє. Запровадження з 1 січня 16-го року оновлення податкової системи, що забезпечить спрощення сплати податків, а відтак переслідує мету надихати бізнес, інвестувати та створювати нові робочі місця в Україні.</p>
<p>Четверте. Забезпечення на необхідному рівні фінансування оборони і безпеки, як Президент на прошлій сесії підкреслив під час щорічного послання до парламенту.</p>
<p>Далі. Продовження оптимізації у сферах освіти та медицини, та продовження фіскальної децентралізації, передаючи збільшений ресурс на місця ближчі до людей, але в той же час збільшуючи відповідальність місцевих адміністрацій.</p>
<p>У бюджетній резолюції на 2016 рік враховано прогноз основних макроекономічних показників розвитку України на 2016 рік за сценарієм, де, зокрема, визначено номінальне ВВП 2 трильйони 106 мільярдів. Темпи зростання реального ВВП - 2 відсотки, індекс споживчих цін, від грудня до грудня, 9 відсотків, індекс цін виробників - 12 відсотків, обмінний курс гривні на долар США в середньому за період 22 з половиною гривні. Зазначені макроекономічні показники будуть уточнені з урахуванням результатів звітності з першого півріччя 15-го року.</p>
<p>Ключовими завданнями бюджетної політики на 16-й рік пропонується визначити утримання граничного обсягу дефіциту Державного бюджету в межах 3 відсотки ВВП. Частка перерозподіл ВВП через зведений бюджет на рівні не вищому, ніж враховано у Державному бюджеті на 2015 рік. На сьогодні це 33 з половиною відсотків. Скорочення боргового навантаження на економіку, у тому числі за рахунок фінансової підтримки з боку міжнародних партнерів України, що дозволить рефінансувати борги, замінюючи існуючі позики на дешевші запозичення з більш довгим періодом погашення. Так за рахунок проведення реструктуризації державного боргу, що допоможе зменшити виплати, пов'язані з його обслуговуванням в найближчі роки.</p>
<p>У соціальній сфері пріоритетом бюджетної політики у 2016 році буде підтримка громадян у цей скрутний час. Одночасно уряд проводитиме цю політику відповідально, не збільшуючи тиск на державні фінанси. Зокрема підвищення мінімальної заробітної плати та посадового окладу працівника буде відбуватися на економічно обґрунтованому рівні. І встановлення розмірів прожиткового мінімуму та рівня його забезпечення ґрунтуватиметься на темпах зростання реального сектору економіка.</p>
<p>У питаннях взаємодії з регіонами для забезпечення їх стійкого економічного розвитку буде продовжено децентралізацію управління бюджетними коштами та підвищено самостійність органів місцевого самоврядування. Зокрема, перше, органам місцевого самоврядування відповідного рівня будуть делеговані повноваження з надання базових послуг.</p>
<p>Друге. Будуть передбачені зміни у підходах до реалізації галузевої політики. І третє, додатковий власний ресурс місцевих бюджетів, отриманий внаслідок впровадження реформи міжбюджетних відносин, буде спрямовано на здійснення повноважень щодо закладів культури, підготовки робітничих кадрів у ПТУ та інших навчальних закладах, а також підготовки кадрів у державних вищих навчальних закладах І до ІІ рівнів акредитації.</p>
<p>Окрім того, у 2016 році державна політика буде спрямована на подальшу дерегуляцію, зменшення фіскального навантаження Кабміну, адміністративного тиску, а також впровадження реформ в усіх галузях. Пріоритетними завданнями податкової політики у 2016 році будуть: удосконалення адміністрування ПДВ, створення системи податкового контролю залежно від ступеню ризику діяльності платників податків, створення нової культури сплати податків серед громадян та бізнесу, адаптація податкового законодавства України до законодавства ЄС, зменшення податкових перешкод для закордонних інвестицій та попередження податкових ухилень стосовно податків на доходи і капітал, подальше удосконалення податкового законодавства.&nbsp;</p>
<p>Також під час підготовки основних напрямів бюджетної політики на 16-й рік було опрацьовано пропозиції до проекту з боку спільного представницького органу репрезентативних Всеукраїнських об'єднаних профспілок на національному рівні, окремі з них було включено до бюджетної резолюції. Зокрема, було вирішено, що розміщення державних замовлень на виготовлення продукції необхідної для підтримки обороноздатності та безпеки має відбуватися переважно на державних підприємствах. Бюджетна політика на 16-й рік має передбачати продовження виконання заходів і реалізації проектів спрямованих на зменшення споживання природнього газу у галузях економіки, житлово-комунальному господарстві та з боку населення. Бюджетна політика на 16-й рік має передбачати стимулювання розвитку вітчизняної промисловості. Виходячи з внутрішніх і зовнішніх факторів, які суттєво впливають на економіку України, маємо сказати, що бюджет 16-го року буде досить складним. Основні виклики при формуванні проекту Державного бюджету на 16-й рік, це зареєстровані у Верховній Раді зміни до законодавства, що зменшують дохідну частину бюджету та що створює складнощі для визначення прогнозних обсягів доходів.&nbsp; Одночасно Україна взяла на себе зобов'язання зменшити дефіцит Державного бюджету.</p>
<p>Питання прогнозування обсягу та виконання усіх боргових зобов'язань держави з огляду на триваючий процес переговорів щодо реструктуризації українського боргу.</p>
<p>Необхідність подальшого збільшення видатків на виплату субсидій населенню для компенсації підвищення тарифів та необхідність збалансувати Пенсійний фонд з урахуванням реформи ЄСВ.</p>
<p>За таких умов без проведення дієвих реформ в окремих секторах економіки ми не матимемо можливості фінансувати в повній мірі навіть ті заходи, що спрямовані на виконання вимог діючого законодавства.</p>
<p>Міністерство фінансів разом з народними депутатами, комітетами Верховної Ради, фракціями та групами плідно опрацювали близько двохсот пропозицій, з них більшість було підтримано Мінфіном. Таким чином проект основ бюджетної політики на 16-й рік має бути побудований на нових принципах, що дозволять забезпечити оздоровлення державних фінансів України, підвищення допомоги українським громадянам у скрутні часи, а також підвищення інвестиційної привабливості цієї країни. Бюджетний Комітет на своєму засіданні 3 травня 15 року схвалив основні напрями бюджетної політики на 2016 рік з урахуванням пропозицій народних депутатів, комітетів Верховної Ради України, фракцій та груп.</p>
<p>Прошу підтримати зазначений проект постанови.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, будь ласка, відведено 5 хвилин на запитання. Прошу запишіться на запитання до Міністра фінансів.</p>
<p>Будь ласка. Олександра Кужель.</p>
<p>&nbsp;</p>
<p>12:51:32</p>
<p>КУЖЕЛЬ О.В.</p>
<p>Власенку передайте, будь ласка, слово.</p>
<p>&nbsp;</p>
<p>ГОЛОВУЮЧИЙ. Сергій Власенко.</p>
<p>&nbsp;</p>
<p>12:51:39</p>
<p>ВЛАСЕНКО С.В.</p>
<p>Шановна Наталія Іванівна! Ви зазначили в своєму виступі, що ви будували ваш виступ базуючись на 33 статті Бюджетного кодексу. Але ви назвали декілька цифр, не назвавши основні цифри, які вимагає 33 стаття.</p>
<p>Зокрема, пункт 2 частини четвертої 33 статті вимагає від вас назвати граничний обсяг державного боргу, прошу його назвати. Граничний обсяг надання державних гарантій, прошу його назвати. Розмір мінімальної заробітної плати на 16-й рік, прошу його назвати. Прожитковий мінімум, прошу його назвати та рівень його забезпечення.</p>
<p>Дякую.</p>
<p>&nbsp;</p>
<p>12:52:19</p>
<p>ЯРЕСЬКО Н. Щодо боргів, я вже вам сказала, що я поки не скінчу з нашими реструктуризаціями, я вам не можу сказати.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)&nbsp; </i></p>
<p>&nbsp;</p>
<p>ЯРЕСЬКО Н. Я не говорю про реформи? Я говорю про переговори по реструктуризації.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i>&nbsp;</p>
<p>&nbsp;</p>
<p>ЯРЕСЬКО Н. Я не можу, поки ми не скінчимо.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Шаповалов.</p>
<p>&nbsp;</p>
<p>12:52:41</p>
<p>ШАПОВАЛОВ Ю.А.</p>
<p>Прошу передати слово Єремеєву.</p>
<p>&nbsp;</p>
<p>ГОЛОВУЮЧИЙ. Народний депутат Єремеєв, запитання.</p>
<p>&nbsp;</p>
<p>12:52:46</p>
<p>ЄРЕМЕЄВ І.М.</p>
<p>Пані Наталя, ви сьогодні в своєму виступі сказали, що з 1 січня Кабінет Міністрів планує зменшити або оптимізувати податки, для того, щоби створити умови привабливі для… бізнес-умови для клімат, для інвесторів і все, що з цим подібне.</p>
<p>В мене виникає просте запитання. А чому з 1 січня або наприклад, не зробити з 1 липня? Яка причини? Чому сьогодні не можна зоптимізувати податки?</p>
<p>Ще хочу сказати одне слово. Дайте відповідь, якщо&nbsp; це можливо.&nbsp; Декілька тижнів тому ми голосували закон Кужель, де&nbsp; відміняли майже 36 дозволів для того, щоб полегшити&nbsp; бізнес. Фракції коаліції провалили цей закон.&nbsp; А сьогодні&nbsp; в порядку денному стоїть два закони, які мають збільшити&nbsp;&nbsp; ліцензування різних форм роботи. Мені здається, що&nbsp; тут&nbsp; бажання і конкретні справи розходяться із&nbsp; реальними речами.</p>
<p>І друге&nbsp; запитання. Третє запитання. Ми говоримо…</p>
<p>&nbsp;</p>
<p>ГОЛОВУЮЧИЙ. 10 секунд. Завершуйте, будь ласка.</p>
<p>&nbsp;</p>
<p>12:53:53</p>
<p>ЄРЕМЕЄВ І.М.</p>
<p>Ви говорите&nbsp; про те, що уряд повертається до суспільства, до людей, до соціальних проблем людей. З 1 липня&nbsp; уряд обіцяв підняти мінімальну заробітну плату і пенсії, розглянути…</p>
<p>&nbsp;</p>
<p>12:54:11</p>
<p>ЯРЕСЬКО Н.</p>
<p>Перше питання щодо податків. Ми поки що&nbsp; не&nbsp; готові з новою податковою&nbsp; програмою. Ми над цим працюємо вже&nbsp; 2 чи 3 місяці, але ми ще&nbsp; не завершили. Плюс, я вам скажу правду, я тут не&nbsp; фахівець юридичної системи України, правду&nbsp; вам сказати. Але мені сказали, що протягом року неможна міняти.&nbsp; Тобто якщо ми&nbsp; будемо&nbsp; вносити новий Податковий кодекс, нову податкову реформу, що це треба&nbsp; робити з 1 січня. Але так або так, ми готуємося на внесення&nbsp; після відпустки в серпні, тобто у вересні місяці цілу податкову реформу. Її будемо вносити, щоб було ефективно з&nbsp; 1 січня.</p>
<p>Друге. Дерегуляція.&nbsp; Я вибачаюсь, я не в курсі, що було внесено і що на порядку денному щодо дерегуляції, це не&nbsp; мій кусок роботи, вибачте. Я можу сказати тільки те, що&nbsp;&nbsp; в Кабміні ми підтримуємо всю дерегуляцію, що ми можемо, і внесемо це&nbsp; у Верховну Раду.</p>
<p>Третє питання. Ми не обіцяли піднести, ми обіцяли переглядати з 1&nbsp;&nbsp; липня. Ми так і будемо робити. Я раніше говорила і&nbsp; я зараз знову підтверджую,&nbsp; ми будемо шукати всі можливості, щоб прискорити процес індексування від&nbsp; 1 грудня, яке є в бюджету, до якогось&nbsp; швидшої дати. Але&nbsp; поки що ми&nbsp; цього не знайшли, я ресурс не знайшла. І, будь ласка, всі зрозумійте, що друкувати гроші, збільшити дефіцит зараз, створює інфляцію більшу ніж&nbsp; ми&nbsp; маємо сьогодні. Та інфляція з'їдає будь-які збільшення, які можуть бути зроблені. Тобто ми мусимо збільшити ці&nbsp; пенсії і мінімальні зарплати, і всі ці соц. норми завдяки грошам, які існують в бюджеті, а не з грошей, які ми будемо друкувати і які будуть просто анулювати&nbsp; процеси інфляційні.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Віктор Кривенко,&nbsp; "Самопоміч".</p>
<p>&nbsp;</p>
<p>12:55:59</p>
<p>КРИВЕНКО В.М.</p>
<p>Передаю слово Остріковій.</p>
<p>&nbsp;</p>
<p>ГОЛОВУЮЧИЙ.&nbsp; Тетяна Острікова,&nbsp; "Самопоміч".</p>
<p>&nbsp;</p>
<p>12:56:06</p>
<p>ОСТРІКОВА Т.Г.</p>
<p>Шановна пані міністр, ви&nbsp; в своїй промові говорили про податкове сприяння залученню інвестицій&nbsp; як пріоритет&nbsp; бюджетної політики 2016 року. На сьогоднішній день до нас надходить інформація про те, що підприємства великих іноземних компаній-інвесторів, я маю зараз на увазі в першу чергу тютюнову галузь, закриваються. Чому? Тому що ми ввели додатковий&nbsp; імпортний збір, так звані 5-10 процентів, які&nbsp; роблять продукцію, що виробляється в Україні, не конкурентоздатною порівняно&nbsp; з такою ж продукцією, яка виробляється в Білорусії, Молдові і інших сусідніх країнах.</p>
<p>Друге болюче питання, яке я хочу зачепити – це РРО. На сьогоднішній день, ви знаєте, що з 1 липня запроваджується&nbsp; обов'язкове РРО для суб'єктів&nbsp; спрощеної системи третьої групи. В той же час податкова і Мінфін не провели&nbsp; належної інформаційної&nbsp; кампанії,&nbsp; тому що на сьогоднішній день риночки вважають, що&nbsp; до них РРО будуть&nbsp; застосовуватися. Ми повинні зараз докласти всіх зусиль, щоб людям повідомити, що для ринків…</p>
<p>&nbsp;</p>
<p>ГОЛОВУЮЧИЙ.&nbsp; 10 секунд, завершуйте.</p>
<p>&nbsp;</p>
<p>12:57:11</p>
<p>ОСТРІКОВА Т.Г. Торгівлю в контейнерах, павільйонах і так далі&nbsp; на ринках РРО не запроваджується, інакше ми будемо з вами&nbsp; мати тут третій податковий Майдан. Дякую.</p>
<p>&nbsp;</p>
<p>12:57:24</p>
<p>ЯРЕСЬКО Н.</p>
<p>Щодо тютюну і тимчасового збору, я розумію питання, вони не закриваються, вони зараз загрожують, і це точно, але тимчасовий збір, тимчасовий імпортний збір&nbsp; закінчується&nbsp; наприкінці грудня місяця. Я вам знову скажу, що і для тих тютюнових фірм, і для цілої економіки було б більш важливо нам&nbsp; стабілізувати платіжний баланс, і&nbsp; таким чином курс, ніж їм створити кращі умови для, вибачте, продажу тютюну. Якщо ми маємо вибрати між одним і другим, і я не думаю, що ми мусимо вибрати,&nbsp; я думаю, що це пуста загроза, тому що вони далі продають свій товар тут, ми б мали вибрати платіжний баланс і стабілізацію макрофінансової системи, тому що це для всіх було важливо. Волатильність курсу на них впливала також і вони не хотіли цієї&nbsp; волатильності. На жаль, у нас&nbsp; дуже багато важелів&nbsp; для того, щоби впливати на курс, немає. Тому що в резервах не така сума грошей, які б ми хотіли бачити. Сьогодні ми наповняємо резерви і з часом ми зможемо зняти всі ці адміністративні регулювання курсу, в тому числі, так як закон тільки діє до кінця року, ми тільки до кінця року будемо мати цей імпортний збір.</p>
<p>Щодо РРО, я думаю, що ми продовжимо цю програму обговорення і інформування народу. Але можливо Олена добавить щось.</p>
<p>&nbsp;</p>
<p>ГОЛОВУЮЧИЙ. Будь ласка, прошу.</p>
<p>&nbsp;</p>
<p>12:59:06</p>
<p>МАКЕЄВА О.Л.</p>
<p>Я хочу додати по першому питанню, що по тютюновій галузі, що ми провели індустріальну платформу. На сьогоднішній день тютюнові компанії, вони є бюджетоутворюючими, по-перше. По-друге, вони погоджуються про те, що акцизний податок треба збільшувати, але наголошують на те, що поступово, там на три, п'ять, десять років, як це було в країнах Європейського Союзу.</p>
<p>І по РРО. Я хочу сказати, що щодня, в рамках комунікаційної політики, ми виходимо з інформаційними повідомленнями на радіо, на телебаченні і на різних круглих столах. Тому щодня є інформація для підприємств. Окрім цього, організовано навчання і на сьогоднішній день, лише за тиждень, 60 людей пройшли навчання і запис йдеться. Навчання проходить безкоштовно і бажаючі є пройти навчання в тренувальних класах з касовими апаратами.</p>
<p>Окрім того, Державна фіскальна служба організувала по всіх областях та регіонах профільні семінари. Ми з вами, до речі, обговорювали це питання і ми посили нашу комунікаційну політику. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, на запитання час вичерпано. Ми ще будемо мати можливість виступи від фракцій і запитання по іншим виступаючим.</p>
<p>Запрошую до слова співдоповідача першого заступника голови профільного бюджетного комітету Василя Васильовича Амельченка. 5 хвилин на доповідь і ще буде 5 хвилин на запитання потім.</p>
<p>&nbsp;</p>
<p>13:00:17</p>
<p>АМЕЛЬЧЕНКО В.В.</p>
<p>Шановні українці, пане Голово, шановні колеги! Відповідно до статті 152 Регламенту Верховної Ради, Комітет з питань бюджету опрацював урядовий проект основних напрямків бюджетної політики на 2016 рік. Загалом у комітет надійшло, за участю Міністерства фінансів, розглянуто більше 200 пропозицій народних депутатів і комітетів Верховної Ради.</p>
<p>Окремі пропозиції не враховувалися оскільки вони не відповідають вимогам статті 33 Бюджетного кодексу, або не є предметом регулювання бюджетного законодавства. Крім того деякі пропозиції не містять належних фінансово-економічних розрахунків та потребують&nbsp; визначення джерел їх реалізації з метою дотримання збалансованості бюджету. Тому відповідно до Конституції та Бюджетного кодексу такі пропозиції можуть розглядатися безпосередньо при розгляді проекту державного бюджету на 2016 рік, або потребують системного вирішення в середньостроковій перспективі залежно від фінансових можливостей держави.</p>
<p>За наслідками розгляду поданих пропозицій Комітет з питань бюджету доопрацював&nbsp; проект основних напрямків бюджетної політики. Серед положень, якими доповнено або уточнено проект зокрема є такі: дуже важлива норма, збереження частки перерозподілу ВВП через зведений бюджет на рівні не вищому 33,5 відсотка. Розробка реалізації плану заходів і проведення загального обсягу державного і гарантованого боргу до встановлених вимог. Забезпечення економічно обґрунтованого підвищення розміру мінімальної заплати та посадового окладу працівника першого тарифного розряду, забезпечуючи поступове наближення таких показників з врахуванням зростання реального сектору економіки, індексу споживчих цін та фінансових можливостей бюджету.</p>
<p>Недопущення виникнення простроченої заборгованості з виплати зарплати працівникам бюджетної сфери,&nbsp; посилення соціального захисту малозабезпечених верств населення, забезпечуючи адресність надання соціальних пільг.</p>
<p>Проведення оцінки ефективності бюджетних програм та визначення ступеню досягнення головними розпорядниками бюджетних коштів очікуваних результатів. Упорядкування наданих платних послуг органами влади, забезпечивши чітке розмежування адміністративних зборів та власних надходжень бюджетних установ. Продовження реформування системи охорони здоров'я шляхом удосконалення рівня первинної медико-санітарної допомоги та подальшого розмежування закладів охорони здоров'я на вторинний і третинний рівень, а також здійснення заходів щодо поетапного запровадження обов'язкового державного соціального медичного страхування, забезпечення відкритості та прозорості бюджетного процесу за оновленими вимогами, доступності бюджетної інформації.</p>
<p>Водночас пропонується вилучити ініціативу уряду щодо переходу сільськогосподарських підприємств на загальний режим обкладання податком на додану вартість, беручи до уваги, що Податковим кодексом і Коаліційною угодою передбаченого збереження спеціального режиму до 2018 року. Крім того, враховуючи численні зауваження народних депутатів щодо перенасичення урядового проекту поточними функціональними завданнями розвитку окремих галузей, комітет пропонує вилучити деякі положення безпосередньо не пов'язані з формуванням проекту бюджету на 2016 рік та для реалізації яких уряд має достатньо повноважень. Ця норма стосується тих положень, які вступають в дію після, пізніше, ніж 2016 рік.</p>
<p>Підсумовуючи, зазначу Комітет з питань бюджету ухвалив рішення: рекомендувати Верховній Раді схвалити проект "Основних напрямків бюджетної політики на 2016 рік" у доопрацюванній комітетом редакції, за номером 2623д. Прошу підтримати рішення комітету, беручи до уваги, що мета цього документу – визначення першочергових завдань бюджетної політики, виходячи із викликів сьогодення, фінансових можливостей держави та прогнозу розвитку економіки на 2016 рік. Я сподіваюсь, що уряд нарешті нам внесе на розгляд у Верховну Раду проект бюджету не в новорічну ніч, а, як це передбачено нашим кодексом, до 15 вересня, він пройде розгляд у всіх комітетах і кожна...</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>АМЕЛЬЧЕНКО В.В. ... і кожна поправка, яка буде внесена народним депутатом, буде розглянута і проголосована в залі, якщо вона не підтримана комітетом. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Дякую, Василь Васильович?</p>
<p>Шановні колеги, ми почули доповідь першого заступника голови профільного комітету. Ми відводимо на запитання до 5 хвилин. Прошу народних депутатів&nbsp; підготуватися до запису. Записуємося, будь ласка. Записуємося.</p>
<p>Михайло Папієв.</p>
<p>&nbsp;</p>
<p>13:06:13</p>
<p>ПАПІЄВ М.М.</p>
<p>Дякую. Шановний виступаючий! Є питання, на які не дала відповідь міністр &nbsp;фінансів. Коли представляється і пропонується прийняти рішення Верховній Раді України без затвердження макроекономічних показників, які взагалі-то включають в себе і поняття розміру&nbsp; мінімальної заробітної плати, і поняття&nbsp; інфляції, яка планується на наступний рік, основного&nbsp; державного соціального стандарту як прожитковий мінімум, про які взагалі параметри бюджетної політики на наступний рік може вестися мова, коли основних показників, які передбачені законами України, нам сьогодні не надано.</p>
<p>&nbsp;</p>
<p>13:07:06</p>
<p>АМЕЛЬЧЕНКО В.В. Шановний колего, я сподіваюся, що у нас є ще час і в наданому&nbsp; урядом проекті бюджету ми зможемо&nbsp; побачити всі основні показники. І я ще раз наполягаю, щоби ми цей процес почали не&nbsp; у грудні-місяці, а 15 вересня, коли ми отримаємо проект&nbsp; бюджету.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; Олег Барна,&nbsp; "Блок Петра Порошенка".</p>
<p>&nbsp;</p>
<p>13:07:36</p>
<p>БАРНА О.С.</p>
<p>Дякую. Я би хотів звернутися до вас з питанням стратегії розвитку бюджетної системи&nbsp; на 2016-й рік в контексті&nbsp; регулювання мінімальної і максимальних зарплат і пенсій відповідно до стандартів в Європі, щоб воно було не десь… не більше 10 раз, а не так, як є – 100; забезпечення найбільш малозабезпечених жителів країни, особливо в питанні комунальних послуг. І основне – недопущення залежності енергоринку і населення залежності опалення від російського газу, щоб основним критерієм бюджету розвитку на наступний рік було надання людям можливості заміни системи опалення внаслідок утеплення будинків, в наслідок надання довгострокових пільгових кредитів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>13:08:36</p>
<p>АМЕЛЬЧЕНКО В.В.</p>
<p>Шановні колеги, я ще раз вас хочу звернути увагу, що мета цього документу: визначення першочергових завдань бюджетної політики виходячи з викликів і сьогодення, і фінансових можливостей держави та прогнозу економіки на 2016 рік.</p>
<p>Ми даємо рамки сьогодні уряду для того, щоб ми з вами отримали якісний документ, який буде розглянутий в установленому порядку. Я впевнений, що бюджет 16-го року ми отримаємо з вами якісний і разом візьмемо відповідальність за його виконання.</p>
<p>&nbsp;</p>
<p>ГОЛОВУЮЧИЙ. Будь ласка, Гриневич Лілія Михайлівна, прошу.</p>
<p>&nbsp;</p>
<p>13:09:27</p>
<p>ГРИНЕВИЧ Л.М.</p>
<p>Шановні колеги, у нас тут є також проблема, яка пов'язана з закладами першого, другого рівня акредитації. У Законі "Про вищу освіту" вони повинні до 2017 року визначитися з тим, чи залишаються вони в системі вищої освіти, чи переходять у системи професійної освіти. І це тоді визначить їхнє місце фінансування з центрального бюджету чи з місцевих бюджетів. Натомість тут, в цьому документі запропоновано чомусь вже з 2016 року перевести їх на місцеві бюджети. Це зовсім не корелює з тим алгоритмом, з яким вони повинні, згідно якого визначитись до 2017 року про приналежність до системи вищої освіти.</p>
<p>Тому ми наполягаємо і просимо звернути увагу на цю зміну. І знову ж таки поставити для них остаточний термін до 1 січня 2017 року, як і було запропоновано в попередніх документах.</p>
<p>&nbsp;</p>
<p>13:10:41</p>
<p>АМЕЛЬЧЕНКО В.В.</p>
<p>Дякую вам.</p>
<p>Ми підтримаємо цю норму, але ми сьогодні маємо… Не тільки вони мають визначитися. Ми з вами розуміємо, що І-ІІ рівні акредитації навчальних закладів, все ж таки давайте, кладучи руку, чесно скажемо: це є регіональне замовлення. І я впевнений, що буде, ми разом і переконаємо одночасно наші навчальні заклади. І логіка здорового глузду нам підказує, що все ж таки вони мають фінансуватися із місцевих бюджетів. А щодо 2017 року, то ми підтримуємо вашу норму.</p>
<p>&nbsp;</p>
<p>ГОЛОВУЮЧИЙ. Дякую. Олександра Кужель, "Батьківщина".</p>
<p>&nbsp;</p>
<p>13:11:24</p>
<p>КУЖЕЛЬ О.В.</p>
<p>Шановний колега, ми з вами всі знаємо, яка велика відповідальність наша, коли ми голосуємо за бюджет. Для того, щоб не було знову в грудні місяці пози і криків, що ми зриваємо бюджет на наступний рік, ви знаєте, діє норма Конституції Закону, що в бюджеті, бюджетній резолюції ми повинні передбачити мінімальну заробітну плату і мінімальну пенсію.</p>
<p>На сьогоднішній день по рівню споживчих цін мінімальна пенсія повинна бути 1811 гривень. Скажіть, будь ласка, як ви нам пропонуєте проголосувати бюджетну резолюцію, в якій нема посилання, як буде розраховуватися бюджет з мінімальною пенсією і мінімальною зарплатою. Або ми знову приймаємо резолюцію, яка буде готувати бюджет на зубожіння.</p>
<p>&nbsp;</p>
<p>13:12:22</p>
<p>АМЕЛЬЧЕНКО В.В.</p>
<p>Олександра Володимирівна, ми зараз на комітету точно так же, як і кожен депутат народний, занепокоєні цим питанням. Ми вимагаємо від уряду забезпечення економічно обґрунтованого підвищення розміру мінімальної зарплати, саме враховуючи ті критерії і параметри, які ви сказали, забезпечуючи поступове наближення таких показників з урахуванням зростання реального сектору економіки, споживчих цін індексу і фінансових можливостей бюджету.</p>
<p>Я сподіваюся, уряд дослухається до цих пропозицій, і ми обов'язково отримаємо…</p>
<p>Давайте ми скажемо ще, який буде курс долара завтра! Ніхто в Україні цього не знає. <i>(Шум у залі) </i></p>
<p>Я не захищаю уряд, але я вам скажу, що сьогодні ми маємо…&nbsp; Прошу, Наталя.</p>
<p>&nbsp;</p>
<p>13:13:20</p>
<p>ЯРЕСЬКО Н. Не потрібно захищати уряд, я вам не можу дати цифру сьогодні, коли бюджетний буде поданий…</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ЯРЕСЬКО Н. Ви знаєте, ви можете кричати, але то не змінить ситуацію, що я вам не можу дати цифру.</p>
<p>&nbsp;</p>
<p>ГОЛОВУЮЧИЙ. Шановні колеги! Пані міністр я вас дякую за відповідь. Шановні колеги, я би всіх закликав бути більш стриманими. З місця показувати, які голосові связки, ну, навіщо. Задали питання, отримали відповідь. Зрозуміло, що зараз працюють з кредиторами щодо реструктуризації боргів, після цього буде залежати, який буде…&nbsp; Ми ж все це розуміємо, колеги. Ми можемо всі демонструвати свої інтелектуальні здібності, але треба підходити виходячи з реальної ситуації.</p>
<p>Матвієнков. Останнє запитання.</p>
<p>&nbsp;</p>
<p>13:14:01</p>
<p>МАТВІЄНКОВ С.А.</p>
<p>Матвієнков, 57 округ, Мариуполь, "Оппозиционный блок".&nbsp;&nbsp;&nbsp; Конечно, вопрос лучше было бы адресовать министру финансов. Но я внимательно слушал и ее доклад и вашудоповідь. Конечно, Бюджетная резолюция это дорожная карта, по которой мы должны сегодня проложить путь, как мы будем жить в 2016 году. Это и прожиточный минимум, это, безусловно, и заработная плата, это Пенсионный фонд и многие, многие другие вещи, которых сегодня, к сожалению, мы не видим. И ответа в отношении того, что мы не знаем, каким будет курс завтра, говорит только о том, что мы идем сейчас, вы узнаете, есть такой выражение "на помацки", вот мы идем "на помацки", но, кто выживет в этих условиях это вопрос.</p>
<p>Я бы хотел задать один очень простой, элементарный вопрос. Сегодня мы имеем 9, 8, не знаю, процентов падения внутреннего валового продукта, вы планирует плюс 2 процента роста на сегодняшний день. Я бы хотел понимания за счет, каких отраслей, за счет чего мы получим прирост ВВП в следующем году? При условии, что сегодня, вот на сегодняшний момент, мы не видим пока в экономии ни одной тенденции к росту ВВП. Спасибо.</p>
<p>&nbsp;</p>
<p>13:15:13</p>
<p>АМЕЛЬЧЕНКО В.В.</p>
<p>Дякую. Вмієте ви, я не хочу переходити, вибачте, на політики, але вмієте ви задавати питання, коли натворили ділов в Україні, повтікала половина з України, а тепер сидите мовчки і не підтримуєте ті закони, які сьогодні уряду потрібні і коаліції. Тому давайте ми це питання залишимо його риторичним.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, час на запитання вичерпано. Одне останнє запитання. Народний депутат Бакуменко, будь ласка.</p>
<p>&nbsp;</p>
<p>13:15:42</p>
<p>БАКУМЕНКО О.Б.</p>
<p>Шановна пані Наталя! До вас запитання. Згідно статті 12 коаліційної угоди, яка являється невід'ємною частиною дій уряду передбачено збереження пільгового режиму оподаткування АПК до 1 січня 2018 року. Ви подаєте в Бюджетній резолюції скасування режиму з 1 січня 2016 року.</p>
<p>Але ви знаєте, що на сьогодні, вперше за десять років на 5 і 4 відсотки зменшено ВВП АПК. В тваринництві зменшено і поголів'я, і виробництво м'яса, молока, яєць. То йде спад того локомотиву на який всі звертають увагу.</p>
<p>Скажіть, пожалуйста, чому ви скасовуєте цей спец-режим, який є єдиною підтримкою АПК? Ви що ведете державу до того, щоб і АПК зупинилось?</p>
<p>&nbsp;</p>
<p>13:16:44</p>
<p>ЯРЕСЬКО Н.</p>
<p>Ні. Я не веду країну,&nbsp; щоби АПК зупинилось. Ні в якому разі. АПК є найбільш вагома зараз і найбільш сильна галузь, яка є в економіці. Але ми з вами підписали і домовилися на програмі Міжнародного валютного фонду, що ми перейдемо на загальний режим для АПК з 1 січня 16 року.</p>
<p>Ми це зробили не тому, що нас примусили, але тому, що ми також віримо, що це правильно, що всі мають бути в однакових умовах. Ми віримо, що це ні в якому разі не зупинить аграрний сектор, але воно дійсно має грати якусь більшу роль в податковій базі.</p>
<p>Ніхто інший не може. Ви розумієте це? Так? Вибирати галузі це не наша місія. Ми з податковою реформою не готові вибирати одні чи інші галузі, щоб мали пільги, але навпаки, щоб було одне рівне поле для… справедливих всіх грати на одному полі.</p>
<p>Дякую.</p>
<p>&nbsp;</p>
<p>13:17:58</p>
<p>АМЕЛЬЧЕНКО В.В.</p>
<p>Шановні колеги, але ж бюджетний Комітет цю норму не підтримує, і я вам вже оголосив, що ми пропонуємо вилучити цю ініціативу уряду і Податковим кодексом, і коаліційною угодою передбачено збереження спеціального режиму до&nbsp; 2018 року.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Василь Васильович,&nbsp; займайте своє місце.&nbsp; Я думаю, що це більш складне питання, яке треба окремо обговорювати і зважувати, а не так поспіхом.</p>
<p>Шановні колеги,&nbsp; заплановані виступи&nbsp;&nbsp; від фракцій і груп до&nbsp; 2 хвилин.&nbsp; Прошу, підготуйтесь, будь ласка, для реєстрації&nbsp; від фракцій і груп&nbsp; до&nbsp; 2 хвилин.&nbsp; Прошу підготуйтесь, будь ласка, для реєстрації від фракцій&nbsp; і груп. Будь ласка, запишіться, будь ласка,&nbsp; від фракцій і груп. Запишіться.</p>
<p>Будь ласка,&nbsp; народний депутат Луценко Юрій Віталійович. Будь ласка.</p>
<p>&nbsp;</p>
<p>13:19:24</p>
<p>ЛУЦЕНКО Ю.В.</p>
<p>Шановний пане Голово, шановний Микола Іванович, ми зараз розглядаємо ключове питання економічної політики наступного року. Питання, які обговорюються і фактично планують те, як буде жити країна наступного року.&nbsp; Від&nbsp; імені фракції&nbsp; хочу зробити два&nbsp; акценти.</p>
<p>Перший. Політика кредитів має&nbsp; бути заміненою на політику інвестицій і створення нових робочих&nbsp; місць.&nbsp; Я глибоко переконаний і маю всі аргументи для цього, що&nbsp; інвестиції в Україну навіть&nbsp; в нинішній ситуації і навіть при нинішньому &nbsp;уряду можливі, якщо цього&nbsp; захоче уряд, бо цього давно хоче парламент.</p>
<p>Акцент номер два.&nbsp; Цей документ&nbsp; дійсно має показати стандарти соціального життя&nbsp; на наступний рік. Приймати цей законопроект&nbsp; без чіткого розуміння мінімальної зарплати, мінімальної пенсії є неможливим. Ми повинні приймати цей документ не лише для Мінфіну і Мінекономіки, а в першу чергу для своїх виборців, і як завдання для себе тут у парламенті забезпечити&nbsp; взяті на себе зобов'язання.</p>
<p>І третє. З першого дня спілкування з урядом, коли ми наймали його до роботи, ми казали: припиніть "латати" закони, покладіть на стіл новий Податковий кодекс, який забезпечить економічне зростання в країні і нові соціальні стандарти.</p>
<p>Ці три позиції&nbsp; вимагають доопрацювати&nbsp; даний документ і з їх врахуванням фракція безумовно буде&nbsp;&nbsp; голосувати далі цей документ - "за".&nbsp; Дякую за увагу!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Микола Княжицький,&nbsp; "Народний фронт".</p>
<p>&nbsp;</p>
<p>13:21:32</p>
<p>КНЯЖИЦЬКИЙ М.Л.</p>
<p>Фракція&nbsp; "Народного фронту"&nbsp;&nbsp; підтримує Бюджетну резолюцію, дякує&nbsp;&nbsp; уряду за роботу, але так само як і попередній виступаючий від&nbsp; фракції&nbsp; "Блоку Петра Порошенка", просить певного доопрацювання цього документу. Очевидно, що Бюджетна резолюція не є Бюджетним&nbsp;&nbsp; кодексом і конкретні зміни ми будемо вносити в Бюджетний кодекс. Але коли ми читаємо в цьому проекті&nbsp; резолюції, що спрямування&nbsp; додаткового власного ресурсу місцевих бюджетів буде спрямоване на утримання національних закладів культури, театрів, заповідників, концертних&nbsp; організацій,&nbsp; бібліотек і музеїв,&nbsp; то очевидно, що ми не можемо цього допустити в тій ситуації гуманітарній, яка склалася в країні. Безумовно, національні заклади культури&nbsp; повинні підтримуватися з національного бюджету і я маю повне&nbsp; переконання, що під час&nbsp;&nbsp;&nbsp; підтримки Бюджетного кодексу ми тут знайдемо взаєморозуміння&nbsp; з урядом. Дякую.</p>
<p>&nbsp;</p>
<p>ГОЛОВУЮЧИЙ. Єгор Соболєв,&nbsp; "Самопоміч".</p>
<p>Віктор Кривенко,&nbsp; "Самопоміч".</p>
<p>&nbsp;</p>
<p>13:22:37</p>
<p>КРИВЕНКО В.М.</p>
<p>Шановний головуючий,&nbsp; шановні колеги! Наслідком саме неправильної побудови органів державної влади в&nbsp; Україні є&nbsp; ця дискусія, яку ми маємо сьогодні.&nbsp;&nbsp; Що відбулося?</p>
<p>Я наведу простий приклад. В державному підприємстві друга людина – це завжди начальник фінансів, бо грошей немає і&nbsp; зранку ставлять галочки, що треба платити. В компанії приватній друга людина – це завжди той, хто займається розвитком, перспективою, куди рухатися, де ринки є. А де взяти гроші: з обігових, позичити, когось взяти партнером до себе – це вже&nbsp; друге питання. Так і у нас. У нас у 90-х роках Міністерство фінансів перемогло Міністерство економіки. Далі ми живемо однорічними планами з кризою 2009 року, навіть не однорічними, бо з серпня-вересня місяця не виконується закон про державний бюджет. Ми живемо дев'ятимісячними планами. Ми з печерного радянського планування перекинулися в дикий, не керований капіталізм, якого немає ні в кого в країні і в жодній країні світу цього немає. Туреччина, маючи 5 відсотків держвласності, має орган планування понад тисячу чоловік, які займаються стратегіями, який закладає на три, на п'ять, на сім років. Європейський Союз. У них&nbsp; бюджетом сім років розвитку підкріплено, а стратегії у них ще довші. І тому правильні запитання у колег депутатів, і правильно критикують цей документ, тому що він не дає відповідей, він не дає стратегічних відповідей.</p>
<p>Тому нам треба вимагати переходу, як мінімум, на трьохрічні бюджети. Зараз подякувати Міністерству фінансів за плідну, конструктивну роботу на комітеті, особливо Ігорю Уманському, він розуміє всі ці системні проблеми. Наголосити, що Міністерство економіки має займатися своїми функціями, займатися торгівлею, а не просто бути без суб'єктними в цих світових війнах за ринки. Подивіться, в Америці тільки два міністерства займаються торгівлею, а у нас повністю цією функцією ніхто не займається. Займатися економічним плануванням розвитку держави, партнерствам з галузями, ні в якому випадку це не буде печерна радянська планова економіка. Але це буде прогнозовано, зрозуміло, що для нас є пріоритетом, а не так як зараз, для нас все є пріоритетом, значить нічого не є для нас пріоритетом.</p>
<p>Тому прошу доопрацювати цей документ, подати його…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка, 20 секунд.</p>
<p>&nbsp;</p>
<p>КРИВЕНКО В.М. Ми будемо цей документ підтримувати, коли він буде давати реальні відповіді на запитання, які поставлені колегами. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Віктор Бондар, партія "Відродження".</p>
<p>&nbsp;</p>
<p>13:25:00</p>
<p>БОНДАР В.В.</p>
<p>Шановна пані Наталія, шановні члени уряду! Я сьогодні називав страшні цифри статистики про той реальний стан економіки України, ви їх знаєте. Ми за перший квартал втратили чверть промислового виробництва України, 35 відсотків експорту, зубожіння населення, соціальний крах і ми розуміємо, що при такому темпі дій уряду вже восени буде катастрофа промислова і не буде зрозуміло, як виходити з цієї кризи.</p>
<p>Зараз ми розглядаємо питання напрямків бюджетної політики на 2016 рік. Люди добрі, давайте говорити чесно, немає часу уряду на розпорошення часу і на те, щоб думати періодами, роками. Сьогодні мова йде проте, що протягом місяця-двох треба терміново вирівнювати ситуацію, робити Податковий кодекс, створювати інвестиційний клімат, дати відповідь по всіх ключових бюджетних питаннях на наступний рік. Інакше просто ця країна і ця економіка зупиниться вже восени.</p>
<p>Ми говоримо про те, що сьогодні уряд нагадує залізничний потяг, який мчиться по рельсах невідомо куди, на чолі в паровозі сидить уряд, який вже проїв все вугілля, яке було. Вже по вагонах у пасажирів, у людей позабирали чемодани, полки, кинули в топку і вони вже прогоріли фактично. На перестанціях ви забираєте там в борги ще якісь дрова, вугілля, але це вже не рятує ситуацію. Вихід єдиний, через розвиток промисловості, через зростання інвестиційної привабливості, через інфраструктурні проекти. На жаль, ми не побачили в цих бюджетних пропозиціях на 2016 рік великих інфраструктурних і промислових проектів. Немає, в бюджеті не передбачено нічого на будівництво доріг, мостів, потужні інфраструктурні проекти через які виходили з кризи всі економіки кризи. Німеччина, після війни, Європи, після війни, Штати в економічну кризу. Я хочу, щоб це і група "Відродження" наполягає, щоб це було передбачено в бюджеті на 2016 рік.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Олександра Кужель, "Батьківщина".</p>
<p>&nbsp;</p>
<p>13:27:16</p>
<p>КУЖЕЛЬ О.В.</p>
<p>Шановні друзі! Ми сьогодні з вами декілька разів слухали відповідь на питання, яке вимагає поставити Конституція України та Бюджетна резолюція, Бюджетний кодекс. Що повинно бути в Бюджетній резолюції? Ми як депутати повинні розуміти як може людина маючи споживчий сьогодні за квітень, інформацію про споживчий кошик і розуміючи, яка пройшла інфляція, всі розуміють, що на пенсію 940 гривень, варта пенсія тисячу 811.</p>
<p>Зрозумійте нас, ми з людьми спілкуємося кожен день, вони хочуть зрозуміти, як уряд планує бюджет 2016 року. Згідно виконання цих вимог, ви повинні сказати, ви ж сказали, долар – 22,5, хоча сьогодні – 21. Ми вже розуміємо, що долар 22,5, а це вже розмови, що на жовтень після місцевих виборів знову буде паніка. Ми хочемо сказати, ви плануєте, ви розумієте, що на підвищення цін, на такий рівень валюти, на таку ситуацію з інфляцією не може бути країни, це зубожіння більше 90 відсотків населення. І тому це не просто наше бажання – це наша відповідальність перед народом України.</p>
<p>&nbsp;</p>
<p>ГОЛОВУЮЧИЙ. Будь ласка, Наталя Королевська.</p>
<p>&nbsp;</p>
<p>13:29:10</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие! Ну, знаете как, мягко сказать, удивляет, кончено, данная бюджетная резолюция. Удивляет тем, что поддержать ее – ну, будет как-то совсем не по-европейски. Потому что бюджетная резолюция, в которой основные макро-показатели поддаются, ну, так сказать, сомнению и сомнению не только депутатами украинского парламента, но и в первую очередь поддаются сомнению тех международных институций, которые сегодня кредитуют в первую очередь нашу страну.</p>
<p>Но мы вот изучили отчет Международного валютного фонда, и на 2 июня миссия МВФ ухудшила макропоказатели в Украине. Миссия МВФ планирует, что в 2015 году падение ВВП в Украине будет ровняться 9 процентов, а инфляция будет 46 процентов. Но при этом мы видим, как правительство вместо тех показателей, которые им доводят те же, кто их&nbsp; кредитует сегодня, их содержит, по большому счету, и платит им зарплату, приходят и говорят: "Да нет, ВВП будет 2 процента". Слушайте, но пора же все-таки вытянуть голову из песка и прекратить до бесконечности рассказыватьну не совсем адекватные вещи. Но кто знает ту чудесную формулу, которая позволит из падения ВВП в 9 процентов в 2015 году дать рост ВВП, плюс 2 процента в 2016-м.</p>
<p>Правильно сейчас говорит Радикальная партия о том, что только "Оппозиционный блок" может своим профессионализмом&nbsp; и принятием тех законов,&nbsp; которые есть в парламенте решить данную проблему. Поэтому&nbsp; мы в первую очередь настаиваем на том,&nbsp; что&nbsp; недопустимо сегодня принимать в данном парламенте эту резолюцию, потому что третий год подряд правительство предлагает&nbsp; заморозить социальные стандарты. Это неприемлемо.</p>
<p>&nbsp;</p>
<p>ГОЛОВУЮЧИЙ. Будь ласка. Шановні колеги! <i>(Шум у залі) </i>&nbsp;10 секунд, як всім.</p>
<p>&nbsp;</p>
<p>КОРОЛЕВСЬКА Н.Ю. Предлагают закрывать больницы, школы и клубы. Мы категорически это не поддерживаем. И они хотят дальше повышать тарифы. Мы категорически&nbsp; против этой…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Шаповалов.</p>
<p>&nbsp;</p>
<p>ЯРЕСЬКО Н. Можна? Можна просто фактом вам передати?&nbsp; Можна?</p>
<p>&nbsp;</p>
<p>ГОЛОВУЮЧИЙ. А, будь ласка. Репліка. Репліка міністра фінансів. І, народний депутат я вас прошу, зачекайте, будь ласка.</p>
<p>&nbsp;</p>
<p>13:31:53</p>
<p>ЯРЕСЬКО Н. Я просто хочу підтвердити…</p>
<p>Пані Королевська, ви, дійсно, праві щодо прогнозів на 2015 рік. Але макроекономічні прогнози, які є на 2016 рік, абсолютно корелюються з тими, що Міжнародний валютний фонд написав в найновішому звіті в червні-місяці. Тобто я їх не придумала з голови, ні з неба!</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; народний депутат Шаповалов.&nbsp;</p>
<p>&nbsp;&nbsp;&nbsp;</p>
<p>&nbsp;13:32:12</p>
<p>ШАПОВАЛОВ Ю.А.</p>
<p>Шановні колеги! Шановні члени уряду! Щодо змісту документа, який закладає фінансову основу життя нашої країни на 2016 рік, то його можна охарактеризувати двома словами: суцільна невизначеність. У проекті немає жодної цифри, яка б чітко дозволила б визначити основні соціальні стандарти: мінімальну&nbsp; заробітну плату та прожитковий мінімум, без чого неможливо сформувати бюджетні та соціальну політику в наступному році.</p>
<p>За стрімким потоком бюрократичних штампів та порожніх фраз губляться головні питання: куди йде держава? які галузі вона розвиває?які кошти з бюджету для її підтримки та розвитку виділяються?</p>
<p>Для чіткого бачення параметрів бюджету наступного року необхідно вирішити наступні проблеми: по-перше, загрозливе падіння вітчизняної промисловості за 2014 рік мінус 10,7 відсотків, за січень-березень 15-го року мінус 21,4 відсотки.</p>
<p>По-друге, неможливість переважної частини громадян платити за своїми рахунками без допомоги субсидій і держави після підвищення тарифів на енергоносії і зниження реальних доходів населення.</p>
<p>По-третє, стрімке зниження експорту, в тому числі до країн Європейського Союзу, що загрожує черговими валютними кризами. Про підтримку промисловості у тексті документа наведений аж один абзац, в якому ідеться про те, що уряд буде стимулювати розвиток вітчизняної промисловості шляхом розміщення державного замовлення. Проте не зрозуміло на яку продукцію діятиме державне замовлення, крім оборонної. Немає жодного слова, яким чином буде стимулюватися решта промисловості для того, щоб припинився її занепад. Відсутня політика щодо підтримки малого та середнього бізнесу.</p>
<p>Група "Воля народу" закликає і уряд, і Верховну Раду підійти професійно до цього важливого документу, заміть …</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>ШАПОВАЛОВ Ю.А. Замість папірців із юридично-філологічним туманом дійсно треба зробити бюджетний план на наступний, вочевидь, не легкий рік.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Ляшко.</p>
<p>&nbsp;</p>
<p>13:34:42</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати. Щойно з цієї високої парламентської трибуни виступала представниця злодійського блоку, пані Наталія Королевська, яка збрехала про те, що начебто Радикальна партія каже, що лише злодійський блок може провести реформи в країні.</p>
<p>Очевидно, Наталія трохи глухувата чи підсліпувата, то я повторюсь, що каже Радикальна партія.</p>
<p>Перше, Наталю. Ти записалася до злодійського блоку. Друге, Наталю. Ти, будучи міністром в уряді Януковича, грабувала пенсіонерів, грабувала всю Українську державу, голосувала, разом із своїми партнерами по злодійському блоку, за рішення, які призвели до пограбунку країни. Злодійський блок включно зі злодійкою Наталею Королевською несе відповідальність за пограбування кожного українського пенсіонера, кожного працівника за війну на Донбасі. Королевська як член уряду Азарова персонально відповідальна за будівництво злодійського корупційного "межигір'я", бо допомагала Януковичу грабувати країну і будувати це "межигір'я". І не подала у відставку, коли банда Януковича грабувала країну.</p>
<p>Що пропонує Радикальна партія? Перше, заборонити злодійський блок. Друге, притягнути Королевську і її партнерів Бойка і всіх інших до кримінальної відповідальності. Щоб вони не ховались за депутатськими мандатами.</p>
<p>Третє, Наталю, в мене є пропозиція. Ти по сьогоднішній день на окупованій території Луганщини продовжуєш вести бізнес. Продай свій бізнес і гроші віддай пенсіонерам! Продай свої "брульянти", в яких ти ходиш на роботу і гроші віддай пенсіонерам. Продайте накрадені, верніть накрадені мільярди, які ви вкрали з Державного бюджету, – і це буде найкраща ваша допомога українській державі!</p>
<p>А моє побажання уряду… Дозвольте закінчити…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>ЛЯШКО О.В. Це побажання уряду: радикально міняйте економічну політику. Ніякими дотаціями і субвенціями ми не вирішимо проблеми країни. Вихід один – створення робочих місць, робота…</p>
<p>&nbsp;</p>
<p>ГОЛОВУЮЧИЙ. Далі, будь ласка. Шановні колеги народні депутати! Ми закінчили обговорення цього питання. Якщо є необхідність у міністра заключне слово проголосити? Немає.</p>
<p>&nbsp;</p>
<p>13:37:25</p>
<p>ЯРЕСЬКО Н.</p>
<p>Я можу тільки добавити одне, щоб всі зрозуміли. Ніякий документ, який ми можемо сьогодні вам дати, не буде відповідати на ситуацію, яка буде через 2-3 місяці. Тому що її прогнозувати, ви абсолютно праві, ні я не зможу, ні ви не зможете, ні Міжнародний валютний фонд не зможе. Ми робимо найкращий прогноз, який ми можемо на цей момент.</p>
<p>Додатково до цього, вся критика, що це не європейський стиль, що це не європейський підхід,&nbsp;– ви праві, тому що в Європі 6 місяців наперед не готуються бюджети. Нам Міжнародний валютний фонд, як приклад, каже, що ми дуже-дуже далеко від того моменту, не маємо готувати бюджет, але ми робимо це, тому що це Закон України, і ми поважаємо закон. Але дійсно, ви всі розумієте, що бюджет, який ви будете переглядати у вересні цього місяця буде набагато більше реальним, з більш суттєвими цифрами ніж те, що ми вам можемо дати сьогодні. Ми сьогодні дали вам той прогноз, який ми можемо дати, але період бюджетування має бути набагато більш стислий і ближчий до кінця року.</p>
<p>&nbsp;</p>
<p>ГОЛОВУЮЧИЙ. Шановні колеги, народні депутати! Ми завершили обговорення даного питання. І наскільки я відчуваю за позицію депутатів, є такий спільний настрій, щоб доопрацювати цей документ і внести в зал. Правильно я розумію? Це висловили абсолютно всі фракції, які щойно виступали.</p>
<p>Тому пропозиція буде зараз наступна, повернути в комітет дану резолюцію там її доопрацювати, попрацювати більш ретельно з депутатами від фракцій, які висловили свої позиції і таким чином ми зможемо внести узгоджену резолюцію на базі якої буде сформований бюджет 2016 року. Домовились?</p>
<p>Тому я прошу, колеги, займіть свої місця, будь ласка, займіть свої місця будь ласка.</p>
<p>Олег Березюк, хвилину.</p>
<p>&nbsp;</p>
<p>13:39:24</p>
<p>БЕРЕЗЮК О.Р.</p>
<p>Я б не тільки повернув, я б ще поставив терміни, щоб до кінця цієї сесії, до середини липня, ми почули наступну пропозицію декларації. Тобто до кінця сесії почути наступну позицію декларації, це дуже важливо.</p>
<p>&nbsp;</p>
<p>ГОЛОВУЮЧИЙ.&nbsp; Так і швидко її підготувати. Домовились.</p>
<p>Колеги, давайте не будемо вже обговорювати, вже виступили. Повертаємо в комітет.</p>
<p>Іван Кириленко,&nbsp; будь ласка.&nbsp; Іван Григорович, будь ласка.</p>
<p>&nbsp;</p>
<p>13:39:53</p>
<p>КИРИЛЕНКО І.Г.</p>
<p>Я хочу звернутися ще раз до пані Яресько. Аграрії вже виступали тут. Шановна пані Яресько! Ви добре знаєте, що така інституція як МВФ поважає і інші світові інституції, зокрема, Світову організацію торгівлі. Так от при вступі України в СОТ нам дозволили мати в сім разів менше державну підтримку АПК це 1.5 мільярда доларів. Покажіть мені в Бюджетній резолюції 1.5 мільярда доларів державної підтримки на наступний рік? Ноль! І ви забираєте останню пільгу яка є. Приберіть, будь ласка, приберіть, не пройде в залі, не проголосує зал ні за яку резолюцію, де буде така норма, яку ви пропонуєте. Приберіть!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, прошу зайняти свої місця. Василь Васильович Амельченко, перший заступник голови комітету, заключне слово.</p>
<p>&nbsp;</p>
<p>13:40:40</p>
<p>АМЕЛЬЧЕНКО В.В.</p>
<p>Шановні колеги, я пропоную повернути його не в комітет, а повернути його в уряду на доопрацювання, бо ми…&nbsp;</p>
<p>&nbsp;</p>
<p>ГОЛОВУЮЧИЙ. Колеги, у нас є два варіанти, відповідно. Або повернути в комітет, або голосувати. Я вважаю, що в комітеті ми краще його доопрацюємо спільно з урядом. В комітет.</p>
<p>Прошу зайняти свої місця, шановні колеги. В комітеті. Бюджетна резолюція буде підготовлена в комітеті. Читайте, шановні колеги, Регламент. Все. Підготувались. Комітет, саме так зазначено в Регламенті.</p>
<p>Колеги, будь ласка, голосуємо за повернення проекту Постанови "Про основні напрямки бюджетної політики на 16-й рік" в комітет профільний, ми там його спільно допрацюємо з урядом і внесемо узгоджену пропозицію.</p>
<p>Прошу голосувати, колеги, за повернення в комітет. Прошу голосувати. Голосуємо, колеги.</p>
<p>&nbsp;</p>
<p>13:41:47</p>
<p>За-225</p>
<p>&nbsp;</p>
<p>ЯРЕСЬКО Н. Очевидно уряд буде працювати з комітетом.</p>
<p>&nbsp;</p>
<p>ГОЛОВУЮЧИЙ. Шановні колеги, хто не встиг проголосувати? Бачу. Давайте за повернення. Горвард. Будь ласка, народний депутат не встиг проголосувати. За повернення! 152 стаття, читайте Регламент. За повернення.</p>
<p>За повернення, підтримаємо і направимо в комітет, і в комітеті спільно всі допрацюємо, щоб винести узгоджену пропозицію. В чому є проблема?</p>
<p>&nbsp;</p>
<p>13:42:21</p>
<p>За-234</p>
<p>Повернулись.</p>
<p>За повернення в комітет, прошу голосувати "за". За повернення в комітет на доопрацювання і підготовки на повторний розгляд. Будь ласка, направлення проекту Постанови Верховної Ради щодо основних напрямків до Комітету з питань бюджету, для підготовки до повторного розгляду Верховною Радою з урахуванням зауважень і висновків під час розгляду.</p>
<p>Прошу, шановні колеги, голосуємо за повернення на підготовку, на повторний розгляд.</p>
<p>Прошу підтримати.</p>
<p>&nbsp;</p>
<p>13:42:55</p>
<p>За-232</p>
<p>Рішення прийнято. 232.</p>
<p>Повернемо, доопрацюємо, буде якісний документ, який буде в парламенті. Нам же треба це оперативно зробити, а не розтягувати це на великий період часу.&nbsp; Дякую. Я думаю, що ми все доопрацюємо і зробимо. Дякую, шановні колеги.</p>
<p>Шановні колеги,&nbsp;&nbsp; переходимо до розгляду питань у першому читанні. Будь ласка, на ваш розгляд вноситься проект закону&nbsp; про внесення змін&nbsp; у додаток&nbsp; 2&nbsp; до Статуту внутрішньої&nbsp; служби Збройних Сил України (реєстраційний номер 2771) (урядовий).</p>
<p>Уряд вносить пропозицію&nbsp; розглянути його за скороченою процедурою. Прошу визначатися щодо розгляду за скороченою процедурою. Це розгляд за скороченою процедурою, колеги.</p>
<p>&nbsp;</p>
<p>13:43:48</p>
<p>За-174</p>
<p>Дякую. Рішення прийнято.</p>
<p>Будь ласка, доповідає перший заступник міністра оборони Іван Степанович Руснак. Прошу, Іван Степанович.</p>
<p>&nbsp;</p>
<p>13:44:05</p>
<p>РУСНАК І.С.</p>
<p>Шановний&nbsp; Голово Верховної Ради, шановні народні депутати! Проект&nbsp; закону розроблено з метою уточнення правових норм щодо передачі&nbsp; на&nbsp; зберігання бойових прапорів військових частин, що розформовуються із старих бойових прапорів.</p>
<p>Законопроект 29 квітня схвалений на засіданні Кабінету Міністрів України. Сам порядок передачі на зберігання передбачає до Національного військово-історичного музею України, який є профільним музейним закладом&nbsp; Міноборони,&nbsp; передаються бойові прапори військових частин, які вручалися з 1991 року. Таких&nbsp; прапорів на сьогодні&nbsp; 65. До&nbsp; Меморіального&nbsp;&nbsp;&nbsp; комплексу "Національний музей історії Великої Вітчизняної війни" передаються бойові прапори військових частин, які брали участь у Другій світовій війні. Таких прапорів більше 700. Крім того, передбачено, що зазначені бойові прапори разом з орденами, грамотами, історичними&nbsp; довідками&nbsp; можуть бути передані на тимчасове зберігання&nbsp; до&nbsp; музеїв (кімнат) бойової слави військових частин або місцевих музеїв, музеїв державних навчальних закладів для відкритої експозиції за погодженням з Міноборони та&nbsp; відповідно Національним музеєм Великої Вітчизняної війни.</p>
<p>Прийняття&nbsp; законопроекту сприятиме збереженню бойових прапорів, активізації військово-патріотичного та культурного виховання громадян&nbsp; України. Законопроект розглянуто 3 червня на засідання Комітету з питань національної безпеки і оборони, Головне науково-експертне управління Апарату Верховної Ради рекомендує прийняти законопроект у першому читанні, за основу та в цілому. Прошу підтримати.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, шановні колеги, співдоповідь голови комітету. Сергій Пашинський,&nbsp; будь ласка.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>13:46:15</p>
<p>ПАШИНСЬКИЙ С.В.</p>
<p>Доброго дня, шановні колеги! Звичайно, ми підтримуємо цей законопроект: збройні сили розбудовуються,&nbsp; створюються нові частини, нові традиції, нова історія – це важливо і ми це підтримуємо. Але на жаль, хотілось би звернути увагу, що ми трошечки неправильно розставляємо пріоритети, в черговий раз провалено включений до порядку денного&nbsp;&nbsp; законопроект про військову службу правопорядку – це більш&nbsp; актуальний закон. Сьогодні на ваших очах, не дивлячись на вимогу нашої&nbsp; фракції,&nbsp; не включено до порядку денного під тиском&nbsp; приспішників&nbsp; олігархів та їх&nbsp;&nbsp; "трубодурів" в цьому залі, законопроект про передачу арештованого палива майже на&nbsp; мільярд гривень для армії і таких законопроектів є десятки. І я прошу, коли ми робимо якісь заяви зважувати, що для нашої держави є пріоритет,&nbsp; розглядати ці пріоритети і приймати&nbsp; зважені, конструктивні рішення. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, є необхідність два - "за", два - "проти"?&nbsp; Будь ласка, запишіться: два - "за" і два - "проти". Запишіться,&nbsp; будь ласка.&nbsp; Будь ласка,&nbsp; народний депутат&nbsp; Побер.</p>
<p>&nbsp;</p>
<p>13:47:34</p>
<p>ПОБЕР І.М.</p>
<p>Партія "УДАР",&nbsp; народний депутат&nbsp;&nbsp; Побер.</p>
<p>Передаю слово пану Томенку.</p>
<p>&nbsp;</p>
<p>ГОЛОВУЮЧИЙ. Микола Томенко,&nbsp; "Блок Петра Порошенка".</p>
<p>&nbsp;</p>
<p>13:47:45</p>
<p>ТОМЕНКО М.В.</p>
<p>Шановні колеги, ми підтримуємо даний законопроект. Але хотів би звернути увагу наших колег, Міністерства<a name=Temp></a> оборони і урядовців загалом, що військово-патріотичне виховання здійснюється не лише бойовими прапорами, які передаються в музеї Другої світової війни. Військово-патріотичне виховання здійснюється нормальним харчуванням солдат, які воюють за Україну, здійснюються нормальним обмундируванням, здійснюється нормальною повагою і підтримкою.</p>
<p>Я вже говорив тут в сесійній залі, що у нас тимчасове замирення, хоча, на жаль, хлопці гинуть, але велика кількість сьогодні солдат має можливість перепочити, вони сприймають, і солдати, і офіцери, як зло, насправді. Тому що, коли йшли військові дії, ніхто з Генштабу їх не провіряв. Тепер поїхали тиловики перевіряти. Вони міряють довжину бірок на тих шафах, де роздягаються солдати, перевіряють інші статутні вимоги ще статуту Збройних сил Радянського союзу. Тому в мене пропозиція є така, щоб сьогодні, коли є максимальна можливість, треба проїхати по всіх військових частинах і зробити все, щоб український солдат і офіцер нормально харчувався, нормально одягався і отримував нормальну військово-патріотичну систему виховання.</p>
<p>Що таке військово-патріотичне виховання? Треба продумати чим сьогодні зайняти солдата, який готується до можливих військових дій, а не лише за формальною ознакою передавати військові прапори. Тому голосуємо за цей законопроект і просимо, і вимагаємо від Міністерства оборони менше перевірок, а більше поваги і пошани до українського солдата.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Павло Кишкар, "Самопоміч".</p>
<p>&nbsp;</p>
<p>13:49:46</p>
<p>КИШКАР П.М.</p>
<p>Дорогі колеги! Павло Кишкар, фракція "Об'єднання "Самопоміч".</p>
<p>Дійсно підтверджую щодо пріоритетності, цей законопроект не є першочерговим, проте визначає дуже суттєвий елемент військово-патріотичного виховання і "Самопоміч" буде підтримувати цей законопроект.</p>
<p>Будемо вдячні Міністерству оборони, якщо наступним законопроектом буде програма військово-патріотичного виховання молоді в Україні на основі роботи як товариства сприяння обороні України, яка потребує докорінного так і завдяки залученню організації "Пласт".</p>
<p>Я підтверджую слова пана Миколи, що незадіяний солдат, незадіяний в тому числі і в системі військово-патріотичного виховання, від нудьги, здебільшого, кидається або в алкоголізм, або в алкоголізм. Тому будемо наполягати на тому, щоб системи внутрішньої ротації, коли солдати, які перебувають на фронті змінюють один одного в середині підрозділу були задіяні в тому числі і в системі військово-патріотичного виховання та підготовки.</p>
<p>Будемо сприяти Міністерству оборони, а цей законопроект будемо підтримувати. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Ігор Мосійчук, Радикальна партія.</p>
<p>&nbsp;</p>
<p>13:51:06</p>
<p>МОСІЙЧУК І.В.</p>
<p>Шановні колеги! Шановна президія! Ми однозначно, Радикальна партія однозначно буде підтримувати за основу і в цілому цей законопроект, який на нашу думку є, дійсно, важливим в патріотичному вихованні нашої молоді і наших військових. Але в той же час потрібно не тільки про прапори думати, а про те, що відбувається під тими прапорами. Що я маю на увазі? Прямо в ці хвилини на військовому оборонному заводі "Імпульс" Службою безпеки України проводиться обшук і вилучення документів, які свідчать про корупцію директора цього заводу, про що ми говорили з цієї трибуни. І в той же час з цього парламентського залу дзвонять в СБУ і вимагають відкликати слідчу оперативну групу. Дзвонять в "Оборонпром" і намагаються захистити корупціонерів. Тому, ми вважаємо, що …</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; 20 секунд завершуйте.</p>
<p>&nbsp;</p>
<p>13:51:14</p>
<p>МОСІЙЧУК І.В.</p>
<p>Ми вважаємо, що для того, щоб бути достойними прапорів під якими воюють наші герої необхідно перемогти корупцію, зупинити негідників, які розкрадають військо і оборонну промисловість. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Героям слава!</p>
<p>Ми завершуємо обговорення ще, будь ласка,&nbsp; від трибуни, Володимир Парасюк, включіть мікрофон біля трибуни.</p>
<p>Одну хвилину.</p>
<p>&nbsp;</p>
<p>13:53:00</p>
<p>ПАРАСЮК В.З.</p>
<p>Дякую. Я хотів звернутися до Міністерства оброни. Ви знаєте, це дуже добре, що ми будемо виховувати молодь. Але, ви знаєте, дуже прикро, я сам, моя рідна земля – Яворівщина, де знаходиться великий полігон, і ви знаєте, мені деколи соромно проїжджати попри села, які дотичні до цього полігону і бачити величезну кількість випивших солдат. От я хочу, щоб ви акцентували на тому увагу і також виховували солдат, які зараз служать. Тому що ті всі проблеми, які є в армії, всі прекрасно бачать, але про&nbsp; них не говорять, тільки роблять показові виступи, коли приїжджають американські спеціалісти. Прошу взяти&nbsp; це до уваги. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Товариство, ми завершуємо обговорення. І я ставлю на голосування пропозицію, яка надійшла від комітету, за основу. Чи можна ставити за основу і в цілому? Можемо ставити, так? Тоді, будь ласка, якщо немає заперечень в залі, я ставлю на голосування проект&nbsp; Закону про внесення змін&nbsp; у додаток 2 до Статуту внутрішньої служби Збройних Сил України (номер 2771) за основу і в цілому. Будь ласка, голосуємо.</p>
<p>&nbsp;</p>
<p>13:54:22</p>
<p>За-254</p>
<p>Закон прийнятий.</p>
<p>І ми, я користуюсь правом ведучого, продовжую на... до 15 хвилин нашу роботу.</p>
<p>І зараз по порядку денному у нас проект Закону про внесення змін до Закону України "Про загальнообов'язкове державне соціальне страхування" щодо забезпечення діяльності фондів соціального страхування у період реорганізації (2775). І є прохання, щоб ми цей законопроект розглянули за скороченою процедурою. Чи є підтримка в залі? Прошу проголосувати і підтримати. За скорочену процедуру, будь ласка, голосуємо.</p>
<p>&nbsp;</p>
<p>13:55:17</p>
<p>За-160</p>
<p>Дякую за підтримку. І до доповіді запрошується заступник міністра соціальної політики Іванкевич Віктор Вікторович. Будь ласка.</p>
<p>&nbsp;</p>
<p>13:55:33</p>
<p>ІВАНКЕВИЧ В.В.</p>
<p>Шановні народні депутати! Шановний головуючий! На ваш розгляд виноситься&nbsp; проект Закону про внесення змін до Закону України "Про загальнообов'язкове державне соціальне страхування" щодо забезпечення діяльності фондів соціального страхування у період їх реорганізації, внесений Кабінетом Міністрів України.</p>
<p>Коаліційною угодою Верховної Ради&nbsp; восьмого скликання визначено пакет реформ, зокрема які необхідно провести в 2015 році. Реформа у сфері соціального страхування запроваджена прийнятим Верховною Радою у грудні 2014 року Законом "Про внесення змін&nbsp; до деяких законодавчих актів щодо реформування соціального страхування", який у тому числі передбачає утворення фонду соціального страхування, реорганізувавши шляхом злиття фонд соціального страхування від нещасних випадків на виробництві і фонд соціального страхування з тимчасової втрати працездатності.</p>
<p>Для&nbsp; здійснення реорганізації фондів соціального страхування шляхом їх злиття уповноважені органи цих фондів повинні прийняти рішення про припинення та утворити відповідні комісії. Така процедура визначена Законом&nbsp; "Про державну реєстрацію юридичних осіб та фізичних осіб-підприємців".</p>
<p>Законопроект пропонує надати виконавчим дирекціям фондів, що реорганізуються, повноваження щодо прийняття&nbsp; рішення про їх припинення, а також повноваження подавати для внесення в установленому порядку для затвердження уряду проекти бюджетів фондів соціального страхування.</p>
<p>Також проектом закону пропонується удосконалити&nbsp; процедуру&nbsp; призначення&nbsp; директора виконавчої дирекції фонду соціального страхування шляхом укладення з ним контракту.</p>
<p>Прийняття закону дозволить забезпечити проведення&nbsp; реформи, тобто якщо приймається цей закон,&nbsp; сьогодні-завтра в виконавчій дирекції приймають рішення про&nbsp; створення комісій по ліквідації фонду шляхом злиття і післязавтра реєструється міністерство…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд. Завершуйте.</p>
<p>&nbsp;</p>
<p>ІВАНКЕВИЧ В.В. Після прийняття цього закону настане можливість зареєструвати статут новоствореного фонду.</p>
<p>Просимо підтримати цей закон.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань соціальної політики, зайнятості та пенсійного забезпечення, Денісова Людмила Леонтіївна.</p>
<p>Будь ласка.</p>
<p>&nbsp;</p>
<p>13:58:15</p>
<p>ДЕНІСОВА Л.Л.</p>
<p>Шановний пане Голово, шановні народні депутати, я хочу звернути вашу увагу на те, що дійсно даний законопроект розглянув Комітет з питань соціальної політики, праці та пенсійного забезпечення, і пропоную вам прийняти даний законопроект за основу, в цілому ми не можемо його підтримати, як і вважає міністр соціальної політики, тощо він не вирішує всіх проблем, які на сьогоднішній день є, для того, щоб забезпечити і виконати цей закон, який ми прийняли 28 грудня. Міністерство соціальної політики повинно було до 1 липня зробити цю роботу, об'єднати два фонди, щоб Фонд соціального страхування запрацював. Нажаль цього не відбулося, цей законопроект, який пропонується Міністерством соціальної політики, що все ж таки надати можливість виконати цей закон, виконавча дирекція щоб склала комісії, ліквідувала свої фонди. На сьогоднішній день є 2 фонди, вони працюють, є людина, яка&nbsp; призначена на Фонд соціального страхування, але в неї немає повноважень і навіть заробітної плати теж немає.</p>
<p>Тому я дуже прошу, щоб ми прийняли за основу і проголосували за, безтерміново скоріше розглянули, щоб підготували до другого читання, тому що це дійсно вкрай важливо для тих людей, які отримують соціальні страхові послуги.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Чи є потреба обговорювати, скажіть, колеги? Немає.</p>
<p>Ми маємо пропозицію від комітету, маємо висновок голови експертного управління про те, що може прийняти за основу, і тому є пропозиція поставити його на голосування за основу. Пане Голово?</p>
<p>Тоді ставимо на голосування проект Закону про внесення змін до Закону України "Про загальнообов'язкове державне соціальне страхування" – 2775 за основу. Прошу підтримати, будь ласка, голосуємо.</p>
<p>&nbsp;</p>
<p>14:00:34</p>
<p>За-225</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>14:00:48</p>
<p>ГОЛОВУЮЧИЙ. Ні, так нечесно, так нечесно. Народний депутат Бакуменко. Давайте, і Кривенко, повертаємося. Пропозиція повернутись є? Чия це пропозиція? Капліна пропозиція повернутися, добре. Ставимо на голосування повернутися.</p>
<p>За повернення, колеги. Сконцентруйтесь, будь ласка. 2775, повернення. Прошу, голосуємо за повернення. За повернення, будь ласка.</p>
<p>&nbsp;</p>
<p>14:01:20</p>
<p>За-228</p>
<p>Дана пропозиція найшла підтримку в залі. Голосуємо за основу. 2775, прошу підтримати, шановні колеги. 2775, голосуємо за основу. Голосуємо. Я буду давати інструкцію: якщо ви хочете підтримати закон, натисніть кнопку зелену.</p>
<p>&nbsp;</p>
<p>14:01:44</p>
<p>За-228</p>
<p>2775. І є пропозиція скороченою процедурою, підготовка до другого читання. Це нормально абсолютно. Колеги, поверніться. За скороченою процедурою, підготовка до другого читання. Будь ласка, голосуємо. За скорочену процедуру.</p>
<p>&nbsp;</p>
<p>14:02:17</p>
<p>За-202</p>
<p>Не набрала дана пропозиція голосів. Шановні колеги, хвилиночку. Користуюсь своїм правом продовжити засідання сесії. У нас є ще… Чекайте. У нас є ще один закон. 1831, дуже важливий закон, який має назву проект Закону про внесення змін до деяких законів України щодо забезпечення прозорості власності засобів масової інформації, а також реалізації принципів державної політики в сфері телебачення і радіомовлення.</p>
<p>Прошу всіх зайняти свої місця. Ми ще розглянемо цей закон і далі закриємо ранкове засідання. Приймається? Приймається, я не чую? Приймається. Є пропозиція розглянути даний проект закону за скороченою процедурою, 1831. Прошу голосувати.&nbsp; Щодо розгляду за скороченою процедурою.</p>
<p>&nbsp;</p>
<p>14:03:18</p>
<p>За-168</p>
<p>Рішення прийнято.</p>
<p>Микола Княжицький, будь ласка.</p>
<p>&nbsp;</p>
<p>14:03:24</p>
<p>КНЯЖИЦЬКИЙ М.Л.</p>
<p>Дякую.</p>
<p>Шановні народні депутати! Ні, пане Сергію, не підскакую, спокійно говорю. Сподіваюсь, що ми разом з вами підскакувати, коли проголосуємо за цей закон. Тому що це справді надзвичайно важливий законопроект. Він важливий для України, тому що це зобов'язання наше взяте перед Радою Європи. Він важливий для коаліції, тому що це є законопроект, який одним з важливих в коаліційній угоді. Цей законопроект надзвичайно важливий бо регулює те, що Українське суспільство має право знати, хто є власником електронних засобів масової інформації, зокрема, теле і радіомовлення, на сьогодні такого знання не існує.&nbsp;&nbsp;</p>
<p>Не так давно Національна рада, на минулому тижні, наприклад, прийняла Закон про продовження ліцензії одному з телеканалів власниками якого є лише офшорні компанії. Один з тих, хто називає власником себе цих каналів пан Фірташ вчора виступав у Дмитра Кисельова, в неділю в програмі "Вести недели" и розповідав як нам змінити Україну і відправити в відставку всіх, хто тут сидить. Відправити в відставку для того, щоб сюди прийшли люди Януковича, люди Курченко, люди Льовочкіна, всі ті, хто розкрадали Україну раніше, це їхня мрія. І головний інструмент їхній в цьому засоби масової інформації, власність яких не зрозуміла, а не зрозуміла тому що справжні власники цих медіа сидять насправді в Росії.</p>
<p>Цей закон дозволить&nbsp; і зобов'яже всі телерадіокомпанії вказувати всіх власників засобів масової інформації до останнього під час ліцензування в Національній раді. Він простий і зрозумілий. Дуже прошу вас підтримати цей закон і показати, що зараз справді в стані збудувати нову Україну. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, чи є необхідність обговорювати цей проект закону?</p>
<p>Немає. Тим більше, це за основу, до другого читання будемо розглядати цей проект Закону і так далі.</p>
<p>Колеги, 1831. 1831. Шановні колеги, за основу… Я поставлю зараз сигнальне голосування, підготуйтеся, щоб ми не завалили проект Закону.</p>
<p>Будь ласка, за основу 1831, сигнальне голосування. Сигнальне. Сигнальне. Будь ласка. Будь ласка, сигнальне. 1831, будь ласка, визначайтеся.</p>
<p>1831, сигнальне голосування, шановні колеги.</p>
<p>&nbsp;</p>
<p>14:06:03</p>
<p>За-233</p>
<p>Ставлю на голосування 1831 за основу. Голосуємо за основу&nbsp; 1831.</p>
<p><a href="http://w1.c1.rada.gov.ua/pls/zweb2/webproc4_2?pf3516=1831&skl=9" target=_blank>1831</a> за основу, шановні колеги. За пропозицією народних депутатів і профільного комітету.</p>
<p>&nbsp;</p>
<p>14:06:23</p>
<p>За-240.</p>
<p>Рішення прийнято. Дякую шановні колеги.</p>
<p>Пане голово комітету, Княжицький, одну хвилину вам слово. <i>(Шум в залі)</i></p>
<p>&nbsp;</p>
<p>14:06:42</p>
<p>КНЯЖИЦЬКИЙ М.Л.</p>
<p>Шановні колеги, я прошу проголосувати за скорочену процедуру розгляду… В цілому?</p>
<p>&nbsp;</p>
<p>ГОЛОВУЮЧИЙ. Колеги! Колеги! Колеги! Регламент.</p>
<p>&nbsp;</p>
<p>КНЯЖИЦЬКИЙ М.Л. Прошу підтримати законопроект в цілому.</p>
<p>&nbsp;</p>
<p>ГОЛОВУЮЧИЙ. Значить, шановні колеги, є пропозиція розглянути його за скороченою процедурою от, як мінімум у двох людей є заперечення щодо процедури розгляду.</p>
<p>Будь ласка, за основу. За скороченою процедурою до другого читання. Вперед. Голосуємо. Сконцентруйтесь. Будь ласка.</p>
<p>Щодо підготовки за скороченою процедурою, колеги, до другого читання.</p>
<p>&nbsp;</p>
<p>14:07:28</p>
<p>За-225</p>
<p>Ще раз пропозицію за скороченою процедурою. Ще раз за скороченою процедурою до другого читання. Голосуємо. За скороченою процедурою підготовки до другого читання.</p>
<p>Якісно підготуємо закон і його приймемо відповідно… <i>(Шум у залі)</i></p>
<p>&nbsp;</p>
<p>14:07:50</p>
<p>За-229</p>
<p>Рішення прийнято.&nbsp; 229.</p>
<p>Дякую, шановні колеги. Оголошую ранкове засідання закритим.&nbsp;&nbsp; Дякую за увагу. В 16 годин відбудеться засідання, вечірнє засідання Верховної Ради України.&nbsp; Дякую.</p>
<p>&nbsp;</p>

