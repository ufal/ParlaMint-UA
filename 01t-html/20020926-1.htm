Стенограма пленарного засідання
26 вересня 2002
<pre><b>                       ЗАСІДАННЯ ДВАНАДЦЯТЕ

        С е с і й н и й  з а л  В е р х о в н о ї  Р а д и
        У к р а ї н и.  26  в е р е с н я  2002  р о к у.
                         16 г о д и н а.

</b><i>     Веде засідання Голова Верховної Ради України ЛИТВИН В.М.
</i>
     ГОЛОВА. Шановні  колеги,   прошу   займати   свої   місця   і підготуватися до реєстрації.

     Увімкніть систему. Прошу реєструватися.

     У залі зареєстрований 301 народний депутат. Вечірнє засідання Верховної Ради України оголошую відкритим.

     Шановні колеги! На попередньому засіданні я зробив зауваження Комітету    з   питань   державного   будівництва   та   місцевого самоврядування, безпосередньо його керівникові Матвієнку Анатолію.
Проведене  розслідування  показало,  що  регламент  розгляду цього питання був серед документів.  У зв'язку з цим я  вибачаюсь  перед головою комітету. Прийнято, Анатолію Сергійовичу? Дякую.

     З процедури слово має Задорожній. Будь ласка.

     ЗАДОРОЖНІЙ О.В.,  член  Комітету  Верховної  Ради  України  з питань правової політики (виборчий округ  213,  м.  Київ).  Дякую,
шановний  Володимире  Михайловичу.  Бесіди  з  шановними  колегами народними депутатами протягом перерви показали,  що  на  ранковому засіданні Верховної Ради не спрацьовували картки.

     Шановний Володимире    Михайловичу,   ви   давали   доручення комп'ютерному  управлінню  і  секретаріату  перевірити.   Прохання проінформувати,  яким  чином  відбувалася  перевірка,  оскільки  у зв'язку з граничною кількістю дуже важливий кожен  голос,  це  всі розуміють.  Тому якщо картка не спрацьовує, це прикро. Будь ласка,
хай проінформує комп'ютерне управління,  чи працювала система,  чи щось там не працювало в цій системі.

     Дякую.

     ГОЛОВА. Дякую.  Я попрошу,  щоб підготувалися,  і якщо будете готові, таку інформацію зробите.

     Будь ласка,  з процедури слово  має  Олександр  Олександрович Мороз, фракція Соціалістичної партії України.

     МОРОЗ О.О.,  член  Комітету  Верховної  Ради України з питань правової  політики  (багатомандатний  загальнодержавний   виборчий округ,  СПУ).  Шановний  Володимире Михайловичу!  Шановні колеги з тієї частини парламенту,  котра  "успішно"  голосує  запропоновані питання!  Ми  справді  зараз  маємо  таку  ситуацію,  яка  межує з кризовою.  І,  очевидно,  проблема зводиться  до  того,  що  треба зустрічатися  з  усіма  керівниками  фракцій  і  разом  з  Головою домовлятися про те,  як  вийти  з  цієї  колізії.  Тому  що  можна сьогодні продавити одне чи два рішення, але постійно так працювати не вдасться. Ви це добре розумієте.

     Крім того,  є регламентна норма,  яка  говорить  про  те,  що рішення,  прийняті з порушенням Регламенту, вважаються недійсними.
Це теж відома річ. І практика наша за останні десять років не один раз підтверджувала, що така регламентна норма дотримувалася.

     Тому останнє   моє   зауваження.   Якщо   відомо  і  є  заява регламентного комітету,  що немає тих депутатів, за яких голосують
(я   не   хочу   називати   прізвища,   поруч  мене  зліва  сидить вельмишановна  людина,  яка  має  високі  посади,  голосує  трьома картками,  це  не  зовсім нормально),  не примушуйте представників опозиції вдаватися до адекватних заходів.

     ГОЛОВА. Народний депутат Нощенко.  З процедури.  Будь  ласка.
Після нього - народний депутат Таран.

     НОЩЕНКО М.П.,  член  Комітету Верховної Ради України з питань бюджету (виборчий округ 160, Сумська область). Шановний Володимире Михайловичу!  У  мене,  по-перше,  зауваження  щодо сьогоднішнього ведення засідання Верховної Ради. Складається таке враження, що ви реагуєте  на  тих  депутатів,  яких  ви добре знаєте в обличчя.  Я декілька разів піднімав  руку,  щоб  узяти  участь  в  обговоренні законопроекту,  що  стосується  статті 22 щодо соціального захисту інвалідів. Я не одержав такої можливості і хотів би, щоб ви надали мені  таку  можливість  висловитися про цей законопроект,  а також поставили на голосування ще раз законопроект.

     По-друге, ви надаєте слово (і не один раз) тим депутатам, які навіть  не  зареєстровані.  І  для  того,  щоб одержати можливість сказати слово в мікрофон,  вони змушені вставляти свої картки.  Це також треба якимось чином врегулювати.

     Я дуже  прошу  поставити  законопроект  про  внесення змін до статті  22  Закону  України  про  основи  соціальної   захищеності інвалідів  в  Україні  на  повторне  голосування,  перед цим давши депутатам можливість висловитися по суті цього законопроекту.

     Дякую.

     ГОЛОВА. Дякую. Народний депутат Таран.

     ТАРАН В.В.,  aолова  підкомітету  Комітету   Верховної   Ради України    з   питань   прав   людини,   національних   меншин   і міжнаціональних   відносин   (багатомандатний    загальнодержавний виборчий   округ,  "Aиборчий  блок  Юлії  Тимошенко").  Блок  Юлії Тимошенко.  Шановний Володимире Михайловичу! Я пам'ятаю, як у 1996 році,  якщо мені не зраджує пам'ять,  розглядалося питання про те,
чи було правомірним,  чи  не  було  правомірним  рішення  Президії Верховної  Ради України про заборону Комуністичної партії України.
Головою Верховної Ради тоді був Мороз.  Ви знаєте,  він дуже хотів би,  щоб було прийнято рішення таке,  щоб Комуністична партія була виправдана і таке інше, але тоді кілька чоловік, не так, як зараз,
- буквально кілька чоловік не було у Верховній Раді,  а голосували їхніми картками.  Ви знаєте, він набрався мужності, я ніколи цього не забуду,  і те рішення було скасовано. Був дотриманий закон, був дотриманий  Регламент.  І  коли  сьогодні  немає  Зарубінського  в Україні,  а його картка тут працює, йому надавати слово... Ну люди добрі,  ну не можемо ми себе дурити,  якщо ми не хочемо,  щоб далі так було!

     Володимире Михайловичу,  ситуація  абсолютно тупикова.  Тобто доти,  доки не буде  розв'язано  питання  щодо  оцінки  політичної ситуації,  яка  є  в Україні,  ми далі не підемо.  Ну ви ж розумна людина, бачите, до чого ми дійшли.

     Дякую.

     ГОЛОВА. Дякую.  З  процедури.  Народний   депутат   Турчинов,
фракція Блоку Юлії Тимошенко.

     ТУРЧИНОВ О.В.,  член Комітету Верховної Ради України з питань Регламенту,  депутатської етики та  організації  роботи  Верховної Ради  України  (багатомандатний  загальнодержавний виборчий округ,
"Aиборчий блок Юлії Тимошенко"). Шановні колеги! Я хочу звернутися безпосередньо  до  Голови  Верховної  Ради пана Литвина.  Шановний Володимире Михайловичу, 17 чоловік немає в залі, які відповідно до їх відряджень перебувають за кордоном або відповідно до лікарняних перебувають у лікарні. Володимире Михайловичу, за дорученням нашої фракції я хочу вас попередити:  якщо ви зараз не наведете порядок,
то ми самі - активісти Верховної Ради  -  наводитимемо  порядок  у залі. Ми вас попереджаємо про це.

     Дякую.

     ГОЛОВА. Дякую.

     --------------

     Шановні колеги!   Продовжуємо   нашу  роботу.  На  пропозицію народного депутата Нощенка я вношу на розгляд  проект  Закону  про внесення  змін  до  статті 22 Закону України про основи соціальної захищеності інвалідів в Україні.  Ми обговорювали  це  питання  за скороченою процедурою.

     Народний депутате  Нощенко,  ви наполягаєте на виступі?  Будь ласка, увімкніть мікрофон.

     НОЩЕНКО М.П.  "Трудова Україна".  Шановні  народні  депутати!
Актуальність цього законопроекту вже з'ясована в цьому залі. Але я хочу сказати,  що  при  його  практичному  застосуванні  виникнуть колізії,  тому що виписано про те,  що пільги будуть мати діти,  у яких обидва батьки інваліди.  То потрібно буде зробити доповнення,
що в неповних сім'ях, якщо один з батьків інвалід, ця пільга також буде  поширюватися   на   інваліда.   Прошу   це   врахувати   при доопрацюванні в другому читанні.

     Дякую.

     ГОЛОВА. Дякую.   Шановні  колеги!  Я  прошу  уваги.  Я  прошу підготуватися до  голосування.  Я  ставлю  на  голосування  проект Закону  про  внесення  змін до статті 22 Закону України про основи соціальної захищеності інвалідів в Україні. Це проект 1160. Ставлю на голосування про прийняття його за основу. Прошу голосувати.

     "За" - 226.

     Рішення прийнято.

     Висвітіть по фракціях.

     Шановні колеги!  Я  просив  відповідну  службу  розібратись з картками.  Вони запевнили,  що декілька карток у зв'язку з тим, що вони були затерті,  не спрацьовували. Начебто все відрегулювали. Я прошу, якщо будуть якісь подібні випадки, звертатися до служб.

     Народний депутате Бульба,  ви просите слова з процедури? Будь ласка, увімкніть мікрофон.

     БУЛЬБА С.С.,   голова  підкомітету  Комітету  Верховної  Ради України з питань національної безпеки і  оборони  (багатомандатний загальнодержавний   виборчий   округ,  СПУ).  Пане  головуючий!  Я звертаюся до вас і  повідомляю,  що  ось  чотири  чоловіки,  котрі сидять поруч - колеги народні депутати,  голосували двома картками кожний.  Це факт.  І я вимагаю, щоб це було взято до уваги. Чотири голоси мінус із 226-ти.

     ГОЛОВА. Народний   депутат   Матвієнко,  фракція  Блоку  Юлії Тимошенко. Будь ласка, увімкніть мікрофон.

     МАТВІЄНКО А.С.,  aолова Комітету  Верховної  Ради  України  з питань   державного   будівництва   та   місцевого  самоврядування
(багатомандатний загальнодержавний виборчий округ,  "Aиборчий блок Юлії Тимошенко").  Українська республіканська партія "Собор", блок Юлії Тимошенко. Володимире Михайловичу! Я хочу звернутися до вас і з  пропозицією,  і з проханням.  Чи розумієте ви,  що ви створюєте прецедент абсолютного безпорядку у Верховній Раді  на  всі  чотири роки її роботи?  Я звертаюся до вас як до Голови Верховної Ради, а також до голови Комітету з  питань  Регламенту.  Давайте  ми  тоді будемо  таке  встановлювати:  є письмові доручення тих людей,  які комусь доручають голосувати.  Або ми вилучаємо картки хоча б  тих,
хто є у відрядженні та в лікарні.  Ну що ми творимо?  Чи розуміємо ми, що завтра це спрацює як бумеранг?

     Я звертаюсь до колег народних депутатів.  Чи розумієте ви, що відбувається  у  Верховній  Раді?  І  це  нас змушує звертатися до Конституційного  Суду,  який  би   дав   роз'яснення,   Володимире Михайловичу,  порушення у Верховній Раді насамперед з вашого боку.
Не реагувати ви не можете. Будь ласка, дайте пояснення.

     Дякую.

     ГОЛОВА. Шановні колеги!  Документи надійдуть з  регламентного комітету.  Коли  вони  будуть  видрукувані,  я  попрошу,  щоб тоді розглянули їх у встановленому порядку.  Я не можу бігати по залу і перевіряти, хто як голосує.

     Шановні народні   депутати!   Продовжуємо...   З   процедури?
Увімкніть мікрофон, будь ласка.

     ГІРНИК Є.О.,  член Комітету Верховної Ради України  з  питань бюджету  (виборчий округ 89,  Івано-Франківська область).  Фракція
"Наша Україна".  Шановний Володимире Михайловичу!  Нам повідомили,
що 17 депутатів перебувають на лікарняних або у відрядженнях. Вони не можуть бути одночасно і в залі,  і там. Тому прохання їх картки відключити   згідно   з   Регламентом.   Ви  маєте  таку  технічну можливість.

     --------------

     ГОЛОВА. Шановні колеги!  Продовжуємо нашу роботу. Я ставлю на розгляд  проект  Закону  про  внесення  змін до Закону України про основні  засади  соціального  захисту  ветеранів  праці  та  інших громадян  похилого  віку  в Україні (щодо поширення пільг на осіб,
нагороджених відзнакою "Герой України"). За пропозицією комітету я ставлю на голосування для прийняття цього проекту за основу. Прошу голосувати.

     "За" - 225.

     Я прошу  заспокоїтись,  шановні  колеги,  прошу   уваги.   Ви правильно голосуйте, тоді будуть правильно картки спрацьовувати.

     Я ставлю  на  голосування  ще  раз проект Закону про внесення змін до Закону України  про  основні  засади  соціального  захисту ветеранів  праці  та  інших громадян похилого віку в Україні (щодо поширення пільг на осіб, нагороджених відзнакою "Герой України").

     Ставлю на голосування для прийняття  цього  законопроекту  за основу. Прошу голосувати.

     "За" - 225.

     Я прошу,  заспокойтеся.  Шановні  колеги,  ну  ви вже повинні освоїти нову техніку. Що ви кричите?

     З мотивів голосування слово має Мороз. Будь ласка.

     МОРОЗ О.О.  Я прошу уваги.  Шановний Володимире  Михайловичу!
Ось  Валентин  Іванович  доводить,  що  його картка не спрацювала.
Дайте роздруківку, хай він подивиться, що він проголосував. Ну, це ж "химині кури", навіщо ж цим займатись, Валентине Івановичу? Ви ж розумна людина...  Візьміть роздруківку,  там ваше прізвище є,  ви проголосували.

     --------------

     ГОЛОВА. Шановні  колеги,  ми  пізніше  повернемося  до  цього питання.  Шановні колеги!  Я прошу заспокоїтися,  сядьте  на  свої місця.

     На ваш  розгляд  вноситься  проект Постанови 2180 про обрання народного депутата України Шуфрича членом Комітету Верховної  Ради України з питань бюджету. Прошу голосувати.

     "За" - 221.

     Рішення не прийнято.

     З процедури. Мартинюк Адам, фракція комуністів.

     МАРТИНЮК А.І.,  член Комітету Верховної Ради України з питань Регламенту,  депутатської етики та  організації  роботи  Верховної Ради  України  (багатомандатний  загальнодержавний виборчий округ,
КПУ).   Фракція   комуністів.   Дякую,   Володимире   Михайловичу.
Володимире   Михайловичу,  скажіть,  будь  ласка,  або  нехай  вам допоможуть Перший заступник і заступник Голови (я розумію, ви дуже зайняті,  і  я  вам  співчуваю),  нехай  вони  вам  покажуть норму Регламенту, в якій дозволено робити те, що ви зараз робите. Всі ці законопроекти, які ви зараз ставите в енний раз на голосування, ми вже голосували.  Нехай покажуть вам норму Регламенту,  на підставі чого ви можете це робити. Це перше.

     Друге. У вас є певна кількість голосів для того, щоб приймати ті чи інші  законопроекти.  Володимире  Михайловичу,  працюйте  за Регламентом. Ставте. Не пройшло - розглядайте інші законопроекти і так  далі.  Просто  перед  людьми,  перед  виборцями   не   робіть посміховиська із Верховної Ради!

     Дякую.

     ГОЛОВА. Дякую.  Адаме  Івановичу,  я  думаю,  що  це  кадрове питання,  щоб люди могли працювати в комітетах,  вони наполягають,
тому  я  поставив  ще  раз.  Зараз,  щоб  уже була в нас збережена рівновага, шановні колеги, не заперечуйте і проголосуйте ще проект постанови   щодо  Одайника,  бо  скажуть,  що  це  начебто  одного підтримуємо,  а іншого  -  ні.  Я  ставлю  на  голосування  проект Постанови  про  обрання народного депутата України Одайника членом Комітету Верховної Ради України  з  питань  аграрної  політики  та земельних відносин. Прошу голосувати.

     "За" - 211.

     --------------

     Шановні колеги!   На  ваш  розгляд  вноситься  проект  Закону України про похоронну справу.  Від комітету Резнік Ігор Йосипович.
Ігоре Йосиповичу, є потреба надавати вам слово? Немає.

     Шановні колеги! Ми розглядали цей проект закону. Є пропозиція комітету прийняти його за основу. Ставлю на голосування пропозицію про  прийняття  за  основу  проекту  Закону  України про похоронну справу. Прошу голосувати.

     "За" - 225.

     Рішення не прийнято.

     --------------

     Шановні колеги!  На ваш розгляд вноситься проект  Закону  про сільськогосподарську дорадчу діяльність. Комітет з питань аграрної політики та земельних відносин пропонує прийняти його за основу.

     Є потреба  від  комітету  виступати?  Ставлю  на  голосування пропозицію   про   прийняття   за   основу   проекту   Закону  про сільськогосподарську дорадчу діяльність. Прошу голосувати.

     "За" - 212.

     Рішення не прийнято.

     --------------

     Шановні колеги!  На ваш розгляд вноситься проект  Закону  про внесення    змін    до   Кодексу   України   про   адміністративні правопорушення  (щодо  посилення  відповідальності  за   порушення законодавства  у  сфері  цивільної  оборони та захисту населення і територій від надзвичайних  ситуацій  техногенного  та  природного характеру).

     Є потреба    виступати   від   комітету?   Відповідальною   і доповідачем з цього питання була народний депутат Марія  Андріївна Маркуш. Немає потреби у виступі від комітету. Від уряду - теж.

     Шановні колеги,   я  ставлю  на  голосування  пропозицію  про прийняття за основу проекту Закону про внесення  змін  до  Кодексу України   про   адміністративні   правопорушення  (щодо  посилення відповідальності за  порушення  законодавства  у  сфері  цивільної оборони та захисту населення і територій від надзвичайних ситуацій техногенного та природного характеру). Прошу голосувати.

     "За" - 222.

     Рішення не прийнято.

     --------------

     На ваш розгляд вноситься проект Закону про внесення  змін  до деяких  законів  України  (стосовно  виплати  одноразової допомоги дружині (чоловіку) і дітям у разі смерті (загибелі) осіб, які мали особливі заслуги перед Батьківщиною).

     Пропозиція комітету полягає в тому,  що потрібно прийняти цей проект закону за основу. Є потреба його представляти від комітету?
Немає.

     Ставлю на  голосування  пропозицію  про  прийняття  за основу проекту  Закону  про  внесення  змін  до  деяких  законів  України
(стосовно  виплати одноразової допомоги дружині (чоловіку) і дітям у разі смерті (загибелі) осіб,  які мали  особливі  заслуги  перед Батьківщиною). Прошу голосувати.

     "За" - 226.

     Рішення прийнято.

     По фракціях, будь ласка.

     --------------

     Шановні колеги!  На  ваш  розгляд вноситься проект Закону про внесення змін до Закону України про державне  регулювання  імпорту сільськогосподарської  продукції  (щодо  відміни сезонного мита на плодоовочеву продукцію).

     Пропозиція комітету полягає в тому,  що потрібно прийняти цей законопроект за основу. Якщо немає заперечень, будь ласка...

     Олександр Мороз. З процедури. Будь ласка.

     МОРОЗ О.О.   Шановні   колеги!   Цей  законопроект  не  можна приймати,  тому що тут створюються преференції, пільги для окремих суб'єктів  цих  операцій,  а  ми  підходимо  до необхідності і все законодавство приводимо до того, щоб формально діяв закон для всіх однаково.  А  це  просто  виїмки  із закону,  виїмки із загального порядку, і цього робити не можна. Це перше.

     А друге - пропозиція. Володимире Михайловичу, проекти законів не голосуються за основу, а голосуються в першому читанні.

     ГОЛОВА. Шановні колеги!  Ставлю на голосування пропозицію про прийняття за основу проекту Закону про  внесення  змін  до  Закону України  про  державне  регулювання  імпорту сільськогосподарської продукції (щодо відміни сезонного мита на плодоовочеву продукцію).
Прошу голосувати.

     "За" - 138.

     Рішення не прийнято.

     --------------

     Шановні колеги!  На  ваш розгляд вноситься проект Закону 1297 про внесення змін до Закону України про розповсюдження примірників аудіовізуальних творів та фонограм.

     Комітет пропонує   прийняти  в  першому  читанні  за  основу.
Відповідальний від комітету - заступник голови Комітету  з  питань економічної   політики  Матвєєв  Володимир  Йосипович.  Володимире Йосиповичу, є потреба вам виступати? Немає.

     З процедури. Мороз Олександр Олександрович. Будь ласка.

     МОРОЗ О.О. Шановний Володимире Михайловичу! Я хочу сказати не стільки   з   процедури,   скільки   з  мотивів  голосування.  Цей законопроект ні в якому разі  не  можна  голосувати,  тому  що  це розвал  уже  тих  підприємств,  які  працюють  на  умовах  високої технології,  які поки ще живі в Україні.  А це все іде  на  догоду тільки зарубіжному товаровиробнику. Тим паче що ми в минулому році прийняли закон,  який зняв ту хвилю протестів чи  якихось  закидів Україні ізза рубежа.  А тепер ми знову влазимо в цю ситуацію. Ні в якому разі не можна голосувати цей законопроект.

     ГОЛОВА. Шановні колеги, прошу уваги! Пропозиції вам відомі. Є пропозиція  від  комітету прийняти в першому читанні за основу,  а також  пропозиція  Олександра  Олександровича  Мороза.   Голосуємо пропозицію комітету.

     Ставлю на  голосування  для  прийняття  в  першому читанні за основу проекту Закону про внесення  змін  до  Закону  України  про розповсюдження  примірників  аудіовізуальних  творів  та фонограм.
Прошу голосувати.

     "За" - 207.

     Рішення не прийнято.

     По фракціях.

     Шановний Олександре   Олександровичу,   ви    зробили    мені зауваження,   дозвольте   я   зачитаю   відповідну   статтю  6.5.4 Регламенту.

     "За наслідками обговорення законопроекту  в  першому  читанні Верховна Рада може прийняти рішення про:

     1) відхилення   законопроекту   (в   тому   числі  у  спосіб,
зазначений в );

     2) передачу законопроекту на  доопрацювання  з  встановленням строку доопрацювання і повторне подання його на перше читання;

     3) опублікування  законопроекту  для  народного  обговорення,
доопрацювання його з урахуванням наслідків обговорення і  повторне подання на перше читання;

     4) прийняття    законопроекту    за    основу   (з   можливим доопрацюванням)  і  доручення  відповідним  комісіям   підготувати законопроект на друге читання".

     Шановні колеги,  продовжуємо  далі працювати.  Будь ласка.  З процедури. Мороз Олександр Олександрович.

     МОРОЗ О.О.  Я приймаю ваше звернення, Володимире Михайловичу,
хоч  і вважаю,  що Голові Верховної Ради ніколи не завадить зайвий раз почитати статтю Регламенту.

     ГОЛОВА. Спасибі,  Олександре Олександровичу.  Я думаю,  що це було корисно нам обопільно і для зали також.

     --------------

     Шановні колеги!  На  ваш  розгляд вноситься проект Закону про ратифікацію  Європейської  конвенції  про   міжнародну   дійсність кримінальних вироків.

     Комітет рекомендує    підтримати.   Ставлю   на   голосування пропозицію  про   прийняття   проекту   Закону   про   ратифікацію Європейської   конвенції  про  міжнародну  дійсність  кримінальних вироків. Прошу голосувати.

     "За" - 225.

     Я прошу, шановні колеги, уважніше.

     З процедури. Народний депутат Мішура. Будь ласка.

     МІШУРА В.Д.,  голова  підкомітету  Комітету  Верховної   Ради України  з  питань  свободи  слова  та інформації (багатомандатний загальнодержавний  виборчий  округ,  КПУ).   Фракція   комуністів.
Шановний Володимире Михайловичу!  Я оце сиджу, дивлюся наш порядок денний.  Ми вже всі законопроекти пройшли, то є пропозиція закрити засідання.  Ну що ж ми по кілька разів голосуємо. Давайте підемо в комітети і будемо працювати.

     Дякую.

     ГОЛОВА. Дякую.  Взагалі-то у вашій пропозиції є резон, але ми пройшли  далеко  не  всі  документи,  в  тому  числі ми не пройшли проекти про легалізацію,  про оподаткування прибутку  підприємств,
про  акцизний  збір,  плюс ми не пройшли питання ратифікації і ряд інших законопроектів, які ми не розглядали взагалі. Так що давайте будемо працювати. Якщо з цими не визначимося, тоді будемо рухатись далі.

     --------------

     Шановні колеги!  Я ставлю на голосування  проект  Закону  про приєднання України до Договору про патентне право.

     Комітет рекомендує  підтримати.  Я прошу голосувати за проект Закону про приєднання України до Договору про патентне право.

     "За" - 223.

     Рішення не прийнято.

     --------------

     Вноситься на ваш розгляд проект Закону про ратифікацію  Угоди між  Кабінетом  Міністрів  України  і Урядом Республіки Польща про взаємну охорону секретної інформації.

     Комітет рекомендує прийняти. Ставлю на голосування пропозицію про  прийняття  проекту Закону про ратифікацію Угоди між Кабінетом Міністрів України і Урядом Республіки Польща про  взаємну  охорону секретної інформації. Прошу голосувати.

     "За" - 225.

     Рішення не прийнято.

     --------------

     На ваш   розгляд  вноситься  проект  Закону  про  ратифікацію Конвенції  Міжнародної  організації  праці  140  1974   року   про оплачувані учбові відпустки.

     Комітет рекомендує  прийняти.  Прошу  голосувати за прийняття проекту Закону про ратифікацію Конвенції  Міжнародної  організації праці 140 1974 року про оплачувані учбові відпустки.

     "За" - 228.

     Рішення прийнято.

     --------------

     Шановні колеги!  На  ваш  розгляд вноситься проект Закону про ратифікацію Угоди між Урядом  України  та  Великою  Соціалістичною Народною Лівійською Арабською Джамагирією про сприяння та взаємний захист інвестицій.

     Комітет рекомендує прийняти.  Ставлю  на  голосування,  прошу голосувати.

     "За" - 226.

     Рішення прийнято.

     По фракціях, будь ласка.

     --------------

     Шановні колеги!  Вношу  на  ваш  розгляд  проект  Закону  про ратифікацію  Європейської  конвенції  про   міжнародну   дійсність кримінальних вироків.

     Комітет рекомендує підтримати. Прошу голосувати за цей проект закону.

     "За" - 228.

     Рішення прийнято.

     По фракціях, будь ласка.

     Шановні колеги,  на ваш розгляд вноситься  проект...  (Шум  у залі).

     Рудьковський. Будь ласка. З мотивів голосування.

     РУДЬКОВСЬКИЙ М.М.,  член  Комітету  Верховної  Ради України з питань паливноенергетичного комплексу, ядерної політики та ядерної безпеки  (багатомандатний загальнодержавний виборчий округ,  СПУ).
Шановний  Володимире  Михайловичу,  я  тільки-но   повернувся   із засідання  Ради  Європи.  Я хочу сказати вам,  що якщо Рада Європи буде поінформована  про  те,  як  зараз  здійснюється  бандитським шляхом  голосування,  то  в  нас  жодних  шансів залишитись в Раді Європи не буде,  бо це грубе порушення Конституції в Україні. І це здійснюється  народними депутатами,  які повинні стояти на сторожі Конституції.

     Я хочу сказати й про інше.  Зараз в "Financial Tiames" вийшла стаття  про  порушення  Україною  міжнародних  зобов'язань  та про поставку  "кольчуг"  до  Іраку.  Я  прошу   вас   дати   доручення протокольним службам, щоб вони переклали цю статтю та розповсюдили серед  народних  депутатів,  може,   вони   будуть   діяти   більш відповідально.   Бо   і   Президенту   доведеться  відповідати  за необдумані кроки.

     ГОЛОВА. Дякую.  Шановні колеги!  Я хочу сказати, що ця стаття майже  в  повному  вигляді  вже опублікована в Інтернеті,  а також
"Інтерфаксом" й іншими  інформаційними  агентствами.  Всі  бажаючі могли  з  нею  ознайомитися.  Я  думаю,  нам  не  потрібно  робити відкриттів.

     З мотивів слово має народний депутат Толстоухов. Будь ласка.

     ТОЛСТОУХОВ А.В.,  заступник голови  Комітету  Верховної  Ради України  з  питань  екологічної  політики,  природокористування та ліквідації наслідків  Чорнобильської  катастрофи  (багатомандатний загальнодержавний   виборчий   округ,   aиборчий  блок  "За  Єдину Україну!"). Шановний Голово! Шановні колеги! Я хотів би вибачитись перед  усіма,  хто  критикував  нас  тут  у  залі,  зокрема  перед Анатолієм Сергійовичем Матвієнком,  і перед виборцями за те, що ми голосуємо  не  однією карткою.  І хочу сказати,  що таким чином ми висловлюємо позицію фракції.

     Хотів би,  щоб вибачились перед виборцями і ті,  хто  порушує громадський порядок і бойкотує роботу в залі. Я думаю, що і в Раді Європи їх зрозуміють.  А щодо Ради Європи,  то хотів  би,  щоб  ми повернулися  до розгляду питання про відмивання "брудних" грошей і зокрема  ще  раз  проголосували  проект  Закону  про  забезпечення безпеки осіб, які беруть участь у кримінальному судочинстві.

     Дякую (Оплески).

     ГОЛОВА. Дякую.  Народний депутат Мартинюк просить слова. Будь ласка.

     МАРТИНЮК А.І.   Дякую,   Володимире   Михайловичу.    Фракція комуністів.  Володимире Михайловичу, ви, напевно, пригадуєте, коли ми  минулого  четверга  розглядали  законопроекти,   пов'язані   з ратифікацією,  то  ми,  я  так зрозумів,  дійшли згоди,  що більше подібного не будемо чинити.  Тобто ми  не  будемо  без  будь-якого обговорення,  без  будь-якого  заслуховування  цього питання,  без будь-якого включення його до порядку денного  (одразу  записано  -
ратифікація   того   чи   іншого   договору)  натискати  кнопки  і голосувати.

     Ми, здається,  тоді з вами дійшли згоди про те,  що,  дійсно,
питання,   пов'язані   з   ратифікацією,  розглядаємо  хоча  б  за скороченою процедурою.  Доповідає представник Кабінету  Міністрів,
співдоповідає  представник профільного комітету,  два - за,  два -
проти,  якщо є бажаючі,  і тоді голосуємо.  Я думав,  що ми  такої згоди минулого разу дійшли. А зараз порушуємо Регламент.

     Дякую.

     ГОЛОВА. Дякую. Шановний Адаме Івановичу! Дійсно, попереднього разу мова йшла про  те,  що  коли  ми  голосуємо  про  ратифікацію якогось документа,  то повинні знати хоча б,  про що йдеться. Якщо розгорнути папку,  де  містяться  всі  документи,  там  чітко  все написано.  Я  запитую  зал,  чи  є  потреба обговорювати.  Коли не обговорюємо, значить, немає такої потреби.

     Народний депутат Гмиря.  Будь ласка.  За ним  -  Табачник,  а потім - Карпов.

     ГМИРЯ С.П.,   голова   підкомітету  Комітету  Верховної  Ради України з питань  свободи  слова  та  інформації  (багатомандатний загальнодержавний виборчий округ,  КПУ). Спасибо большое, Владимир Михайлович.  Здесь только что выступил народный депутат Толстоухов и  признал две вещи.  Первое - что он и его коллеги голосуют двумя карточками.  Второе - что я и мои коллеги не голосуем,  чем  якобы нарушаем   общественный   порядок.   Заметьте,   пожалуйста,   что голосование двумя карточками, что признано, - это грубое нарушение Конституции.   А  для  того,  чтобы  признать,  что  неголосование является нарушением общественного  порядка,  нужно  принять  новое законодательство.

     Владимир Михайлович,  только  что  поступило  заявление не от оппозиции,  а от большинства,  что имеет место  голосование  двумя карточками.  Пожалуйста,  отреагируйте  на  это заявление депутата Толстоухова.

     ГОЛОВА. Народний депутате і колего Толстоухов,  я вас  прошу,
не голосуйте двома картками (Сміх у залі).

     Народний депутат Табачник. Будь ласка.

     ТАБАЧНИК Д.В.,  aолова  Комітету  Верховної  Ради  України  у закордонних справах  (багатомандатний  загальнодержавний  виборчий округ,  aиборчий  блок "За Єдину Україну!").  Шановний головуючий!
Шановні колеги! Дві теми, дозвольте.

     Перше. Хочу  відповісти  народному  депутату  Мартинюку.  Всі питання,   які  ми  розглядали,  щодо  ратифікації  були  включені минулого тижня у порядок денний і за  них  було  проголосовано.  Я просто хочу уточнити.

     Крім того,  Володимире Михайловичу,  у нас щодо двох проектів законів не вистачило одного голосу.  Я просив  би  повернутися  до законопроекту   0037  (це  про  ратифікацію  Угоди  між  Кабінетом Міністрів України та Урядом Республіки Польща про взаємну  охорону секретної  інформації)  та до законопроекту про приєднання України до Договору про патентне право.

     І останнє.   Пану   Рудьковському    як    великому    знавцю парламентських  норм  демократії  хочу сказати,  що Рада Європи не цікавиться порядком голосування в національних  парламентах,  тому що  в  частині  парламентів Європи є голосування шляхом опитування керівників фракцій. Треба просто розбиратися в цих питаннях.

     Спасибі.

     ГОЛОВА. Народний депутат Карпов. І будемо далі працювати.

     КАРПОВ О.М.,  член  Комітету   Верховної   Ради   України   у закордонних  справах  (багатомандатний  загальнодержавний виборчий округ,  aиборчий блок "За Єдину Україну!").  Шановні  колеги!  Три тези.

     Теза перша. З приводу публікацій. Якщо на підставі публікацій когось в чомусь підозрювати,  то я думаю,  що в тих,  хто у нас це питання порушує,  як і у світової громадськості,  є повні підстави підозрювати  керівництво  Сполучених  Штатів  Америки,   що   воно спеціально не вжило заходів з приводу 11 вересня.

     Друга. Пану   Рудьковському.   Я   теж   член  Парламентської Асамблеї,  і ви чудово знаєте,  що там голосують точно так,  як  у Верховній Раді України, в тому числі і двома, і трьома картками.

     І третя.  Тим, які розповідають про одну картку. Вам нагадати кількість бюлетенів,  які ви збирали і кидали пачками? Перестаньте гратися!

     ГОЛОВА. Народний депутат Нощенко.

     НОЩЕНКО М.П. Шановний Володимире Михайловичу! Шановні колеги!
Ми в цьому залі бачили,  коли наші досвідчені, які вже по три рази обиралися до Верховної Ради, з трибуни три законопроекти робили за основу,  а  потім  приймали  в  цілому.  Так  що  давайте   будемо толерантними.

     А тепер   по  суті.  Володимире  Михайловичу,  я  дуже  прошу
(сьогодні в нас плідний день на соціальні закони)  повернутися  до проекту закону 1069, який не добрав одного голосу.

     А для всіх хочу сказати,  що сьогодні 65 наших громадян,  які мають статус Героя України,  не прирівнені до героїв,  які  набули цей статус у попередні роки.  Я дуже прошу поставити,  зважаючи на те,  що в моїх колег не спрацювали картки (це достеменно так),  на повторне  голосування,  щоб  прийняти цей законопроект за основу в першому читанні.

     Дякую.

     ГОЛОВА. Народний депутат Рудьковський. Репліка. Будь ласка.

     РУДЬКОВСЬКИЙ М.М.  Соціалістична  партія   України.   Шановні народні   депутати!  Незважаючи  на  те,  що  деякі  депутати  від Президента хочуть  ввести  в  оману  зал,  народних  депутатів,  і виборців,  я ще раз звертаю вашу увагу на те,  що в жодній державі світу,  яка є цивілізованою, жодний народний депутат не голосує ні за кого, окрім себе, при здійсненні голосування.

     У Сполучених  Штатах  підіймається  депутат  і  висловлює:  я голосую чи за,  чи проти,  чи утримуюсь.  Так само в Європейському парламенті.  Якщо  ми  йдемо  в  Європу,  ми не повинні порушувати принцип відповідальності кожного народного депутата  за  здійснене голосування і прийняте рішення. І це не залежить від того, до якої фракції ми належимо.

     Спасибі.

     ГОЛОВА. Матвєєв Валентин Григорович, фракція комуністів. Будь ласка.

     МАТВЄЄВ В.Г., голова Комітету Верховної Ради України з питань Регламенту,  депутатської етики та  організації  роботи  Верховної Ради  України  (багатомандатний  загальнодержавний виборчий округ,
КПУ).  Дякую,  Володимире Михайловичу. Шановні колеги! Я думаю, що суперечки  з цього питання просто сьогодні,  мабуть,  не зовсім до часу,  тому що (і я про це говорив з  трибуни)  грубо  порушується Конституція  України.  І  нам  не  про Парламентську Асамблею Ради Європи необхідно дбати,  а про те,  щоб виконувався Основний Закон держави. Це перше.

     Друге. Я  знаю,  що  всі  шановні  колеги  дуже  чекали  того моменту,  коли я передам Голові Верховної Ради всі ті матеріали, в яких  зафіксовані  грубі  порушення  Конституції і Регламенту щодо сьогоднішнього ранкового засідання,  а також і вечірнього,  що я і роблю   від   більшості   членів  Комітету  з  питань  Регламенту,
депутатської етики та організації роботи Верховної Ради.

     Дякую.

     ГОЛОВА. Дякую. Народний депутат Кириленко, фракція "Аграрники України". Будь ласка, Іване Григоровичу.

     КИРИЛЕНКО І.Г., член Eомітету Верховної Ради України з питань Європейської   інтеграції    (багатомандатний    загальнодержавний виборчий  округ,  aиборчий  блок  "За  Єдину  Україну!").  Фракція
"Аграрники України".  Шановний Володимире Михайловичу! Звертаюся і до вас,  і до колег,  які знаходяться справа від нас,  а саме - до фракцій  Комуністичної  партії,  Соціалістичної:  давайте  ще  раз повернемося  до  надзвичайно важливих соціальних проектів законів.
Із переліку 45  законопроектів,  які  сьогодні  стоять  в  порядку денному,  14  мають настільки невідкладний характер,  що через три тижні,  коли ми  повернемося  до  цієї  зали  і  в  четвер  будемо голосувати,  це голосування щодо деяких законів буде запізнілим, а щодо деяких - просто перед людьми буде соромно.

     Володимире Михайловичу,   хочу   ще   звернути    увагу    на законопроект 1153.  Його треба ще раз поставити на голосування. Це надзвичайно важливий екологічний законопроект.

     --------------

     ГОЛОВА. Шановні колеги!  На вашу пропозицію вношу на  розгляд проект  Закону  про  ратифікацію  Угоди  між  Кабінетом  Міністрів України і Урядом Республіки Польща про взаємну  охорону  секретної інформації.

     Пропозиція комітету (і повторно це було підтверджено) полягає в тому, що необхідно цей документ прийняти. Прошу голосувати.

     "За" - 227.

     --------------

     Шановні колеги!  Ставлю  на  голосування  проект  Закону  про приєднання України до Договору про патентне право.

     Пропозиція комітету прийняти була щойно підтверджена.  Прошу,
шановні колеги, голосувати.

     "За" - 225.

     Рішення не прийнято.

     ГОЛОС ІЗ ЗАЛУ.  Припиніть цей бардак! Вилучіть картки, а тоді голосуйте!   Шановні   народні   депутати!   Володимир  Михайлович відмовляється  виконувати  рішення  регламентного   комітету.   Ви перетворюєте Верховну Раду в заколот, який очолює...

     ГОЛОВА. Шановні колеги! Я прошу сісти на свої місця.

     ГОЛОС ІЗ   ЗАЛУ.   Володимире   Михайловичу,   це   державний переворот!

     ГОЛОВА. Відповідно  до...  (Шум  у  залі).  Шановні   колеги!
Вечірнє засідання Верховної Ради України оголошую закритим.







</pre>
