Стенограма пленарного засідання
13 травня 2020
<p align=center>ПОЗАЧЕРГОВЕ ЗАСІДАННЯ</p>
<p align=center>Зал засідань Верховної Ради України</p>
<p align=center>13 травня 2020 року, 19 година 30 хвилин</p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p></p>
<p>ГОЛОВУЮЧИЙ. Але почекайте, будь ласка.</p>
<p>Шановні народні депутати, прошу підготуватися до реєстрації, тому що як зверталися до нас голови фракцій "Слуга народу" та "Голос" про проведення ще одного позачергового засідання. Зараз саме цим ми з вами і займемося. Будь ласка, підготуйтесь до реєстрації. Готові реєструватися? Прошу реєструватися.</p>
<p></p>
<p>19:34:15</p>
<p>В залі зареєстровано 306 народних депутатів. Позачергове пленарне засідання Верховної Ради України оголошую відкритим.</p>
<p>Шановні колеги, відповідно до статті 83 Конституції України, частини восьмої статті 19 Регламенту Верховної Ради України, ми сьогодні проводимо ще одне, друге позачергове пленарне засідання Верховної Ради України на вимогу 156 народних депутатів України.</p>
<p>Питання, яке на нього виноситься, я, при всій повазі до колег, не зовсім розумію, тому що 17 членів Ради національної безпеки та оборони прийняли рішення щодо санкцій. Зараз це рішення чекає на Указ Президента.</p>
<p>Є звернення народних депутатів і постанова, яку пропонують розглянути. Я не можу про це заперечувати, однак при всій повазі, це не зона відповідальності і компетенції Верховної Ради України. Але, шановні колеги, для включення до порядку денного, шановні колеги, підготуйтесь до голосування.</p>
<p>Вам запропонований до розгляду, вам запропонований до розгляду проект Постанови про схвалення пропозицій щодо продовження строку застосування персональних спеціальних економічних та інших обмежувальних заходів (санкцій). Нам необхідно 226 голосів для включення цього питання до порядку денного. Прошу підтримати та проголосувати. Порядку денного сесії, сесії, да.</p>
<p></p>
<p>19:36:15</p>
<p>За-267</p>
<p>Рішення прийнято.</p>
<p>Пропонується розглянути це питання за скороченою процедурою. Прошу підтримати та проголосувати.</p>
<p></p>
<p>19:36:36</p>
<p>За-252</p>
<p>Рішення прийнято.</p>
<p>Без обговорення? Ні, наполягають колеги.</p>
<p>Слово для доповіді надається народному депутату України Лозинському Роману Михайловичу.</p>
<p></p>
<p>19:37:02</p>
<p>ЛОЗИНСЬКИЙ Р.М.</p>
<p>Шановні колеги, дорогі українці!</p>
<p>Зима 2013-2014 року. Ми з вами будуємо барикади на Майдані. В той час російський "Яндекс" показує нібито заблоковані мости з лівого берега на Хрещатик, тим самим брехня, тим самим обман українців.</p>
<p><a href="https://itd.rada.gov.ua/billInfo/Bills/CardByRn?regNum=2015&conv=10" target=_blank>2015</a> рік, "Прикарпаттяобленерго". Російська кібератака, використовуючи Mail.ru.</p>
<p><a href="https://itd.rada.gov.ua/billInfo/Bills/CardByRn?regNum=2017&conv=10" target=_blank>2017</a> рік. Міністр оборони Російської Федерації чітко заявляє, що в Росії створені "інформаційні війська". І дуже правильно, що 3 роки тому, в 2017 році, були запроваджені санкції щодо півтори тисячі юридичних, фізичних осіб в соцмережах "Вконтакті" та "Однокласники", Mail.ru, які є нічим іншим, як російською зброєю в руках окупанта.</p>
<p>8 квітня, більше місяця тому. Пане Разумков, більше місяця тому була зареєстрована Постанова про продовження санкцій, ще задовго до рішення РНБО. Більше місяця тому ми звернулися до Служби безпеки України, і ці рішення почали готуватись. Коли завершуються санкції? Санкції завершуються через одну добу і 4 години, це час, який залишився для підпису Президента.</p>
<p>Нам зараз в цій залі потрібно об'єднатись. 156 депутатів зі всіх фракцій та груп, крім однієї, підписали звернення, аби ми прийняли це рішення. Я дякую, що всі фракції та групи приєдналися до ініціативи нашої команди і зараз ми разом з СБУ, РНБО, всі разом повинні поставити жирну крапку в цій історії. Ми повинні забрати з рук Росії їхню кіберзброю, ми повинні продовжити санкції щодо російських соцмереж та інших російських сервісів.</p>
<p>Слава Україні!</p>
<p></p>
<p>ГОЛОВУЮЧИЙ. Слово для співдоповіді надається голові Комітету з питань національної безпеки, оборони та розвідки Завітневичу Олександру Михайловичу.</p>
<p></p>
<p>19:39:25</p>
<p>ЗАВІТНЕВИЧ О.М.</p>
<p>Шановні колеги, відповідно до доручення Комітет Верховної Ради України з питань національної безпеки, оборони та розвідки на своєму засіданні 7 травня 2020 року розглянув проект Постанови Верховної Ради України про схвалення пропозицій щодо продовження строку застосування персональних спеціальних економічних та інших обмежувальних заходів (санкцій) (реєстраційний номер 3319) поданий народними депутатами України Лозинським та іншими.</p>
<p>Проектом постанови пропонується схвалити та внести на розгляд РНБО України пропозиції щодо продовження строку застосування відповідних обмежувальних заходів (санкцій) до таких осіб. Прийняття цієї постанови не лише створить передумови для прийняття рішення Ради національної безпеки і оборони України про продовження строку застосування згаданих санкцій, а і сприятиме зменшенню реальних та потенційних загроз національним інтересам, інформаційній безпеці, суверенітету і територіальній цілісності України. Комітет з національної безпеки, оборони та розвідки рекомендує Верховній Раді України прийняти проект Постанови (реєстраційний номер 3319) за основу та в цілому.</p>
<p>Дякую за увагу та прошу підтримати.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, необхідно обговорення, да? Запишіться, будь ласка, на виступи.</p>
<p>Ар'єв Володимир Ігорович.</p>
<p></p>
<p>19:41:23</p>
<p>ГЕРАЩЕНКО І.В.</p>
<p>Російські помийки в соціальних мережах були не тільки інформаційною зброєю. На цих сайтах рекрутували бойовиків для бойових дій проти України на окупованому Донбасі. І ми пишаємося тим, що Петро Порошенко п'ятий Президент України і наша команда закрили ці інформаційні помийки. Так само як заблокували роботу інформаційних телевізійних помийок в Україні. Ми тоді вислухали так само воплі і соплі "п'ятої колони" Кремля в цій сесійній залі. Але потім за нашим так само за нашою цією ініціативою і за нашим прикладом інші країни колишнього постсоціалістичного табору пішли цим шляхом. Що відбувається зараз? Не просто повзучий реванш, не просто побєдобесіє на телевізійних каналах "п’ятої колони" Кремля, у нас тепер Поклонська, яка мала безпосереднє відношення до арешту члена нашої фракції Ахтема Чийгоза роздає інтрев'ю, яке не просто в YouTube демонструють, а так само демонструють на телевізійних каналах, беручи звідти цитати.</p>
<p>Це ваша відповідальність, "Слуги"! Це ваша відповідальність за те, що ви дозволяєте сьогодні телеканалу "Звезда" лазити по Майдану, російським телепомийкам демонструватися на наших телеканалах. І якщо ви говорите про те, що РНБО підписали сьогодні, прийняли таке рішення, чому Зеленський його не підписує? Тому що річниця його правління – це нівелювання всього, що робила команда п’ятого Президента України.</p>
<p>Ви порушили ключове правило: нічого про Україну без України. Сьогодні в Берліні обговорюють Україну без України в Мінську, ось про що йдеться. Тому парламент має прийняти цю постанову авторства "Голосу" і "Європейської солідарності" і давати по руках кожному, хто сміє лізти сюди і перемагати, ми не дамо перемогти нас в цій інформаційній гібридній війні.</p>
<p></p>
<p>ГОЛОВУЮЧИЙ. Лозинський.</p>
<p></p>
<p>19:43:28</p>
<p>ЛОЗИНСЬКИЙ Р.М.</p>
<p>Прошу передати Рахманіну слово.</p>
<p></p>
<p>ГОЛОВУЮЧИЙ. Рахманін Сергій Іванович.</p>
<p></p>
<p>19:43:34</p>
<p>РАХМАНІН С.І.</p>
<p>Шановні колеги! По-перше, дуже приємно, що є речі, які об'єднують, це відбулося і в Комітеті з питань національної безпеки і оборони, де майже одноголосно комітет підтримав подовження санкцій щодо російських ресурсів, і в залі Верховної Ради, де абсолютно всі фракції, крім одної єдиної, яка цілком з зрозумілих причин цього не зробила, підтримали підписи за те, щоб скликати позачергове засідання, проголосувати за це.</p>
<p>Щодо питання, актуальне чи неактуальне. Ви знаєте, я думаю, що якби не було ініціативи, то я не певен, що Рада національної безпеки зібралась би настільки оперативно і настільки оперативно вирішила це питання, яке насправді можна було розв'язати дуже давно.</p>
<p>І стосовно того, має чи не має сенс ця процедура. Знаєте, те, що відбувається з російськими мережами, це питання не гігієни інформаційної – це я вам кажу як інформаційник з 30-річним стажем. Коли ми дезінфекторами миємо руки, ми час від часу нагадуємо собі, що треба дотримуватися правил гігієни. Сьогодні голосування зеленою кнопку за цю постанову – це демонстрація, скільки людей в цій залі дотримується правил інформаційної гігієни.</p>
<p>Щиро закликаю всіх підтримати цю постанову. Дуже дякую всім, хто до цього долучився.</p>
<p></p>
<p>ГОЛОВУЮЧИЙ. Нестор Іванович Шуфрич.</p>
<p></p>
<p>19:45:02</p>
<p>ШУФРИЧ Н.І.</p>
<p>Дякую, шановний головуючий. Я дійсно дещо здивувався і зрадів, коли ви сказали, що це питання не є повноваженням Верховної Ради України і це є правдою. Потому что ситуація мені нагадує фільм "Тупой и еще тупее". Верховна Рада вже давно прийняла рішення, направила відповідний проекту указу. Це так саме як про 9 травня ми говоримо 13 травня, хоча ми збиралися 7 травня. І я дивуюсь куди ми знову хочемо влізти заради того, щоб хтось попіарився. Дивіться, у нас після того рішення 14-го року ВВП впало в 2 рази, мій колега Данило це підтвердить. І у мене виникає, зрозуміло, запитання: можливо, нам треба там знайти свої економічні прагматичні цинічні національні інтереси? А то виходить так, у нас Росія – це торгівельний, один із двох найбільших торгівельних партнерів України і по експорту і по імпорту.</p>
<p>Так давайте визначимося. У нас санкції. Или мы воюем, или мы конфетками торгуем, я не понимаю.</p>
<p>Петре, як там правильно буде?</p>
<p>Тому я хочу, щоб ми поважали, в першу чергу, себе. Це, по-перше, не є питанням Верховної Ради України. По-друге, відкрийте, всі новини вже написали, що відповідний проект указу вже знаходиться в Офісі Президента.</p>
<p>Я прошу, щоб ми поважали кожного з нас, як депутата, і щоб ми поважали інститут Верховної Ради як інститут, який виписаний в Конституції, законодавчий вищий орган, не робили з нас маріонеток, посміховисько і клоунів.</p>
<p>Тому я за здоровий національний прагматизм в інтересах кожного українця, на каким бы языке он не говорил, і на якій би мові він не думав. А те, що ми робимо, дуристика.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Качура Олександр Анатолійович.</p>
<p></p>
<p>19:47:01</p>
<p>КАЧУРА О.А.</p>
<p>Олександр Качура, фракція "Слуга народу". Насправді ви знаєте, колеги, я тільки що перевірив інформацію, РНБО вже направила відповідне звернення і проект документів до Президента України.</p>
<p>Хочу вам нагадати, що до повноважень парламенту не входить прийняття будь-яких таких постанов. Немає у нас таких повноважень. Однозначно ми підтримаємо будь-яке рішення Президента, те, яке буде, але давайте все-таки будемо голосувати законопроекти для людей, які стосуються безпосередньо кожного дня їхнього життя. Тому що от я зараз зайду в мобільний телефон, є таке VPN, і можна за 5 хвилин зайти в будь-яку соціальну мережу.</p>
<p>Тому давайте ми, якщо будемо напрацьовувати, то будемо напрацьовувати рішення, які дозволять заблокувати соціальні мережі, які ми вважаємо інформаційно недоцільними на території нашої України, і не займатися популізмом. Тому це наш спосіб все-таки підтвердити рішення Президента, але давайте діяти тільки в межах та спосіб, передбаченим українським законодавством. Це моя принципова позиція.</p>
<p>Дякую.</p>
<p></p>
<p>ГОЛОВУЮЧИЙ. Дякую, Олександр Анатолійович.</p>
<p>Бакунець Павло Андрійович.</p>
<p></p>
<p>19:48:22</p>
<p>БАКУНЕЦЬ П.А.</p>
<p>Шановний пане головуючий, шановні народні депутати, шановний український народе! Вдаймося до історії. Скільки б не нищили високоінтелектуальний генофонд, Україна сьогодні це насамперед високоосвічені люди і найталановитіша молодь. Сьогодні наша молодь виховується і сидить в прекрасних створених український сайтах. Тому геть агресорські соцмережі з екранів комп'ютерів української молоді. Закликаю вас, народні депутати, підтримати дану постанову, підтримати розвиток національної української ідеї в головах нашої української молоді, підтримати Україну. Слава Україні!</p>
<p></p>
<p>ГОЛОВУЮЧИЙ. Шановні колеги, зараз переходимо до голосування за постанову. Однак, давайте не маніпулювати. Я вам з повною відповідальністю говорю про те, що матеріали членам РНБО щодо санкцій були надані задовго раніше, ніж з'явилась ініціатива приймати такі постанови в Раді. Тому переходимо… Ну, ви мені розповідаєте, члену РНБО? Ні. Ну, колеги, ну, що значить "ні"?</p>
<p>Ставлю на голосування пропозицію про прийняття в цілому проекту Постанови про схвалення пропозиції щодо продовження строку застосування персональних спеціальних економічних та інших обмежувальних заходів (санкцій) (реєстраційний номер 3319). Прошу підтримати та проголосувати.</p>
<p></p>
<p>19:50:32</p>
<p>За-248</p>
<p>Рішення прийнято.</p>
<p>Шановні колеги, позачергове пленарне засідання Верховної Ради України оголошую закритим.</p>
<p>Дякую.</p>

