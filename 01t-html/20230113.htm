Засідання 1 (продовження)
13. 01. 2023
            

<p align=center>ЗАСІДАННЯ ПЕРШЕ</p>
<p align=center>(продовження)</p>
<p align=center>Зал засідань Верховної Ради України</p>
<p align=center>13 січня 2023 року, 10 година</p>
<p align=center>Веде засідання Голова Верховної Ради України СТЕФАНЧУК Р.О.</p>
<p><b> </b></p>
<p>10:16:31</p>
<p>ГОЛОВУЮЧИЙ. Слава Україні!</p>
<p>Шановні народні депутати, перед продовженням пленарного засідання вкотре хочу наголосити на необхідності неухильного дотримання безпекових правил у Верховній Раді України і не поширювати інформації щодо початку пленарного засідання, його перебігу та прийнятих у парламенті рішень раніше ніж через годину після завершення нашої роботи. Прошу всіх народних депутатів України, представників уряду відповідально поставитись до забезпечення безпеки єдиного законодавчого органу нашої держави.</p>
<p>Шановні колеги, у разі повітряної тривоги буде оголошено перерву у пленарному засіданні, і ми всі маємо перейти до безпечних місць відповідно до схеми укриття, яка розміщена на робочому місці кожного з вас.</p>
<p>Верховна Рада України працює в режимі одного пленарного засідання, тому сьогодні відповідно до прийнятої нами Постанови "Про деякі питання організації роботи Верховної Ради України дев'ятого скликання під час проведення восьмої сесії в умовах дії воєнного стану" та пропозиції Погоджувальної ради депутатських фракцій і груп ми продовжуємо наше пленарне засідання.</p>
<p>За доброю традицією давайте розпочнемо роботу з виконання Державного Гімну України.</p>
<p><i>(Лунає Державний Гімн України)</i></p>
<p>Шановні народні депутати України, триває одинадцятий місяць широкомасштабної військової агресії Російської Федерації проти української держави та нашого народу. Наші героїчні захисники та захисниці щодня виявляють винятковий героїзм і відвагу, захищаючи суверенітет, незалежність та територіальну цілісність України. Така відданість і самопожертва наших бійців є свідченням незламності духу українського народу, його одвічного прагнення до свободи і справедливості, віри в те, що з нами правда, з нами Бог, а, отже, і неминуча перемога. На жаль, у жорсткій війні гинуть наші воїни та мирні громадяни. Тому я прошу хвилиною мовчання вшанувати світлу пам'ять наших захисників і захисниць, полеглих в боях за Україну, та всіх цивільних, які стали жертвами злочинної російської агресії.</p>
<p><i>(Хвилина мовчання) </i></p>
<p>Дякую. Прошу сідати.</p>
<p>Шановні колеги, відповідно до статті 28 Регламенту Верховної Ради України перед початком розгляду питань порядку денного я пропоную провести сигнальне голосування. (Я знаю, зараз ми проведемо сигнальне голосування, тоді я дам). Нагадую, необхідно, утримуючи сенсорну кнопку, натиснути зелену кнопку "За" та утримувати ці дві кнопки одночасно до завершення голосування, тобто до появи результатів на табло. Шановні колеги, прошу взяти участь у сигнальному голосуванні.</p>
<p></p>
<p>10:21:05</p>
<p>За-238</p>
<p>238 – за, проти – 6, утрималось – 4, не голосувало – 70.</p>
<p>Я ще раз звертаюсь до всіх народних депутатів України і представників уряду із закликом неухильно дотримуватись безпекових правил у Верховній Раді, не поширювати інформацію щодо перебігу пленарного засідання, прийнятих у парламенті рішень раніше ніж через годину після завершення нашої роботи.</p>
<p>Шановні колеги, перед тим, як перейти до порядку денного, у мене заява від двох фракцій, це "Батьківщина" і "За майбутнє". Правильно? Перерва із заміною на виступ, Юлія Володимирівна Тимошенко. Після цього переходимо до роботи.</p>
<p>Будь ласка, Юлія Володимирівна.</p>
<p></p>
<p>10:21:41</p>
<p>ТИМОШЕНКО Ю.В.</p>
<p>Шановні колеги, ну, в принципі, в цьому залі до інтриг ми звикли, це нормальний процес, на жаль. Але сьогодні ми, навіть маючи такий досвід роботи в парламенті, були дуже вражені. Тому що на ранок до Погоджувальної ради першими питаннями в порядку денному стояли п'ять постанов про позбавлення членів фракції ОПЗЖ депутатських мандатів. Це, ви знаєте, Аксьонов, Деркач, Козак, Кузьмін і Медведчук. Після Погоджувальної ради зникають ці постанови, зникають, їх вже немає тут в перших рядах. Зрозуміло, що відбулися кулуарні домовленості, зрозуміло, що потерли нормально, там все гарно вийшло, і в мене ніяких заперечень навіть проти цього немає – тріть скільки ви хочете. Але саме головне, що заручником цих процесів зробили "Батьківщину". І поставили першими питаннями Енергоатом і питання по землі, де у нас сукупно десь 400 правок. І вже підготовлені інформаційні повідомлення про те, що із-за "Батьківщини" не будуть позбавлені мандатів ці п'ять прекрасних людей в парламенті. Ну, нам приємно, безумовно, бути в центрі уваги, "Батьківщини", але не настільки вже нахабно.</p>
<p>І тому, дорогі друзі, я хочу у цього залу запитати. Ви дійсно погоджуєтеся, щоб такі речі відбувалися у вас за спиною? І тому, щоб вони не відбувались за спиною, я хочу сказати, що "Батьківщина", навіть якщо тут в президії всі інші стануть на голову, ми все одно будемо оголошувати правки по Енергоатому, тому що це хамство під час війни починати процес приватизації Енергоатома.</p>
<p>І, по-друге, м<a name=Temp></a>и точно будемо оголошувати стільки ж правок по розбазарюванню наших земель сільськогосподарських. Ми це будемо робити.</p>
<p>Але я хотіла би запитати зараз волю залу. І я, пане Голово, наполягаю на тому, наполягаю, і це моє регламентне право, поставити зараз на голосування питання повернути в порядок денний першими питаннями перші п'ять питань про позбавлення депутатських мандатів тих, по кому ви тихенько в кулуарах домовилися: 8344 (Д), 8349 (Д), 8350 (Д) і 8350 (Д), 8352 (Д). Я прошу зараз поставити на голосування. Це буде тест для цього залу, чи готові ви приймати участь в цих брудних іграх. "Батьківщина" точно не готова. Будь ласка, поставте на голосування.</p>
<p></p>
<p>ГОЛОВУЮЧИЙ. Дякую, Юлія Володимирівна.</p>
<p>Шановні колеги, ви всі отримали проект порядку денного. Цей проект затверджений… <i>(Шум у залі)</i></p>
<p>Я зрозумів, але ми маємо проголосувати пропозицію Юлії Володимирівни. Якщо ви не проти, Ірина Володимирівна.</p>
<p>Ну, вже все, Юлія Володимирівна, ви завершили. Юлія Володимирівна, я не бачив ще 10 секунд. Ну, я не слідкую. Ви завершили, ви сказали, ставити питання на голосування, Юлія Володимирівна. Ну, я не слідкував за часом, Юлія Володимирівна.</p>
<p>Шановні колеги, дивіться, я поінформую. Сьогодні у нас була Погоджувальна рада. Питання, про які зазначала Юлія Володимирівна, вони стали – третє, четверте, п'яте, шосте, сьоме. Перші два питання винесли ті, про які вона сказала. Але Юлія Володимирівна звертається з пропозицією до залу змінити порядок розгляду питань порядку денного з тим, щоб першими поставити питання: 8344, 8349, 8350, 8351, 8352. Я повністю коректно сформулював? Ні, ну так це знають всі номери.</p>
<p>Будь ласка, ставлю пропозицію Юлії Володимирівни на голосування. Прошу.</p>
<p></p>
<p>10:26:01</p>
<p>За-179</p>
<p>Рішення не прийнято.</p>
<p>Покажіть по фракціях.</p>
<p>Тоді ми переходимо до порядку денного, який був затверджений Погоджувальною радою.</p>
<p>Я перепрошую, Ірина Володимирівна, будь ласка, Геращенко. Ще надійшло від двох фракцій. Від яких, скажіть, будь ласка. "Європейська солідарність" і "Довіра", так? Зрозуміло, дякую.</p>
<p></p>
<p>10:26:27</p>
<p>ГЕРАЩЕНКО І.В.</p>
<p>Шановний український народе, що зараз відбулося? Ми бачимо дуже багато пафосних слів, виступів про те, як начебто влада бореться із забороненими партіями, а насправді це головні партнери. І зараз для того, щоби не позбавити мандатів п'ять людей, які після Революції Гідності втекли з України, але потім повернулися після інавгурації і допомагали владі і в комісії ТСК по "вагнерівцям", і на всіх інших історіях з Портновим разом відкривати кримінальні справи проти генералів, патріотів, зараз головне вберегти їх і не дати позбутися їм мандатів.</p>
<p>Тому наша фракція наголошує, що тільки 179 народних депутатів України сьогодні проголосували за те, щоби першим питанням порядку денного було позбавити мандатів колаборантів і зрадників, які, до речі, зараз дуже добре почувають себе на Рублевке. І ще їх потрібно не тільки мандатів позбавити, а й волі позбавити, тому що по статті "Державна зрада і колабораціонізм" це більше 10 років вони мають отримати в'язниці.</p>
<p>Ми вимагаємо на переголосування поставити питання першим пунктом порядку денного позбавлення мандатів людей з російськими паспортами. До речі, те, що у Аксьонова є російський паспорт, ми знали ще в 2020 році і говорили про це, але йому дали зайти в сесійну залу.</p>
<p>І так само, друзі, я хочу сказати, що чотири фракції і групи, і я всім за це дуже дякую, підписали поставити в порядок денний, п'ять фракцій і груп, в порядок денний питання про позбавлення керівництва серед голів комітетів і заступників голів комітетів депутатів заборонених фракцій. Хто ж не ставить в порядок денний цю постанову? "Слуга народу". Я згадую цю фракцію всує, тому що вони не приховують, що це є головні партнери по голосуванням.</p>
<p>Насправді ми вимагаємо перше питання сьогодні – позбавлення мандатів колаборантів і зрадників.</p>
<p>Друге. Поставити в порядок денний постанову про те, що не може представник ОПЗЖ очолювати комітет зі свободи слова, він може тільки знищувати свободу слова.</p>
<p>Третє. Ми вимагаємо, щоб були поставлені в порядок денний всі закони, які забороняють сьогодні московських кремлівських попів. Це є виклик сьогодні і про який вам говорять наші військові на фронті. Оце буде нормальний порядок денний, а не те, що стоїть зараз в сьогоднішньому дні.</p>
<p>Ми, "Європейська солідарність", "Батьківщина", інші фракції, "Голос", "Довіра", "За майбутнє", чиї підписи стоять під цією заявою до Голови Верховної Ради, звертаємося з наступним. Починаємо з голосування про позбавлення мандатів. Далі постанова про відкликання зі своїх посад, з керівництва комітетів представників забороненої партії.</p>
<p>Третє. Це заборона кремлівських попів, і всі ці сюди закони. І всі ті законопроекти, які насправді…</p>
<p></p>
<p>ГОЛОВУЮЧИЙ. Дякую.</p>
<p>Шановні колеги! Я перепрошую, можна ми вже якось… <i>(Шум у залі)</i></p>
<p>З процедури. Артур Володимир, будь ласка, що у вас з процедури?</p>
<p></p>
<p>10:29:45</p>
<p>ГЕРАСИМОВ А.В.</p>
<p>Шановний Руслан Олексійович! Звертаємося до вас із проханням ще раз поставити на голосування залу на вимогу "Європейської солідарності" питання розпочати наш сесійний день з постанов, які стосуються припинення повноважень народних депутатів: 8344, 8345...</p>
<p></p>
<p>ГОЛОВУЮЧИЙ. Так ми вже це голосували.</p>
<p></p>
<p>ГЕРАСИМОВ А.В. Ще раз 8350 і 8351...</p>
<p></p>
<p>ГОЛОВУЮЧИЙ. Що значить ще раз?</p>
<p></p>
<p>ГЕРАСИМОВ А.В. І 8352.</p>
<p></p>
<p>ГОЛОВУЮЧИЙ. Дивіться, я можу поставити в тому варіанті, в якому сказала тільки Ірина Володимирівна. Тому що в тому варіанті, який сказали ви, він повністю дублює позицію, яка вже була проголосована в залі.</p>
<p>Тому, шановні колеги, ще раз, я все-таки пропоную, щоб ми всі не намагалися поскоріше закінчити робочий день, а зібралися і досиділи для того, щоб проголосувати всі питання порядку денного.</p>
<p>Тому, шановні колеги, я ставлю пропозицію Ірини Володимирівни. Прошу голосувати.</p>
<p></p>
<p>10:30:56</p>
<p>За-189</p>
<p>По фракціях покажіть.</p>
<p>Шановні колеги, є пропозиція перейти до порядку денного. Є пропозиція... Хто? Бобровська? По якому питанню?</p>
<p>З процедури, будь ласка, Бобровська.</p>
<p></p>
<p>10:31:13</p>
<p>БОБРОВСЬКА С.А.</p>
<p>Я вважаю, що це питання абсолютно глобальне, фундаментальне для державної безпеки держави Україна. І український народ сьогодні в переддень великого свята нас не зрозуміє, якщо ми справді не поставимо на порядок денний першим проекти постанов про дострокове припинення повноважень п'ятьох зрадників України і не проголосуємо перед цими двома законопроектами.</p>
<p>Тому прошу проголосувати зал за зміну порядку денного і постанови про припинення повноважень поставити першим, особливо Медведчука. Всує, на жаль, згадується.</p>
<p></p>
<p>ГОЛОВУЮЧИЙ. Дивіться, пані Соломія, ми вже голосували таку пропозицію.</p>
<p>Все, шановні колеги. Шановні колеги, що значить ще раз, по цьому питанню зал висловився. Шановні колеги, переходимо до розгляду питань.</p>
<p>Будь ласка, Мар'яна. Мар'яна Безугла. Зараз, секундочку, Безугла Мар'яна.</p>
<p></p>
<p>10:32:08</p>
<p>БЕЗУГЛА М.В.</p>
<p>Дякую. Шановні колеги, мене дивує фарисейство, яке зараз присутнє в залі. Саме Герасимов, я перепрошую, саме, безпосередньо, наприклад, "Європейська солідарність" виступала проти зняття законопроекту про контррозвідку, яка дає можливість системно працювати щодо Московського патріархату, щодо ОПЗЖ та інших проросійських фракцій в залі. І відповідно зараз просто тратити час на розмови – ми все одно проголосуємо ці мандати. Але, будь ласка, підтримуйте системні зміни і законопроекти.</p>
<p></p>
<p>ГОЛОВУЮЧИЙ. Право на репліку, будь ласка, Артур Володимирович. Ні-ні, будь ласка, Артур Володимирович, право на репліку. Я надаю Артуру Володимировичу в тому числі як співголові. Будь ласка.</p>
<p>Герасимов.</p>
<p></p>
<p>10:32:55</p>
<p>ГЕРАСИМОВ А.В.</p>
<p>Шановний Руслан Олексійович! Шановні колеги! По-перше, ви знаєте, є проблема у монобільшості в цій залі, те, що опозиція читає всі закони. І ті, хто приймає від вас, ті голови комітетів, які приймають від вас участь в Погоджувальній раді, можуть це підтвердити.</p>
<p>Тому я звертаюсь до тих, хто виступав зараз, не вспоминайте всує закони, де дрібним шрифтом, як у банківських угодах, да, написані дуже погані речі, а назва дійсно дуже гарна.</p>
<p>І, шановний Руслане Олексійовичу, вношу ще раз питання процедури, поставити на голосування залу винести на розгляд наступні речі: Постанову 8352, 8351, 8350, 8349 і 8344. Це інший порядок, це зовсім інша пропозиція.</p>
<p>Дякую.</p>
<p></p>
<p>ГОЛОВУЮЧИЙ. Артур Володимирович, дивіться, давайте ми не будемо бавитися в оці якісь цифри. Це кінцевий раз, який я от ставлю разом з пропозицією Соломії, вони приблизно однакові. Тому, будь ласка, це останній раз, після цього переходимо до порядку денного. Прошу голосувати.</p>
<p>Шановні колеги, ще раз… Ще раз кажу, давайте ми не будемо робити цирк якийсь.</p>
<p>Ставлю пропозицію спочатку Соломії Бобровської. Будь ласка, прошу голосувати.</p>
<p></p>
<p>10:34:37</p>
<p>За-223</p>
<p>Рішення…</p>
<p>Все, шановні колеги. <i>(Шум у залі) </i>"За майбутнє" вже давало пропозицію. Так, переходимо до порядку денного, шановні колеги. <i>(Шум у залі)</i></p>
<p>Шановні колеги, перерва на 3 хвилини, лідери фракцій і груп зберіться до мене, будь ласка.</p>
<p></p>
<p align=center><i>(Після перерви)</i></p>
<p><i> </i></p>
<p>10:39:43</p>
<p>ГОЛОВУЮЧИЙ. Шановні колеги, слово надається... <i>(Шум у залі)</i></p>
<p>Боже, як я давно вже цього не бачив, я вже скучив за вами! Я надаю слово Давиду Георгійовичу Арахамії. Мені здається, його пропозиція набере необхідну кількість голосів.</p>
<p>Будь ласка, Давид Георгійович, фракція "Слуга народу". Будь ласка.</p>
<p></p>
<p>10:40:00</p>
<p>АРАХАМІЯ Д.Г.</p>
<p>Колеги, доброго дня всім! Пропоную змінити порядок денний таким чином.</p>
<p>Перше питання. Проголосувати про зняття депутатського мандату за власною заявою депутата Аксьонова, без обговорень. У людини онкологія, ви всі можете попасти в таку ж саму ситуацію, і я думаю, що не треба просто взагалі цим спекулювати.</p>
<p>А далі є політичні чотири питання: зняття мандатів з Медведчука, Козака там і інших, да, всі, хто втратили громадянство згідно з указом Президента. По цим питанням пропоную обговорення від усіх фракцій, після того ставити на голосування.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, по-моєму, соломонове рішення.</p>
<p>Я ставлю пропозицію Давида Георгійовича Арахамії. Тобто ми, дивіться, я ще раз її сформулюю, можна? Ми міняємо черговість питань порядку денного. 8344 голосуємо без обговорення. Артур! Далі: 8349, 8350, 8351, 8352, кожна фракція і група отримає по 3 хвилини на виступ для того, щоб висловитися з цих питань. І по трьом останнім ще "Європейська солідарність" буде мати по 2 хвилини по кожному з них. Така ситуація влаштовує?</p>
<p>Я ставлю цю пропозицію. Прошу народних депутатів голосувати.</p>
<p></p>
<p>10:41:51</p>
<p>За-279</p>
<p>Рішення прийнято.</p>
<p>Дякую, Давид Георгійович, за таке мудре рішення.</p>
<p>Тому одразу переходимо, як ми і домовилися, 8344. Це проект Постанови про дострокове припинення повноважень народного депутата України Аксьонова А.А. Ми домовилися, без обговорення, одразу голосуємо.</p>
<p>Я ставлю проект постанови. Ставлю пропозицію прийняти в цілому з необхідними техніко-юридичними поправками проект Постанови 8344.</p>
<p>Готові голосувати? Прошу народних депутатів голосувати.</p>
<p></p>
<p>10:42:39</p>
<p>За-294</p>
<p>Рішення прийнято.</p>
<p>Наступне. Шановні колеги, наступна у нас Постанова 8349. Це проект Постанови про дострокове припинення повноважень народного депутата України Деркача А.Л.</p>
<p>Я ставлю пропозицію розглянути це питання за скороченою процедурою. Шановні колеги, в обговоренні ми будемо говорити по всіх трьох постановах, тому неважливо, яка буде там… По чотирьох, перепрошую, по чотирьох. Прошу голосувати.</p>
<p></p>
<p>10:43:24</p>
<p>За-244</p>
<p>Рішення прийнято.</p>
<p>Шановні колеги, як ми домовлялися, по цій постанові всі фракції і групи записуються, по 3 хвилини виступи. Будь ласка, прошу фракції і групи записатися і виступити по цій і трьох інших.</p>
<p>Будь ласка, народний депутат Лаба Михайло Михайлович, фракція політичної партії "Слуга народу".</p>
<p></p>
<p>10:44:12</p>
<p>ЛАБА М.М.</p>
<p>Прошу передати слово Федору Веніславському.</p>
<p></p>
<p>ГОЛОВУЮЧИЙ. Веніславський Федір Володимирович, будь ласка.</p>
<p></p>
<p>10:44:25</p>
<p>ВЕНІСЛАВСЬКИЙ Ф.В.</p>
<p>Шановні колеги, шановний пане Голово, заступники! Сьогодні ми з вами розглядаємо дуже сенситивне, чутливе для українського суспільства питання, питання, яке, можна сказати, вже перезріло, а саме: питання про втрату депутатських мандатів у повній відповідності до передбачених Конституцією України підстав чотирма народними депутатами, які представляють проросійську політичну силу, яка за результатами виборів 2019 року стала парламентською.</p>
<p>Разом з тим, з початку широкомасштабної агресії і особливо перед початком, коли на різноманітних телевізійних ефірах ми чули схвальні відгуки про Росію саме від цих чотирьох народних депутатів насамперед, а також після початку агресії, коли ці народні депутати України залишили територію України і в парламентській залі не з'являлися, – за рішенням, за поданням Державної міграційної служби України Президент України в повній відповідності до Закону України про громадянство визнав таких осіб такими, що втратили громадянство України.</p>
<p>За Конституцією України особа, яка втратила українське громадянство, припинила українське громадянство шляхом втрати, втрачає мандат народного депутата України. Тому політична партія "Слуга народу", безумовно, буде підтримувати це рішення, цю постанову про втрату особами, які займали явно антиукраїнську, антидержавну позицію, мандатів народних депутатів України. І ми закликаємо всіх народних депутатів підтримувати цю постанову, і громадяни України, я переконаний, будуть всіляко підтримувати саме таке рішення українського парламенту.</p>
<p>Слава Україні!</p>
<p></p>
<p>ГОЛОВУЮЧИЙ. Героям слава!</p>
<p>Будь ласка, слово надається Бондарю Михайлу Леонтійовичу, фракція політичної партії "Європейська солідарність".</p>
<p></p>
<p>10:46:29</p>
<p>БОНДАР М.Л.</p>
<p>Передайте, будь ласка, слово Іванні Орестівні Климпуш-Цинцадзе.</p>
<p></p>
<p>ГОЛОВУЮЧИЙ. Іванна Орестівна Климпуш-Цинцадзе, будь ласка.</p>
<p></p>
<p>10:46:43</p>
<p>КЛИМПУШ-ЦИНЦАДЗЕ І.О.</p>
<p>Шановні колеги, позбавлення "п'ятої колони" мандатів, депутатських мандатів є дуже важливим. І дивно, що ми спромоглися на це рішення майже за рік після початку повномасштабної війни і після початку повномасштабного вторгнення. І це добре, що ми вже позбавили мандата Аксьонова, бо ми знаємо, що в нього основна хвороба – це тяжка русофілія і його російський паспорт, про який ми говорили ще під час виборів на 50-му окрузі, але ця зала його радо вітала як народного депутата України.</p>
<p>Що ж до питання, яке ми зараз розглядаємо. Андрій Деркач – яскравий приклад того, як вільно себе почували зрадники України протягом десятиліть. Хто він такий, було видно неозброєним оком. І символічно, що зараз парламент позбавляє його депутатського мандату саме тоді, коли хоча би з частини Лаври вже вигнано московських попів, бо саме Деркач багато років є президентом так званого фестивалю православного кіно, на який до України з'їжджалися різні ефесбешні нечистоти з усього світу і такі "достойники" (в лапках) як Міхалков.</p>
<p>Московські вуха Деркача давно помітили наші партнери. І нагадаю, що Сполучені Штати Америки давно наклали на нього санкції і оголосили російським агентом. Але також хочу нагадати, що деякі присутні у цій залі підігрували його підривній діяльності. Хочу нагадати, що ми пам'ятаємо про так звані плівки Деркача, про які кричали з усіх провладних прасок, переконуючи людей у брехні про лідера опозиції. І знаєте що? Нікому не соромно, і ніхто не набрався ані гідності, ані сміливості, щоби вибачитися. Ця історія, як на мене, потребує додаткового розслідування. І треба з'ясувати, за чиєю вказівкою і з якою метою глашатаї Банкової діяли в унісон з Деркачем і напередодні війни дискредитували лідера "Європейської солідарності", який закликав владу готуватися до нападу Росії.</p>
<p>Позбавлення Деркача мандату – правильний крок, але надто запізнілий. На його руках кров українців. Суспільству, колеги, вже недостатньо публічних шоу, а суспільство вимагає справедливої кари. І якщо хтось думає, що, позбавивши злочинців громадянства, їх вдалося відмазати від кримінальної відповідальності, то ви дуже помиляєтеся, людей обдурити неможливо. Війна закінчиться і люди запитають про все.</p>
<p>Я сподіваюся, що вся зала підтримає це рішення про позбавлення зрадника і російського агента депутатського мандату парламенту України. Слава Україні!</p>
<p></p>
<p>ГОЛОВУЮЧИЙ. Будь ласка, Павло Андрійович Бакунець, група "Довіра".</p>
<p></p>
<p>10:49:49</p>
<p>БАКУНЕЦЬ П.А.</p>
<p>Христос рождається! Шановний пане Голово, шановна зала, однозначно вітаю рішення про те, що хоча б частково, хоча б на десятий місяць важкої війни, але все ж таки український парламент під тиском наших військових, наших захисників, під тиском українського суспільства все ж таки робить рішуче рішення щодо позбавлення мандатів зрадників України. Звичайно, що це лише часткове рішення, бо однозначно, що кримінальна відповідальність за кожним сьогодні проголосованих залом ще буде і суд однозначно ще буде приймати по них відповідні рішення.</p>
<p>І треба сказати, що ця державна зрада, цей колабораціонізм, ці заклики проти України, які лунали протягом попередніх років діяльності цих депутатів колишніх України, звичайно, що повинні бути однозначно відреаговані сьогодні українським парламентом. Думаю, що в залі знайдеться достатня кількість голосів, аби позбавити їх мандату. Звичайно, що ще є ряд депутатів, які втекли з України, і їх також треба позбавляти мандату. Є ряд депутатів, які займають посади в органах державної влади, місцевого самоврядування, і про це потрібно приймати відповідні рішення, які вимагає наше суспільство. А також не забуваємо і про інше кремлівське коріння – Московський патріархат. Тому я закликаю на найближчому пленарному засіданні все ж таки поставити в порядок денний законопроект 8221 і обрубити цей Московський патріархат і ці московські корені в нашій державі. Тому закликаю зал підтримати це рішення, голосувати "за", так як цього вимагає українське суспільство і наші захисники. Слава Збройним Силам України! Слава Україні!</p>
<p><a name=_GoBack></a></p>
<p>ГОЛОВУЮЧИЙ. Будь ласка, Нестор Іванович Шуфрич, "Платформа за життя і мир", потім Бутенко… Батенко Тарас Іванович, перепрошую, потім Рущишин Ярослав Іванович і потім Власенко.</p>
<p>Юрій Анатолійович, будь ласка, Бойко.</p>
<p></p>
<p>10:52:18</p>
<p>БОЙКО Ю.А.</p>
<p>Шановний пане спікере, шановні народні депутати, взагалі-то я у своїх виступах уникаю переходу на особистості, але виступ деяких попередніх виступаючих, які з комсомольським задором клеймили всех и вся, навіяв деякі спогади.</p>
<p>Я особисто пам'ятаю одного з попередніх виступаючих, який декілька років тому з таким же комсомольським задором виступав за створення в Одеській міській раді фракції "За Януковича". При чому я не жартую, це так і було, він так її називав – фракція "За Януковича", він її очолив. А потім ще був "Одесса – русский город", "Родной язык – русский" і так далі, інші сентенції.</p>
<p>Я також пам'ятаю народного депутата, який сьогодні, виходячи на трибуну, сподівається бути справжнім патріотом. Я його пам'ятаю в іншому вигляді. Він був бізнес-партнером такого собі заступника секретаря Ради національної безпеки Сівковича, разом з яким вони забрали у бізнесмена телевізійний канал, який сьогодні претендує на звання найбільш патріотичного.</p>
<p>Але повертаючись з минулого, сьогодні 24 лютого розділило політиків на дві частини. Всі ті, хто зі мною залишився в залі, працював з цього дня над прийняттям законів, які забезпечують можливість нашій країні вистояти, вони всі залишились, вони працюють на Україну і борються з російською агресією. Ті, хто покинув країну 24 лютого, для нас не існують. І наша група підтримує забрати мандати з тих людей, які 24 лютого втекли з країни. Це наша позиція, і ми її будемо притримуватись.</p>
<p>Дякую за увагу.</p>
<p></p>
<p>ГОЛОВУЮЧИЙ. Слово надається Тарасу Івановичу Батенку, група "Партія "За майбутнє".</p>
<p></p>
<p>10:54:53</p>
<p>БАТЕНКО Т.І.</p>
<p>Шановні колеги, перше, що я хочу сказати, що таке національна ідея, запитати. Важко відповісти на це питання, глибока дискусія точиться між істориками. Один з них сказав блискуче: сьогодні національна ідея – це Збройні Сили України, тому що їхніми вустами сьогодні на фронті говорить правда і говорить істина. І прислухайтеся до того, що сьогодні говорять Збройні Сили України.</p>
<p>Друге, що я хочу сказати щодо позбавлення Медведчука and company мандатів: це мало статися значно раніше. Війна вже майже рік. Вчасне політичне очищення, моральне очищення – дуже важливі для політичної нації. Важливо це зробити вчасно, бо може бути запізно. А запізно тоді, коли суспільство перезріває в очікуванні потреби цього очищення і починає радикалізуватися.</p>
<p>Чи достатньо забрати посади в комітетах колишніх представників ОПЗЖ? Ні, вже недостатньо. Чи достатньо усунути від відвідування парламенту? Наш законопроект 7424 зареєстрований і досі розглядається в комітетах. Достатньо для парламенту, але недостатньо вже для сьогоднішнього суспільства. Питання в тому, що на менше ніж забрати мандати від колишніх депутатів від ОПЗЖ, а ми бачимо, скільки зрадників сьогодні, колаборантів на окупованих територіях саме символізуються з цією абревіатурою протягом року, наше сьогоднішнє українське суспільство вже не погодиться.</p>
<p>Що думає про це колишнє ОПЗЖ, насправді вже нікого не цікавить. Час вийшов, друзі. І в цьому питанні треба ставити остаточну крапку. Якщо не парламент, то цю крапку буде зроблено замість нас українським суспільством. Тому робімо це сьогодні або ніколи. Слава Україні!</p>
<p></p>
<p>ГОЛОВУЮЧИЙ. Будь ласка, слово надається народному депутату Рущишину Ярославу Івановичу, фракція політичної партії "Голос".</p>
<p></p>
<p>10:57:14</p>
<p>РУЩИШИН Я.І.</p>
<p>Прошу передати Бобровській.</p>
<p></p>
<p>ГОЛОВУЮЧИЙ. Будь ласка, Соломія Бобровська, та сама фракція "Голос".</p>
<p></p>
<p>10:57:27</p>
<p>БОБРОВСЬКА С.А.</p>
<p>Соломія Бобровська, фракція "Голос". Це рішення давно перезріло, давно переболіло щодо Деркача, мабуть, шість скликань, коли рішення суду мало бути про державну зраду давним-давно. І насправді воно мало бути воно мало бути неполітичним, а ухвалою вирішене про позбавлення мандату. Я мовчу про кількість років і судових позовів щодо невеличкої справи, але фундаментальної справи, яка була однією із ланок будівництва агентурної мережі головного управління Збройних Сил Російської Федерації. Це те, до речі, за що Служба безпеки нарешті висунула звинувачення в червні місяці Деркачу. Якщо ви не знали, то на Садовій, 3 була дуже довго не одне скликання капличка РПЦ. Там були богослужіння, на період COVID припинені. І нарешті 19 грудня Епіфаній відслужив службу, яка буде відкрита, це місце для абсолютно всіх конфесій, крім тих, хто працює на ворога. Це малесенька-малесенька деталь, до якої всі ви могли бути причетні, але мало хто з вас заступився в цьому скликанні для того, щоб ця капличка російської церкви була звідти забрана.</p>
<p>Окрім того і окрім звинувачень, які він має, мені видається, що ті люди, які працюють особливо в комітеті енергетики, дуже добре знають роль Деркача не лише в цьому парламенті, а його тіньове кураторство, керівництво Енергоатому. Це те, до чого кожен з вас також має дійти і зрозуміти його роль, функцію керівників атомних електростанцій, його всього командного управління. І мені дуже дивно було отримати абсолютно різні дзвінки, коли створювалось ТСК щодо Енергоатому. І Запорізька АЕС, і роль директора, і всіх людей в більшості, які там працювали, і, на жаль, частково очікували окупантів, - це теж питання до нього. Це все велика схема, до якої він має причетність. І всі його люди, які з ним працювали більше ніж 20 років, мають причетність.</p>
<p>Я не можу згадати тут постать "великого державника" (в лапках) Леоніда Кучму, який теж мав причетність до створення цієї сім'ї і ролі грабування, будівництва агентурної мережі і знищення держави Україна як системи в цьому залі.</p>
<p>Тому, шановні колеги, тут мають бути абсолютно всі зелені кнопки, а фракції, яка виступала переді мною, хочу нагадати, що Гімн України виконується вголос, а не мовчки, коли ми говоримо про відданість і роботу на цю державу.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, я запрошую до слова народного депутата Власенка Сергія Володимировича, фракція "Батьківщина", і після цього виступу ми будемо голосувати. Тому прошу народних депутатів зайняти свої місця.</p>
<p>Будь ласка, Сергій Володимирович.</p>
<p></p>
<p>11:00:02</p>
<p>ВЛАСЕНКО С.В.</p>
<p>Дякую, шановний пане Голово.</p>
<p>Я хочу зазначити або розпочати із того, що фракція "Батьківщина" – це єдина парламентська політична сила, яка системно боролася із "Партією регіонів", починаючи з 2002 року, коли Януковича призначили Прем'єр-міністром, 2004 року під час Помаранчевої революції, в темні часи Януковича з 10-го по 14-й рік. Партія "Батьківщина" була єдиною політичною силою, лідера якої Янукович і Кремль кидали у в'язницю і здійснювали над нею тортури. Партія "Батьківщина" була єдиною, члени політради якої знаходилися під політичним тиском і політичними репресіями, квартири яких обшукувались, майно яких конфісковувалось і так далі, і так далі, і так далі. Тому і сьогодні ми є системними противниками "Партії регіонів". Тому смішно виглядають спроби повісити на "Батьківщину" відповідальність за сьогоднішнє рішення по неголосуванню рішень про позбавлення мандатів. Абсолютно смішно і штучно це виглядає. Це виглядає гарно лише для тих, хто не пам'ятає своєї історії, хто не пам'ятає, що відбувалось декілька років назад.</p>
<p>Тому фракція "Батьківщина" зеленими кнопками підтримує всі постанови про позбавлення мандатів, які ми будемо розглядати сьогодні і в подальшому, якщо такі проекти постанов будуть внесені до Верховної Ради України. Але я вважаю, що зараз задача парламенту полягає в іншому. Задача парламенту полягає в тому, щоб ми, по-перше, всіма можливостями нашими забезпечили перемогу наших Збройних Сил у відсічі збройної агресії Російської Федерації. Але, з другого боку, щоб ми вигнали з України навіть натяк на "русский мир" і на копіювання, на мавпування того, що відбувається в Російській Федерації. Бо деякі законопроекти, які вносяться на розгляд цієї Верховної Ради, на жаль, дуже нагадують ті механізми і ті процедури, які сьогодні Путін застосовує в своїй державі для того, щоб в незаконний спосіб утримувати владу в своїх руках і продовжувати загрожувати Україні і цілому демократичному світу.</p>
<p>Я ще раз підкреслюю, партія "Батьківщина" – проєвропейська, я не побоюсь сьогодні цього слова, пронатовська політична сила, яка системно боролася, бореться і буде боротися із залишками "Партії регіонів" у будь-якому вигляді, в якому би вони не існували, і з усіма, хто колись колаборував з "Партією регіонів" в Україні і не в Україні.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, ми завершили обговорення цієї постанови, я прошу народних депутатів зайняти свої місця, ми переходимо до прийняття рішення.</p>
<p>Відповідно до пункту 4 частини другої частини четвертої статті 81 Конституції України ставлю на голосування для прийняття в цілому проект Постанови (реєстраційний номер 8349) про дострокове припинення повноважень народного депутата України Деркача Андрія Леонідовича.</p>
<p>Готові голосувати? Я прошу народних депутатів голосувати.</p>
<p></p>
<p>11:03:58</p>
<p>За-314</p>
<p>Рішення прийнято.</p>
<p>Постанова прийнята. По фракціях покажіть, будь ласка.</p>
<p>Шановні колеги, наступне питання 8350. Це проект Постанови про дострокове припинення повноважень народного депутата України Козака Т.Р.</p>
<p>Я ставлю пропозицію розглянути це питання за скороченою процедурою. Прошу голосувати.</p>
<p></p>
<p>11:04:40</p>
<p>За-266</p>
<p>Рішення прийнято.</p>
<p>Шановні колеги, ми домовлялися, 2 хвилини – "Європейська солідарність" і голосуємо.</p>
<p>Хто від вас буде голосувати? Я просто хочу нагадати, поки йде, що ці всі рішення ми приймаємо, попереднє, це і два наступних, відповідно до Указу Президента України, згідно до якого даним депутатам припинено громадянство України.</p>
<p>Будь ласка, Марія Іонова.</p>
<p></p>
<p>11:05:07</p>
<p>ІОНОВА М.М.</p>
<p>Дякую. Шановні колеги! Що таке ОПЗЖ? Це та партія, яка всі роки війни з 2014 року відстоювали одне – російські питання, і ми з вами цього всі свідомі. Це російська мова, просування, російська церква і російські інтереси. Це люди, які літали на поклон до Москви, розповідаючи про любов таких братських народів, що тут відбувся після 2014 року державний переворот, коли тут, на українській землі, гинули українці. І далі вони так само виконували московські вказівки. І де вони це транслювали? На телеканалі, який був записаний на Тараса Козака. І я вже не говорю про те, що за заявами цих людей, які ми сьогодні голосуємо в постановах, заводили справи проти патріотів, проти волонтерів, проти військових і проти демократичних опозиційних політиків.</p>
<p>Ми не знаємо досі, скільки в цій війні загинуло українців. Страшна війна. Але ми знаємо точно, хто підігрував цій війні за московські кошти. Мої друзі, ваші друзі, наші помічники, ваші помічники зараз на фронті, і вони всі питають: чому всі ці люди досі працюють і досі вони депутати Верховної Ради? І тому, знаєте, виводити так само цих осіб з-під відповідальності за державну зраду, це теж злочин. Тому думайте.</p>
<p>І впевнена, що ми сьогодні отримаємо так само конституційне рішення. Але залишається питання, що тут досі роблять, так само, люди з ОПЗЖ. І це не наше питання, це питання людей, це питання військових. Тому пишіть всі заяви, тому що це український проєвропейський парламент. Вірю, що так і буде.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, обговорення питання завершено, переходимо до прийняття рішення.</p>
<p>Відповідно до пункту 4 частини другої, частини четвертої статті 81 Конституції України ставлю на голосування для прийняття в цілому проект Постанови (реєстраційний номер 8350) про дострокове припинення повноважень народного депутата України Козака Тараса Романовича.</p>
<p>Готові голосувати? Прошу народних депутатів голосувати.</p>
<p></p>
<p>11:07:34</p>
<p>За-317</p>
<p>Рішення прийнято.</p>
<p>Вітаю, колеги. Йдемо далі. Наступна постанова. А, по фракціях, перепрошую, покажіть по фракціях.</p>
<p>Шановні колеги, наступна Постанова 8351. Відповідно до частини четвертої статті 81 Конституції України до повноважень Верховної Ради України належить прийняття рішення про дострокове припинення повноважень народного депутата України в разі припинення його громадянства.</p>
<p>До Верховної Ради України надійшов Указ Президента України, згідно з яким припинено громадянство України народного депутата Кузьміна Рената Равелійовича. У зв'язку з цим у Верховній Раді зареєстрований проект Постанови реєстраційний номер 8351. Ми теж домовлялися, 2 хвилини від "Європейської солідарності" і одразу переходимо до прийняття рішення.</p>
<p>Будь ласка, хто від "Європейської солідарності"? Геращенко.</p>
<p></p>
<p>11:08:30</p>
<p>ГЕРАЩЕНКО І.В.</p>
<p>Ренат Кузьмін. Одіозний заступник не менш одіозного пана Пшонки. В 2014 році проти цього зрадника було порушено кримінальну справу. Але, на жаль, він втік, її не довели до кінця, а в 2019 тріумфально, за ручку завели до сесійної зали України.</p>
<p>Більше того, Ренат Кузьмін був настільки потрібен монобільшості, що його ввели в ТСК по "вагнерівцям", де цей зрадник, колаборант, людина з російським паспортом отримала абсолютно офіційно, під підпис, доступ до всіх закритих, секретних матеріалів про найбільш важливу і найкращу спецоперацію українських спецслужб.</p>
<p>Ви запитуєте про те, а звідки у Москви інформація про всі наші спецслужби? Так у Кузьміна, він передав її через тих людей, які в цій залі дали дозвіл, які через СБУ дали дозвіл. І в нас одне питання: а ми точно впевнені, що зараз ми робимо дуже таку одну хорошу справу, тільки позбавляючи зрадників українського мандату і дозволяючи їм зараз дуже комфортно себе почувати у Москві? А хто відповість за те, що люди з російським паспортом зайшли в цю залу, що були закриті проти них кримінальні справи, що за оцими пасквілями Кузьміна відкривалися кримінальні справи, в тому числі проти "Європейської солідарності", під ваше улюлюкання, під вашу радість? Де сьогодні звіт пана Баканова, якого звільнили теж за, по суті, дуже серйозні речі?</p>
<p>Чим прославився Кузьмін, окрім зради? Тим, що він гарно грав "Мурку". Так от наша задача, щоб він грав "Мурку" на нарах, а не на Рубльовці. І тому сьогодні, голосуючи, за те, що він має позбутися мандата, маємо дуже голосно у влади спитати, а відповідати вони будуть перед українським законом? Справедливість вимагає відповідання. І, до речі, Волошин також має здати мандат. Його немає тут 10 років…</p>
<p></p>
<p>ГОЛОВУЮЧИЙ. Шановні колеги, обговорення питання завершено. Переходимо до прийняття рішення.</p>
<p>Відповідно до пункту 4 частини другої, частини четвертої статті 81 Конституції України ставлю на голосування для прийняття в цілому проект Постанови (реєстраційний номер 8351) про дострокове припинення повноважень народного депутата України Кузьміна Рената Равелійовича.</p>
<p>Готові голосувати? Прошу народних депутатів голосувати.</p>
<p></p>
<p>11:11:20</p>
<p>За-319</p>
<p>Рішення прийнято.</p>
<p>Шановні колеги… По фракціях покажіть, будь ласка.</p>
<p>Єдине невеличке уточнення. Я так розумію, Мар'яна Безугла. Тільки, будь ласка, коротко. Вона голова цієї ТСК, про яку тільки що сказали. Невеличке уточнення. <i>(Шум у залі)</i> Секундочку, була названа…</p>
<p>Добре. Стоп, давайте, колеги, давайте зупинимо це. З процедури Мар'яна може взяти? Будь ласка, Мар'яна.</p>
<p>Мар'яна Безугла – з процедури.</p>
<p></p>
<p>11:11:42</p>
<p>БЕЗУГЛА М.В.</p>
<p>Дякую. Не отримував він ні допуску, ні доступу до матеріалів ТСК. Не ознайомлювався із секретними матеріалами, які наразі знаходяться в Першому відділі.</p>
<p>Дякую.</p>
<p></p>
<p>ГОЛОВУЮЧИЙ. Дякую. Це важливо для стенограми.</p>
<p>Шановні колеги, відповідно до частини четвертої... Заходимо в саме цікаве питання – 8351. Проект постанови... Ой, перепрошую, 8352: проект Постанови про дострокове припинення повноважень народного депутата України Медведчука В.В.</p>
<p>Відповідно до частини четвертої статті 81 Конституції України до повноважень Верховної Ради України належить прийняття рішення про дострокове припинення повноважень народного депутата України у випадку припинення його громадянства.</p>
<p>До Верховної Ради України надійшов Указ Президента України, згідно з яким припинено громадянство України народного депутата Медведчука Віктора Володимировича. У зв'язку із цим у Верховній Раді України зареєстровано відповідний проект Постанови за реєстраційним номером 8352.</p>
<p>Шановні колеги, теж ми домовилися, 2 хвилини – "Європейська солідарність" і голосуємо.</p>
<p>Гончаренко Олексій Олексійович.</p>
<p></p>
<p>11:13:12</p>
<p>ГОНЧАРЕНКО О.О.</p>
<p>"Ти вже не згинеш, ти двожилова, земля, рабована віками, і не скарати тебе душителям сибірами і соловками". І Медведчуками. Пророчі слова Василя Стуса. Тиждень тому ми мали святкувати його 85-річчя, стоячи йому тут аплодувати. Але не зможемо, його вбила Москва руками своїх покидьків. Один з них – Медведчук.</p>
<p>А далі Медведчук перетворився на ракову пухлину, яка десятиліттями нищила цю країну, нищила її, і зараз ми видаляємо цю пухлину з Верховної Ради. Чи це добре? Так. Чи цього досить? Ні. Тому що метастази цієї пухлини тут, тому що далі ОПЗЖ у Верховній Раді, ті, хто з ним їздив в Москву, хто виходив на балкон "держдури" Російської Федерації, ті, хто їхав до Путіна і лизав його чоботи. Вони надалі тут, їх треба геть звідси викинути!</p>
<p>Але чи цього достатньо? Ні. Тому що далі має бути трибунал, а зрадники мають молитися, щоб дожити до цього трибуналу.</p>
<p>І я хочу сказати всій п'ятій колоні і всім зрадникам. Де б вони зараз не були: Москва, Монако, Київ, неважливо, - ви будете всі відповідати. Всі "ви, байстрюки катів осатанілих, не забувайте, виродки, ніде: народ мій є, в його козачих жилах гаряча кров пульсує і гуде!" Слава Україні!</p>
<p><i>(Шум у залі)</i></p>
<p></p>
<p>ГОЛОВУЮЧИЙ. Шановні колеги, я перепрошую, ми домовилися на зібранні лідерів фракцій і груп… Добре, я так розумію, що Медведчука є необхідність обговорити всім фракціям і групам, да? <i>(Шум у залі)</i></p>
<p>Ну, дивіться, ми домовилися по одному. Я ж не можу тоді по-іншому. Давайте, вельмишановні колеги, є необхідність така? <i>(Шум у залі)</i></p>
<p>Шановні колеги, давайте так, в нас є Соломія, вона з процедури щось хоче. Я правильно розумію? Ні, дивіться, Соломіє, ми домовилися так, не буде по-іншому. Все, якщо не хочете з процедури, переходимо до голосування.</p>
<p>З процедури – Соломія Бобровська, і голосуємо.</p>
<p></p>
<p>11:15:41</p>
<p>БОБРОВСЬКА С.А.</p>
<p>Шановні колеги, я розумію, що домовилися, але Медведчук – це не просто постать, яка має мандат в цій Верховній Раді. Це людина і особа, яка вбивала український народ, мабуть, з моменту його професійної кар'єри. І такі речі не можуть лишатися без обговорення, тому що частина з цих людей, які тут сидять, можливо, ніколи в житті не знали, хто такий Василь Стус, допоки не появився Медведчук в Раді, або випадково не зрозуміли, що він судиться за книжку.</p>
<p>Я хочу сказати, що сьогодні ми встановлюємо справедливість не лише по відношенню до цієї інституції, а в першу чергу перед дисидентами, яких він загнобив, згноїв і вбив власними руками, вимагаючи в тому числі найбільшого покарання Василю Стусу. І нарешті цьому ставиться крапка. Ця людина – вбивця всього українського народу, і він не коштує 215 тих життів наших звільнених полонених, він коштує тисячі хлопців і дівчат, які мають вийти з полону за його шкуру.</p>
<p>Дякую.</p>
<p></p>
<p>ГОЛОВУЮЧИЙ. Соломія Анатоліївна, дивіться, ну, це не зовсім з процедури було. Але, шановні колеги, єдине, давайте…</p>
<p>Ви з процедури теж? Василевська Смаглюк? Василевська Смаглюк.</p>
<p>Давайте по одній фракції… Будь ласка, Василевська-Смаглюк... Ні-ні-ні, не до трибуни, з місця, друзі. Якщо з процедури, тут немає такого підходу. Одна хвилина.</p>
<p></p>
<p>11:16:46</p>
<p>ВАСИЛЕВСЬКА-СМАГЛЮК О.М.</p>
<p>Шановні колеги, є така річ, як політична кон'юнктура. Я пам'ятаю, в 19-му році ми з пані Устіновою з "Голосу" заснували тимчасову слідчу комісію, яка якраз розслідувала телеканали, які фінансувалися Віктором Медведчуком і Тарасом Козаком. І тоді наша ТСК дуже багато документів розслідувала і дуже багато фактів і відмивання коштів, і фінансування тероризму, інформаційного тероризму в тому числі дослідила і довела. І це був звіт нашої тимчасової слідчої комісії, який якраз деякі політичні сили, які сьогодні з трибуни читають вірші, не проголосували, захистивши тоді 3 телеканали: ZIK, NewsOne і "112". Ці телеканали, вони руйнували і наш інформаційний простір, і несли загрозу нашій державності. Результати зараз ви бачите.</p>
<p>Тому, якщо ми говоримо про політичну кон'юнктуру і деяких людей, які зараз виступають фанатично за те, щоби…</p>
<p></p>
<p>ГОЛОВУЮЧИЙ. Дякую, шановні колеги, ми завершили. Все, все.</p>
<p>Шановні колеги, єдине уточнення, яке я хотів би сказати, що, я так зрозумів, що говорили, що автор віршів Стус. Все-таки автор віршів, які цитували сьогодні полум'яно, це Василь Симоненко – про катів осатанілих. Да, дякую. <i>(Оплески)</i></p>
<p>Шановні колеги, тому обговорення питання завершено. Переходимо до прийняття рішення. Відповідно до пункту 4 частини другої, частини четвертої статті 81 Конституції України ставлю на голосування для прийняття в цілому проект Постанови (реєстраційний номер 8352) про дострокове припинення повноважень народного депутата України Медведчука Віктора Володимировича. Прошу підтримати та проголосувати.<u></u></p>
<p></p>
<p>11:18:54</p>
<p>За-320</p>
<p>Рішення прийнято. По фракціях покажіть, будь ласка.</p>
<p>Дякую, шановні колеги. Переходимо до порядку денного. Ми заходимо… З процедури?</p>
<p>Ірина Володимирівна з процедури, я так розумію, про висвітлення діяльності Верховної Ради, про… Будь ласка.</p>
<p>Ні, все, друзі.</p>
<p></p>
<p>11:19:19</p>
<p>ГЕРАЩЕНКО І.В.</p>
<p>Шановні колеги, після сьогоднішнього голосування ми, по-перше, звертаємося до влади з вимогою заарештувати всі активи Медведчука, зокрема і акції каналу "1+1", який транслюється в марафоні. А якщо говорити про висвітлення діяльності Верховної Ради України, вона не висвітлюється в марафоні. І сьогодні було дуже важливе голосування, на яке, як ви знаєте, є попит побачити в першу чергу наших військових, як Верховна Рада України реагує на Указ Президента про призупинення…</p>
<p></p>
<p>ГОЛОВУЮЧИЙ. Я перепрошую. З процедури – Ірина Володимирівна, або я зараз припиню, і цього більше не буде. З процедури, будь ласка, давайте.</p>
<p></p>
<p>ГЕРАЩЕНКО І.В. Я говорю про висвітлення діяльності Верховної… Я прошу мене не перебивати і звертаюся до зали, щоб в слоті "Рада" вийшло повністю обговорення блоку, що стосується позбавлення мандатів колаборантів і зрадників. Прошу це проголосувати. Ми голосували за 12 січня, зараз сьогоднішній день, щоб він вийшов в слоті телеканалу "Рада" марафону, що…</p>
<p></p>
<p>ГОЛОВУЮЧИЙ. Чекайте, ми маємо спочатку по одному з процедури проголосувати. Ірина Володимирівна вносить нову пропозицію. Ставлю пропозицію Ірини Геращенко на голосування. Прошу народних депутатів голосувати.</p>
<p></p>
<p>11:20:51</p>
<p>За-172</p>
<p>Рішення не прийнято.</p>
<p>Дякую, колеги. По фракціях покажіть, будь ласка.</p>
<p>Власенко – з процедури, будь ласка.</p>
<p></p>
<p>11:21:05</p>
<p>ВЛАСЕНКО С.В.</p>
<p>Дякую, шановний пане Голово. При всій повазі до того голосування, яке відбулося щойно, я хочу нагадати, що вчора за пропозицією Ірини Володимирівни Геращенко Верховна Рада України проголосувала процедурне рішення про те, що два дні засідань, вчорашнє і сьогоднішнє, будуть транслюватися в повному обсязі, не лише цей слот, а в повному обсязі на телеканалі "Рада" через день чи через два, але в марафоні, в слоті телеканалу "Рада". Я хочу просто про це нагадати.</p>
<p>Дякую.</p>
<p></p>
<p>ГОЛОВУЮЧИЙ. Олександр Сергійович, будь ласка. І переходимо до питань.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>11:21:50</p>
<p>ГОЛОВУЮЧИЙ. Сергій Володимирович, стенограма вчорашнього засідання говорить трошки про інше, тому прохання підійти звірити годинники щодо цього, щоб ми правильно зрозуміли вчорашнє голосування.</p>
<p></p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p>11:21:57</p>
<p>ГОЛОВУЮЧИЙ. Дякую.</p>
<p>Шановні колеги, стоп! Стоп, все. Я тепер єдине що прошу, я ще раз нагадую, я розумію, що рішення, які ми зараз проголосували, дуже хочеться викласти в інтернет, але я дуже прошу до завершення засідання плюс одна година утриматися від комунікації з цих питань.</p>
<p>Одну секундочку, тут важлива річ. Оксана Савчук, в неї заява одна, я так розумію, в неї не спрацювала кнопка. Ну, нічого ми не змінимо, але ви маємо право заявити.</p>
<p><i> </i></p>
<p>11:22:31</p>
<p>САВЧУК О.В.</p>
<p>Шановні колеги, я офіційно заявляю тут, що в мене просто в останній момент не спрацювала кнопка по Медведчуку, тому я однозначно голосувала за позбавлення його громадянства.</p>
<p></p>
<p>ГОЛОВУЮЧИЙ. Шановні колеги, переходимо до розгляду питання наступного. Це 8067, проект Закону про акціонерне товариство "Національна атомна енергогенеруюча компанія "Енергоатом". Готові? У нас друге читання. У нас надійшли... У нас буде поправки ставити "Батьківщина", так, Юлія Володимирівна?</p>
<p>Я запрошую голову комітету чи хто там представляти від комітету, Герус, на трибуну. Андрій Михайлович, запрошуємо вас. Юлія Володимирівна, я правильно зрозумів, що замість 4-ї, 9-ї, 11-ї, 14-ї, 18-ї, 20-ї, 21-ї, 22-ї, 23-ї, 25-ї 5 хвилин виступу у вас буде, так? Будь ласка, а потім перейдемо до правок. Андрій Михайлович, займайте місце.</p>
<p></p>
<p>11:23:49</p>
<p>ТИМОШЕНКО Ю.В.</p>
<p>Шановні колеги народні депутати, я хотіла поінформувати вас, що по законопроекту про здачу Енергоатома у нас 186 правок, ви можете спокійно йти додому. Я думаю, вам це навряд чи цікаво буде, тому що, в принципі, зелені кнопки тиснути для вас це звичайна справа. 186 правок – це означає, що і сьогодні до кінця дня ми не розглянемо це питання, тому просто майте це на увазі.</p>
<p>Що я хотіла б сказати в ці 5 хвилин. Я бачу по залу, що, в принципі, воно не цікаво слухати депутатам. Але все ж таки я скажу, що корпорація "Енергоатом" – це одна з найбільш національних надбань України, це, можливо, один з найдорожчих і з найефективніших елементів державної власності України. Я думаю, що Енергоатом, який має найдешевшу ціну на електроенергію і який дає нам 50 відсотків електроенергії в балансі споживання, може стати для нас, в тому числі після війни, з дешевою електроенергією величезним ресурсом для підняття України, для підняття української економіки, українських родин.</p>
<p>Але, на жаль, за спиною в українців влада сьогодні під час війни вирішила Енергоатом зливати, зливати прибуток Енергоатому, зливати управління Енергоатомом, зливати все, що сьогодні відноситься до нашої енергетичної незалежності. Яким чином? Створюючи акціонерне товариство "Енергоатом".</p>
<p>Що таке акціонерне товариство? Хоч сто раз у цьому законі напишіть, що 100 відсотків акцій належить державі, це тимчасовий абсолютно характер цієї власності. Як тільки буде перетворене державне підприємство в акціонерне товариство, зразу вступає в дію Закон "Про акціонерні товариства", де можна буде спокійно абсолютно продавати акції Енергоатому.</p>
<p>Я хочу запитати у вас, у "слуг народу", скажіть, будь ласка, по-перше, яка необхідність під час війни це приймати? Скажіть, будь ласка, під час війни здати прибуток Енергоатома і здати Енергоатом в якісь корупційні приватні руки – це що, невідкладний законопроект військового часу?</p>
<p>А, по-друге, скажіть, будь ласка, а ви запитали у народу України, вони хочуть перетворювати державне підприємство "Енергоатом" в акціонерне товариство, а потім перетворювати це в акціонерне товариство, де будуть пакети акцій або управління віддаватися в приватні руки? Я думаю, ви не запитали на референдумі це в народу, тому що вам наплювати на думку народу. Тому що якщо взяти електроенергію Енергоатому по тим цінам українським, які є, по собівартості електроенергію, і порівняти з вартістю електроенергії по європейським цінам, то прибуток буде складати приблизно десь так в районі 15-20 мільярдів доларів. Скажіть, назвіть прізвище, кому ви здаєте Енергоатом.</p>
<p>Сьогодні, до початку засідання Верховної Ради, я почула унікальну фразу, що Україна не впорається з управлінням, давайте віддамо це іноземцям, тільки вони зможуть корупцію припинити. Так якщо ви не можете корупцію припинити, так тоді відмовляйтесь від цієї влади, якщо ви не здатні, але не демонструйте таким чином, що Україна не здатна управляти своєю найбільшою власністю.</p>
<p>І хочу останнє, що сказати, що ще одна країна, яка має майже 80 відсотків виробництва атомної електроенергії – це Франція, корпорація DF. Теж зробили таку помилку в 2000-х роках, на початку, і зробили акціонерне товариство. Але новий прем'єр-міністр, коли прийшла зараз до влади, перше, що вона оголосила з трибуни французького парламенту – це повернення в державну власність, націоналізацію французької компанії "Енергоатом". І це правильне рішення. Голосуйте проти цього закону…</p>
<p></p>
<p>ГОЛОВУЮЧИЙ. Дякую, Юлія Володимирівна.</p>
<p>Так, далі ваша наступна 27 поправка, так, Юлія Володимирівна? У мене перелік той, який у вас є, давайте одразу по ньому йти.</p>
<p>27 поправка Юлії Володимирівни Тимошенко. Будете доповідати, чи одразу будемо голосувати?</p>
<p>Будь ласка, Юлія Володимирівна, 27 поправка.</p>
<p></p>
<p>11:29:09</p>
<p>ТИМОШЕНКО Ю.В.</p>
<p>Я хотіла би, по-перше, оголошувати правку. По-друге, я хотіла би від голови комітету послухати зворотну реакцію. А по-третє, я хотіла би, щоб кожна правка була поставлена на голосування. Тому що те, що ми зараз з вами розглядаємо, - це доленосне питання України. Зараз це буде маркер, маркер, по суті, хто в цій залі державник, а хто в цій залі здає Україну через здачу таких корпорацій, як "Енергоатом".</p>
<p>27 правка. Пропозиція містить відповідні пропозиції, які також передбачають визначення акціонерного товариства, яке утворюється внаслідок реорганізації Енергоатома як державного. Я хотіла би дуже чітко зараз наполягти, що в цій правці ми зберігаємо термін "державна компанія". І я прошу проголосувати.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:30:18</p>
<p>ГЕРУС А.М.</p>
<p>Правка відхилена. Тому що це питання врегульовано в інший спосіб. Тому в даному випадку комітет відхилив цю правку.</p>
<p></p>
<p>ГОЛОВУЮЧИЙ. Дякую.</p>
<p>Я ставлю 27 поправку Юлії Володимирівни Тимошенко. Комітет її відхилив. Прошу визначатись та голосувати.</p>
<p></p>
<p>11:30:43</p>
<p>За-50</p>
<p>Рішення не прийнято.</p>
<p>Наступна поправка 30. Юлія Володимирівна, правильно я оголошую?</p>
<p>Будь ласка.</p>
<p></p>
<p>11:30:51</p>
<p>ТИМОШЕНКО Ю.В.</p>
<p>Шановні колеги народні депутати, я хотіла би звернути вашу увагу на те, що зараз приймається абсолютно стратегічне питання для України: залишиться корпорація "Енергоатом" ресурсом, власністю держави і українського народу, або без грошей прибуток буде приватизований невідомо якими фізичними або юридичними особами. І все це ще передається без будь-якого аудиту.</p>
<p>Тобто правка 30, вона передбачає проведення повної інвентаризації аудиту майна НАЕК "Енергоатом", складання зведеного акта інвентаризації, переліку майна, що передається до статутного капіталу товариства, реєстру заборгованості НАЕК "Енергоатом" та затвердження…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>КОРНІЄНКО О.С.</p>
<p></p>
<p>ГОЛОВУЮЧИЙ. Будь ласка, Андрій Михайлович.</p>
<p></p>
<p>11:32:03</p>
<p>ГЕРУС А.М.</p>
<p>Аналогічна позиція. Дана правка була врахована в іншій редакції, в іншій спосіб, тому ця правка була відхилена.</p>
<p></p>
<p>11:32:14</p>
<p>ГОЛОВУЮЧИЙ. Будь ласка, ставлю на голосування правку номер 30, авторства Тимошенко та інших. Прошу голосувати.</p>
<p></p>
<p>11:32:34</p>
<p>За-53</p>
<p>Рішення не прийнято.</p>
<p>Будь ласка, наступна правка 32.</p>
<p></p>
<p>11:32:40</p>
<p>ТИМОШЕНКО Ю.В.</p>
<p>32 правка. Дорогі друзі, просто уявіть собі, що міняється форма по суті господарювання в НАЕК "Енергоатом", передається в акціонерне товариство, але без аудиту, без аналізу господарської діяльності, без аналізу фінансової діяльності. Можна зрозуміти, чому. Можна зрозуміти, що там треба приховувати і не робити цей аудит для того, щоб перетворити це в акціонерне товариство. Висновки щодо повної інвентаризації аудиту майна НАЕК "Енергоатома", включаючи зведений акт інвентаризації переліку майна, що передається до статутного капіталу товариства та реєстри заборгованості, ми хочемо, щоб це було зроблено, і щоб це було зроблено фундаментально. Але поспішають, поспішають тому, що комусь прибуток Енергоатома до душі на корупційній основі.</p>
<p></p>
<p>ГОЛОВУЮЧИЙ. Андрій Михайлович, будь ласка.</p>
<p></p>
<p>11:33:50</p>
<p>ГЕРУС А.М.</p>
<p>В даному випадку правка про те, щоб було шість місяців використання звіту про інвентаризацію, а законопроект пропонує 12 місяців, що є більш доречним. Тому комітет відхилив дану правку.</p>
<p></p>
<p>ГОЛОВУЮЧИЙ. Будь ласка, ставлю на голосування 32 правку Тимошенко та інших. Прошу голосувати. Комітетом відхилено.</p>
<p></p>
<p>11:34:20</p>
<p>За-43</p>
<p>Рішення не прийнято.</p>
<p>Будь ласка, Юлія Володимирівна, 34-а наступна, да?</p>
<p></p>
<p>11:34:27</p>
<p>ТИМОШЕНКО Ю.В.</p>
<p>Так, 34 правка. Відповідно до статті 33-1 Закону про комітети Верховної Ради комітети з питань, віднесених до предметів їх відання, здійснюють погодження і консультації у випадках, передбачених законами. Враховуючи важливе стратегічне значення Державного підприємства "Енергоатом", яке перетворюється зараз злочинно, незаконно, проти державних інтересів на акціонерне товариство, наявність на його балансі об'єктів державної власності, що забезпечують національну безпеку України та приватизація яких створить істотні ризики для економіки і безпеки держави, пропонується передбачити погодження комітетом Верховної Ради України, до предмету відання якого віднесений розвиток ядерної енергетики. Щоби жодне підприємство, яке входить в Енергоатом, без такого погодження не могло бути проданим.</p>
<p>Я прошу підтримати…</p>
<p></p>
<p>ГОЛОВУЮЧИЙ. Андрій Михайлович.</p>
<p></p>
<p>11:35:35</p>
<p>ГЕРУС А.М.</p>
<p>Даною правкою пропонується, щоб реєстр заборгованості НАЕК "Енергоатом" погоджувався Комітетом з питань енергетики. Ну, це така практика в нас не використовується і комітети поки що платіжки і реєстр боржників не ведуть, тому в даному випадку ми відхилили цю правку.</p>
<p></p>
<p>ГОЛОВУЮЧИЙ. Ставлю на голосування 34 правку авторства Тимошенко та інших, вона комітетом відхилена. Прошу голосувати.</p>
<p></p>
<p>11:36:13</p>
<p>За-41</p>
<p>Рішення не прийнято.</p>
<p>Наступна 38-а, да?</p>
<p></p>
<p>11:36:19</p>
<p>ТИМОШЕНКО Ю.В.</p>
<p>37-ю правкою…</p>
<p></p>
<p>ГОЛОВУЮЧИЙ. 38-а, Юлія Володимирівна.</p>
<p></p>
<p>ТИМОШЕНКО Ю.В. 37-а.</p>
<p></p>
<p>ГОЛОВУЮЧИЙ. 37-а врахована.</p>
<p></p>
<p>ТИМОШЕНКО Ю.В. Ні.</p>
<p></p>
<p>ГОЛОВУЮЧИЙ. Да, врахована у нас. І у вашому листі 38-а наступна.</p>
<p></p>
<p>11:36:19</p>
<p>ТИМОШЕНКО Ю.В.</p>
<p>Окей, 38-а. 38-а пропонується абзац сьомий частини третьої статті 1 виключити. Мова йде про те взагалі, я хочу зараз трішечки відволіктися від, скажемо, конкретно цього абзацу сьомого, але сказати наступні речі. Що зараз цей законопроект, по суті, під час війни, коли немає прямої трансляції Верховної Ради, коли ні енергетики, ні народ України не може знати, що відбувається тут за закритими дверима, і коли ви сьогодні проголосували, що не буде в записі транслюватися сьогоднішнє засідання, саме зараз відбувається здача НАЕК "Енергоатому". Я хотіла б звернутися…</p>
<p></p>
<p>ГОЛОВУЮЧИЙ. Андрій Михайлович.</p>
<p></p>
<p>11:37:28</p>
<p>ГЕРУС А.М.</p>
<p>В даному випадку це питання стосується оцінки майна, і там, де неможливо його оцінити це майно, там воно оцінюється за залишковою вартістю. Тому цю правку було комітетом відхилено.</p>
<p></p>
<p>ГОЛОВУЮЧИЙ. Ставлю на голосування 38 правку. Комітетом відхилена, авторства Тимошенко. Прошу голосувати.</p>
<p></p>
<p>11:38:04</p>
<p>За-45</p>
<p>Рішення не прийнято.</p>
<p>Наступна 43-я.</p>
<p></p>
<p>11:38:11</p>
<p>ТИМОШЕНКО Ю.В.</p>
<p>Так, я якраз хочу продовжити те, що я говорила. Я хочу звернутися зараз до всіх народних депутатів - державників, для тих, хто усвідомлює і розуміє, що зараз роблять з Енергоатомом. Категорично знайдіть будь-які можливості: вийдіть із залу, захворійте, що завгодно зробіть – але не голосуйте за цей законопроект, який прямо порушує національні інтереси України, який забирає в України найдешевшу електроенергію, яку ми маємо, який забирає в українських родин все, що сьогодні у нас залишилося.</p>
<p>У нас забрали мир, забрали життя, забрали чоловіків і жінок в армію з наших родин, і вони захищають сьогодні нашу землю. І у нас залишилися деякі ресурси, які ще у нас не забрали, і це наша дешева електроенергія. Не віддавайте це корупціонерам...</p>
<p></p>
<p align=center>Веде засідання Голова Верховної Ради України СТЕФАНЧУК Р.О.</p>
<p></p>
<p>11:39:19</p>
<p>ГОЛОВУЮЧИЙ. Коротко, позиція комітету.</p>
<p></p>
<p>11:39:21</p>
<p>ГЕРУС А.М.</p>
<p>Комітет відхилив дану правку, тому що вважає її недоцільною.</p>
<p></p>
<p>ГОЛОВУЮЧИЙ. Дякую.</p>
<p>43 поправка народної депутатки Тимошенко. Комітет її відхилив. Прошу народних депутатів визначатись та голосувати.</p>
<p></p>
<p>11:39:42</p>
<p>За-36</p>
<p>Рішення не прийнято.</p>
<p>Будь ласка, наступна, Юлія Володимирівна, 45-а.</p>
<p></p>
<p>11:39:49</p>
<p>ТИМОШЕНКО Ю.В.</p>
<p>Я хочу зараз звернутися до керівника комітету профільного. Тому що ви у нас – уособлення цього неподобства, яке зараз відбувається у нас в державі. Скажіть, будь ласка, чи знаєте ви хоч одну державу в світі, яка би під час війни, під час руїни за спиною у свого власного народу практично перетворювала в акціонерне товариство, а це означає далі продаж цих акцій, це означає далі втрату управління від уряду України цим об'єктом. Чи є хоч одна країна в світі, в історії світу, яка би таку стратегічну власність під час війни так з нею поводилася? Це перше до вас питання.</p>
<p>І друге. Чи знаєте ви заяву прем'єр-міністра Франції, яка сказала про те, що буде націоналізована французька компанія, яка виробляє...</p>
<p></p>
<p>ГОЛОВУЮЧИЙ. Коротко позиція комітету по 45 поправці.</p>
<p></p>
<p>11:41:00</p>
<p>ГЕРУС А.М.</p>
<p>Цією правкою пропонується розширити повноваження Комітету з питань енергетики, щоб він погоджував акт оцінки майна Енергоатома. Але ми люди скромні і нам надлишкових повноважень непотрібно, тому ми відхилили цю правку.</p>
<p></p>
<p>ГОЛОВУЮЧИЙ. Дякую.</p>
<p>45 поправка Тимошенко. Комітетом відхилена. Прошу голосувати.</p>
<p></p>
<p>11:41:26</p>
<p>За-42</p>
<p>Рішення не прийнято.</p>
<p>Наступна поправка, Юлія Володимирівна, 46-а. Я правильно розумію? Будь ласка.</p>
<p></p>
<p>11:41:32</p>
<p>ТИМОШЕНКО Ю.В.</p>
<p>Я хочу звернути увагу і залу, і тих, хто буде слухати, власне кажучи, це засідання у запису як мінімум в наших соцмережах і на наших акаунтах. Я хочу ще раз сказати про те, що голова комітету не дав відповідь зараз на пряме питання, і я ще раз його задаю. Чи є в історії світу взагалі такі приклади, щоб держава, яка знаходиться в такій жорстокій війні, в самому розпалі, практично зараз позбавляла себе права управляти такою компанією, як "Енергоатом", і, по суті, проводила зараз перетворення державного підприємства в акціонерне товариство, по суті, створюючи передумови для приватизації прибутку і приватизації частини акцій? А крім того, чи знаєте ви про заяву прем'єр-міністра Франції, яка сказала, що вона націоналізує…</p>
<p></p>
<p>ГОЛОВУЮЧИЙ. Будь ласка, позиція по 46 поправці, комітет.</p>
<p></p>
<p>11:42:40</p>
<p>ГЕРУС А.М.</p>
<p>46 поправку комітет відхилив. І в даному випадку держава не втрачає, ні контроль, ні управління НАЕК "Енергоатом". Тому можна сміливо цей законопроект голосувати.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>46 поправка Тимошенко. Комітет її відхилив. Прошу голосувати.</p>
<p></p>
<p>11:43:08</p>
<p>За-51</p>
<p>Рішення не прийнято.</p>
<p>Так наступна поправка, Юлія Володимирівна, 50-а. Будь ласка.</p>
<p></p>
<p>11:43:17</p>
<p>ТИМОШЕНКО Ю.В.</p>
<p>Зараз я хочу звернутися і до країни, і до депутатів Верховної Ради і констатувати, що голова комітету свідомо не надав відповідь на моє пряме запитання: чи є в історії світу такі приклади, щоб таке майно, як Енергоатом, яке генерує 50 відсотків найдешевшої електроенергії у світі, щоб під час війни його, по суті, зараз дерибанили практично на очах всього народу під час війни і за спиною у тих, хто боронить Україну? Він не дав відповідь на це питання. Тому що відповіді немає, тому що це є злочином проти народу України. І він не надав відповідь на питання, чи знає він, що прем'єр-міністр Франції заявила про націоналізацію подібної компанії, такої ж, як наша Енергоатом, замість того, щоби робити акціонерне товариство. Не надав відповідь.</p>
<p></p>
<p>ГОЛОВУЮЧИЙ. Будь ласка, позиція комітету по 50 поправці.</p>
<p></p>
<p>11:44:28</p>
<p>ГЕРУС А.М.</p>
<p>Юлія Володимирівна, знаю про націоналізацію. І в нас НАЕК "Енергоатом" також буде перебувати в державній власності виключно і лише держава буде управляти.</p>
<p>Щодо цієї правки, тут пропонується слово "товариство" з маленької букви замінити на слово "Товариство" з великої букви. Комітет все-таки вирішив, що тут має "товариство" вживатися з маленької букви, тому правку відхилив.</p>
<p></p>
<p>ГОЛОВУЮЧИЙ. Ставлю 50 поправку на голосування. Прошу голосувати.</p>
<p></p>
<p>11:45:10</p>
<p>За-43</p>
<p>Рішення не прийнято.</p>
<p>Наступна поправка 52. Юлія Володимирівна, будь ласка.</p>
<p></p>
<p>11:45:18</p>
<p>ТИМОШЕНКО Ю.В.</p>
<p>Шановні колеги, я розумію, що юридично вірне і граматично вірне написання законопроектів є смішним для цієї аудиторії, що є безліч деталей важливих, коли закон вважається написаним грамотно або безграмотно. І є безліч технічних правок, які дійсно з цього абсолютно, ну, я би сказала, такого дебільного закону роблять хоч щось на кшталт юридичного документу. І тому там є технічні правки, а це абсолютно не перекреслює самої суті цього закону, суті, яка, безумовно, приймається проти національних інтересів України.</p>
<p>І це вже перетворилося в якусь гру в цьому парламенті, коли дискутуються законопроекти, де здається національний інтерес України, це викликає хохіт, якісь змагання хто більше голосів за цю дурість набере. І тому я прошу розумних депутатів за цю…</p>
<p></p>
<p>ГОЛОВУЮЧИЙ. Шановні колеги, будь ласка, коротко позиція комітету по 52 поправці.</p>
<p></p>
<p>11:46:29</p>
<p>ГЕРУС А.М.</p>
<p>Дана правка регулює строки проведення інвентаризацій. І, на мою думку, ця норма повинна залишатися в законопроекті. Тому комітет прийняв рішення відхилити цю правку.</p>
<p></p>
<p>ГОЛОВУЮЧИЙ. 52 поправка Тимошенко, комітетом відхилена. Прошу визначатись та голосувати.</p>
<p></p>
<p>11:46:56</p>
<p>За-37</p>
<p>Рішення не прийнято.</p>
<p>Наступна поправка – 55-а. Юлія Володимирівна, будь ласка.</p>
<p></p>
<p>11:47:04</p>
<p>ТИМОШЕНКО Ю.В.</p>
<p>Да, і у мене є ще одне запитання до голови комітету. Шановний голово комітету, ви пам'ятаєте обіцянки вашого Президента, вашої фракції, коли ви йшли на вибори? Ви говорили про те, що будь-яке, навіть мінімальне, питання, мінімальне, яке доторкається до інтересів держави, людей, буде ставитись на референдум, і тільки після того, як буде прийнято на референдумі, то тільки після того буде голосуватися в залі. Люди наївно в це повірили, і тепер, коли люди воюють за право взагалі існувати нашій державі, за їх спинами ви сьогодні протягуєте ці злочинні закони. Скажіть, будь ласка, ви збиралися проводити референдум на тему взагалі такого поводження з Енергоатомом? Чи ви й далі будете за спиною людей і бійців наших…</p>
<p></p>
<p>11:48:14</p>
<p>ГЕРУС А.М.</p>
<p>В даному випадку ми знову підійшли до фундаментальної правки: слово "товариство" пишеться з великої букви чи з маленької. Комітет все-таки наполягає, що пишеться з маленької букви. Але наступна правка буде знову про слово "товариство": чи з великої, чи з маленької букви.</p>
<p></p>
<p>ГОЛОВУЮЧИЙ. 55 поправка Тимошенко. Позицію комітет пояснив, вона відхилена комітетом. Прошу визначатись та голосувати.</p>
<p></p>
<p>11:48:44</p>
<p>За-43</p>
<p>Рішення не прийнято.</p>
<p>Наступна поправка 56-а. Юлія Володимирівна, будь ласка.</p>
<p></p>
<p>11:48:51</p>
<p>ТИМОШЕНКО Ю.В.</p>
<p>Знаєте, пане Голово, насправді написати законопроект – це не матірне слово на паркані написати, де абсолютно немає значення: з великої літери, з маленької, з середньої літери, якими взагалі дефініціями це обозначати. І дуже шкода, що в цьому законі безліч таких безтолкових помилок, навіть які ви і виправляти не хочете.</p>
<p>Але не про це сьогодні мова йде. Да, у нас там багато технічних правок, тому що над цими законопроектами працювали професійні люди, але ви не дали відповідь на питання: чому сьогодні ви маніпулюєте власністю Енергоатому, не запитавши у народу його волю, не провівши референдум? Чого ви робите це під час війни, хто вам дав таке право?! І чого ви порушуєте свої обіцянки перед народом України, і чому ви це робите таємно за закритими дверима? Дайте відповідь на це питання, не ховайтеся. Не ховайтеся, просто скажіть…</p>
<p></p>
<p>ГОЛОВУЮЧИЙ. Коротко позиція комітету.</p>
<p></p>
<p>11:50:00</p>
<p>ГЕРУС А.М.</p>
<p>Очевидно, що я ховаюся, тому що я стою тут. І те, що майно Енергоатому заборонено до приватизації, це говорить перша сторінка цього законопроекту. В даному випадку знову слово "товариство" чи з великої, чи з маленької букви: можливо, давайте подумаємо, можливо, дійсно з великої букви, тоді можна підтримати цю правку.</p>
<p></p>
<p>ГОЛОВУЮЧИЙ. Шановні колеги, 56 поправка, вона комітетом відхилена. Юлія Володимирівна вимагає поставити її на врахування. Ставлю 56 поправку на врахування. Прошу голосувати.</p>
<p></p>
<p>11:50:39</p>
<p>За-69</p>
<p>Рішення не прийнято.</p>
<p>Юлія Володимирівна, наступна поправка 58, будь ласка.</p>
<p></p>
<p>11:50:45</p>
<p>ТИМОШЕНКО Ю.В.</p>
<p>Шановний пане голово, коли я говорю, що ви ховаєтесь, я не говорю, що ви не стоїте на трибуні. Ми вас усі бачимо, да, у вас просто така публічна дуже зараз позиція на трибуні. Я говорю, що ви ховаєтеся від відповіді на пряме питання: чому ви робите такі речі, приймаєте такі закони за закритими дверима, без прямої трансляції, під час війни, за спиною тих людей, які воюють на фронті. І ви прекрасно знаєте, що те, що написано зараз в цьому законі, що сто відсотків акцій належать державі – це тимчасовий перехідний етап, що потім згідно Закону "Про акціонерні товариства" ви абсолютно спокійно можете продавати акції, ви абсолютно спокійно згідно цього закону можете передавати управління будь-кому, і тут про це в цьому законі написано…</p>
<p></p>
<p>ГОЛОВУЮЧИЙ. Будь ласка, коротко позиція комітету. Коротко.</p>
<p></p>
<p>11:51:54</p>
<p>ГЕРУС А.М.</p>
<p>Юлія Володимирівна, стаття 1, з чого розпочинається законопроект, і в статті 1 говориться: "Набуті державою в результаті утворення товариства акції товариства не підлягають приватизації". Крапка. Не підлягають приватизації. Крапка. Це відповідь на ваше питання, і воно дуже просте.</p>
<p></p>
<p>ГОЛОВУЮЧИЙ. Шановні колеги, 58 поправка Тимошенко. Вона відхилена комітетом. Ставлю її на голосування. Прошу народних депутатів голосувати.</p>
<p></p>
<p>11:52:31</p>
<p>За-39</p>
<p>Рішення не прийнято.</p>
<p>Наступна поправка Юлії Володимирівни 60-а. Будь ласка.</p>
<p></p>
<p>11:52:37</p>
<p>ТИМОШЕНКО Ю.В.</p>
<p>Справа в тому, що в законі, дійсно, важливі дефініції, коли говорять, що акції не підлягають приватизації – це абсолютно не дефініція, яка стосується акцій, тому що відносно акцій може бути зроблено безліч інших операцій, які в цьому законі як заборона не передбачені. Це і продаж, це і передача в заставу, це і передача в управління, і багато-багато чого іншого.</p>
<p>І тому цей закон є обманом, тому що це абсолютно, скажемо, обман по своїй суті. І те, що ви зараз робите, ви якраз викреслили наші правки, які фундаментально закріплювали заборону будь-яких маніпуляцій і операцій з цими акціями. Ви якраз викреслили ці наші правки, ви їх не врахували, тому що ви добре знаєте, що від кожного слова залежить як поводитися будуть з цими акціями.</p>
<p></p>
<p>ГОЛОВУЮЧИЙ. Будь ласка, коротко позиція комітету.</p>
<p></p>
<p>11:53:46</p>
<p>ГЕРУС А.М.</p>
<p>Після корпоратизації Укрзалізниці або Укрпошти, або Укргідроенерго всі ці компанії залишилися і залишаються, і будуть залишатися в державній власності. Тому корпоратизація не означає приватизацію. Я сподіваюсь, всі в цій залі це розуміють.</p>
<p>Дякую.</p>
<p></p>
<p>ГОЛОВУЮЧИЙ. 60 поправка народної депутатки Тимошенко. Комітет її відхилив. Тому прошу визначатись та голосувати.</p>
<p></p>
<p>11:54:21</p>
<p>За-34</p>
<p>Рішення не прийнято.</p>
<p>Будь ласка, наступна 62-а, Юлія Володимирівна.</p>
<p></p>
<p>ГОЛОС ІЗ ЗАЛУ. Колеги, можна сісти? Пане Голово, попросіть колег, щоб вони присіли.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, да<i>,</i> будь ласка, сядьте.</p>
<p></p>
<p>11:54:26</p>
<p>ТИМОШЕНКО Ю.В.</p>
<p>Пане Голово, якщо ви так бодро розповідаєте про те, що корпоратизація не міняє статус державного підприємства, то розкажіть, будь ласка, навіщо ви затіяли оцю всю історію. Навіщо взагалі цей закон, якщо статус державного підприємства не міняється? Навіщо всі оці ухищрения в цих статтях? Просто поясніть мету цієї всієї суєти, яку ви затіяли, якщо як залишився державним, так і буде державний. Поясніть, будь ласка.</p>
<p></p>
<p>ГОЛОВУЮЧИЙ. Будь ласка, 62-а.</p>
<p></p>
<p>11:55:14</p>
<p>ГЕРУС А.М.</p>
<p>Вона прописана в пояснювальній записці до законопроекту, рекомендую всім прочитати. А загалом форма акціонерного товариства, яке перебуває у власності держави, вона передбачає прозорість компанії, вона передбачає звітність, подання фінансової звітності щоквартальної, щопіврічної. І це суттєво покращує якість корпоративного управління і якість прозорості роботи цього державного підприємства.</p>
<p></p>
<p>ГОЛОВУЮЧИЙ. Шановні колеги, 62 поправка Юлії Володимирівни Тимошенко. Вона відхилена комітетом. Позиції сторін почули. Ставлю цю поправку на голосування. Прошу голосувати.</p>
<p></p>
<p>11:55:55</p>
<p>За-32</p>
<p>Рішення не прийнято.</p>
<p>Юлія Володимирівна, наступна поправка 64, якщо я не помиляюсь. Будь ласка.</p>
<p></p>
<p>11:56:00</p>
<p>ТИМОШЕНКО Ю.В.</p>
<p>Шановний пане Голово, чесно кажучи, слухаєш вас і думаєш, боже, яке горе, що Україною управляють такі люди. Тобто ви говорите, що це підвищить прозорість, а це означає, що майже три роки ваш уряд, який управляв Енергоатомом, управляв непрозоро.</p>
<p>Я говорю про голову комітету, пане Стефанчук, ні, це вас не стосується, можете спокійно зітхнути и вытереть пот, все нормально.</p>
<p>Я хочу просто сказати, що якщо три роки ваш уряд працював непрозоро, це означає, що ви, що там корупцією займалися, це означає, що ви там схеми ліпили, це означає, що ви віддавали в управління це за відкати і хабарі? Що означає, що ви три роки це робили непрозоро? Ну, це брєд просто якийсь справжній.</p>
<p>І ви вважаєте, що Прем'єр-міністр Франції, який запропонував націоналізувати свою компанію по виробництву...</p>
<p></p>
<p>ГОЛОВУЮЧИЙ. 64 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>ГЕРУС А.М. Ми прагнемо завжди вдосконалюватися, ми прагнемо до самовдосконалення. Тому намагаємося покращувати...</p>
<p></p>
<p>ГОЛОВУЮЧИЙ. Я вже поставив на голосування, пане голово комітету.</p>
<p></p>
<p>11:57:26</p>
<p>За-35</p>
<p>Рішення не прийнято.</p>
<p>Наступна 66-а. Юліє Володимирівно, будь ласка.</p>
<p></p>
<p>11:57:33</p>
<p>ТИМОШЕНКО Ю.В.</p>
<p>Наступна правка 66, правильно?</p>
<p></p>
<p>ГОЛОВУЮЧИЙ. Точно.</p>
<p></p>
<p>ТИМОШЕНКО Ю.В. То я якраз хочу сказати про те, не можу ніяк у зв'язку з коротким часом правки, сказати ще раз, що у Франції в 2000 році було прийнято рішення про корпоратизацію компанії ЕDF, французької компанії, яка виробляє до 80 відсотків атомної електроенергії. Зараз новий прем'єр-міністра Франції зробила заяву, що вони будуть націоналізовувати компанії ЕDF, робити її знову абсолютно державною у зв'язку з війною в Україні, нестабільністю енергетичних ринків і підвищеною небезпекою для країни.</p>
<p>А у нас країна, де йде війна, де реально є абсолютна небезпека, в тому числі колосальна енергетична, ви йдете шляхом корпоратизації…</p>
<p></p>
<p>ГОЛОВУЮЧИЙ. 66 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>11:58:56</p>
<p>За-32</p>
<p>Рішення не прийнято.</p>
<p>Наступна поправка 68. Юлія Володимирівна, будь ласка.</p>
<p></p>
<p>11:59:01</p>
<p>ТИМОШЕНКО Ю.В.</p>
<p>Тут взагалі така сказочна позиція цього закону. Наявність незадоволених вимог, заявлених кредиторами НАЕК "Енергоатом", виконавчих проваджень, податкових застав та інших обмежень, обтяжень щодо НАЕК "Енергоатом" та його майна не є підставою для відмови у внесенні до Єдиного державного реєстру юридичних осіб, фізичних осіб-підприємців та громадських формувань запису про припинення НАЕК "Енергоатома" та про державну реєстрацію товариства. Прекрасно просто. Але я розумію, що правку цю не врахували. Але мені цікаво чи стало зрозуміло всім депутатам з цієї відповіді навіщо вони проводять корпоратизацію, що це абсолютна корупція, яка готується, і це національна абсолютно зрада, і рано чи пізно вас так само будуть позбавляти мандатів як сьогодні позбавляли інших людей.</p>
<p></p>
<p>ГОЛОВУЮЧИЙ. Будь ласка, позиція комітету по 68 поправці і йдемо далі.</p>
<p></p>
<p>12:00:09</p>
<p>ГЕРУС А.М.</p>
<p>Ми знову підійшли до цього доленосного питання чи "товариство" з великої букви, чи з маленької букви? Я пропоную, щоб зал вирішив як все-таки нам вживати це слово.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 68 поправку Юлії Володимирівни Тимошенко. Комітетом вона відхилена. Прошу голосувати.</p>
<p></p>
<p>12:00:37</p>
<p>За-43</p>
<p>Рішення не прийнято.</p>
<p>Наступна поправка 70. Юлія Володимирівна, будь ласка.</p>
<p></p>
<p>12:00:44</p>
<p>ТИМОШЕНКО Ю.В.</p>
<p>Шановні друзі, от хотіла би для вас дати інформацію як Прем'єр-міністр Франції аргументувала чому уряд Франції націоналізує компанію з виробництва атомної електроенергії ЕDF. Чому? Тому що корпоратизація призвела до суттєвого здорожчання електроенергії для споживачів. Тому що коли прийшли, як кажуть, незалежні керуючі, а цей весь закон, який нам пропонується зараз, протятий тим, що управління буде передано незалежним керуючим там. Так-от у зв'язку з приходом таких незалежних керуючих дуже зросла вартість електроенергії атомної для французів, для французьких споживачів. І для цього робиться і корпоратизація в тому числі і нашого Енергоатома, тому що для наших споживачів це теж будуть надмірні ціни і надмірні…</p>
<p></p>
<p>ГОЛОВУЮЧИЙ. Позиція комітету по 70 поправці, будь ласка.</p>
<p></p>
<p>12:01:53</p>
<p>ГЕРУС А.М.</p>
<p>Шановні колеги, я прошу вашої уваги. Я прошу вашої уваги, бо ми в сьомий раз голосуємо чи слово "товариство" з маленької букви, чи з великої букви. Тому зробіть, будь ласка, правильний вибір своїм голосуванням.</p>
<p>Дякую.</p>
<p></p>
<p>ГОЛОВУЮЧИЙ. Я ставлю 70 поправку авторство Юлії Володимирівни Тимошенко на голосування. Комітетом вона відхилена. Прошу голосувати.</p>
<p></p>
<p>12:02:21</p>
<p>За-60</p>
<p>Рішення не прийнято.</p>
<p>Наступна поправка 72. Юлія Володимирівна, будь ласка.</p>
<p></p>
<p>12:02:28</p>
<p>ТИМОШЕНКО Ю.В.</p>
<p>Да, мова йде про те, що те, що стосується от корупційної моделі, яка зараз закладається цим законом, то одна з перших цілей – це ту дешеву атомну електроенергію, яка сьогодні надається споживачам, перетворити в електроенергію, як кажуть, за європейською вартістю. І за все це заплатить і наш бізнес, і наші споживачі, наш народ, який і так вже сьогодні потерпає, трагічно потерпає, він ще втридорога заплатить за свою атомну електроенергію. Ми через це проходили, коли такі самі р'яні люди на цій трибуні такі самі оборудки зробили з НАК "Нафтогазом" і з Укргазвидобуванням, коли газ подорожчав в 9 разів. Те саме буде з атомною електроенергією.</p>
<p>Не голосуйте за цей закон. Прибутки ляжуть корупціонерам.</p>
<p></p>
<p>ГОЛОВУЮЧИЙ. 72 поправка Юлії Володимирівни Тимошенко.</p>
<p>Комітетом відхилена. Прошу визначатись та голосувати.</p>
<p></p>
<p>12:03:50</p>
<p>За-36</p>
<p>Рішення не прийнято.</p>
<p>83 поправка, Юлія Володимирівна, будь ласка.</p>
<p></p>
<p>12:03:55</p>
<p>ТИМОШЕНКО Ю.В.</p>
<p>Шановні друзі, я хочу просто, щоб ви порівняли, як, наприклад, уряд Франції турбується про своїх споживачів, як турбується про свою систему забезпечення електроенергією країни і як наш уряд і наш комітет, і, я так, як бачу, наші депутати, частина наших депутатів, як вони готові здати інтереси людей, інтереси країни, здати нашу енергетичну незалежність, здати наші інтереси з вами. За що? Питання – за що? А я вам скажу за що: за відкати, за корупцію, за те, що хтось буде на атомній енергії наживатись, за те, що наш ресурс перетвориться в чужий ресурс. Ось чим вони зараз займаються. Не голосуйте за це всі, у кого є совість.</p>
<p></p>
<p>ГОЛОВУЮЧИЙ. Позиція комітету коротко і далі, будь ласка.</p>
<p></p>
<p>12:05:03</p>
<p>ГЕРУС А.М.</p>
<p>Шановні колеги, мушу знову прокоментувати, бо правка знову стосується слово "товариство" пишеться з великої чи з маленької букви. Комітет порадився і все-таки думає, що з маленької букви, тому не підтримує цю правку.</p>
<p></p>
<p>ГОЛОВУЮЧИЙ. 83 поправка Юлії Володимирівни Тимошенко, вона комітетом відхилена. Прошу голосувати.</p>
<p></p>
<p>12:05:30</p>
<p>За-55</p>
<p>Рішення не прийнято.</p>
<p>Наступна поправка, Юлія Володимирівна, 86-а, якщо я не помиляюсь.</p>
<p></p>
<p>12:05:36</p>
<p>ТИМОШЕНКО Ю.В.</p>
<p>Зрозуміло, що сьогоднішнє обговорення, сьогоднішні правки, сьогоднішні дискусії по тому, як зливається український Енергоатом, ми, безумовно, виставимо в соціальних мережах. Як буде можливість, ми про це скажемо в нашому єдиному марафоні, ми доведемо це, в тому числі до людей, які воюють на фронті. Ми пояснимо, в чому є проблематика цього закону і що у людей забирають, безумовно, пояснимо.</p>
<p>Але я хочу, щоб люди потім порівняли, по якій ціні ми зараз отримуємо атомну електроенергію і по якій ціні ми будемо отримувати через певний час, коли все, що в цьому законі прописано, увійде в законну силу, і що ми як Україна не будемо впливати на нашу найбільшу державну корпорацію Енергоатом. Мені дуже шкода, що це відбувається взагалі, а що пі час війни – це втричі трагічно і соромно.</p>
<p>І тому я прошу всіх депутатів…</p>
<p></p>
<p>ГОЛОВУЮЧИЙ. Позиція комітету по 86 поправці.</p>
<p></p>
<p>12:06:44</p>
<p>ГЕРУС А.М.</p>
<p></p>
<p>Цією правкою вже пропонується, щоб слово "товариство" у всіх відмінках писалося з великою букви. Але все-таки комітет залишається на позицію, що у всіх відмінках слово товариство має писатися з маленької букви.</p>
<p>Дякую.</p>
<p></p>
<p>ГОЛОВУЮЧИЙ. Я ставлю 86 поправку Юлії Володимирівни Тимошенко. Комітетом вона відхилена. Прошу голосувати.</p>
<p></p>
<p>12:07:12</p>
<p>За-46</p>
<p>Рішення не прийнято.</p>
<p>Наступна поправка 89-а. Юлія Володимирівна, будь ласка.</p>
<p></p>
<p>12:07:23</p>
<p>ТИМОШЕНКО Ю.В.</p>
<p>Я сподіваюся, що ми просто звернемо, привернемо увагу всього суспільства на те, що робиться з Енергоатомом, саме через цю дискусію сьогодні. І кожна правка дає мені і членам нашої команди можливість висловити ті чи інші складові цього закону.</p>
<p>І я можу сказати, що один із складових цього закону, що вони зможуть, як вони пишуть тут, непрофільні активи розпродавати направо і наліво. Це означає, що хтось вже поклав око на землі Енергоатому, на певні майнові комплекси Енергоатому, і я думаю, що це тільки початок.</p>
<p>Крім того, я скажу це в наступній правці, це стосується і соціальної сфери. І я думаю, що такий дерибан, він уже відбувся і в Укрзалізниці, він уже відбувся і в Укрпошті, він відбувся і в НАК "Нафтогазі", ну, зараз вже черга дійшла до Енергоатому. Но я думаю, що з…</p>
<p></p>
<p>ГОЛОВУЮЧИЙ. Будь ласка, голова комітету, 89 поправка. Коротко.</p>
<p></p>
<p>12:08:30</p>
<p>ГЕРУС А.М.</p>
<p>Комітет відхилив цю правку, вважаючи її недоцільною.</p>
<p></p>
<p>ГОЛОВУЮЧИЙ. 89 поправка Юлії Володимирівни Тимошенко, вона відхилена. Прошу визначатися та голосувати.</p>
<p></p>
<p>12:08:53</p>
<p>За-38</p>
<p>Рішення не прийнято.</p>
<p>Наступна поправка 93, Юлія Володимирівна.</p>
<p></p>
<p>12:08:59</p>
<p>ТИМОШЕНКО Ю.В.</p>
<p>Яка?</p>
<p></p>
<p>ГОЛОВУЮЧИЙ. 93-я.</p>
<p></p>
<p>ТИМОШЕНКО Ю.В. 93-я, окей.</p>
<p>Дорогі друзі! Я також хочу звернути вашу увагу, що Енергоатом має сьогодні всю інфраструктуру забезпечення. По-перше, лікування персоналу на станціях Енергоатома, по-друге, це освіта професійна, яка мусить бути надана тим, хто працює на Енергоатомі. Тобто Енергоатом – це цілісний комплекс, який забезпечує безпеку роботи атомної галузі в цілому. І те, що в цьому законі передбачено, що все це буде практично з Енергоатома при зміні на акціонерне товариство викинуто, говорить про те, що нікого не цікавить ні здоров'я тих людей, які працюють на атомних електростанціях, ні їх освіта, цікавить тільки кеш, прибуток…</p>
<p></p>
<p>ГОЛОВУЮЧИЙ. Шановні колеги, 93 поправка Юлії Володимирівни Тимошенко. Комітетом відхилена. Прошу визначатися і голосувати.</p>
<p></p>
<p>12:10:22</p>
<p>За-38</p>
<p>Рішення не прийнято.</p>
<p>Наступна поправка 95. Юлія Володимирівна, будь ласка.</p>
<p></p>
<p>12:10:27</p>
<p>ТИМОШЕНКО Ю.В.</p>
<p>Шановні друзі! 95 правка, я хочу якраз під час доповіді по цій правці зазначити, що Енергоатом – це величезна складова нашої енергетичної незалежності і це величезна, вагома складова, в принципі, незалежності нашої держави. І якщо так, як прописано в цьому законі, після створення акціонерного товариства права по управлінню будуть передані від уряду невідомо як складеним органам управління, в тому числі мені сьогодні сказали, що треба в принципі, віддати управління іноземним учасникам, то коли це буде зроблено, то це буде набагато краще. Але ми втратимо нашу можливість бути незалежною...</p>
<p></p>
<p>ГОЛОВУЮЧИЙ. 95 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>12:11:50</p>
<p>За-41</p>
<p>Рішення не прийнято.</p>
<p>Наступна 97-а, Юлія Володимирівна, будь ласка.</p>
<p></p>
<p>12:11:56</p>
<p>ТИМОШЕНКО Ю.В.</p>
<p>Ну, і також я хотіла би зосередити вашу увагу, що французький уряд завив про націоналізацію і припинення існування акціонерного товариства EDF саме тому, що це давало можливість країні повністю відмовлятися крок за кроком від викопного палива і таким чином зміцнювати в тому числі "зелену" енергетику. Але в нашому випадку, в нашому випадку, це надважлива складова. І те, що ми діємо зараз всупереч тому, що роблять країни старої Європи, країни Європейського Союзу, говорить про те, що ми рухаємося не за логікою, а за чиїмись корумпованими інтересами.</p>
<p>І я звертаюсь до всіх депутатів, не підтримуйте корумповані інтереси всіх, хто стоїть за цим законом.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>12:13:01</p>
<p>ГЕРУС А.М.</p>
<p>Французький уряд дійсно викуповує акції, і це стають акції власності держави, але акції не скасовуються. Це буде компанія Еlеctricite de France, сто відсотків акцій яких буде у власності держави. Те саме, абсолютно те саме пропонується у нас: сто відсотків акцій компанії "Енергоатом" буде у власності держави.</p>
<p>Дякую.</p>
<p></p>
<p>ГОЛОВУЮЧИЙ. 97 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>12:13:34</p>
<p>За-41</p>
<p>Рішення не прийнято.</p>
<p>Наступна поправка 100.</p>
<p>Будь ласка, Юлія Володимирівна.</p>
<p></p>
<p>12:13:40</p>
<p>ТИМОШЕНКО Ю.В.</p>
<p>Шановні друзі, я мушу спростувати слова голови комітету, тому що є публічні заяви прем'єр-міністра Франції, яка сказала про націоналізацію ідеї і перетворення в державну компанію. Це була дуже чітка заява з трибуни парламенту французького і це є те, що можна перевірити. І я думаю, що ми якраз ці цитати теж будемо публічно давати для того, щоб було зрозуміло, що сьогоднішня влада в Україні діє проти національних інтересів, проти здорового глузду, проти енергетичної незалежності України, а в інтересах купки людей, яка сьогодні під шумок війни розбирає найцінніші активи України. Розбирає в різний спосіб, але це сьогодні, на жаль, стало реальністю нашого буття – землі, НАК "Нафтогаз", Укргазвидобування, зараз вже Енерго…</p>
<p></p>
<p>ГОЛОВУЮЧИЙ. Поправка 100 Юлії Володимирівни Тимошенко. Комітетом відхилена. Прошу визначитися та голосувати.</p>
<p></p>
<p>12:15:03</p>
<p>За-43</p>
<p>Рішення не прийнято.</p>
<p>Наступна поправка 103.</p>
<p>Будь ласка, Юлія Володимирівна.</p>
<p></p>
<p>12:15:10</p>
<p>ТИМОШЕНКО Ю.В.</p>
<p>Да, от 103 правка – це якраз те, про що я вже говорила. І я тут прошу, щоб ви пояснили вашу позицію. Тут якраз і є про абзац шостий частини другої статті 2. Вбачається доцільним, щоб усі об'єкти соціальної інфраструктури Енергоатома були передані до статутного капіталу цього вашого новоствореного товариства. І у зв'язку з цим якраз пропонується вилучити положення проекту, які передбачають можливість передачі таких об'єктів у комунальну власність. Навіщо ви Енергоатом позбавляєте соціальних об'єктів, навіщо ви це робите?</p>
<p>Поясніть, будь ласка, якщо це дійсно, ну, продовжує працювати та сама структура, як ви говорите. Навіщо ви працюєте проти працівників і таким чином максимізуєте прибутки за рахунок людей корупціонерам? Поясніть, будь ласка. І чому ви це...</p>
<p></p>
<p>ГОЛОВУЮЧИЙ. Коротко позиція комітету, будь ласка.</p>
<p></p>
<p>12:16:20</p>
<p>ГЕРУС А.М.</p>
<p>Комітет відхилив дану правку, тому що це питання врегульовано в інший спосіб. Тому рішення комітету: відхилити цю правку.</p>
<p></p>
<p>ГОЛОВУЮЧИЙ. 103 поправка Юлії Володимирівни Тимошенко. Комітетом відхилена. Прошу визначатися та голосувати.</p>
<p></p>
<p>12:16:41</p>
<p>За-42</p>
<p>Рішення не прийнято.</p>
<p>Ідемо далі. Наступна поправка 107. Юлія Володимирівна, будь ласка.</p>
<p></p>
<p>12:16:48</p>
<p>ТИМОШЕНКО Ю.В.</p>
<p>106-а.</p>
<p></p>
<p>ГОЛОВУЮЧИЙ. А, 106-а. 106-а, перепрошую.</p>
<p></p>
<p>ТИМОШЕНКО Ю.В. Шановний пане голово комітету, я вам задаю питання. Скажіть, будь ласка, чому ви об'єкти соціальної сфери, всупереч тому, що ви пообіцяли профспілкам Енергоатома, зараз у Енергоатома забираєте і передаєте в комунальну сферу? Категорично проти і працівники Енергоатома, і профспілки, і навіть місто, тому що якраз соціальна сфера, яка потрібна для того, щоб захищати здоров'я атомщиків, щоби захищати повністю їх життя, щоби давати їм освіту, щоби захищати їх дітей, щоби захищати від радіаційного випромінювання людей, які живуть в цій зоні.</p>
<p>Скажіть, будь ласка, хто вам дав таке право і яку альтернативу ви пропонуєте? Скажіть більше чітко, чому ви це робите всупереч порушенню домовленості з підприємствами? Вони цього не знають.</p>
<p></p>
<p>ГОЛОВУЮЧИЙ. Коротко позиція комітету по 106 правці.</p>
<p></p>
<p>12:17:56</p>
<p>ГЕРУС А.М.</p>
<p>По 106 правці позиція така, що це знову про товариство – з великої чи з маленької букви, і комітет за те, що з маленької букви.</p>
<p>А якщо по тому, що говорила Юлія Володимирівна, то комітет... тут цей законопроект не передає ніякого майна, він просто створює акції компанії "Енергоатом", власником якої стає держава. Далі інші процеси відбуваються на рівні керівництва Енергоатома. Хто має відпочивати, де, на яких базах – це цим законопроектом не регулюється.</p>
<p></p>
<p>ГОЛОВУЮЧИЙ. 106 поправка Юлії Володимирівни Тимошенко. Вона відхилена комітетом.</p>
<p>Прошу голосувати.</p>
<p></p>
<p>12:18:38</p>
<p>За-61</p>
<p>Рішення не прийнято.</p>
<p>Наступна 107-а. Юлія Володимирівна, будь ласка.</p>
<p></p>
<p>12:18:45</p>
<p>ТИМОШЕНКО Ю.В.</p>
<p>Ну, я думаю, що всім народним депутатам зараз стало очевидно, що коли утворюється таке акціонерне товариство "Енергоатом" з державного підприємства "Енергоатом", вся соціальна сфера "Енергоатома", яка захищала працівників "Енергоатома", їх родини, захищала людей, які живуть в певному наближенні від атомних електростанцій, вся ця соціальна сфера – вона, по суті, ну, де-факто ліквідується. Тому що, коли Енергоатом припинить фінансувати ці соціальні об'єкти, то, безумовно, у громад таких грошей на фінансування немає.</p>
<p>Ну, от на такому прикладі вам мусить бути зрозумілим, що роблять з Енергоатомом. Чому забирають соціальну сферу, вам зрозуміло? Для того, щоб зробити максимальним прибуток за рахунок життя людей, і зробити максимальним прибуток для тих, хто буде управляти за кулісами нашим Енергоатомом і мати корупційні статки на цьому.</p>
<p></p>
<p>ГОЛОВУЮЧИЙ. 107 поправка, позиція комітету.</p>
<p></p>
<p>12:19:54</p>
<p>ГЕРУС А.М.</p>
<p>Шановні колеги, і ця правка, і наступна правка, і наступна за наступною – це про те: слово "товариство" писати з великої чи з маленької букви. Ми наполягаємо, що з маленької букви. Можливо, всі три правки відразу тоді проголосуємо?</p>
<p></p>
<p>ГОЛОВУЮЧИЙ. Я ставлю 107 поправку Юлії Володимирівни Тимошенко. Комітетом вона відхилена. Прошу голосувати.</p>
<p></p>
<p>12:20:25</p>
<p>За-62</p>
<p>Рішення не прийнято.</p>
<p>Наступна 108-а. Юлія Володимирівна.</p>
<p></p>
<p>12:20:32</p>
<p>ТИМОШЕНКО Ю.В.</p>
<p>Ну, я думаю, що голові комітету, ну, враховуючи його вподобання, було би добре проголосувати оптом взагалі за здачу всіх національних інтересів України, так само, як здавалися національні інтереси, коли давалося право приймати тут і оплачувати російську електроенергію. В принципі, це теж було добре, це теж знаходило своє обґрунтування, свої пояснення. Так само, як зараз здача національних інтересів у системі Енергоатому і забезпечення України дешевою електроенергією також знаходить всі пояснення, але пояснень немає.</p>
<p>І під час того, як я буду мати можливість наступну правку оголошувати, я вам просто покажу на прикладі, чому це все обман, і ви зрозумієте це просто. Це дуже легко буде, тому що правка конкретна, яку я вносила, вона не була врахована, і вам буде ясно, чому.</p>
<p></p>
<p>ГОЛОВУЮЧИЙ. Позиція комітету по 108-й. Будете чи зразу голосуємо?</p>
<p></p>
<p>12:21:41</p>
<p>ГЕРУС А.М.</p>
<p>Позиція аналогічна, тому що це знову про літеру, з якої пишеться слово "товариство". На нашу думку, з маленької.</p>
<p></p>
<p>ГОЛОВУЮЧИЙ. Я ставлю пропозицію 108 Юлії Володимирівни Тимошенко. Комітетом вона відхилена. Прошу, будь ласка, голосувати.</p>
<p></p>
<p>12:22:08</p>
<p>За-61</p>
<p>Рішення не прийнято.</p>
<p>Наступна 109 поправка. Юлія Володимирівна, будь ласка.</p>
<p></p>
<p>12:22:15</p>
<p>ТИМОШЕНКО Ю.В.</p>
<p>От дивіться, я для тих, хто ще сумнівається в тому, що зараз через зал легалізується величезна мегакорупція. Ви знаєте, що закон, який зараз от ми розглядаємо, він називається Закон про акціонерне товариство “Національна атомна енергогенеруюча компанія". Першу правку, яку наша команда внесла, це назву цього закону змінити і назвати: про особливості утворення та функціонування – увага! – Державного акціонерного товариства “Національна атомна енергогенеруюча компанія".</p>
<p>Тобто ми хотіли в назві законопроекту вже чітко визначити, що це державне акціонерне товариство, а не просто акціонерне товариство. Але комітет не прийняв цю правку. І чому він не прийняв? Та дуже зрозуміло: тому що цей закон у такому вигляді – це перший етап, це перший етап – корпоратизація, а потім всім…</p>
<p></p>
<p>ГОЛОВУЮЧИЙ. Будь ласка, голова комітету, 109 поправка, яка ваша позиція, комітету?</p>
<p></p>
<p>12:23:25</p>
<p>ГЕРУС А.М.</p>
<p>109 поправка відхилена комітетом через її необґрунтованість.</p>
<p></p>
<p>ГОЛОВУЮЧИЙ. 109 поправка Юлії Володимирівни Тимошенко, комітетом відхилена. Прошу визначатись та голосувати.</p>
<p></p>
<p>12:23:48</p>
<p>За-42</p>
<p>Рішення не прийнято.</p>
<p>Наступна 110-а. Юлія Володимирівна, будь ласка.</p>
<p></p>
<p>12:23:55</p>
<p>ТИМОШЕНКО Ю.В.</p>
<p>Так я от якраз і хочу продовжити, що коли законопроект, який ми чітко запропонували назвати законопроектом про державне акціонерне товариство, і коли не враховується слово "державне" – це означає, що все це стратегічно підготовлений обман. І коли подали перший варіант цього законопроекту, а перший варіант, який ми з вами тоді якраз і завалили в Верховній Раді абсолютно розумно і абсолютно правильно, так в першому варіанті одна з перших статей закону, було написано, що перетворення Енергоатома в приватне акціонерне товариство.</p>
<p>Але той закон провалили, цей закон вони написали хитрішим, тому що коли вони пишуть "акціонерне товариство", то вони зразу підтягують відповідний спеціальний Закон "Про акціонерні товариства", де дається право все, що завгодно, з цими акціями робити…</p>
<p></p>
<p>ГОЛОВУЮЧИЙ. Шановні колеги, 110 поправка Юлії Володимирівни Тимошенко. Комітетом відхилена. Прошу визначатися та голосувати.</p>
<p></p>
<p>12:25:18</p>
<p>За-37</p>
<p>Рішення не прийнято.</p>
<p>111-а, Тимошенко. Будь ласка.</p>
<p></p>
<p>12:25:23</p>
<p>ТИМОШЕНКО Ю.В.</p>
<p>Да, шановні колеги, і ще хочу сказати вам такі речі. Коли це буде перереєстровано, то перше, що вимагає цей закон, то це самостійність, незалежність від держави управління цим об'єктом. Коли розглядався перший варіант цього закону, там було написано унікальне формулювання, що функції управління підприємством вносяться в статутний капітал акціонерного товариства "Енергоатом". Тобто, іншими словами, уряд України відмовляється від будь-яких функцій по управлінню НАЕК “Енергоатомом". Зараз вони це прописали трошечки хитріше, але ви мусите знати, що з моменту, коли цей закон буде зреалізований, уряд України не буде управляти Енергоатомом. За це голосувати не можна.</p>
<p></p>
<p>ГОЛОВУЮЧИЙ. 111 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>12:26:43</p>
<p>За-41</p>
<p>Рішення не прийнято.</p>
<p>Юлія Володимирівна, 112-у можемо одразу поставити на голосування чи ні? 112-а наступна.</p>
<p></p>
<p>12:26:53</p>
<p>ТИМОШЕНКО Ю.В.</p>
<p>У нас 107-а далі йде.</p>
<p></p>
<p>ГОЛОВУЮЧИЙ. Юлія Володимирівна, ми вже 111 проголосували.</p>
<p></p>
<p>ТИМОШЕНКО Ю.В. А, 111-у. 112-а.</p>
<p></p>
<p>ГОЛОВУЮЧИЙ. Можемо одразу її поставити на голосування?</p>
<p></p>
<p>ТИМОШЕНКО Ю.В. 112-у доповідати я буду.</p>
<p></p>
<p>ГОЛОВУЮЧИЙ. А, будете. Будь ласка, тоді 112-а.</p>
<p></p>
<p>ТИМОШЕНКО Ю.В. Дорогі друзі, я також хотіла би вам наголосити і звернути вашу увагу, що мова також іде про те, хто приймає рішення. Електроенергія, найдешевша електроенергія Енергоатома, вона буде продаватися всередині країни, вона буде продаватися українським споживачам чи вона буде продаватися на експорт. На сьогоднішній день це рішення приймає уряд, тому що уряд є власником нашого державного підприємства “Енергоатом” і вони розпоряджаються балансом Енергоатома і взагалі балансом нашої енергосистеми. Якщо це буде прийнято, буде зовсім інша історія по експорту електроенергії з Енергоатома.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>12:28:02</p>
<p>ГЕРУС А.М.</p>
<p>Все-таки Регламент вимагає, щоб коли йдуть поправки, то ми говорили по поправках. Тому в даному випадку знову про товариство чи з великої, чи з маленької букви, на думку комітету, з маленької букви слово "товариство" має вживатися.</p>
<p></p>
<p>ГОЛОВУЮЧИЙ. Я ставлю 112 поправку авторства Юлії Володимирівни Тимошенко. Прошу голосувати.</p>
<p></p>
<p>12:28:28</p>
<p>За-51</p>
<p>Рішення не прийнято.</p>
<p>Наступна 113 поправка. Юліє Володимирівно, будь ласка.</p>
<p></p>
<p>12:28:34</p>
<p>ТИМОШЕНКО Ю.В.</p>
<p>Слухайте, ви з цією літерою вже настільки достали. Ну, підтримайте комітет з великої літери і знімемо всі правки. Ну, теж треба трошки інтелектуальніше діяти, а ви ж дієте неінтелектуально. Це проблема, розумієте?</p>
<p>Що стосується експорту електроенергії. Дорогі друзі, я хотіла б звернути вашу увагу, що коли управління перейде до невідомих органів акціонерного товариства, які невідомо кого будуть включати, то дешева атомна електроенергія може потрапляти не на внутрішній ринок, а потрапляти на експорт, де ціна, ну, приблизно в 10 разів вища на цю електроенергію ніж в Україні. І це і є те, що приваблює сьогодні цих за кулісами "реформаторів" (в лапках) для того, щоб взяти управління керування Енергоатомом.</p>
<p>Не підтримуйте цей закон.</p>
<p></p>
<p>ГОЛОВУЮЧИЙ. 113 поправка Юлії Володимирівни Тимошенко. Комітетом відхилена. Прошу визначатися та голосувати.</p>
<p></p>
<p>12:29:54</p>
<p>За-41</p>
<p>Рішення не прийнято.</p>
<p>Наступна поправка 117, Юліє Володимирівно.</p>
<p></p>
<p>12:30:00</p>
<p>ТИМОШЕНКО Ю.В.</p>
<p>Тут також мова йде вже про земельні ділянки. І ми говоримо тут про те, що земельні ділянки... І взагалі це наша позиція: земельні ділянки, всі абсолютно майнові об'єкти, всі об'єкти соціальної інфраструктури, які входять сьогодні у власність Енергоатома, вони обов'язково мусять залишатися у власності Енергоатома. І ніхто без рішення уряду не має права розпоряджатися цим майном.</p>
<p>На жаль, через весь цей закон іде право такого новоствореного акціонерного товариства розпоряджатися майном Енергоатома, крім генеруючих компаній, на свій власний розсуд. Цього допускати ні в якому випадку не можна, це просто розбазарювання власності Енергоатома. Не голосуйте за цей закон.</p>
<p></p>
<p>ГОЛОВУЮЧИЙ. 117 поправка Тимошенко. Комітетом відхилена. Прошу визначатись та голосувати.</p>
<p></p>
<p>12:31:20</p>
<p>За-46</p>
<p>Рішення не прийнято.</p>
<p>Наступна поправка 119-а, Тимошенко.</p>
<p></p>
<p>12:31:24</p>
<p>ТИМОШЕНКО Ю.В.</p>
<p>Шановні друзі, я хотіла би звернути вашу увагу, що до 2017 року в Україні діяв енергоринок, який давав можливість об'єднати в один пакет дешеву гідроелектроенергію, дешеву атомну електроенергію і дорогу теплову електроенергію. Все це з'єднувалося в один пул, це британська модель, і для споживачів України ми отримували уніфіковану вартість електроенергії, яка була найнижча на європейському континенті. Це давало величезний запас потужності для зростання економіки і підтримки українських родин. Якщо цей закон буде прийнятий, повернення до цього енергоринку вже буде неможливим, це практично буде корумпована структура…</p>
<p></p>
<p>ГОЛОВУЮЧИЙ. Шановні колеги, 119 поправка. Комітетом вона відхилена. Прошу, колеги, визначатись та голосувати.</p>
<p></p>
<p>12:32:49</p>
<p>За-39</p>
<p>Рішення не прийнято.</p>
<p>Наступна 121-а. Тимошенко, будь ласка.</p>
<p></p>
<p>12:32:57</p>
<p>ТИМОШЕНКО Ю.В.</p>
<p>Ну, от, дорогі друзі, ми перейшли до правки, по-моєму, 121, да? 121-а? Ну, от, дивіться, товариство здійснює виплату дивідендів до державного бюджету з чистого прибутку на підставі рішення суб'єкта управління, що здійснює функції загальних зборів товариства. Ну, ви уявляєте, да, що це буде ще і удар по державному бюджету, тому що до сьогодення, до того, як цей закон буде прийнятий, то прибутками НАЕК "Енергоатому" розпоряджається, безумовно, уряд, і це є доходами державного бюджету. А тапер прибутками Енергоатома буде розпоряджатися якийсь суб'єкт управління, який нам з вами невідомий і який буде визначати, що віддавати державі і народу України, а що собі на корупцію відмивати. Невже ви таке підтримаєте? Я просто здивована позицією Верховної Ради.</p>
<p></p>
<p>ГОЛОВУЮЧИЙ. 121 поправка Юлії Володимирівни Тимошенко. Комітетом Відхилена. Прошу голосувати.</p>
<p></p>
<p>12:34:16</p>
<p>За-40</p>
<p>Рішення не прийнято.</p>
<p>Наступна, 122-а. Юлія Володимирівна, ваша поправка.</p>
<p></p>
<p>12:34:22</p>
<p>ТИМОШЕНКО Ю.В.</p>
<p>Ми пропонували в наших правках абсолютно логічну модель. Що не якийсь суб'єкт управління, який нам з вами невідомий, визначає, яку частину прибутку Енергоатома віддати бюджету, а ми пропонували, щоб 80 відсотків прибутку Енергоатома спрямовувалися до державного бюджету. Я взагалі не розумію, як можна якомусь невідомому суб'єкту управління віддавати в розпорядження прибуток Енергоатома, який може бути просто дуже великим, якщо правильно і некорумповано управляти цією компанією.</p>
<p>І тому ми просимо підтримати правку, яка говорить про те, що 80 відсотків прибутку Енергоатома залишаються в державному бюджеті України.</p>
<p></p>
<p>ГОЛОВУЮЧИЙ. 122 поправка, Тимошенко. Комітетом відхилена. Прошу визначатись та голосувати.</p>
<p></p>
<p>12:35:32</p>
<p>За-43</p>
<p>Рішення не прийнято.</p>
<p>Наступна 123 поправка. Тимошенко, будь ласка.</p>
<p></p>
<p>12:35:37</p>
<p>ТИМОШЕНКО Ю.В.</p>
<p>А тепер давайте ми поговоримо про те, як будуть затверджуватися фінансові плани на рік Енергоатома. Завжди це робив уряд України. Вони вивчали всі доходи Енергоатома, всі потреби Енергоатома, його расходы, створювали фінансовий баланс на рік і Енергоатом мусив чітко притримуватись цього балансу, і відповідно частина прибутку направлялася в Державний бюджет України. Зараз цього уряд вже не буде мати права робити. І те, що вони тут передбачають, то взагалі уряд більше не буде затверджувати фінансових планів Енергоатома, уряд взагалі не буде контролювати Енергоатом. Скажіть це що? Якщо це державна власність, народ України через свій уряд зобов'язаний контролювати свою власність.</p>
<p></p>
<p>ГОЛОВУЮЧИЙ. За сто двадцять… Ой, боже, 123 поправка, вона комітетом відхилена, авторства Тимошенко. Я ставлю її на голосування. Прошу голосувати.</p>
<p></p>
<p>12:37:05</p>
<p>За-39</p>
<p>Рішення не прийнято.</p>
<p>124-а, Тимошенко, будь ласка.</p>
<p></p>
<p>12:37:11</p>
<p>ТИМОШЕНКО Ю.В.</p>
<p>Тобто, шановні колеги, якщо ви голосуєте за цей законопроект, це буде означати, що більше народ України через уряд України не контролює більше зовсім діяльність НАЕК "Енергоатом". Що це по суті стає для народу України неконтрольована структура, а це означає, що народ України не зможе здійснювати функції власника цього об'єкта і як власник не зможе впливати на свою власність. Власність буде відрізана від України і від українського народу. Ось що ви сьогодні голосуєте. А хто буде управляти? Управляти будуть якісь невідомі суб'єкти, які будуть призначені за спиною у України і які будуть мати і прибуток, і зиск від цього підприємства народної власності. Не можна голосувати цей закон, не робіть цього, я вас дуже прошу.</p>
<p></p>
<p>ГОЛОВУЮЧИЙ. 124 поправка Тимошенко. Комітетом відхилена. Прошу визначатись та голосувати.</p>
<p></p>
<p>12:38:30</p>
<p>За-49</p>
<p>Рішення не прийнято.</p>
<p>Наступна 125-а. Будь ласка, Тимошенко.</p>
<p></p>
<p>12:38:35</p>
<p>ТИМОШЕНКО Ю.В.</p>
<p>Ну, дорогі друзі, тут ми продовжуємо і говоримо про органи управління товариством. Органи управління товариством тут детально прописуються, і вони вже будуть діяти абсолютно автономно. І тут створюється наглядова рада товариства, де абсолютно незрозуміло, хто там буде і ким вставлений. Тут прописано речі, які, на мій погляд, ну, прямо протирічать логіці державної власності, народної власності на Енергоатом.</p>
<p>Я можу вам сказати, що як тільки цей закон буде прийнятий і управління держави і народу буде зруйновано, енергетична безпека держави, енергетична незалежність держави буде зруйнована. Не можна голосувати за цей законопроект ні за яких обставин.</p>
<p></p>
<p>ГОЛОВУЮЧИЙ. 125 поправка Юлії Володимирівни Тимошенко. Комітетом вона відхилена. Прошу визначатись та голосувати.</p>
<p></p>
<p>12:39:58</p>
<p>За-34</p>
<p>Рішення не прийнято.</p>
<p>Наступна 131 поправка. Юлія Володимирівна, будь ласка.</p>
<p></p>
<p>12:40:04</p>
<p>ТИМОШЕНКО Ю.В.</p>
<p>Шановні друзі, тут також до статті 4 ми пропонуємо, щоби для майна, яке сьогодні є в НАЕК "Енергоатомі", воно було заборонено для приватизації та закріплено за товариством на праві, по суті, власності.</p>
<p>І також ми пропонуємо, щоб законом цим було встановлено для об'єктів власності НАК "Нафтогазу"… вірніше Енергоатома, що вони не підлягають приватизації. Це є дуже важливим, щоб ніщо в складі Енергоатома не було розпродано закрито, таємно, приховано, корумповано. Тобто не можна власність, яка входить в склад Енергоатома, не можна її розпродавати без будь-яких процедур…</p>
<p></p>
<p>ГОЛОВУЮЧИЙ. 131 поправка Тимошенко. Комітетом відхилена. Я прошу визначатися та голосувати.</p>
<p></p>
<p>12:41:25</p>
<p>За-36</p>
<p>Рішення не прийнято.</p>
<p>132 поправка. Будь ласка, Юлія Володимирівна.</p>
<p></p>
<p>12:41:32</p>
<p>ТИМОШЕНКО Ю.В.</p>
<p>І це якраз продовження цієї попередньої правки, на що ми хотіли б звернути увагу. Ми пропонуємо, щоб ці невідомі органи управління товариства, які ні перед ким не звітують, абсолютно ні перед ким не відповідають, щоб вони не мали права приймати рішення щодо відчуження, передачі в користування, оренду, лізинг, управління, заставу, безоплатне користування вносити до статутних капіталів об'єктів господарювання в спільну діяльність і інші речі. Тобто що вони не мають права розпоряджатися власністю Енергоатома таким чином, акціями або будь-чим іншим. Тобто мається на увазі, що ми не можемо давати право органам управління товариства розпоряджатися не акціями, не майном, не матеріалами ядерними, які використовуються в процесі виробництва електроенергії.</p>
<p></p>
<p>ГОЛОВУЮЧИЙ. 132 поправка. Комітетом відхилена. Прошу визначатися та голосувати.</p>
<p></p>
<p>12:42:52</p>
<p>За-35</p>
<p>Рішення не прийнято.</p>
<p>Наступна 134-а. Юлія Володимирівна, будь ласка.</p>
<p></p>
<p>12:42:57</p>
<p>ТИМОШЕНКО Ю.В.</p>
<p>Ви бачите, з того, що ми зараз голосуємо, вірніше не голосуємо, ви бачите із того, що не прийняв комітет, що реально вони не хочуть поставити ці запобіжники, не хочуть. От уявіть собі, ми перерахували в наших правках всі абсолютно елементи поводження з акціями, а також з власністю Енергоатома, які не можна допускати. Ми перерахували все, але вони відхилили цю правку, вони відхилили. Тому що вони хочуть користатися цією можливістю, вносити акції або власність Енергоатома в статутні капітали інших підприємств, вони можуть передавати це в заставу, ще там щось інше робити з власністю Енергоатома, і вони тому цю правку не прийняли, тому що вони планують це робити. Просто знайте, що це обман все, що вони говорять про державне підприємство. Вони...</p>
<p></p>
<p>ГОЛОВУЮЧИЙ. 134 поправка Юлії Володимирівни Тимошенко, відхилена комітетом. Прошу голосувати.</p>
<p></p>
<p>12:44:18</p>
<p>За-33</p>
<p>Рішення не прийнято.</p>
<p>Наступна поправка 135. Будь ласка, Юлія Володимирівна.</p>
<p></p>
<p>12:44:24</p>
<p>ТИМОШЕНКО Ю.В.</p>
<p>Якраз хочу завершити, що реальні наміри людей, які представляють владу і які стоять за підготовкою цього законопроекту, видно не по тексту цього законопроекту, а по правкам, які відхилені. І ви далі це подивитеся, ви далі по кожній правці подивитеся, що буде відбуватися. Вони відхилили правку про те, щоби застосувати слово "державне акціонерне товариство". Зараз вони відхилили правку, яка забороняє маніпуляції з акціями будь-які або власністю Енергоатома. І це просто є доказ того, що вони планують це робити. Це є доказ того, щоб те, про що вони розповідають, це обман.</p>
<p>Я вас прошу, народні депутати, замисліться над цим. Такого багатства, як Енергоатом, у нас…</p>
<p></p>
<p>ГОЛОВУЮЧИЙ. 134-а… 135 поправка, перепрошую, Юлії Володимирівни Тимошенко, комітетом відхилена. Прошу визначатися та голосувати.</p>
<p></p>
<p>12:45:56</p>
<p>За-34</p>
<p>Рішення не прийнято.</p>
<p>Наступна 137-а. Тимошенко.</p>
<p></p>
<p>12:46:02</p>
<p>ТИМОШЕНКО Ю.В.</p>
<p>Да, ну, тепер те ж саме. Тобто ми намагалися цією правкою уточнити, що не можна робити з власністю або з іншими аспектами, які належить Енергоатому. Що ми просимо? Щоб правочини або рішення будь-яких осіб, за результатами яких здійснено або може бути здійснено відчуження від товариства будь-яке обтяження майна атомних електростанцій і інших ядерних установах, ядерних матеріалів, об'єктів призначених для поводження з радіоактивними відходами, що не підлягають приватизації, є нікчемними з моменту їх вчинення, протиправними з моменту їх прийняття. Тобто ми уточнюємо, що будь-які такі дії є незаконними з моменту їх прийняття. Але ця правка відхиляється, тому що вони хочуть діяти по-іншому.</p>
<p></p>
<p>ГОЛОВУЮЧИЙ. 137 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>12:47:24</p>
<p>За-42</p>
<p>Рішення не прийнято.</p>
<p>Наступна 139-а. Юлія Володимирівна, будь ласка.</p>
<p></p>
<p>12:47:32</p>
<p>ТИМОШЕНКО Ю.В.</p>
<p>Ну, дорогі друзі, що я хочу вам сказати, насправді я в кожній правці, яку я зараз вам оголошувала, де конкретизовані заборони, причому чіткі заборони, поводитися з майном Енергоатома, поводитися з акціями Енергоатома будь-як, щоби їх втратила держава, от по цим правкам ви побачили, що всі ці правки відхилено, всі правки відхилено. Я думаю, що якщо би наміри представників влади, які поклали своє око на Енергоатом, були чесними, то всі ці правки були би прийняті. Але вони їх не приймають.</p>
<p>І я саме про це хочу сьогодні і в наступні місяці і тижні говорити з народом України, як їх обманюють під час війни. Я хочу до кожного українця це донести.</p>
<p></p>
<p>ГОЛОВУЮЧИЙ. 139 поправка Юлії Володимирівни Тимошенко. Комітетом відхилена. Прошу визначатися та голосувати.</p>
<p></p>
<p>12:48:53</p>
<p>За-36</p>
<p>Рішення не прийнято.</p>
<p>Наступна 142 поправка, Тимошенко.</p>
<p></p>
<p>12:48:58</p>
<p>ТИМОШЕНКО Ю.В.</p>
<p>Шановні друзі! Я думаю, що якщо ми сьогодні з вами просто повернемося до тих обіцянок, які ми давали Україні, повернемося до тих обіцянок, які лунали на ваших виборах, а ви їх прекрасно пам'ятаєте, всі обіцянки були про те, що кожен українець – це президент, що кожен українець буде приймати рішення щодо життя держави, якщо ви згадаєте і чесно, дивлячись народу України у вічі, будете працювати в парламенті, ви ніколи цей закон не підтримаєте, ніколи. Тому що це великий обман, велика наруга над Україною і це позбавлення України її національних багатств. Не голосуйте за це.</p>
<p></p>
<p>ГОЛОВУЮЧИЙ. 142 поправка Тимошенко. Комітетом відхилена. Прошу визначатися та голосувати.</p>
<p></p>
<p>12:50:23</p>
<p>За-40</p>
<p>Рішення не прийнято.</p>
<p>Наступна поправка 143-я. Тимошенко.</p>
<p></p>
<p>12:50:29</p>
<p>ТИМОШЕНКО Ю.В.</p>
<p>142-а.</p>
<p></p>
<p>ГОЛОВУЮЧИЙ. Ми тільки що проголосували 142-у, Юлія Володимирівна. 143-я зараз у вас.</p>
<p></p>
<p>ТИМОШЕНКО Ю.В. Сьогодні, коли ми дискутували біля трибуни, лідери фракцій на чолі з Головою Верховної Ради, про те, щоб взагалі зняти цей Закон про Енергоатом з розгляду, то я почула дуже дивну аргументацію: мені сказали, що Україна не може управляти такими об'єктами, як Енергоатом, вона не здатна, тому що там Деркачі, хтось інший займається корупцією (це говорили представники влади), що треба віддати Енергоатом іноземним компаніям, і хай вони наведуть там порядок, використовують прибуток і поставлять компанію цю в нормальні стандарти управління. Це означає, що Україну викреслюють з життя.</p>
<p></p>
<p>ГОЛОВУЮЧИЙ. Шановні колеги, 143 поправка. Комітетом відхилена. Прошу визначатись та голосувати.</p>
<p></p>
<p>12:51:54</p>
<p>За-38</p>
<p>Рішення не прийнято.</p>
<p>144-а. Тимошенко, будь ласка.</p>
<p></p>
<p>12:52:01</p>
<p>ТИМОШЕНКО Ю.В.</p>
<p>Да, так я хочу продовжити це. Якщо мова ведеться про те, що Україна, українська влада, український уряд, український народ не здатний управляти такими об'єктами, як Енергоатом, це означає, що ці люди, які представляють владу, також поділяють оце ганебне визначення, що Україна – це держава, яка не відбулася, failed state, і що треба залучати іноземних учасників, іноземні корпорації, щоб вони в своїх інтересах управляли нашими державними корпораціями. Це означає розписатися в повній нездатності управляти державою. І якщо українська влада сьогоднішня розписується в нездатності управляти такими об'єктами, як Енергоатом, то українська влада сьогоднішня мусить сказати, що вона нездатна управляти Україною і що треба іншу систему управління.</p>
<p></p>
<p>ГОЛОВУЮЧИЙ. Шановні колеги, 144 поправка, Тимошенко, комітетом відхилена. Прошу голосувати.</p>
<p></p>
<p>12:53:32</p>
<p>За-42</p>
<p>Рішення не прийнято.</p>
<p>Наступна поправка 146.</p>
<p></p>
<p>12:53:38</p>
<p>ТИМОШЕНКО Ю.В.</p>
<p>А тепер я хотіла б, щоби за декілька наступних правок я пояснила вам, що не існує в світі жодної держави – Сполучені Штати, Франція, Німеччина, Італія – та немає значення, ви можете називати будь-яку гіперринкову країну в світі, де би мінімум 25 відсотків всієї власності не належало державі, не управлялося державою, де би держава не вибудовувала чіткі, абсолютно рамкові системні правила управління. І тільки одну державу Україна хочуть, користаючись війною, сьогодні роззути і роздягнути, забрати все, що в України є під шумок війни, під горе і трагедію війни.</p>
<p>І сьогодні парламент розділиться на дві частини: хто за це і хто проти цього, хто державник, а хто…</p>
<p></p>
<p>ГОЛОВУЮЧИЙ. 146 поправка, комітетом відхилена. Прошу визначатись та голосувати.</p>
<p></p>
<p>12:54:59</p>
<p>За-42</p>
<p>Рішення не прийнято.</p>
<p>Наступна 148-а. Будь ласка, Юлія Володимирівна.</p>
<p></p>
<p>12:55:06</p>
<p>ТИМОШЕНКО Ю.В.</p>
<p>Так от наша команда, ми думаємо, якраз голосування по Енергоатому зробити знаковим голосуванням, таким, щоби донести до народу України в кожному окрузі, в кожному селі, в кожному районі донести, як ділиться парламент України: на державників, на тих, хто захищає національні інтереси України, і хто сьогодні по кулуарним домовленостям, по домовленостям з корупційними великими структурами, з великими лобістськими структурами здає національні багатства України. По Енергоатому це буде очевидним. Роздруківка голосування мусить стати дороговказом для народу України, що робилося під час війни за їх спинами, хто що і як вирішував всупереч інтересам людей. І тому, хто буде голосувати і як, думайте про це.</p>
<p></p>
<p>ГОЛОВУЮЧИЙ. Шановні колеги, 148 поправка. Комітетом відхилена. Прошу визначатись та голосувати.</p>
<p></p>
<p>12:56:27</p>
<p>За-42</p>
<p>Рішення не прийнято.</p>
<p>Наступна 150-а. Тимошенко, будь ласка.</p>
<p></p>
<p>12:56:32</p>
<p>ТИМОШЕНКО Ю.В.</p>
<p>І, дорогі друзі, я також хотіла би, щоби до того як цей закон, не дай боже, буде проголосований і увійде в законну силу, і ми позбавимося як країна права управляти цим майном, користатися прибутком, користатися дешевою електроенергією, до того як це буде зроблено, я хотіла би, щоб все-таки в цій Верховній Раді була утворена тимчасова слідча комісія, яка може розібратися за останні три роки, скільки в Енергоатомі забрано дешевої електроенергії і потім на спекулятивних умовах передано це в свої власні приватні структури, скільки грошей виведено з Енергоатома через сумнівні оборудки. І я сподіваюся, що ви підтримаєте створення такої тимчасової слідчої комісії.</p>
<p></p>
<p>ГОЛОВУЮЧИЙ. Шановні колеги, 150 поправка Тимошенко, комітетом відхилена. Прошу визначатися та голосувати.</p>
<p></p>
<p>12:57:57</p>
<p>За-42</p>
<p>Рішення не прийнято.</p>
<p>Наступна 151-а, Тимошенко.</p>
<p></p>
<p>12:58:03</p>
<p>ТИМОШЕНКО Ю.В.</p>
<p>Я не просто так про це говорю, про те, як використовувалася останні три роки дешева атомна електроенергія, тому що ми маємо достовірну інформацію про перелік компаній, приватних компаній, які наближені до вищих керівників держави і які отримували такий негласний дозвіл мати контракти на купівлю атомної електроенергії всупереч інтересам держави. І потім ці компанії перепродавали українським споживачам атомну електроенергію втридорога. Це були корупційні оборудки. Після того як цей закон буде прийнятий, це, на жаль, стане нормою. Це стане нормою і корупція в законі, як і "вори в законі", буде, на жаль, реальністю України.</p>
<p></p>
<p>ГОЛОВУЮЧИЙ. Шановні колеги, 151 поправка Тимошенко, комітетом відхилена. Прошу визначатись та голосувати.</p>
<p></p>
<p>12:59:26</p>
<p>За-43</p>
<p>Рішення не прийнято.</p>
<p>Наступна поправка 158. Будь ласка.</p>
<p></p>
<p>12:59:31</p>
<p>ТИМОШЕНКО Ю.В.</p>
<p>Так, шановні друзі, наступна правка. Мова іде про правку, яка стосується, що тільки лише за погодженням з урядом можна відповідно атомну електростанцію... та центральні органи виконавчої влади, які забезпечують формування та реалізацію державної політики в сфері безпеки використання ядерної енергії, тільки за погодженням з цими структурами можна будь-які рішення приймати, що стосуються радіологічного контролю продукції, яка виробляється. Я просила би цю правку прийняти.</p>
<p></p>
<p>ГОЛОВУЮЧИЙ. 158 поправка. Комітетом відхилена. Прошу визначатись та голосувати.</p>
<p></p>
<p>13:00:39</p>
<p>За-44</p>
<p>Рішення не прийнято.</p>
<p>Наступна поправка 159. Тимошенко.</p>
<p></p>
<p>13:00:45</p>
<p>ТИМОШЕНКО Ю.В.</p>
<p>Наступна правка стосується державної реєстрації прав на нерухоме майно, передане до статутного капіталу акціонерного товариства, утвореного згідно із Законом України про особливості утворення та функціонування державного акціонерного товариства "Національна атомна енергогенеруюча компанія "Енергоатом", і що це здійснюється на підставі виключно рішення Кабінету Міністрів України, що стосується передачі майна.</p>
<p>Тут у нас є дві складові. Перше. Ми говоримо про те, що це акціонерне товариство виключно державне і що будь-яка передача майна з Енергоатома здійснюється за рішенням уряду. Це дуже важливі речі для того, щоб зберегти цілісність комплексу Енергоатома.</p>
<p>Я прошу підтримати цю правку. Я прощу підтримати також всі інші правки і не голосувати в цілому за цей закон.</p>
<p></p>
<p>ГОЛОВУЮЧИЙ. 159 поправка Тимошенко. Комітетом відхилена. Прошу визначатись та голосувати.</p>
<p></p>
<p>13:02:06</p>
<p>За-48</p>
<p>Рішення не прийнято.</p>
<p>Наступна поправка 160. Тимошенко, будь ласка.</p>
<p></p>
<p>13:02:11</p>
<p>ТИМОШЕНКО Ю.В.</p>
<p>Наступна правка стосується того, хто приймає рішення про державну реєстрацію речових прав щодо майна, права державної власності, на яке було зареєстровано. Це дуже важливо. І в цьому пункті опущені головні речі, що такі рішення можуть прийматися виключно Кабінетом Міністрів України. Виключно! І я просила б врахувати, що положенням проекту передбачено, що документом, який підтверджує виникнення, перехід, припинення прав на майно, переданого засновником до статутного капіталу товариства, є передавальний акт, затверджений виключно Кабінетом Міністрів України, виключно. Це дуже важливо. І я прошу підтримати цю правку, і прошу категорично не підтримувати цей закон.</p>
<p></p>
<p>ГОЛОВУЮЧИЙ. 160 поправка авторства Тимошенко. Комітетом відхилена. Прошу визначатись та голосувати.</p>
<p></p>
<p>13:03:32</p>
<p>За-49</p>
<p>Рішення не прийнято.</p>
<p>Наступна поправка 161-а. Тимошенко, будь ласка.</p>
<p></p>
<p>13:03:39</p>
<p>ТИМОШЕНКО Ю.В.</p>
<p>Я хотіла би звернути вашу увагу на те, що всі правки, які я зараз перерахувала і які зал не підтримав, всі ці правки, вони мали на меті затвердити порядок, при якому будь-яка земля, будь-яке майно Енергоатома, акції акціонерного товариства "Енергоатом", вони не можуть передаватися будь-кому під будь-яким приводом в будь-якій формі без рішення Кабінету Міністрів України. Ви зараз в залі всі ці правки провалили, всі правки не пройшли і це буде означати, що невідомо які суб'єкти управління, які будуть призначені в цьому акціонерному товаристві "Енергоатом", будуть розпоряджатися майном, землями, акціями Енергоатома на свій розсуд, що позбавляє народ…</p>
<p></p>
<p>ГОЛОВУЮЧИЙ. 161 поправка Тимошенко. Комітетом відхилена. Прошу визначатись та голосувати.</p>
<p></p>
<p>13:05:02</p>
<p>За-54</p>
<p>Рішення не прийнято.</p>
<p>Наступна 162-а. Будь ласка, Тимошенко.</p>
<p></p>
<p>13:05:08</p>
<p>ТИМОШЕНКО Ю.В.</p>
<p>Пункт 5 частини третьої статті 6 виключено. Не можуть бути підтримані положення проекту, які передбачають виключення і заборони, встановленої частиною дев'ятою статті 11 закону, згідно з якою нерухоме майно об'єктів державної власності, що не підлягає приватизації, не може бути відчужене, вилучене, передане до статутного капіталу господарських організацій, і щодо такого майна не можуть вчинятися дії, наслідком яких може бути їх відчуження. Тобто далі пропонується вся ця історія безконтрольності поводження з майном Енергоатома.</p>
<p>Ми вважаємо, що такі речі мусять бути внормовані. І те, що не прийняті наші правки, говорить про те, що хочуть залишити майно Енергоатома безконтрольним, і це означає: народ України буде позбавлений правовласності.</p>
<p></p>
<p>ГОЛОВУЮЧИЙ. 162 поправка Тимошенко. Комітетом відхилена. Прошу визначатись та голосувати.</p>
<p></p>
<p>13:06:34</p>
<p>За-54</p>
<p>Рішення не прийнято.</p>
<p>164-а. Тимошенко, будь ласка.</p>
<p></p>
<p>13:06:39</p>
<p>ТИМОШЕНКО Ю.В.</p>
<p>Наступні декілька правок, я хотіла би з вами поговорити про баланс, взагалі баланс енергетичний, баланс нашої держави. Ви знаєте, що енергетичний баланс нашої держави особливо зараз, ми розуміємо, є просто необхідністю нашого життя. Якщо у нас будуть вирвані з контексту системи управління такими компаніями, як Енергоатом, якщо на відкуп Енергоатома буде віддано експортувати електроенергію або залишати її всередині країни, по якій ціні продавати, які обсяги продавати, це буде означати, що скласти енергетичний баланс нашої держави буде практично неможливо, що прямо суперечить національній енергетичній безпеці нашої держави.</p>
<p>Тому цей закон підтримувати не можна.</p>
<p></p>
<p>ГОЛОВУЮЧИЙ. 164 поправка Юлії Володимирівни Тимошенко. Комітетом відхилена. Прошу визначатись та голосувати.</p>
<p></p>
<p>13:08:02</p>
<p>За-58</p>
<p>Рішення не прийнято.</p>
<p>165-а, Юлія Володимирівна.</p>
<p></p>
<p>13:08:07</p>
<p>ТИМОШЕНКО Ю.В.</p>
<p>Так, я якраз хочу продовжити цю тему енергетичних балансів. Ви добре пам'ятаєте, коли в нашій державі без війни були енергетичні кризи. Ви добре пам'ятаєте, коли зруйнували енергоринок по британській моделі, як у нас стрімко піднялася вартість електроенергії для людей. В 9 разів піднялась. Чому вона піднялась? Тому що з балансу ціни на електроенергію з енергоринку вийняли дешеву атомну електроенергію і почали продавати теплову електроенергію самостійно і, безумовно, тарифи від цього змінилися дуже, тому що коли була середня ціна, яка включала атомну, теплову і гідро, ціна була нижча.</p>
<p>І от зараз наступну правку я вам розкажу, як це вплине на подальше життя українців.</p>
<p></p>
<p>ГОЛОВУЮЧИЙ. 165 поправка, Тимошенко. Вона комітетом відхилена. Прошу голосувати.</p>
<p></p>
<p>13:09:28</p>
<p>За-53</p>
<p>Рішення не прийнято.</p>
<p>Юлія Володимирівна, 166 поправка, авторства Тимошенко.</p>
<p></p>
<p>13:09:34</p>
<p>ТИМОШЕНКО Ю.В.</p>
<p>Да, так я ж якраз і хочу продовжити, що коли зараз Енергоатом виділяється в акціонерне товариство з окремою системою управління, не підпорядковане уряду, не підпорядковане енергетичним балансам України, ми ніколи вже з вами не зможемо повернутися до створення енергоринку з усередненою ціною на електроенергію, яка складається з атомної, гідротеплової, і дає середню вартість, яка була найнижчою на європейському континенті і давала можливість Україні розвиватися. Це було би особливо актуально після війни, коли треба відновлювати економіку, коли треба відновлювати життя родин. Але цим законом ви це перекреслюєте і ви віддаєте дешеву атомну електроенергію в корупційне лобістське середовище, в приватне володіння.</p>
<p></p>
<p>ГОЛОВУЮЧИЙ. Шановні колеги, 166 поправка. Будь ласка, позиція комітету.</p>
<p></p>
<p>13:10:47</p>
<p>ГЕРУС А.М.</p>
<p>Шановні колеги, прошу хвилину вашої уваги. Ця правка 166, вона знову про питання товариства, з якої букви, з великої, чи з маленької. Ми сьогодні чули багато аргументів, я думаю, що логіка певно є і давайте спробуємо підтримати цю правку і, можливо, щоби в даному випадку товариство було з великої букви. Тому я особисто, буду голосувати за цю правку, правка номер 166.</p>
<p></p>
<p>ГОЛОВУЮЧИЙ. Шановні колеги, 166 поправка авторства Тимошенко, вона просить поставити її на врахування. І я ставлю її на врахування 166 поправку авторства Тимошенко. Прошу голосувати.</p>
<p></p>
<p>13:11:41</p>
<p>За-256</p>
<p>Рішення прийнято. Поправка 166 врахована.</p>
<p>По фракціях покажіть, будь ласка. Дякую.</p>
<p>191-а, Юлія Володимирівна, ваша поправка.</p>
<p></p>
<p>13:11:58</p>
<p>ТИМОШЕНКО Ю.В.</p>
<p>Шановні друзі, я хочу пояснити, навіщо це голосування було проведено, ви ж розумні люди і ви розумієте, що це не просто так. Просто хотіли перевірити, чи є голоси в залі за цей ганебний, сумасшедший законопроект.</p>
<p>Вони зараз порахують, скільки всього голосів, вичтуть звідти голоси тих, хто не збираються за це дєрьмо голосувати, і подивляться, є голоси чи немає голосів. Якщо голосів немає – вони зараз це шоу будуть припиняти, якщо голоси є – вони його доведуть до логічного завершення. Тому просто знайте, що зараз просто відбувалася така маленька перевірочка.</p>
<p>Але я сподіваюся, що не просто технологи цього залу зараз будуть перевіряти, яке голосування може бути, а я дуже сподіваюся, що після війни люди, які повернуться з війни, перевірять, як голосувалися в залі подібні рішення. А ми їм дуже допоможемо в цьому. Тому всі, хто мають розум і честь, не голосуйте.</p>
<p></p>
<p>ГОЛОВУЮЧИЙ. 191 поправка Тимошенко, вона комітетом відхилена. Я прошу визначатися та голосувати.</p>
<p></p>
<p>13:13:20</p>
<p>За-65</p>
<p>Рішення не прийнято.</p>
<p>Наступна 204 поправка.</p>
<p></p>
<p>13:13:26</p>
<p>ТИМОШЕНКО Ю.В.</p>
<p>Шановні друзі! У мене залишилося дві правочки, ще сотня правочок у наших членів фракції, так що не розслабляйтеся. Я можу вам сказати наступну річ, що це не жарти і це не шоу, і це не просто ваше власне бажання, що робити із стратегічною власністю України. І я можу сказати, що в більшості країн, де атомна електроенергетика будувалася за державні кошти, атомна електроенергетика державна, в тому числі у Франції, де більше 70 відсотків електроенергії виробляється на атомних електростанціях. Те, що ви зараз робите, протирічить здоровому глузду, національним інтересам, інтересам людей, протирічить стратегії відродження України після війни, тому що позбавляє Україну дешевої електроенергії. Я прошу всіх людей нормальних за це не голосувати, тому що це абсурд.</p>
<p></p>
<p>ГОЛОВУЮЧИЙ. Шановні колеги, 204 поправка Тимошенко. Комітетом відхилена. Я прошу голосувати.</p>
<p></p>
<p>13:14:50</p>
<p>За-55</p>
<p>Рішення не прийнято.</p>
<p>215 поправка Тимошенко.</p>
<p></p>
<p>13:14:56</p>
<p>ТИМОШЕНКО Ю.В.</p>
<p>І остання правочка, дорогі друзі, я хочу попередити, що результати голосування за цей закон ми зробимо у вигляді достатньо доступного для людей матеріалу. Ми надрукуємо в усіх районних, обласних, міських газетах, де зможемо, в інтернеті, де тільки зможемо достати, роздамо людям в руки, щоби кожна людина в Україні знала, як кожен депутат проголосував за передачу в корупційну оборудку нашого Енергоатома. А також ми поінформуємо всіх енергетиків, які працюють в Енергоатомі, що у них тут соціальну сферу зачистили і що залишили їх без охорони здоров'я, без системи освіти в системі Енергоатома.</p>
<p>Я хочу просто зробити все для того, щоб український народ знав, що парламент ділиться на дві частини: державників, які за Україну, і ті, хто готовий здати Україну, тиснучи на зелену кнопку за замовленням корупційним.</p>
<p></p>
<p>ГОЛОВУЮЧИЙ. 215 поправка. Комітетом відхилена. Прошу визначатись та голосувати.</p>
<p></p>
<p>13:16:19</p>
<p>За-51</p>
<p>Рішення не прийнято.</p>
<p>Шановні колеги, Юлія Володимирівна, ви завершили. Дякую вам.</p>
<p>Скажіть, будь ласка, чи є ще хтось, хто буде наполягати? Ще буде одна поправка на підтвердження. Ще Кучеренко буде?</p>
<p>Кучеренко, будь ласка. Спочатку Кучеренко давайте. Кучеренко, там у мене записано було… Яка ваша позиція?</p>
<p></p>
<p>13:16:36</p>
<p>КУЧЕРЕНКО О.Ю.</p>
<p>Дякую. Пане Голово, я хотів би попросити, враховуючи, що у мене є значна кількість правок, але з повагою до депутатів, я хотів би попросити, там у мене є суттєві правки, є технічні. Я хотів би попросити, щоб ви дали мені можливість 5 хвилин виступити стосовно оцінки взагалі цього закону і ситуації, а потім ті правки, які я вважаю суттєвими, я буде просити поставити на голосування.</p>
<p></p>
<p>ГОЛОВУЮЧИЙ. Будь ласка, 5 хвилин виступу, да?</p>
<p></p>
<p>КУЧЕРЕНКО О.Ю. Да. До п'яти я спробую.</p>
<p></p>
<p>ГОЛОВУЮЧИЙ. Будь ласка, до 5 хвилин.</p>
<p></p>
<p>13:17:14</p>
<p>КУЧЕРЕНКО О.Ю.</p>
<p>Шановні українці! Шановні депутати! Олексій Кучеренко, фракція "Батьківщина". Декілька принципових моментів, на які я хочу звернути вашу увагу перед доленосним голосуванням за такий важливий законопроект.</p>
<p>От що очікує від нас сьогодні суспільство, чим ми займаємося? Ну, ми займаємося так званою корпоратизацією. Про це трошки пізніше. А ми розуміємо, що сьогодні мільйони українців обурені і не задоволені тим, що вони не можуть комфортно, по графікам адекватним отримувати електроенергію, бо навіть графіки порушують. І вони задають просте, банальне питання. У нас є атомна енергетика. Добре, Запорізька атомна станція не в балансі зараз, 6 блоків не контролюються Україною. Але ж є 9 блоків, є теплові станції, є гідроенергетика, і, власне кажучи, цього балансу, враховуючи кардинальне зменшення споживання, мусило би вистачати українцям. Бо не знаю, як у вас, у мене на зустрічах з виборцями головне питання: чому ми сидимо по 10, по 15, по 20 годин без світла? Я переконаний, що так само ваші виборці задають вам це питання. І ви знаєте, незважаючи на те, що я вважаю себе фахівцем, я не можу дати вичерпну відповідь. Бо здається, дійсно, у нас мало би вистачити в першу чергу атомної нашої електроенергії, яка мусить задовольняти потреби населення, мусило би вистачити на це. Може, давайте перед тим, як щось корпоратизувати, спробуємо дати відповідь українцям, чому не може енергетика забезпечити, незважаючи на об'єктивні підстави, на пошкодження генерації мереж, трансформаторів, підстанцій, чому так відбувається? Це перше питання.</p>
<p>Тепер друге питання. Друзі, а дайте мені відповідь на одне питання, і українцям. Якщо ви визнаєте, що уряд України, який зараз здійснює управління НАЕК "Енергоантом", якщо він не здатний ефективно управляти, а я ж так розумію, саме задля цього ви робите корпоратизацію, ви переконуєте нас, українців, що якась наглядова… вибачте, наглядова рада, і інші там менеджери, вони можуть краще уряду управляти такою компанією. То я вам задаю питання: на фіга, вибачте, цей уряд у цій ситуації? Навіщо тут монокоаліція, яка не здатна забезпечити контроль над своїм урядом і контроль над енергетикою, в тому числі над державною компанією "НАЕК "Енергоатом"? Чи не простіше, може, змінити уряд на ефективний, але забезпечити ефективне управління Національною акціонерною енергокомпанією "Енергоатом", так само, як і "Нафтогазом", "Укренерго" та іншими нашими державними компаніями? Відповіді я не почув від цього.</p>
<p>Є ще одне питання. Скажіть, будь ласка, а от корпоратизація під час війни, про що казала багато Юлія Володимирівна, - це абсолютно актуальне питання. Але є друге питання. Україна зараз не контролює Запорізьку атомну станцію, яка є найпотужнішою атомною електростанцією в Європі. А що ви збираєтеся корпоратизувати? Як ви взагалі, ви розумієте, що там в Енергодарі відбувається? Ви розумієте, дійсно, що там на станції відбувається? Що ви корпоратизувати збираєтесь, в який спосіб і задля чого?</p>
<p>Ще одне питання у мене. А скажіть, будь ласка, от атомна станція – це ж не просто генерація дешевої, відносно дешевої, електроенергії, це ще питання дуже потужні ядерної безпеки, які сьогодні цікавлять не тільки українців, вони цікавлять весь світ і всю Європу, безумовно. На сьогодні як мінімум я розумію, що уряд відповідає за ядерну безпеку на об'єктах атомної енергетики, якими, власне кажучи, управляє Енергоатом. А хто після вашої так званої "харпаратизації" буде відповідати за ядерну безпеку? Подумайте 10 разів перед тим, як голосувати за цей, ну, не дуже продуманий закон.</p>
<p>Я погоджуюсь, що, може, в мирний час, коли тут буде інвестиційний відповідний клімат, можна шукати якісь, ну, позитивні моменти в корпоратизації, але сьогодні їх немає від слова "абсолютно", жодного моменту немає.</p>
<p>І останнє. А покажіть мені і українцям, а яка державна корпорація сьогодні ефективно працює. Може, це НАК "Нафтогаз", може, Укренерго? Да не смішіть. Тому подумайте 10 разів перед тим, як...</p>
<p></p>
<p>ГОЛОВУЮЧИЙ. Дякую.</p>
<p>Олексій Юрійович, ви казали, що ви ще дві поправки поставите, так я розумію?</p>
<p>Включіть, будь ласка, Кучеренка.</p>
<p></p>
<p>13:22:29</p>
<p>КУЧЕРЕНКО О.Ю.</p>
<p>Я не казав, що дві. Я казав, що суттєві поправки.</p>
<p></p>
<p>ГОЛОВУЮЧИЙ. Все, добре, спасибі.</p>
<p></p>
<p>КУЧЕРЕНКО О.Ю. Та є технічні, дійсно. Я не хотів би там з великої, з малої букви, але є суттєві…</p>
<p></p>
<p>ГОЛОВУЮЧИЙ. Дякую, Олексій Юрійович. Дякую.</p>
<p>Будь ласка, Цимбалюк – 5 хвилин. Після цього - Волинець.</p>
<p>Номери скажіть, будь ласка, тоді. Будь ласка, включіть мікрофон Кучеренка.</p>
<p></p>
<p>13:22:53</p>
<p>КУЧЕРЕНКО О.Ю.</p>
<p>Дякую. Ми рухаємося по правках, пане Голово.</p>
<p></p>
<p>ГОЛОВУЮЧИЙ. Да-да, Кучеренко, будь ласка.</p>
<p></p>
<p>13:22:57</p>
<p>КУЧЕРЕНКО О.Ю.</p>
<p>Дякую. Перша правка. Андрій Михайлович, шановний голово комітету…</p>
<p></p>
<p>ГОЛОВУЮЧИЙ. Номер називайте, будь ласка.</p>
<p></p>
<p>КУЧЕРЕНКО О.Ю. Перша. Перша, я ж кажу.</p>
<p>Андрій Михайлович, є пропозиція така, яка вирішить всі проблеми наші на сьогодні: і країни, і депутатів, і все. Ми першою правкою разом з колегою пропонуємо виключити текст законопроекту повністю. І це вирішення всіх питань, як на мене. Як ви відноситесь до неї? Може, ви підтримаєте це і ми проголосуємо за неї?</p>
<p></p>
<p>ГОЛОВУЮЧИЙ. Позиція комітету по першій поправці.</p>
<p></p>
<p>13:23:38</p>
<p>ГЕРУС А.М.</p>
<p>Олексій Юрійович, ну, я тут людина підневільна, тому що я представляю позицію комітету, а не свою власну. Тому комітет, на жаль, відхилив цю правку, і я змушений оголосити це рішення.</p>
<p></p>
<p>ГОЛОВУЮЧИЙ. Ви вимагаєте поставити її, да?</p>
<p>Ставлю першу поправку на врахування, вона комітетом відхилена. Прошу голосувати та визначатись.</p>
<p></p>
<p>13:24:05</p>
<p>За-48</p>
<p>Рішення не прийнято.</p>
<p>Будь ласка, яка наступна?</p>
<p></p>
<p>13:24:11</p>
<p>КУЧЕРЕНКО О.Ю.</p>
<p>Шкода, безумовно, що депутати не підтримали. Але спробуємо, може, далі підтримають.</p>
<p>Шоста правка, з вашого дозволу, пане Голово, якою пропонується разом з колегами, паном Цимбалюком та Волинцем, ми в Прикінцевих положеннях таку фразу внести, що Прикінцеві положення доповнити одним пунктом: "На час воєнного стану та протягом трьох місяців з дня його припинення або скасування забороняється перетворення (реорганізація, корпоратизація) державного підприємства НАЕК "Енергоатом". Тобто логіка є, ми підтримуємо вашу корпоратизацію в принципі, але ми кажемо: дійсно не на часі, дочекаємося кінця війни, дочекаємося інвесторів потенційних і, власне кажучи, будемо займатися корпоратизацією. Може, підтримаєте, Андрій Михайлович?</p>
<p></p>
<p>ГОЛОВУЮЧИЙ. 6 поправка Кучеренка. Комітетом відхилена. Прошу визначатись та голосувати.</p>
<p></p>
<p>13:25:29</p>
<p>За-39</p>
<p>Рішення не прийнято.</p>
<p>Будь ласка, Олексій Юрійович, яка наступна?</p>
<p></p>
<p>13:25:34</p>
<p>КУЧЕРЕНКО О.Ю.</p>
<p>Дякую. 10 правка, пане Голово.</p>
<p></p>
<p>ГОЛОВУЮЧИЙ. Будь ласка.</p>
<p></p>
<p>КУЧЕРЕНКО О.Ю. Власне кажучи, пропонується приблизно за тією ж моделлю доповнити преамбулу законопроекту, що після слів "утворення нової корпорації" доповнити фразою: не раніше трьох місяців з дня припинення або скасування воєнного стану.</p>
<p>Може, вона хоч з великої, хоч з малої букви, літери, але, може, вона, може, цю правку підтримають депутати, пане Голово.</p>
<p></p>
<p>ГОЛОВУЮЧИЙ. Будь ласка, 10 поправка Кучеренка. Вона відхилена. Прошу визначатись та голосувати.</p>
<p></p>
<p>13:26:24</p>
<p>За-41</p>
<p>Рішення не прийнято.</p>
<p>Кучеренко. Наступна яка?</p>
<p></p>
<p>13:26:29</p>
<p>КУЧЕРЕНКО О.Ю.</p>
<p>Наступна 12-а, вона дуже проста, але ми обгорювали її з колегами. На жаль, комітет не підтримав, може, зал підтримає. Пропонується виключити статтю 1 законопроекту взагалі. В принципі, це вирішує безліч проблем для енергетики України.</p>
<p></p>
<p>ГОЛОВУЮЧИЙ. Будь ласка, 12 поправка Кучеренка, вона відхилена. Прошу визначатись та голосувати.</p>
<p></p>
<p>13:27:03</p>
<p>За-39</p>
<p>Рішення не прийнято.</p>
<p>Будь ласка, Кучеренко. Яка наступна?</p>
<p></p>
<p>13:27:07</p>
<p>КУЧЕРЕНКО О.Ю.</p>
<p>Дякую. 15-а, пане Голово, якою пропонується, 15 правкою, абзац перший частини першої статті 1, яку, на жаль, ви сьогодні, зараз не виконали, законопроекту пропонується доповнити фразою "але не раніше трьох місяців з дня припинення або скасування воєнного стану". Тобто ми вважаємо, що все ж таки корпоратизацію можна буде проводити успішно, але в той час, коли треба, коли вона має шанс стати успішною.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>15 поправка Кучеренка, вона відхилена комітетом. Прошу визначатися та голосувати.</p>
<p></p>
<p>13:28:01</p>
<p>За-41</p>
<p>Рішення не прийнято.</p>
<p>Будь ласка, яка наступна, Кучеренко?</p>
<p></p>
<p>13:28:08</p>
<p>КУЧЕРЕНКО О.Ю.</p>
<p>19-а, пане Голово. Стабільність – ознака майстерності. 41 голос. Спробуємо зараз, може, якось перевищити. Це 19 правка, пропонується там до пункту про набуті державою в результаті утворення акції товариства не підлягають приватизації додати ще одну фразу, тобто не підлягають при приватизації акції товариства, а також майно підприємства, що перебуває у державній власності на момент початку процедури перетворення. Андрій Михайлович, як ви ставитеся?</p>
<p></p>
<p>ГОЛОВУЮЧИЙ. 19 поправка Кучеренка, вона відхилена комітетом. Прошу визначатися та голосувати.</p>
<p></p>
<p>13:29:00</p>
<p>За-41</p>
<p>Рішення не прийнято.</p>
<p>Будь ласка, Олексій Юрійович, може, все-таки…</p>
<p></p>
<p>13:29:06</p>
<p>КУЧЕРЕНКО О.Ю.</p>
<p>Добре. Я спробую не зловживати, але, шановні колеги, я хотів би теж, все ж таки дуже важливий закон, погодьтеся, я з Юлією Володимирівною абсолютно погоджуюся, тому ще одна 24 правка стосовно процедури утворення товариства. Вона суттєва, як на мене, бо не утворення, а воно ж перетворення, пане голово комітету Андрій Михайлович. Може, цю підтримаєте, бо там не утворення, а перетворення з одного статусу в інший? Прошу підтримати.</p>
<p></p>
<p>ГОЛОВУЮЧИЙ. 24 поправка Кучеренка, комітетом відхилена. Прошу визначатися та голосувати.</p>
<p></p>
<p>13:29:53</p>
<p>За-48</p>
<p>Рішення не прийнято.</p>
<p>Наступна яка?</p>
<p></p>
<p>13:29:58</p>
<p>КУЧЕРЕНКО О.Ю.</p>
<p>Дякую. Колеги, вже 48, а не 41. Ви знаєте, я хочу бути чемним все ж таки, з повагою до вас, я бачу, що немає бажання мої правки з колегами підтримувати. Але я хотів би попросити надати слово колезі пану Михайлу Цимбалюку, він так само, для виступу по правках.</p>
<p></p>
<p>ГОЛОВУЮЧИЙ. Ми домовлялись, спочатку ніби сказали мені, що Волинець, а потім Цимбалюк. Правильно? Волинець – ні, так?</p>
<p></p>
<p>КУЧЕРЕНКО О.Ю. Да, або Волинець, дивіться.</p>
<p></p>
<p>ГОЛОВУЮЧИЙ. А Цимбалюк? Ні-ні, Цимбалюк попросив ще 5 хвилин.</p>
<p>Будь ласка.</p>
<p></p>
<p>13:30:36</p>
<p>ЦИМБАЛЮК М.М.</p>
<p>Шановний пане Голово, шановна президія! Насправді після фахівця у сфері енергетичної безпеки Кучеренка, після того, як лідер фракції Юлія Тимошенко чітко висловила позицію і застереження до цього законопроекту, я не вважаю за необхідне затримувати час, тим більше, що сьогодні п'ятниця, ще й 13-е число і напередодні Старого Нового року. Прошу виносити на голосування цей законопроект.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ніхто більше не буде наполягати на поправках? Ще одна поправка. Ви хочете поставити на підтвердження, да?</p>
<p>Будь ласка, Жупанин.</p>
<p></p>
<p>13:31:22</p>
<p>ЖУПАНИН А.В.</p>
<p>Шановні колеги, доброго дня! Закон в цілому хороший, я закликаю вас його підтримувати, в ньому набагато більше плюсів, ніж мінусів. Однак є важлива правка, яку, мені здається, не потрібно підтримувати, яка взагалі може нашкодити цьому закону. Це правка номер 163, на жаль, вона була врахована комітетом частково. Я прошу поставити її на повне врахування і не підтримувати. Ця правка по суті забирає з учасників цивільних відносин компанію "Енергоатом". Що це означає? Заборонено шляхом примусового виконання судових рішень стягувати борги з компанії "Енергоатом" на час проведення воєнних дій на території України. Це нонсенс. Вам не заплатили зарплату, ви працівник Енергоатома, ви хочете отримати зарплату, ви не можете її отримати в судовому порядку. Ви підрядник, який надав послуги, ви не можете отримувати свої гроші в судовому порядку. Це закладає величезну міну. І якщо ми приймемо цю норму, це буде величезний прецедент, тому що прийдуть інші учасники відносин і будуть просити аналогічних змін і по іншим сферам. Тому прошу вас не підтримувати...</p>
<p></p>
<p>ГОЛОВУЮЧИЙ. Шановні колеги, 163 поправка авторства Чорноморова. Вона врахована частково. Водночас народний депутат Жупанин просить поставити таке рішення комітету на підтвердження.</p>
<p>Тому я ставлю запропоновану пропозицію поставити на підтвердження 163 поправку Чорноморова в редакції, яка враховано частково комітетом. Прошу голосувати.</p>
<p></p>
<p>13:33:03</p>
<p>За-100</p>
<p>Рішення не прийнято.</p>
<p>Шановні колеги, всі народні депутати завершили, так, свої поправки? Шановні колеги, на жаль, розгляд питань не завершено, але ми вичерпали час, який відводили на сьогоднішнє засідання.</p>
<p>Дякую всім за продуктивну роботу. Зараз я оголошую перерву в нашому пленарному засіданні. Про час і місце його наступного продовження вам буде повідомлено. Прошу не поширювати цю інформацію щодо його початку. Продовжуємо працювати на перемогу. І слава Україні!</p>
<p></p>
