Стенограма пленарного засідання
17 березня 2021

<p align=center>ЗАСІДАННЯ ЧОТИРНАДЦЯТЕ</p>
<p align=center>Зал засідань Верховної Ради України</p>
<p align=center>17 березня 2021 року, 10 година</p>
<p align=center>Веде засідання Голова Верховної Ради України РАЗУМКОВ Д.О.</p>
<p><b> </b></p>
<p>10:05:53</p>
<p>ГОЛОВУЮЧИЙ. Доброго ранку, шановні колеги! Доброго ранку, шановні представники засобів масової інформації! Будь ласка, підготуйтеся до реєстрації. Я нагадую: реєстрація відбувається шляхом застосування сенсорної кнопки та зеленої кнопки, першої зліва, або кнопки "за". <i>(Шум у залі) </i>Я вас не чую.</p>
<p>Готові реєструватись? Готові реєструватись? Прошу реєструватись.</p>
<p></p>
<p>10:07:06</p>
<p>У залі зареєстровано 223 народні депутати України. Пленарне засідання Верховної Ради України оголошую відкритим.</p>
<p>Шановні колеги, нагадую, що відповідно статті 25 Регламенту Верховної Ради України у середу ми маємо 30 хвилин на виступи народних депутатів України з оголошенням заяв, пропозицій та повідомлень. Будь ласка, запишіться від народних депутатів на виступ.</p>
<p>Аліксійчук Олександр Васильович.</p>
<p></p>
<p>10:08:07</p>
<p>АЛІКСІЙЧУК О.В.</p>
<p>Доброго дня, пане Голово! Доброго дня, колеги!</p>
<p>Олександр Аліксійчук, фракція "Слуга народу", 154 виборчий округ, Рівненщина.</p>
<p>Я, як і кожен депутат-мажоритарник, кожного дня знаходимося в тісній комунікації з нашими виборцями. Сьогодні з цієї трибуни я би хотів сказати про проблему, з якою стикаються практично усі райони країни з ситуацією з закладами охорони здоров'я, що, зокрема, є і на моїй рідній Дубенщині.</p>
<p>Я хочу сьогодні звернутися до пана Прем'єр-міністра Дениса Анатолійовича Шмигаля і особливо до міністра охорони здоров'я пана Степанова з проблемою, яка стосується 170-тисячного новоутвореного Дубенського району.</p>
<p>В центрі району в місті Дубно знаходиться центральна районна лікарня, яка розпорядженням Кабінету Міністрів від 15 січня 20-го року внесена до переліку опорних закладів охорони здоров'я. А 7 травня 20-го року лікарня визначена закладом для госпіталізації пацієнтів з гострою респіраторною хворобою COVID-19 першої хвилі. На сьогодні в лікарні розгорнуто 180 ліжко-місць на надання стаціонарної медичної допомоги хворим на COVID. Впродовж 2020 року в закладах проліковано більше 11,5 тисяч хворих, в тому числі і 1141 пацієнт, хворий на COVID. Цього року вже 853 пацієнти пройшли стаціонарне лікування, з яких 205 хворих на COVID. При цьому лікарня практично не отримує підтримки від Міністерства охорони здоров'я на покращення матеріально-технічної бази, а оновлюється виключно за рахунок власних коштів та коштів місцевих бюджетів, на які і так лягло непосильне навантаження, зокрема і з хворобою COVID.</p>
<p>Не виключенням стало і фінансування по програмі так званої реконструкції приймальних відділень, яке не вдалося реалізувати, оскільки кошти в розмірі 1,5 мільйона надійшли в кінці року, і роботи не можна було виконати з огляду на стислі терміни. При цьому проект та експертиза проекту була розроблена за кошти місцевої громади, зокрема громади міста Дубно.</p>
<p>З огляду на це та зважаючи на велике навантаження на лікарню, враховуючи ключову роль закладу в боротьбі з пандемією на Дубенщині, прошу виділення коштів на підтримку матеріально-технічної бази (звертаюся з таким зверненням до пана Прем'єр-міністра і міністра охорони здоров'я) та реконструкцію відновленої конструкції приймального відділення.</p>
<p>Дякую.</p>
<p align=center></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:10:48</p>
<p>ГОЛОВУЮЧИЙ. Слово надається народному депутату Брагару Євгену Вадимовичу, фракція політичної партії "Слуга народу".</p>
<p></p>
<p>10:10:59</p>
<p>БРАГАР Є.В.</p>
<p>Передаю слово Чорноморову.</p>
<p></p>
<p>ГОЛОВУЮЧИЙ. Чорноморов, будь ласка.</p>
<p></p>
<p>10:11:10</p>
<p>ЧОРНОМОРОВ А.О.</p>
<p>Дякую, головуючий.</p>
<p>Доброго ранку, шановні народні депутати, доброго ранку, народ України! Звертаюся до пана Прем'єр-міністра.</p>
<p>Шановний Денисе Анатолійовичу, коли вже ви почнете виконувати свої зобов'язання перед людьми? Люди вже втомилися, втомилися від вашої бездіяльності стосовно проблеми, яка навколо 30-кілометрової зони, а саме зони ризику, це зона, яка навколо чотирьох атомних електростанцій. 880 тисяч людей на сьогоднішній день втратили 30-відсоткову знижку електроенергії. Це чотири області, яких я вам вже нагадувати не буду. І ви знаєте, що ці люди вже не знають, як відстоювати свої права цивілізованим шляхом, окрім як йти і перекривати дороги. Що, я вважаю, якщо є у нас моменти до вирішення цього питання більш цивілізовано, ми повинні йти до них. І в них в думках зараз лише одне, те, що вони отримують з телебачення. Це те, що ці 880 тисяч, це 2 відсотки населення України, компенсують ті борги, які зараз нависли над "Центренерго" та "Енергоатомом". Ви побираєте з кишень людей.</p>
<p>І ви знаєте, Денисе Анатолійовичу, наступне, колись ви мені сказали слідуючі слова: "А ці люди, що, якісь особливі?". А я вам скажу, що так. По-перше, вони особливі тому, що коли дивляться у вікно, вони не бачать ліс, море або гори, вони бачать червоного кольору енергоблоки. По-друге, ці люди особливі тому, що коли ви прийдете до них погоджувати продовження енергоефективності та діяльності експлуатації енергоблоків, вони повинні дати вам згоду. А вони вам знаєте, що передають: ми вам гарбуза дамо.</p>
<p>І, по-третє, Президент України доручив вам добудувати третій, четвертий енергоблоки Хмельницької атомної електростанції. І ви знаєте, що ви повинні будете погоджувати саме з 30-кілометровою зоною, людьми, живучими в спостереження, ці питання. І наразі у них стоїть запитання: чи треба вам дати на це згоду? Тому що згода може бути лише у ваших думках, і не бачити вам її, як своїх вух.</p>
<p>Тому вже міжфракційним об'єднанням "За атомну енергетику" було подано вам варіанти вирішення цієї проблеми – закон, який продовжує компенсацію 30-відсоткової знижки на електроенергію.</p>
<p>Тому я звертаюся до вас, виконуючий обов'язки міністра енергетики пан Вітренко, до вас, пане Прем'єр-міністр. Будь ласка, у вас є не так багато часу для вирішення негайної соціальної проблеми для людей, живучих в цих чотирьох областях.</p>
<p>Дуже дякую. Чорноморов Артем, 131 округ.</p>
<p></p>
<p>ГОЛОВУЮЧИЙ. Слово надається народному депутату Сухову Олександру Сергійовичу, депутатська група "Довіра".</p>
<p>Шахов Сергій, будь ласка.</p>
<p></p>
<p>10:14:22</p>
<p>ШАХОВ С.В.</p>
<p>Сергій Шахов, Луганщина, депутатська група "Довіра". Шановні колеги, в Україні сьогодні вирує чума ХХ століття, ХХІ століття, з переходом звідти. Скажіть, будь ласка, помирають люди, епідемія, безробіття, голод, холод, сьогодні під стінами Міністерства енергетики вже стоять шахтарі. Хто буде відповідати перед сім'ями, які сьогодні голодують, шахтарськими сім'ями, які досі не отримали заробітної плати? І ще одна навала на ці сім'ї: директори шахт змусили шахтарів написати заяви на безоплатну відпустку. Що це, скажіть, таке за знущання над людьми, над простим роботягою, в кінці кінців, може хто-небудь пояснити?</p>
<p>Я звертаюся від всіх шахтарів сходу, заходу до Президента України, бо тільки він сьогодні може втрутитися в цю ситуацію, вирішити цю проблему. Чому не сплачується зарплата робочим? Чому сьогодні матір, яка бере платіжку в руки за електроенергію, її б'є током? Чому люди сьогодні не можуть сплачувати тарифи? Чому сьогодні люди бідкуються, не можуть получити безкоштовну вакцину? Чому сьогодні бідкуються, помираючи в лікарнях без ліків? Чому сьогодні люди страждають в нашій державі? Україна входить до п'ятірки найбагатших держав світу за корисними копалинами, в п'ятірку – чому така багата країна і такі бідні люди? Пояснюю, тому що є не запобіжник влади, а крадії у владі, саме там, в Кабінеті Міністрів.</p>
<p>І сьогодні підніміть руку в цій залі, шановні колеги, хто з вас піднімав тарифи? Я відповім, з вас ніхто їх не піднімав. Так чому всі мовчать, що піднімають тарифи, що сьогодні біда в нашій державі? Чому сьогодні ратиці чиновників через комітети залазять в Пенсійний фонд і вимагають 2,5 мільярда гривень, знаєте, на що? На сплату тим людям, які не отримали лікарняні, з Пенсійного фонду. Двадцять сім прем'єр-міністрів помінялося і всі свої ратиці сують в Пенсійний фонд.</p>
<p>Чому в Європі є срібна економіка, люди подорожують, а в нас пенсіонери гинуть і примерзають до своїх ліжок взимку, бо прикручують батареї. Люди сьогодні бояться вже дивитися в цю бумажку, папірець, в ці платіжки. До яких пір це буде відбуватися? Мене запитують про сховище газу, ви говорили 33 мільйони кубів газу залежів поставити, весною закуповуєте, взимку продавайте в 3 рази дорожче і годуйте безкоштовно людей, давайте безкоштовний газ…</p>
<p></p>
<p>ГОЛОВУЮЧИЙ. Будь ласка, замість Бойка Нестор Іванович Шуфрич, будь ласка.</p>
<p></p>
<p>10:17:45</p>
<p>ШУФРИЧ Н.І.</p>
<p>Дякую. Шановний головуючий! 81 мільярд, а вже навіть і більше, борги сьогодні за комунальні послуги. Що це означає, давайте будемо говорити відверто, що сплатити платіжки люди не в змозі. На фоні підняття тарифів зменшуються обсяги субсидій. А якщо не платиш, то людей лякають, мабуть, найболіснішим, що в них заберуть квартиру, що вони будуть користувачами у власній квартирі. Да совести у вас нет! Пугать людей тем, что заберете последнее – квартиру!</p>
<p>Тому сьогодні ми вимагаємо провести позачергове засідання і обговорити тарифну політику в нашій країні, щоб тарифи були такі, на які люди заслуговують. Український газ власного видобутку, на який держава витрачає кошти, віддати людям. І є численні законопроекти – і від Бойка, і від Тимошенко, і від інших наших колег.</p>
<p>Давайте будемо думати про людей, а не тільки називатися їх слугами. Тому що в нас, на жаль, COVID уже в усьому. До сьогоднішнього дня не знаємо, на яких умовах, за скільки купили той Covishield. Я зараз не буду говорити про його якість. Я бажаю здоров'я головному санлікарю Ляшку України, він нам потрібен здоровий. Співчуваємо. Але хай пояснить, що то за вакцина, ефективність якої 60 відсотків, і що робити тим людям, які після вакцинації попадуть в інші 40 відсотків? До речі, він теж захворів після вакцинації, але хай одужує і повертається.</p>
<p>Вважаю, що сьогодні в умовах, коли люди мають знати правду, знати, що їх чекає, закривати рота журналістам в абсолютно незаконний, спотворений спосіб, не через суди, як це передбачено законом, куди треба докази нести, а призначивши нас терористами. Саме призначивши, тому що жодного доказу вже другий місяць ми не бачимо щодо якоїсь там терористичної діяльності. А канали закриті саме з цього приводу, і за це хтось буде відповідати. Якщо не сьогодні, то точно завтра, і приклади тому є.</p>
<p>Я згадую слова Президента Зеленського щодо Порошенка: "Я – ваш вирок". Володимир Олександрович, у мене таке враження, що Порошенко буде вироком вам і, на жаль, дуже скоро. Тому думайте про людей, а не тільки називайтесь їх слугами.</p>
<p>Дякую за увагу.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:20:51</p>
<p>ГОЛОВУЮЧИЙ. Умєров Рустем Енверович.</p>
<p>Лозинський роман Михайлович.</p>
<p></p>
<p>10:21:01</p>
<p>ЛОЗИНСЬКИЙ Р.М.</p>
<p>Роман Лозинський, фракція "Голос". Шановні українці! Сьогодні я хотів би спитатися кожного з вас. Чи відчуваєте ви себе в безпеці? Чи відчуваєте ви, що якщо раптом з вами чи з вашими близькими станеться якась біда, ви зможете себе захистити і добитися справедливості? І поки ви думаєте над відповіддю на це питання, я би хотів навести страшні цифри з опитувань, які у відкритих джерелах.</p>
<p>За рік 44 відсотки українців втратили почуття безпеки. Судам зараз довіряє лише менше, ніж 2 відсотки українців. І це вирок, це вирок судовій та це вирок правоохоронній системі.</p>
<p>Якщо ви під покровом Авакова, звісно, ви почуваєте себе в безпеці. Якщо ви отримали благословення Венедіктової, звісно, справедливість на вашій стороні. Але якщо ви критикуєте чинну владу, якщо ви критикуєте Авакова чи Венедіктову, за вами одразу починається переслідування. І я хочу нагадати усім і кожному, що сьогодні заручниками системи, заручниками антиправової і антилюдської держави залишається і Андрій Антоненко, і Сергій Стерненко, і сотні інших українців, які є сьогодні політичними в'язнями. Їх утримання в СІЗО сьогодні є абсолютно незаконним, і я поясню чому. <a name=Temp></a>Вирок, який хочуть "пришити" як Андрію Антоненко, так і Сергію Стерненку, автоматично зупинено подачу в апеляцію. Але суддям наплювати. Судді утримують незаконно і позбавляють їх волі до сьогоднішнього дня.</p>
<p>20 березня Сергію Стерненку виповниться 26 років. І якщо нічого не зміниться, їх він зустріне за гратами.</p>
<p>Я хочу сьогодні звернутися до Президента України. Володимир Олександрович Зеленський, ви – гарант Конституції і гарант прав людини. Ви гарантуєте те, що будете боротися з незаконними рішеннями судів чи з незаконними діями окремих перевертнів в мантіях. Ви маєте включатися в такі справи.</p>
<p>Справа Сергія Стерненка, справа Андрія Антоненка – це справа кожного з нас. Тому я закликаю всіх українців прийти на мирну акцію 20 березня під Офіс Президента в суботу о 20:00… о 19:00, аби кожен з нас проявив свою позицію в боротьбі за справедливість. Боротьба триває.</p>
<p></p>
<p>ГОЛОВУЮЧИЙ. Припутень Дмитро Сергійович.</p>
<p>Фролов Павло Валерійович.</p>
<p></p>
<p>10:24:15</p>
<p>ФРОЛОВ П.В.</p>
<p>Шановні українці! Вчора ви стали жертвами поправочного терору. Кожна гривня, сплачена вами на роботу парламенту, була витрачена неефективно.</p>
<p>Представники "Батьківщини" та ОПЗЖ знову заблокували роботу парламенту поправочним спамом. Політичні сили, які фактично десятиліттями кришували "сірі" та "чорні" земельні схеми, які з Держкомзему та Держземагентства робили інструмент власного збагачення, сьогодні не дають передати місцевим громадам повноваження розпоряджатися 10 мільйонами гектарів державних земель за межами населених пунктів. Не дають спростити бюрократичні процедури землеустрою та скасувати штучні обмеження для населення та бізнесу у веденні господарської діяльності на землі. Не дають забрати в Держгеокадастру невластиві функції виділення ділянок та перетворити його з установи топ-корупції на європейську інституцію з обліку та відображення земель України.</p>
<p>Вчора за 2,5 години ми пройшли лише 5 відсотків від 3,5 тисяч поправок до проекту 2194. За Регламентом ми маємо всього 13 робочих годин впродовж пленарного тижня. З такими темпами розгляду ми, і враховуючи календарний план сесії, на остаточне голосування в цілому по цьому проекту ми виходимо тільки в травні. Інший важливій проект про земельні аукціони ми можемо розглянути лише на початку червня. До цього проекту теж понад 800 поправок надійшло.</p>
<p>Колеги, це не називається парламентаризмом, це не про спробу переконати колег у правильності чи більшій ефективності тієї чи іншої норми закону. Це повернення до "поправочного терору", шантажу та парламентської обструкції. І на огульний неконструктив, прокручування тих самих пластинок, які ми вже чули рік тому, під час прийняття земельної реформи має бути жорстка відповідь від монобільшості.</p>
<p>Тому не потрібно зараз влаштовувати перемовини або планувати проведення першочергових сесій для прийняття важливих законопроектів. Ми не маємо права перед своїми виборцями чекати кілька місяців і спостерігати за цим беспределом по блокуванню парламенту.</p>
<p>Якщо колеги не повернуть у парламент здоровий глузд, ми у повній відповідності з Регламентом сьогодні або завтра можемо проголосувати за продовження пленарного засідання до завершення розгляду цього питання або зібрати підписи для включення цього питання до порядку позачергової сесії. Марафон – так марафон. Впевнений, що монобільшість витримає випробування цілодобовою роботою парламенту.</p>
<p>І останнє. Давайте вдосконалимо особливу процедуру розгляду законопроектів у другому читанні. Ще у минулому році ми прийняли за основу проект, який передбачає, щоб спецпроцедура, це п'ять поправок від кожної фракції.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:27:27</p>
<p>ГОЛОВУЮЧИЙ. Дві фракції просять право на репліку, у зв'язку з згадуванням їх. "Батьківщина" і ОПЗЖ. Хто буде виступати?</p>
<p>Тимошенко від "Батьківщини", а від ОПЗЖ буде Нестор Іванович, я зрозумів.</p>
<p>Будь ласка, Юлія Володимирівна – одна хвилина і потім Нестор Іванович – одна хвилина.</p>
<p></p>
<p>10:27:52</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Шановні громадяни України! Зараз у парламенті йде шабаш по продавлюванню Закону про продаж сільськогосподарської землі іноземцям без контролю держави. Знімається контроль, по суті, за використанням сільськогосподарської землі, дається право розпродавати особливо цінні землі, дається право знімати верхній шар землі чорноземів і все інше. І це вони називають законотворчою діяльністю!</p>
<p>Ми намагаємося поправками залишити за державою Україна, за українською нацією право володіти українською сільськогосподарською землею. І зараз правляча фракція запропоновувала взагалі і від поправок відмовитися для того, щоб вже в тиші, по суті, забрати в українців найбільше багатство – землю. Їх в залі зараз сидить сто людей, і вони намагаються управляти країною.</p>
<p></p>
<p>10:29:07</p>
<p>ГОЛОВУЮЧИЙ. Нестор Іванович, будь ласка. Одна хвилина, репліка.</p>
<p></p>
<p>10:29:11</p>
<p>ШУФРИЧ Н.І.</p>
<p>Слышите, "слуги", я рекомендую вопрос и слово "терроризм" поправочный, особенно от членов регламентного комитета, забыть в этом зале навсегда! Доказательства – і в суд ідіть. <i>(Шум у залі)</i></p>
<p>Вибачте, з такими членами регламентного комітету я буду розмовляти на тій мові, яку ви сприймаєте, яку ви чуєте, тому що українську ви вже не чуєте. Що ви собі дозволяєте?! Є Регламент, є права народних депутатів. Так збирайте РНБО і тут, давайте карайте прямо тільки за те, що ми є депутатами, що робимо роботу, захищаємо людей, захищаємо землю від вашого дерибану!</p>
<p>Тому раджу вам, схаменіться і зупиніться в этом беспределе! Дякую за увагу.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:30:16</p>
<p>ГОЛОВУЮЧИЙ. Савчук Оксана Василівна.</p>
<p><a name=_GoBack></a></p>
<p>10:30:32</p>
<p>САВЧУК О.В.</p>
<p>Оксана Савчук, 83 виборчий округ, Івано-Франківщина. Сьогодні я хочу підняти питання, що стосується кричуще кожної громади, це заборгованість виплати заробітної плати лікарям через пакети НСЗУ.</p>
<p>Всі ви знаєте, що в січні місяці тільки 50 відсотків від запланованого договору було направлено коштів на заробітні плати по "ковідному пакету". Тільки 50 відсотків у січні. У лютому 30 відсотків від суми договору вже виплатило НСЗУ, тим самим заборгованість склала 70 відсотків. І у березні надійшло тільки 20 відсотків від запланованих 100 відсотків "ковідного" фонду на лікарні.</p>
<p>Ми з вами сьогодні чудово розуміємо, що є тенденція така, що в квітні місяці вже ми дійдемо до 10 відсотків, а в травні це буде нуль. Як взагалі можна оперативно реагувати на проблеми коронавірусу, коли медикам заплатили одного місяця 50 відсотків, другого місяця 30, а в наступному місяці взагалі 20 відсотків від тої суми, яка має бути їм по праву. То кого ми сьогодні хочемо обманути? В першу чергу лікарів. Подивитися їм в очі і одною рукою говорити, як ми цінимо їхню працю, а другою рукою недодавати заробітну плату? Мені здається, що це є хамство вищої міри.</p>
<p>І це питання нам потрібно піднімати перед Прем'єр-міністром в першу чергу. Тому що Міністерство фінансів і НСЗУ повинні зробити максимум зусиль для того, щоби закрити січень, лютий і березень 100 відсотків від суми договору по "ковідному пакету".</p>
<p>Наступна справа. Це є освіта. Ви знаєте, що Міністерство фінансів заборонило казначейству реєструвати кредиторку. І з квітня місяця фактично виплата заробітної плати освітянам постане перед великим питанням. Наприклад, Івано-Франківськ буде мати борг 120 мільйонів. Натомість 100 мільйонів це буде йти по субвенції, а 20 мільйонів роблять все можливе, щоб перекласти на плечі місцевого самоврядування тим, що не буде реєструватися кредиторка в казначействі. І 20 мільйонів – це сім'ї, які зможуть не отримувати, це більше 10 тисяч людей, які не отримають заробітну плату на руки.</p>
<p>І третє питання. Це є підприємці, які зараз у "червоних" зонах закриті і розуміють, що сподіватися їм сьогодні немає на кого. Бо якщо ми не можемо забезпечити гарантовану оплату лікарям, то про що ми можемо говорити з цієї трибуни і про високі матерії. Давайте, будь ласка, рухатися так, як вимагає наша совість.</p>
<p>Дякую.</p>
<p></p>
<p>ГОЛОВУЮЧИЙ. Жупанин Андрій Вікторович.</p>
<p></p>
<p>10:33:45</p>
<p>ЖУПАНИН А.В.</p>
<p>Доброго ранку, шановні колеги! Ну, що ж сьогодні поговоримо про нову проблему на ринку виробництва електроенергії. Йдеться про діяльність з виробництва електроенергії комунальними теплоелектроцентралями. Отже, як ви знаєте, з 1 липня 2019 року в Україні діє сегмент ринку електричної енергії, а на ньому діє сегмент двосторонніх договорів. Є приватна генерація, яка продає вироблену електроенергію на власний розсуд контрагентами, яких вони визначають, та за цінами, за якими вони бажають. Однак, є державна генерація, яка діє прозоро і яка продає вироблену електроенергію на біржі за цінами, які встановлює по суті ринок.</p>
<p>Але закон чи-то навмисно, чи ні упустив ще одну форму власності виробника електричної енергії. І це стосується комунальних теплоелектроцентралей. Декілька фактів про теплоелектроцентралі.</p>
<p>Перше. Їхня загальна сукупна потужність дорівнює потужності кільком блокам атомних електростанцій.</p>
<p>Друге. Більшість із них перебуває у комунальній власності, тобто належать громадам, на яких вони розташовані.</p>
<p>І третє. Ці виробники реалізовують електроенергію без жодного контролю з боку громади.</p>
<p>На прикладі "Київобленерго" розглянемо, до чого це може призвести. Отже, станом на сьогодні борг "Київобленерго", "Київтеплоенерго" перед НАК "Нафтогазом України" складає майже 10 мільярдів гривень. Електроенергію вони реалізовують за цінами, нижче ринкової. І окрім цього, вони реалізовують цю електроенергію трейдерам, які потім перепродають її приватним і державним компаніям, і той залишок, маржа або прибутковість залишається не у комунального підприємства, а залишається фактично у приватних трейдерів. Ми вважаємо, що управління державною та комунальною власністю повинно бути прозорим та ефективним. Громадяни, а також мешканці території, де знаходяться ці підприємства, які, власне, є акціонерами цих підприємств, вони повинні знати, наскільки ефективно менеджмент управляє цими компаніями і наскільки ефективно реалізовуються і отримуються кошти від діяльності цих компаній.</p>
<p>Тому у нас пропозиція, я звертаюся до вас долучитися до цієї пропозиції, щодо реєстрації змін до законодавства, яке б урівняло діяльність державної генерації, тобто державних компаній, які виробляють електроенергію з комунальними теплоелектроцентралями. У зв'язку з цим ми очікуємо надходження, більше надходжень до місцевих бюджетів, що зможе сприяти розвитку територій. Ми виступаємо за прозору та ефективну діяльність як державних так і комунальних компаній. Тому прошу долучитися до цієї ініціативи.</p>
<p>Дякую за увагу.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:36:39</p>
<p>ГОЛОВУЮЧИЙ. Слово надається народному депутату Гузю Ігорю Володимировичу, "Партія "За майбутнє".</p>
<p></p>
<p>10:36:44</p>
<p>ГУЗЬ І.В.</p>
<p>Ігор Гузь, 19 виборчий округ, Волинь. Я хочу звернутися з цієї трибуни до міністра внутрішніх справ Арсена Авакова. Справа в тому, що я вже 3 роки прошу в Арсена Борисовича розглянути як виняток розміщення підрозділу патрульної поліції в місті Нововолинську. Це мій виборчий округ, це шахтарське місто. Місто, яке на Західній Україні, на превеликий жаль, займає чи не перше з місць з поширенням наркоманії, СНІДу, побутової злочинності і дуже багато інших проблем.</p>
<p>Я розумію, що є концепція поширення, власне, підрозділів патрульної поліції, і на Волині такі підрозділи розміщені в місті Луцьку, обласному центрі, і в місті Ковелі. Але я дуже би просив все-таки розглянути можливість сформувати якусь групу, яка би приїхала вивчила ситуацію. У нас є новий район Володимир-Волинський, і, власне, місто Нововолинськ категорично сьогодні потребує от, власне, підрозділу. Хай це буде 30-40 чоловік особового складу, хай це буде буквально декілька автомобілів. Міська влада новообрана міста Нововолинська, міський голова Борис Карпус, власне, готові максимально сприяти в пошуку приміщення, в виділенні додаткових коштів на паливо і на інші, так би мовити, видатки цього підрозділу. Але, ця потреба, вона є на часі тому я прошу, Арсен Борисович, розглянути таку можливість. Дати "цеу", аби буквально на наступному тижні якась комісія приїхала з МВС, Національної поліції, Патрульної поліції, спільна, вивчила цю ситуацію.</p>
<p>Будь ласка, залучіть мене, я готовий максимально там сприяти, що я можу, аби в місті Нововолинську все-таки з'явився підрозділ патрульної поліції. Я переконаний, що у виключних випадках, коли зашкалює побутова злочинність, коли є багато супутніх факторів, це можна як виключення все-таки змінити оцю свою концепцію поширення патрульної поліції і піти назустріч громадянам.</p>
<p>Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:39:01</p>
<p>ГОЛОВУЮЧИЙ. Дякую, шановні колеги, час вичерпаний. Переходимо до… повертаємось до розгляду питань порядку денного.</p>
<p>Колтунович Олександр Сергійович, 161 правка.</p>
<p></p>
<p>10:39:28</p>
<p>КОЛТУНОВИЧ О.С.</p>
<p>Дякую, вельмишановний пане Голово.</p>
<p>Я хотів би звернути увагу на те, що в даних поправках, і чому ми наполягаємо на цих поправках, є дуже важливі норми, які, наприклад, унеможливлюють в тому числі діяльність і розвиток місцевих громад. Тому що тут дуже багато було сказано уже з цієї тематики, і я хотів би привести звичайний приклад.</p>
<p>У 2018 році прийняття нової методики грошової оцінки призвело до того, що вартість якраз цієї грошової оцінки одного гектара землі зменшилась з 32 тисяч до 27, а в окремих регіонах це навіть 24 тисячі гривень. Ви маєте розуміти, що це відповідно відбулося і зменшення якраз надходжень до місцевих бюджетів. Тому відповідні норми вони якраз заслуговують уваги. Це перше.</p>
<p>Друге. Пане Голово, я звертаю вашу увагу, тут, виявляється, нас у тероризмі звинувачують. Я не буду звертатися до регламентного комітету, я буду відповідати так, як вважаю за потрібне. І коли мене звинувачують, і моїх колег у тероризмі, ми будемо теж відповідати належним чином. Тому що ви або доведіть це, або доводьте тоді це в судовому порядку.</p>
<p>Дякую.</p>
<p></p>
<p>ГОЛОВУЮЧИЙ. Готові голосувати? Ставлю на голосування 161 правку Колтуновича, комітетом не підтримана. Прошу визначатися та голосувати.</p>
<p></p>
<p>10:40:57</p>
<p>За-50</p>
<p>Рішення не прийнято.</p>
<p>Наступна правка, Колтунович, 162.</p>
<p></p>
<p>10:41:07</p>
<p>КОЛТУНОВИЧ О.С.</p>
<p>Дякую. Вельмишановний пане Голово, вчора тут приводили певну літературу, нам колега Ніколаєнко показував літературу, яку необхідно читати для того, щоб все-таки приймати правильні рішення. Я, за його прикладом, хотів би вам презентувати збірку Національного наукового центру "Інститут аграрної економіки" дана монографія називається "Селянське питання – від общинного землеволодіння до експансії агрохолдингів". Ось що відбувається на сьогоднішній день в Україні, експансія агрохолдингів, всі законодавчі ініціативи, вони направлені на посилення агрохолдингів, на формування монополії, посилення монополії і у нас жодним чином не відбувається та обіцяна демонополізація. Тому, на наш погляд, це виключне питання, яке потребує детального розгляду, і тому ми і надалі будемо продовжувати наполягати на наших поправках для того, щоб унеможливити експансію агрохолдингів і не довести зубожіння селян в Україні.</p>
<p>Дякую за увагу.</p>
<p></p>
<p>ГОЛОВУЮЧИЙ. Дякую.</p>
<p>162 правка Колтуновича комітетом відхилена. Прошу визначатися та голосувати.</p>
<p></p>
<p>10:42:28</p>
<p>За-54</p>
<p>Рішення не прийнято.</p>
<p>Наступна правка, Волошин, 163. Не наполягає.</p>
<p>Ні, Волошин, нема.</p>
<p>164-а, Шинкаренко. Не наполягає.</p>
<p>Власенко, 165-а. Ббудь ласка, включіть мікрофон.</p>
<p></p>
<p>10:42:52</p>
<p>ВЛАСЕНКО С.В.</p>
<p>Дякую, шановний пане Голово. Ви знаєте, я думаю, що перед тим, як когось звинувачувати в "спамочному тероризмі", треба припинити "законодавчий тероризм"…</p>
<p></p>
<p>ГОЛОВУЮЧИЙ. Мікрофон включіть.</p>
<p></p>
<p>10:43:10</p>
<p>ВЛАСЕНКО С.В.</p>
<p>Треба припинити "законодавчий тероризм", коли вся країна перебуває в заручниках у неконституційних, невіглаських, непрофесійних, грабіжницьких і корупційних законів. Яскравим прикладом таких є законопроект, який ми зараз розглядаємо.</p>
<p>Цим законопроектом українські фермери не лише позбавляються можливості на конкурентних засадах стати власниками української сільськогосподарської землі, а ще і руйнується система державного контролю за дотриманням екологічного і земельного законодавства. Коли повністю розбалансовується система функцій, система повноважень, які були в державі, які були у органів місцевого самоврядування різних рівнів, і коли взагалі знімається державний контроль за використанням будь-яких земель, в тому числі і земель сільськогосподарського призначення. Моя поправка саме про це. Прошу її підтримати.</p>
<p></p>
<p>ГОЛОВУЮЧИЙ. Колтунович Олександр Сергійович.</p>
<p>Вибачте, ставлю на голосування правку 165 Власенка. Комітетом не підтримана.</p>
<p>Прошу визначатись та голосувати.</p>
<p></p>
<p>10:44:42</p>
<p>За-63</p>
<p>Рішення не прийнято.</p>
<p>168 правка, Колтунович.</p>
<p>По фракціях покажіть.</p>
<p>Колтуновичу включіть.</p>
<p></p>
<p>10:44:56</p>
<p>КОЛТУНОВИЧ О.С.</p>
<p>Дякую. Шановний пане Голово, чому взагалі важливість така земельних законів в Україні? Тому що у нас на сьогоднішній день в приватній власності перебуває 31 мільйонів сільськогосподарських угідь. В державній власності більше 10 – 10,4, якщо бути точним, хоча це зараз цифра дещо зменшується. В комунальній – 25,5 тисяч гектарів, у колективній – 17,4. Однак на сьогоднішній день, якщо ми говоримо про ті землі, які знаходяться у державній комунальній власності, цей закон якраз вибиває там ряд моментів: те, що стосується особливо цінних земель, або земель там інших дослідних організацій і так далі.</p>
<p>Тому з цієї точки зору, на наш погляд, унеможливлення таких кроків, які забирають ці землі чи дають можливість змінювати їх цільове призначення, чи будь-що інше, вони якраз і повинні законодавчо унеможливити їх подальше відчуження. Тому ми і, власне, ідемо далі по поправках.</p>
<p>Дякую.</p>
<p></p>
<p>ГОЛОВУЮЧИЙ. 168 правка Колтуновича. Комітетом не підтримана.</p>
<p>Прошу визначатися та голосувати.</p>
<p></p>
<p>10:46:13</p>
<p>За-55</p>
<p>За – 155. Рішення не прийнято.</p>
<p>Наступна правка, Батенко, 169-а.</p>
<p></p>
<p>10:46:21</p>
<p>БАТЕНКО Т.І.</p>
<p>Шановні колеги, ми за парламентську роботу і за парламентську дискусію. І коли хтось із ваших колег говорить про "парламентський тероризм", то очевидно, це не парламентський термін, і тут не треба ним маніпулювати.</p>
<p>Я хочу сказати, що якщо ми забираємо у Держгеокадастру невластиві функції, а сьогодні Держгеокадастр фактично розбазарює землю, то ви маєте погодитися з даною правкою 169-ю, яка пропонує не виключати з повноважень сільських, селищних, міських рад та їх виконавчих органів координацію діяльності місцевих органів земельних ресурсів, а також не забирати здійснення контролю за використанням і охороною земель комунальної власності, додержанням земельного і екологічного законодавства. Тому що громади сьогодні несуть повну відповідальність за економічний і соціальний розвиток своїх територій.</p>
<p>Прошу колег підтримати дану поправку, 169-у. Дякую.</p>
<p></p>
<p>ГОЛОВУЮЧИЙ. Батенко Тарас Іванович, 169 правка. Комітетом не підтримана.</p>
<p>Прошу визначатися та голосувати.</p>
<p></p>
<p>10:47:37</p>
<p>За-80</p>
<p>Рішення не прийнято.</p>
<p>Правка номер 172, Колтунович.</p>
<p></p>
<p>10:47:46</p>
<p>КОЛТУНОВИЧ О.С.</p>
<p>Дякую, шановний пане Голово.</p>
<p>Щодо надходження коштів від продажу землі та зведеного бюджету України. Ми бачили динаміку, що у фактичних і порівняльних цінах ці цифри зменшились досить суттєво. Це перше.</p>
<p>Друге. Якщо ми говоримо про вартість земельної ділянки, яка буде на сьогоднішній день... яка буде з 1 липня 2021 року уже продаватися, також ті цифри, які називаються 2 тисячі доларів, вони також на сьогодні значно завищені. І за оцінками експертів, науковців з питань аграрної економіки вони якраз ці цифри називають там не більше тисячі, тисячі 200 доларів в середньому по країні.</p>
<p>Тому, на наш погляд, реалізовувати земельну реформу чи так звану земельну реформу в нинішніх умовах воно є недоцільно, недальновидно. Ну, і, чесно кажучи, говорити про економічний ефект від цього це неможливо.</p>
<p>Тому насамперед ми наполягаємо на тому, щоб влада насамперед готувала проекти, які стосуються зрошення, стимулювання переробної промисловості, тваринництва тощо, а не розпродавала українську землю.</p>
<p>Дякую і прошу підтримати поправку.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:48:51</p>
<p>ГОЛОВУЮЧИЙ. Дякую.</p>
<p>Ставлю на голосування 172 поправку народного депутата Колтуновича. Комітет пропонує відхилити. Прошу визначатися та голосувати.</p>
<p></p>
<p>10:49:10</p>
<p>За-58</p>
<p>Рішення не прийнято.</p>
<p>Наступна поправка 173, народний депутат Красов. Не наполягає.</p>
<p>Наступна поправка 174, Дубіль. Не наполягає...</p>
<p></p>
<p>10:49:32</p>
<p>ДУБІЛЬ В.О.</p>
<p>Валерій Дубіль, фракція "Батьківщина". Всіх вітаю з початком строго пасхального посту і хочу, щоб ми з вами хоча б в цей час задумалися і зробили добрі справи для українського народу. Давайте знімемо всі законопроекти, які стосуються розпродажу нашої української землі.</p>
<p>Позиція нашої політичної сили – захист українського народу, до всеукраїнського референдуму не розглядати взагалі законопроекти, які стосуються розпродажу української землі. Витримайте ті обіцянки, які ви обіцяли українському народу: спочатку референдум, а потім, якщо і продаж, то тільки українському народу, або державній агенції, яка буде продавати або давати в оренду українському народу.</p>
<p>В цьому проекті прибирається норма про особливо цінні землі (це землі під лісами, водоймами, національними парками, заповідниками), тобто повний розпродаж, чи дозволяється міняти призначення використання земель самому власнику, хто ці землі придбав.</p>
<p>Наша політична сила "Батьківщина" категорично проти цього. Прошу поставити поправку на підтримання. На голосування.</p>
<p></p>
<p>ГОЛОВУЮЧИЙ. Ставиться на голосування 174 поправка народного депутата Дубіля. Комітет пропонує відхилити. Прошу визначатися та голосувати.</p>
<p></p>
<p>10:50:59</p>
<p>За-74</p>
<p>Рішення не прийнято.</p>
<p>Наступна поправка 175. Івченко.</p>
<p></p>
<p>10:51:03</p>
<p>ІВЧЕНКО В.Є.</p>
<p>Вадим Івченко, "Батьківщина". Колеги, знаєте, коли чуєш з трибуни звинувачення опозиції, що вони подали правки, так скажіть, будь ласка, чи наші правки не покращують те законодавство, яке ви запропонували? Хіба не ви обіцяли зробити інвентаризацію? Ми своїми правками покращуємо цю історію. Хіба не ми говоримо про продаж прав оренди і можливість, щоби люди здавали державну землю в оренду? Наші правки про це говорять. Хіба не ми з вами говоримо, що потрібно безпосередньо внести все в кадастр, щоб не було у нас землі без хазяїна, які завтра будуть використовувати місцеві чиновники?</p>
<p>Колеги, а хіба не "Батьківщина" ще з 15-го року воює за те, щоб землі передали територіальним громадам? Саме ми такі правки і подаємо, це наше конституційне право. І нам взагалі дивно, коли нас звинувачують у тому, що ми робимо покращання закону. Ми не винні у тому, що…</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:52:16</p>
<p>ГОЛОВУЮЧИЙ. 175 правка народного депутата Івченка. Комітетом не підтримана. Прошу визначатися та голосувати.</p>
<p></p>
<p>10:52:33</p>
<p>За-64</p>
<p>За – 164. Рішення не прийнято.</p>
<p>176 правка, Івченко.</p>
<p></p>
<p>10:52:38</p>
<p>ІВЧЕНКО В.Є.</p>
<p>Івченко, "Батьківщина". Колеги, ще хочу сказати, ми ринок маємо відкривати для українського фермера, для українця і для людини, яка працює на землі. Цим законом ми робимо певну корпоратизацію українського фермерства. Ми на сьогоднішній день маємо чітко розуміти, що дві геополітичні такі країни стикаються на Україні, і ми маємо досить активно захищати національні інтереси. Земля має доставатися українському товаровиробнику і українському фермеру.</p>
<p>І нам досить важливо, колеги, щоб для початку була прийнята програма підтримки фермерства, щоб в Український фонд розвитку фермерських господарств були виділені кошти. А ви в бюджеті заклали нуль Українському фонду фермерства. А це означає, що фермери не отримують допомогу у купівлі землі. Нуль в Українському фонді фермерства на сьогоднішній день закладено в бюджеті. А "Батьківщина" пропонувала виділити кошти…</p>
<p></p>
<p>ГОЛОВУЮЧИЙ. 176 правка, Івченко. Комітетом не підтримана.</p>
<p>Прошу визначатись та голосувати.</p>
<p></p>
<p>10:54:08</p>
<p>За-63</p>
<p>Рішення не прийнято. Правка не врахована.</p>
<p>Наступна правка, Шкрум. Наполягає? Ні.</p>
<p>Лабунська.</p>
<p>Чорноморов, 179 правка.</p>
<p></p>
<p>10:54:25</p>
<p>ЧОРНОМОРОВ А.О.</p>
<p>Доброго ранку, шановні колеги! Дякую, шановний головуючий. Дивіться, слухаю дуже багато реплік стосовно цього законопроекту. Але всі забувають про саме головне.</p>
<p>По-перше, основна новела цього законопроекту, повторюю, це дерегуляція від геокадастру та передача земель всім громадам, які стануть потім в майбутньому комунальною власністю. Люди в громадах будуть розпоряджатися цими землями, зможуть здавати їх в оренду, розпоряджатися так, як вони хочуть, і саме головне – отримувати прибуток громади. І це є основа децентралізації, тим, що громади становляться незалежними і зможуть самі себе забезпечувати. І прошу вас всіх, долучайтеся до цього, тому що це і є основне. Ми людям обіцяли, що вони стануть самостійними на своїх місцях і будуть самі себе забезпечувати.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 179 поправку Чорноморова Артема Олеговича. Не наполягаєте.</p>
<p>181 правка, Кучер. Не наполягає.</p>
<p>188-а, Шуфрич. Не наполягає. Наполягаєте? Добре.</p>
<p></p>
<p>10:55:43</p>
<p>ШУФРИЧ Н.І.</p>
<p>Наполягаю. Дякую, шановний головуючий. Безумовно, наполягаю, особливо після того, як нас назвали "регламентними терористами". На РНБО нас називають "реальними терористами", в Раді – "регламентними терористами". Хочу нагадати, що свого часу, називаючи терористами своїх політичних опонентів, зародився фашизм в Європі. Тому схаменіться з цими назвами і призначенням на посади терористів!</p>
<p>І, шановний доповідач, учора мене питали, про яку Севастопольську міську раду я говорю, якого скликання. Так отвечу вам: про нашу украинскую и про наш украинский Севастополь!</p>
<p>Тому, будь ласка, якщо розбазарюєте землю іноземцям, то хоч тримайте "морду лица", как говорил Кравчук.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>10:56:51</p>
<p>ГОЛОВУЮЧИЙ. Ставлю на голосування 188 поправку народного депутата Шуфрича. Комітет пропонує відхилити. Прошу визначатись та голосувати.</p>
<p></p>
<p>10:57:13</p>
<p>За-47</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>10:57:18</p>
<p>ГОЛОВУЮЧИЙ. Рішення не прийнято.</p>
<p>Наступна правка, Бондаренко. Не наполягає.</p>
<p>Столар. Не наполягає.</p>
<p>Нестор Іванович, там вашої нема більше.</p>
<p>Лукашев. Не наполягає.</p>
<p>Наливайченко. 192-а.</p>
<p></p>
<p>10:57:36</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Я наполягаю на цій поправці.</p>
<p>І, шановні громадяни України, фракція "Батьківщина" наголошує на головному. Це земля не просто ваша. На цій землі вкрали у вас спочатку право розпоряджатися. Друге, землі навколо кожного села, кожного міста, починаючи від Закарпаття і закінчуючи сходом України, подивіться, скільки зіпсованої землі, скільки деградованої. Як ми наполягаємо, спочатку має бути відновлена земля, відшкодована об'єднаним територіальним громадам і тільки після цього ставити питання про якийсь ринок землі.</p>
<p>Фракція "Батьківщина" наполягає, що ви, люди, маєте володіти землею. Влада має відшкодувати збитки. Після цього всенародний референдум про землю. І тільки після цього розгляд у Верховній Раді.</p>
<p>Я наполягаю на правці і прошу поставити на голосування.</p>
<p></p>
<p>ГОЛОВУЮЧИЙ. 192 правка, Наливайченко. Комітетом не підтримана. Прошу визначатись та голосувати.</p>
<p></p>
<p>10:58:57</p>
<p>За-60</p>
<p>Рішення не прийнято.</p>
<p>Лукашев. І Павленко. Павленко.</p>
<p></p>
<p>10:59:05</p>
<p>ПАВЛЕНКО Ю.О.</p>
<p>Шановний пане Голово…</p>
<p></p>
<p>ГОЛОВУЮЧИЙ. Вибачте, правка номер 193.</p>
<p></p>
<p>10:59:13</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, моя правка стосується удосконалення того проекту закону, який ми сьогодні розглядаємо. Так як нагадаю, на жаль, в цьому законі є дуже багато неузгодженостей як з Конституцією, так і з іншим законодавством.</p>
<p>Крім того, хочу нагадати, що цим законом скасовуються вимоги щодо цільового використання земель сільськогосподарського призначення, скасовується заборона передачі таких земель у власність іноземців, виключається поняття "особливо цінні землі". І, власне, значна частина моїх поправок якраз і направлена на те, щоб захистити українського селянина, захистити особливо цінні родючі українські землі. Прошу поставити на голосування.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:00:12</p>
<p>ГОЛОВУЮЧИЙ. Ставлю на голосування 193 поправку народних депутатів Лукашева, Павленка. Комітет пропонує відхилити. Прошу визначатися та голосувати.</p>
<p></p>
<p>11:00:29</p>
<p>За-53</p>
<p>Рішення не прийнято.</p>
<p></p>
<p>ГОЛОВУЮЧИЙ. Наступна правка – правка Батенка, 194-а.</p>
<p></p>
<p>11:00:40</p>
<p>БАТЕНКО Т.І.</p>
<p>Я б хотів, щоб мою поправку прокоментував голова комітету. Йдеться про що? У нас до сьогоднішнього дня відбувається безконтрольне видобування піску і гравію, фактично в кожній області, особливо в моїй рідній Львівщині, на Стрийщині, Миколаївщині, Сколівщині і так далі. Ніхто не несе жодної відповідальності. Даним законопроектом ми вносимо зміни, де з повноважень центрального органу виконавчої влади ми забираємо здійснення державного контролю щодо ведення будівельних, днопоглиблювальних, видобування піску і гравію, прокладення кабелів, трубопроводів, комунікацій і так далі. Цей законопроект нам не пропонує іншого органу контролю за цими діями. Фактично це призведе... Чи призведе це до значного погіршення навколишнього середовища, в першу чергу річок, озер, ставків і так далі?</p>
<p>Прошу голову комітету прокоментувати дану правку, а Голову парламенту поставити її на голосування.</p>
<p>Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:01:33</p>
<p>ГОЛОВУЮЧИЙ. 194 правка Батенка комітетом не підтримана. Прошу визначатися та голосувати.</p>
<p></p>
<p>11:01:57</p>
<p>За-83</p>
<p>Рішення не прийнято.</p>
<p>195 правка, Волошин.</p>
<p></p>
<p>11:02:05</p>
<p>ВОЛОШИН О.А.</p>
<p>Шановні колеги, я із здивуванням сьогодні зранку побачив у засобах масової інформації заяву одного з депутатів більшості про те, що, виявляється, тим, що опозиція наполягає на своїх правках до цього земельного закону, виявляється, зривається зниження комунальних тарифів. Мені цікаво, хтось в цьому залі бачив в порядку денному на цей тиждень якийсь законопроект, який стосується зниження комунальних тарифів? Це перше.</p>
<p>Друге. Ну, невже хтось вважає, що люди такі ідіоти, не розуміють, що комунальні тарифи – це питання уряду і національних регуляторів. І якщо б уряд хотів і влада цього хотіла, вони б їх знизили вже давним-давно, і для цього навіть непотрібно жодного рішення Верховної Ради.</p>
<p>Тому, будь ласка, шановні колеги, особливо дивно, що це я почув від депутата, до якого, в принципі, ставлюся з повагою. Ну, давайте не маніпулювати. Які комунальні тарифи і при чому тут цей Земельний кодекс? Тобто це абсолютно різні питання, ми будемо дійсно далі наполягати на своїх правках.</p>
<p>Прошу поставити підряд там декілька моїх правок всі на голосування вже без коментаря. Дякую.</p>
<p></p>
<p>ГОЛОВУЮЧИЙ. 195 правка. Можемо одразу декілька поставити на голосування, да?</p>
<p>195 правку ставлю на голосування. Прошу визначатись та голосувати.</p>
<p></p>
<p>11:03:31</p>
<p>За-51</p>
<p>Рішення не прийнято.</p>
<p>196 правка Волошина. Комітетом не підтримана. Прошу визначатись та голосувати.</p>
<p></p>
<p>11:03:52</p>
<p>За-50</p>
<p>Рішення не прийнято.</p>
<p>197 правка Волошина. Комітетом не підтримана. Прошу визначатись та голосувати.</p>
<p></p>
<p>11:04:21</p>
<p>За-47</p>
<p>Рішення не прийнято.</p>
<p>198 правка Волошина. Прошу визначатись та голосувати.</p>
<p></p>
<p>11:04:48</p>
<p>За-52</p>
<p>Рішення не прийнято.</p>
<p>199 правка, Тимошенко.</p>
<p></p>
<p>11:04:56</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Я хочу звернутися зараз до українців. Зараз в парламенті проштовхується, протягується законопроект про розпродаж сільськогосподарської землі. В цьому законопроекті передбачаються недопустимі речі.</p>
<p>Перше. Знімається повністю контроль держави за поводженням з сільськогосподарською землею.</p>
<p>Друге. Земля буде надаватися в володіння іноземним банкам. Допускається продаж особливо цінних земель: лісів, водойм, чорноземів заповідників – все знімається. Допускається зняття одного метру ґрунту, шару верхнього землі, коли це в кодексі заборонялося. А крім того, повністю знищується і зачищається фермерство. Навіть ті 50 гектарів нещасні, які видавалися фермерам, тепер будуть у них забирати і вимагати за це гроші.</p>
<p>Я прошу українців, передайте однин одному цю інформацію.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:06:09</p>
<p>СОЛЬСЬКИЙ М.Т.</p>
<p>Сьогодні часто згадується питання контролю, і зараз у виступі Юлії Володимирівни і, пане Тарасе, у вас, насправді з питанням контролю питання немає, я поясню чому.</p>
<p>Функції державного контролю в частині, що залишені кадастру – це контроль за дотриманням порядку набуття прав на землю, зняття родючого шару ґрунту, відшкодування втрат сільськогосподарського і лісогосподарського виробництва, проведення рекультивації тощо. ОТГ дається два повноваження – це самовільне захоплення і нецільове використання. Екоінспекція і екологічний контроль залишаються. Надається ОТГ це повноваження, очевидно вони як власник найбільш зацікавлені в цих двох важливих функціях по контролю.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги, по-перше, в нас не одна Юлія Володимирівна в залі. Це раз. Прізвище названо не було. По-перше, це звертаються до колеги. Ну, колеги, давайте не займатися… Зараз будуть правки, будете далі виступати.</p>
<p>199 правка. Ставлю її на голосування. Будь ласка, прошу визначатись та голосувати.</p>
<p></p>
<p>11:07:28</p>
<p>За-63</p>
<p>Рішення не прийнято. 199 правка не підтримана.</p>
<p>Богданець. Не наполягає.</p>
<p>Торохтій. Не наполягає.</p>
<p>Заблоцький. Не наполягає.</p>
<p>Німченко.</p>
<p>Шуфрич, 207 правка.</p>
<p></p>
<p>11:07:54</p>
<p>ШУФРИЧ Н.І.</p>
<p>Дякую. Шановний головуючий, у мене зараз буде три поправки підряд, і я прошу всі три дати мені виступити.</p>
<p>Пане головуючий, пане Руслане. Пане Руслане, було пропущено дві поправки 184 та 188, тому я після цієї поправки прошу повернутися до них. Я наполягав на виступі.</p>
<p>Шановні колеги, я є одним із ваших колег, який голосував за Земельний кодекс. Земельний кодекс сьогодні передбачає захист прав наших громадян, конституційних прав на використання і володіння землею, щоб її не вкрали, не розбазарили під різними приводами. Саме тому ми зараз настоюємо на тому, щоб ті норми діючого Земельного кодексу, які захищають права наших громадян, збереглися в новій редакції. Якщо цього не буде, то сотні тисяч наших громадян фактично залишаться без своїх паїв.</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 207 правку, комітетом не підтримана. Прошу визначатися та голосувати.</p>
<p></p>
<p>11:09:21</p>
<p>За-48</p>
<p>Рішення не прийнято.</p>
<p>Тимошенко, репліка.</p>
<p></p>
<p>11:09:29</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Я хочу зараз заперечити проти того, що розповідають про цей закон, про розпродаж землі, як би то цей закон – це передача землі громадам, це використання сільськогосподарської землі в інтересах громад і людей. Це все великий обман. Для того, щоб цей обман спростувати, відкрийте закон і прочитайте. У української нації забирають українську абсолютно родючу землю, яка може дати нам мільйони робочих місць, продовольчу безпеку забезпечити, органічну продукцію, дати нам сотні мільярдів євро доходів. Тепер після того, як цей закон буде прийнятий, українська земля буде приносити прибутки глобальній і вітчизняній олігархії. А наші фермери, селяни, одноосібники – всі, хто міг заробляти на цьому копійку і приносити Україні доходи, викреслюються з життя. Не голосуйте за цей закон!</p>
<p></p>
<p>ГОЛОВУЮЧИЙ. 207 правка, Шуфрич теж. Нестор Іванович, не наполягаєте?</p>
<p></p>
<p>11:10:45</p>
<p>ШУФРИЧ Н.І.</p>
<p>Я наполягаю, так. Шановний пане Голово, на жаль, було пропущено дві мої поправки 184 і 188. Я піднімав руку, я хочу зараз зачитати поправку, але вона є дуже довгою, тому прошу дати мені можливість її дочитати до кінця. Вона покаже, за що ми б'ємося, зберігаючи діючий Земельний кодекс.</p>
<p>"Повноваження центрального органу виконавчої влади, що реалізує державну політику і здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів у галузі – увага! – земельних відносин до компетенції центрального органу виконавчої влади, що реалізує державну політику і здійснення державного нагляду (контролю) у сфері охорони навколишнього природного середовища, раціонального використання, відтворення і охорони природних ресурсів в галузі…".</p>
<p></p>
<p>ГОЛОВУЮЧИЙ. Нестор Іванович – ні. Ставлю на голосування 208 правку Шуфрича. Комітетом не підтримана.</p>
<p>Прошу визначатись та голосувати.</p>
<p></p>
<p>11:12:20</p>
<p>За-47</p>
<p>Рішення не прийнято.</p>
<p>209 правка.</p>
<p></p>
<p>11:12:25</p>
<p>ШУФРИЧ Н.І.</p>
<p>До повноважень органу центральної влади, про який я говорив, належить – увага! – здійснення державного контролю за додержанням органами виконавчої влади та органами місцевого самоврядування, підприємствами, установами, організаціями всіх форм власності, громадянами України – далі, увага! – іноземцями та особами без громадянства, а також іноземними юридичними особами вимог законодавства про використання та охорону земель.</p>
<p>Скажіть, будь ласка, як можна проти цього голосувати? Ну, поясніть мені! Я був серед тих народних депутатів, які з боєм голосували цей Земельний кодекс, рознести всю Верховну Раду! Це не в таких комфортних умовах, як зараз, коли ви тільки слухаєте правду і чхаєте на неї, вибачте!</p>
<p>Ми боремося за права людей, за те, щоб не розграбували їхні землі.</p>
<p>Дякую.</p>
<p></p>
<p>ГОЛОВУЮЧИЙ. 209 правка. Комітетом не підтримана. Ставлю її на голосування.</p>
<p>Прошу визначатися та голосувати.</p>
<p></p>
<p>11:13:50</p>
<p>За-48</p>
<p>Рішення не прийнято.</p>
<p>Кабаченко, 211-а.</p>
<p></p>
<p>11:13:57</p>
<p>КАБАЧЕНКО В.В.</p>
<p>Кабаченко Володимир, фракція "Батьківщина". Колеги, ще раз: "законодавчий тероризм" – це коли монобільшість змушує всю країну жити їх власними приватними інтересами, намагаючись пропхати закон, який абсолютно ніхто не очікує серед українців.</p>
<p>А інший прояв "законодавчого тероризму" – це коли "Батьківщина" і опозиційні фракції подають, реєструють 40 законопроектів для включення до порядку денного п'ятої сесії, а ви включаєте лише один. Оце і є прямий прояв "законодавчого тероризму".</p>
<p>І тому якщо ви не будете терористами, то ми будемо абсолютно всі комплексно виконувати свою роботу.</p>
<p>А тепер повертаючись до моєї правки. Ви знову ж таки прибираєте ще одну надважливу функцію профільного міністерства і передаєте цю функцію Держкомзему. Чи не здається вам, що створення нового земельного монстру не відповідає реаліям сьогоднішньої України?</p>
<p>Дякую.</p>
<p></p>
<p>ГОЛОВУЮЧИЙ. 211-а правка Кабаченка.</p>
<p>Ставлю на голосування, прошу визначатися та голосувати.</p>
<p></p>
<p>11:15:22</p>
<p>За-56</p>
<p>Рішення не прийнято.</p>
<p>212 правка, Івченко.</p>
<p></p>
<p>11:15:31</p>
<p>ІВЧЕНКО В.Є.</p>
<p>Вадим Івченко, "Батьківщина". Шановні колеги, тут важливо, як цей закон далі буде працювати в громадах. "Батьківщина" за те, щоб передати землі територіальним громадам. Але де-юре це буде передано, а де-факто громади розпоряджатися цими землями не будуть. Я вже казав, що 55 відсотків землі знаходиться в оренді, ще 25 відсотків знаходиться в оренді до 15 років. Громади нічого не зможуть розпоряджатися у зв'язку із тим, що ці орендні відносини залишаються.</p>
<p>Правки "Батьківщини" говорили про те, що ми можемо віддати економіку в села, тобто формування земельного податку – якийсь критерії ставити, сплата оренди – теж її можна збільшити, якщо громади будуть вважати за необхідне там, де договори на мінімальні відсотки. Ось про що говорить "Батьківщина". Нам головне – як буде жити країна після цього закону.</p>
<p></p>
<p>ГОЛОВУЮЧИЙ. Ставлю на голосування 212 правку Івченка. Комітетом не підтримана. Прошу визначатися та голосувати.</p>
<p></p>
<p>11:16:56</p>
<p>За-59</p>
<p>Рішення не прийнято.</p>
<p>213 правка, Івченко.</p>
<p></p>
<p>11:17:01</p>
<p>ІВЧЕНКО В.Є.</p>
<p>Івченко, "Батьківщина". Колеги, і ще одне питання. Землі, коли передадуться територіальним громадам, і "Батьківщина на цьому наполягала з 2015 року, далі вони по цьому закону визначаються, як будуть продаватися і купуватися. Колеги, ви не виконали, перше, інвентаризацію. Ви її не зробили, і багато земель будуть безхазяйними і управляти ними будуть місцеві корупціонери.</p>
<p>У нас з вами не проведена глобальна реформа правоохоронної системи, і наш сьогоднішній фермер і селянин не захищений буде від рейдерства. У судах немає справедливості. Це теж вироки суду, які будуть чітко впливати на певні схеми, які будуть відбуватися в землі. Все це… Фінансово-кредитна система. Колеги, вона має бути дешевою для купівлі землі, і фермери мають мати доступ першочерговий для купівлі. І держава має закласти кошти у фермерський фонд. Цього не зроблено.</p>
<p></p>
<p>ГОЛОВУЮЧИЙ. Ставлю на голосування 213 правку Івченка. Комітетом не підтримана.</p>
<p>Прошу визначатися та голосувати.</p>
<p></p>
<p>11:18:27</p>
<p>За-58</p>
<p>Рішення не прийнято.</p>
<p>Волошин, 215 правка.</p>
<p></p>
<p>11:18:34</p>
<p>ВОЛОШИН О.А.</p>
<p>Шановні колеги, ну, я думаю, що всі знають, що демократія – це, передусім, диктатура процедури. Тому, слава Богу, що є в нашому Регламенті і нашою Конституцією гарантується у тому числі право опозиції вносити правки і таким чином вимагати, дійсно, детального і ретельного розгляду будь-якого законопроекту, а не голосувати його в турборежимі. Тому що інакше без цього, без диктатури процедури, наступає просто диктатура і повне паплюження закону, коли просто бажання щось зробити.</p>
<p>Наприклад, поки ми тут працювали останні дні, як виявляється, Служба безпеки України провела якісь обшуки у Верховній Раді у зв'язку з Харківськими угодами. Що вони тут, цікаво, шукали? Шкарлупки від яєць, якими ми тоді спікера Литвина закидали чи що?</p>
<p>Ну, це просто повний нонсенс. Навіть, якщо ви проголосуєте за ці абсолютно антинародні правки до кодексу, ви не будете нести за це відповідальності, тому що Конституція гарантує право депутату не відповідати за результати свого голосування. Якщо в нашому РНБО та СБУ цього не знають, то нащо нам такі РНБО та СБУ?</p>
<p></p>
<p>ГОЛОВУЮЧИЙ. Ставлю на голосування 215 правку. Комітетом не підтримана.</p>
<p>Прошу визначатись та голосувати.</p>
<p></p>
<p>11:20:02</p>
<p>За-50</p>
<p>Рішення не прийнято. Правка не врахована.</p>
<p>216 правка, Тимошенко. Не наполягає.</p>
<p>Івченко, 217 правка.</p>
<p>Тому що, колеги, ви або говоріть тоді… Ви ж між собою розмовляєте, шановні колеги.</p>
<p>216 правка, Тимошенко.</p>
<p></p>
<p>11:20:23</p>
<p>ТИМОШЕНКО Ю.В.</p>
<p>Фракція "Батьківщина", Юлія Тимошенко. Шановні громадяни України, зараз приймається, протягується в цьому залі закон про розпродаж сільськогосподарської землі. Ви прекрасно пам'ятаєте, що коли Президент Зеленський заступав на посаду, він говорив, що всі питання значимі для країни будуть проводитись через референдум, а потім тільки будуть ставитись на голосування в залі.</p>
<p>Ви бачите, що більше двох років Президент на посаді, Закону про референдум немає. І без рішення народу протягується зараз розпродаж грубий, хамський проти інтересів України, проводиться розпродаж через парламент, без референдуму людей.</p>
<p>Більше того, законопроект, який підтриманий Верховною Радою про проведення референдуму, вже півтора місяці не підписується Президентом саме тому, що вони протягують сьогодні цей закон, який позбавляє Україну останнього впливу на свою сільськогосподарську землю.</p>
<p>Ми не…</p>
<p></p>
<p>ГОЛОВУЮЧИЙ. Ставлю на голосування 216 правку. Комітетом не підтримана.</p>
<p>Прошу визначатись та голосувати.</p>
<p></p>
<p>11:21:47</p>
<p>За-58</p>
<p>Рішення не прийнято.</p>
<p>217 правка, Івченко.</p>
<p></p>
<p>11:21:52</p>
<p>ІВЧЕНКО В.Є.</p>
<p>Івченко, "Батьківщина".</p>
<p>Шановні колеги, сьогодні земля використовується для миттєвого прибутку. Ніхто не думає за родючість ґрунтів. Сьогодні вчені б'ють сполох про те, що у нас знижується рівень родючості.</p>
<p>Колеги, для кого ми відкриваємо ринок землі? Для фермера, який сьогодні не має коштів і не має можливості отримати фінансування для купівлі своїх же паїв, для фермера, у якого ви забираєте із земель постійного користування землю і намагаєтесь йому його продати? Для селянина, якого сьогодні ви заганяєте через тарифний геноцид, щоб він сплачував додаткові ці непрямі податки? Колеги, чи для іноземців все ж таки? Я хочу нагадати вам: великі аграрні холдинги іноземні сьогодні володіють 4 мільйонами гектарів землі. Це площа Швейцарії. Ось вони й будуть купляти по цьому закону українську землю.</p>
<p></p>
<p>ГОЛОВУЮЧИЙ. 217 правка, комітетом не підтримана.</p>
<p>Прошу визначатись та голосувати.</p>
<p></p>
<p>11:23:15</p>
<p>За-59</p>
<p>Рішення не прийнято.</p>
<p>218 правка, Івченко.</p>
<p></p>
<p>11:23:21</p>
<p>ІВЧЕНКО В.Є.</p>
<p>Івченко, "Батьківщина". Колеги, одне з обіцяних монобільшістю було прийняття Закону про фонд підтримки фермерства, де ми мали передбачити кошти фермерам на купівлю української землі. Так цей фонд перетворили в певну бутафорію. Ви не можете створити фонд на сьогоднішній день, а створюєте страхову компанію виплат банкам, називаючи фонд підтримки фермерства.</p>
<p>Колеги, вчитайтесь, будь ласка, в те законодавство, яке вам пропонують, бо цьому закону будуть мільйони людей і продавати землю, і тисячі людей фермерів будуть купляти землю. І нам головне, щоб це були українці, нам головне, щоб тут був чітко захищений національний інтерес. Нам головне, щоб першочергове право було за українським фермером і товаровиробником. І саме головне, щоб у нас залишилось село: не нове село будувати, а давайте зберігати поселенську мережу. А коли земля піде з молотка, села...</p>
<p></p>
<p>ГОЛОВУЮЧИЙ. Ставлю на голосування правку номер 218, Івченко. Комітетом не підтримана.</p>
<p>Прошу визначатись та голосувати.</p>
<p></p>
<p>11:24:52</p>
<p>За-61</p>
<p>Рішення не прийнято.</p>
<p>Колтунович, 220 правка.</p>
<p></p>
<p>11:24:58</p>
<p>КОЛТУНОВИЧ О.С.</p>
<p>Я прошу передати слово Загородньому, співавтору поправки.</p>
<p>Дякую.</p>
<p></p>
<p>ГОЛОВУЮЧИЙ. Загородній Юрій Іванович.</p>
<p></p>
<p>11:25:05</p>
<p>ЗАГОРОДНІЙ Ю.І.</p>
<p>Дякую. Юрій Загородній, політична партія "Опозиційна платформа – За життя".</p>
<p>Сьогодні рівно як рік назад у цій залі іде гостра дискусія щодо долі української землі. Ви знаєте, за весь цей час я дуже багато спілкувався з керівниками українських аграрних вузів, з керівництвом Української аграрної академії і з керівництвом Інституту аграрної економіки Академії аграрних наук України. Я задавав питання, чи залучали вітчизняних фахівців до розробки законів і законопроектів, які відкривають ринок української землі? І я отримав відповідь: ні, не залучали. І була ще одна відповідь, що ці закони розроблялися в Міжнародному валютному фонді. Якщо це правда, то це дійсно антиукраїнські закони, які забирають землю у українського народу. А тим більше законопроектом 2194 ви…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:26:17</p>
<p>ГОЛОВУЮЧИЙ. Ставиться на голосування поправка номер 220 народних депутатів Колтуновича і Загороднього. Комітет пропонує відхилити.</p>
<p>Прошу визначатися та голосувати.</p>
<p></p>
<p>11:26:34</p>
<p>За-52</p>
<p>Рішення не прийнято.</p>
<p>Наступна поправка 221, Шинкаренко. Не наполягає.</p>
<p>Наступна 222-а, Волошин. Будь ласка.</p>
<p></p>
<p>11:26:46</p>
<p>ВОЛОШИН О.А.</p>
<p>Колеги, я думаю, ми всі чули чітку обіцянку від Президента України, що питання продажу землі… Хоча, в принципі, ми вважаємо, так само, як і деякі інші опозиційні фракції, що, в принцип,і питання створення ринку землі має бути предметом референдуму. Але як мінімум було точно обіцяно Президентом, що питання продажу землі іноземцям буде предметом референдуму. Але сьогодні ми бачимо, навіть цими змінами до Земельного кодексу, що фактично протягаються норми, які дозволять юридичним особам, іноземцям, не фізичним, цього, до речі, ніхто особливо не побоюється, а от саме юридичним особам володіти українською землею. Заради чого все і затівалось.</p>
<p>Саме тому в цьому і є основна причина нашого несприйняття даних змін. Тому що під прикриттям нібито передачі земель громадам істотно спрощується доступ іноземних власників, іноземних холдингів транснаціональних до володіння українською землею. Саме тому ми ще раз просимо вас замислитися, тому що відповідати все рівно за це доведеться і в тому числі, до речі, і Президенту...</p>
<p></p>
<p>ГОЛОВУЮЧИЙ. Ставиться на голосування 222 поправка. Комітет пропонує відхилити. Прошу визначатися та голосувати.</p>
<p></p>
<p>11:28:10</p>
<p>За-51</p>
<p>Рішення не прийнято.</p>
<p>Наступна поправка 223, Чорноморов. Не наполягає.</p>
<p>224-а, Кучер. Не наполягає.</p>
<p></p>
<p>ГОЛОВУЮЧИЙ. 225-а. Королевська. Павленко.</p>
<p></p>
<p>11:28:31</p>
<p>ПАВЛЕНКО Ю.О.</p>
<p>Шановний пане Голово, шановні колеги, власне, ця правка та низка інших, які після неї йдуть, вона стосується удосконалення і створення нормальної роботи тих органів влади, які відповідають за державну політику в сфері земельних відносин.</p>
<p>Ще раз звертаю увагу, що сьогодні рівно три місяці, як відновлено роботу Міністерства аграрної політики. До сьогодні відповідні дії щодо його формалізації так і не завершені, хоча три місяці достатньо. Таке відчуття, що хтось штучно блокує відновлення роботи Міністерства агрополітики.</p>
<p>Окреме питання щодо Держгеокадастру. Тому що даним законопроектом пропонується одночасно надати йому владні повноваження і управлінські, і контрольні, і наглядові, а в частині контрольних вони ще дублюються з органами місцевого самоврядування, з відповідними виконкомами. А там теж достатньо серйозний хаос на місцях.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:29:37</p>
<p>ГОЛОВУЮЧИЙ. Ставлю на голосування 225 правку Павленка. Комітетом не підтримана.</p>
<p>Прошу визначатись та голосувати.</p>
<p></p>
<p>11:30:00</p>
<p>За-50</p>
<p>Рішення не прийнято.</p>
<p>Німченко, 226 правка.</p>
<p>Шуфрич.</p>
<p></p>
<p>11:30:08</p>
<p>ШУФРИЧ Н.І.</p>
<p>Дякую, шановний головуючий. Шановні колеги, ми не проти того, щоб землею розпоряджались органи місцевої влади, і в тому числі наша українська Севастопольська міська рада. Але чому ми позбавляємо державу як державу контролю над процесами перерозподілу земель державної та комунальної власності? Я це не можу збагнути, не можу зрозуміти. Я розумію, що ви вже прийняли те, що ви у владі ненадовго. Але залиште вашим наступникам можливість контролювати процеси роздачі землі державної і комунальної власності.</p>
<p>Тому просимо залишити в чинній редакції відповідні норми Земельного кодексу. Ми просимо одне: залиште за державою право контролю і нічого іншого.</p>
<p></p>
<p>ГОЛОВУЮЧИЙ. Ставлю на голосування 226 правку, Шуфрич. Комітетом не підтримана.</p>
<p>Прошу визначатись та голосувати.</p>
<p></p>
<p>11:31:41</p>
<p>За-49</p>
<p>Рішення не прийнято.</p>
<p>Шуфрич, 227 правка.</p>
<p></p>
<p>11:31:48</p>
<p>ШУФРИЧ Н.І.</p>
<p>Шановні колеги, а зараз давайте трошки про правду щодо процедури розгляду цього питання. Із 3 тисяч 128 поправок, якщо я не помиляюсь, біля 1200 як ви думаєте, ким подані? Вже посміхаєтесь, знаєте, про що я далі буду говорити. Саме народними депутатами від "Слуги народу".</p>
<p>Я зараз наполягаю на репліці від представника "Слуги народу", щоб вони пояснили, чому вони "зливають" 1200 поправок, де їх принциповість? Коли готували поправки до цього ганебного закону, то бачили, що він антинародний, що позбавляє державу, а фактично народ України, контролю над використанням земель державної та комунальної власності. Куди ділась ваша принциповість? Кто вам пальцы или другое что-то зажал в дверях, що всі поправки "злили"? І нас звинувачуєте в якомусь "тероризмі регламентному"? Боріться за свої принципи, а не…</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:32:57</p>
<p>СОЛЬСЬКИЙ М.Т.</p>
<p>Насправді з 3 тисяч з чимось правок більше 700, якщо я не помиляюсь, враховано. В тому числі багато правок "Слуги народу", а також і інших фракцій. Очевидно, що це була конструктивна довга робота.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 228 правку Шуфрича. Комітетом не підтримана.</p>
<p>Прошу визначатись та голосувати.</p>
<p></p>
<p>11:33:41</p>
<p>За-53</p>
<p>Рішення не прийнято. Правка не врахована</p>
<p>23-а, Маріковський.</p>
<p>Там немає ваших правок. А, 228-а, вибачте. 228 правка, Шуфрич.</p>
<p></p>
<p>11:33:58</p>
<p>ШУФРИЧ Н.І.</p>
<p>Дякую. Шановний головуючий, мені вже дорікнули журналісти, що я виступаю без маски. Я хочу сказати, от маска в моїх руках і я її знімаю виключно на час виступу, весь час я в масці.</p>
<p>Але, шановні колеги, ми маємо знати, що у одного народного депутата України, який вчора був в сесійній залі, на жаль, виявився коронавірус. Згідно із Законом про інфекційні захворювання, згідно Постанови Кабінету Міністрів України ми зобов'язані забезпечити самоізоляцію, якщо ми були в оточенні нашого колеги, який захворів на COVID. Сьогодні підтвердився тест. На жаль, позитивний. Ми бажаємо здоров'я. З етичних міркувань я прізвище не говорю, але всі знають, про кого йдеться.</p>
<p>Тому я прошу о 12 годині зібрати нараду голів фракцій і визначитися щодо подальшої роботи. Тому що ми зараз демонструємо…</p>
<p></p>
<p>ГОЛОВУЮЧИЙ. Нестор Іванович, по-перше, це не по питанню, яке зараз розглядається. По-друге, ви, будь ласка, подивіться на свою фракцію, хто з них в масках. Ні, не зараз надягайте, а подивіться на фракцію і на всіх інших колег. Я до всіх звертаюся. Рада ніколи не йшла до локдауну. Якщо у вас є бажання змінити Регламент роботи Верховної Ради і перейти в режим роботи комітетів, ви обов'язково це зможете зробити, як тільки вийдемо з розгляду питання цього, яке зараз розглядається, після цього обов'язково.</p>
<p><i>(Шум у залі)</i></p>
<p>Шановні колеги, не кричіть, будь ласка, не кричіть. Ви ж правовий комітет, ви правовий комітет, зверніться до правоохоронних органів щодо колег. Будь ласка, Григорій Миколайович Мамка, це ж ваш профільний. Дякую.</p>
<p>Наступне питання, 232 правка. Івченко, будь ласка.</p>
<p></p>
<p>11:36:05</p>
<p>ІВЧЕНКО В.Є.</p>
<p>Івченко, "Батьківщина". Шановні колеги, сьогодні бажаючих купити українську землю по всьому світу. Саудівська Аравія купила аграрний холдинг "Мрія" 270 тисяч гектарів, це третина такої області, як Хмельницька. Колеги, американці на сьогоднішній день вже обробляють орендованих земель 400 тисяч гектарів. Ви пам'ятаєте, китайці хотіли купити 100 тисяч гектарів, безпосередньо вели перемовини з KSG Agro в Дніпропетровській області. Туреччина заявляє, що турецький бізнес готовий купити українську землю, європейці.</p>
<p>Колеги, а що українці? А що бідні українці? Фермерам ми не даємо кошти на купівлю землі, банки не дають нормальні відсотки і кредитування маленьким особливо фермерам, оскільки, вони не ведуть облік. Кому ж ця земля буде доставатися, колеги? Давайте подумаємо так зробити закон, щоб перш за все…</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:37:13</p>
<p>ГОЛОВУЮЧИЙ. Ставиться на голосування 232 поправка народного депутата Івченка. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:37:30</p>
<p>За-54</p>
<p>Рішення не прийнято.</p>
<p>Наступна поправка 237, Крулька. Будь ласка, Крулько.</p>
<p></p>
<p>11:37:40</p>
<p>КРУЛЬКО І.І.</p>
<p>Іван Крулько, фракція "Батьківщина". Коли совєти прийшли до України, перше, що вони зробили, це через колгоспи відібрали від людей всю землю, лишили людей безземельними і організували голодомор, геноцид українського народу, тому що люди не могли нічого не посіяти, ні зібрати.</p>
<p>Зараз ринкова так звана економіка, і так званими ринковими методами намагаються від тих же селян українських забрати землю, щоб знову вони не могли ні обробити, ні зібрати, ні прогодувати свої сім'ї. Ось про це цей закон.</p>
<p>І тому "Батьківщина" бореться проти того, і хочемо всіх надоумити, припиніть грабувати український народ і поверніть українцям землю, нехай вони обробляють і стануть багатими, а не ті, хто прийдуть із-за кордону і останнє заберуть від українця. Скільки вже можна це терпіти, і історія нічому не вчить! Ми проти цього.</p>
<p>А мою поправку прошу підтримати. Дякую.</p>
<p></p>
<p>ГОЛОВУЮЧИЙ. Ставлю на голосування 237 поправку Крулька Івана Івановича. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:38:58</p>
<p>За-68</p>
<p>Рішення не прийнято.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:39:06</p>
<p>ГОЛОВУЮЧИЙ. Наступна правка Наливайченка 238-а.</p>
<p></p>
<p>11:39:07</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Ми наполягаємо на тому, що, і правильно казав мій колега Іван Крулько, що це ніщо інше ніж ознаки геноциду, голодомору, коли виставлялися загороджувальні загони, коли виставлялися і зараз стоять на українських землях паркани, за які вже ніхто не може потрапити з людей, які навіть проживають. А хто ж збудував ці паркани і захопив зараз заповідники, ставки, землі навколо кожного міста особливо, там, де найдорожча земля? Топ-чиновники і топ-корупціонери. НАЗК нас інформує, за що ми вдячні, що є топ-30 корупційних схем, як розкрадають землю, а не топ-30 розкрадають землю.</p>
<p>Тому й вимагаємо, і я наполягаю на своїй правці: наведіть порядок, забезпечте право громадян України навічно володіти землею. Земельний кадастр має бути "святою" книгою, де гарантуються права громадян України назавжди володіти землею. І після цього – референдум.</p>
<p></p>
<p>ГОЛОВУЮЧИЙ. Наливайченко, 238 правка. Комітетом не підтримана.</p>
<p>Прошу визначатися та голосувати.</p>
<p></p>
<p>11:40:38</p>
<p>За-57</p>
<p>За – 157, рішення не… Вибачте, за – 57, рішення не прийнято.</p>
<p>Павленко, 242 правка.</p>
<p></p>
<p>11:40:47</p>
<p>ПАВЛЕНКО Ю.О.</p>
<p>Шановний пане Голово, власне, ця правка, а також дві наступні вони спрямовані на те, щоби відповідний орган державної влади у сфері земельних відносин працював максимально ефективно.</p>
<p>На жаль, ми сьогодні маємо ситуацію, коли неефективний, непрофесійний уряд, з однієї сторони, з іншої сторони, не до кінця доведена до пуття реформа децентралізації і хаос на місцях як на рівні об'єднаних територіальних громад, так і на рівні новостворених районів, повноваження і функції до сьогодні чітко не визначені і не зрозумілі, можуть призвести до того, що українських селян просто позбавлять землі. І на жаль, ті, хто ініціює в таких умовах ухвалення цього закону, на мій погляд, свідомо йдуть на цю дію, спрямовану проти українського громадянина, українського селянина.</p>
<p>Прошу поставити на голосування.</p>
<p></p>
<p>ГОЛОВУЮЧИЙ. Ставлю на голосування 242 правку.</p>
<p>Комітетом не підтримана.</p>
<p>Прошу визначатися та голосувати.</p>
<p></p>
<p>11:42:15</p>
<p>За-52</p>
<p>Рішення не прийнято.</p>
<p>Наступна правка 243, Павленко.</p>
<p></p>
<p>11:42:24</p>
<p>ПАВЛЕНКО Ю.О.</p>
<p>Шановний пане Голово, шановні колеги, я просив би дві одразу поставити потім на голосування правки і 44-у.</p>
<p>Власне, черговий раз звертаю увагу, що та позиція, з якою наша фракція вносила правки і сьогодні наполегливо наполягає на їх повноцінному розгляді у Верховній Раді України, спрямована на одне, спрямована на те, щоби захистити право українців розпоряджатися своєю землею, не допустити іноземців з тим, аби вони володіли і скупили за безцінь українську землю, коли український громадянин доведений до краю бідності. І ми будемо і далі робити все в рамках закону для того, щоби захистити право, конституційне право українського громадянина розпоряджатися своєю землею як найбільшим основним своїм багатством.</p>
<p>Дякую.</p>
<p></p>
<p>ГОЛОВУЮЧИЙ. Ставлю правку номер 243 на голосування. Комітетом не підтримана.</p>
<p>Прошу визначатися та голосувати.</p>
<p></p>
<p>11:43:44</p>
<p>За-52</p>
<p>Рішення не прийнято.</p>
<p>Правка номер 244.</p>
<p>Готові голосувати? Прошу визначатися та голосувати.</p>
<p></p>
<p>11:44:07</p>
<p>За-48</p>
<p>Рішення не прийнято.</p>
<p>245-а, Волошин.</p>
<p></p>
<p>11:44:15</p>
<p>ВОЛОШИН О.А.</p>
<p>Шановні колеги, я думаю, ми всі пишаємося тим, що в цьому парламенті подолана проблема або намагаються в цілому подолати проблему неперсонального голосування, так званого кнопкодавства. Але є цікава колізія навколо останніх подій, пов'язаних з тими самими пресловутими Харківськими угодами.</p>
<p>Деякі народні депутати зараз активно там попереднього скликання, які тоді голосували, розповідають, що вони за це насправді не голосували, а за них інші натиснули кнопку. Зараз завдяки, на щастя, подоланню проблеми кнопкодавства за кожний законопроект ми голосуємо персонально. Відтак, якщо вже відкрили скриньку Пандори тим, що намагаються покладати кримінальну всупереч Конституції відповідальність на депутатів за результати волевиявлення, то будь-яка наступна влада у тому числі кожне голосування і таке резонансне, пов'язане з цим законом, також може розглядати таким чином. І сказати, що мене не було в залі і це не я голосував, вже буде неможливо.</p>
<p>Тому кожен має особисто усвідомлювати, що теоретично він може нести кримінальну відповідальність за те, що він створює умови для розпродажу українських земель…</p>
<p></p>
<p>ГОЛОВУЮЧИЙ. 245 правка. Комітетом не підтримана.</p>
<p>Прошу визначатися та голосувати. Волошина.</p>
<p></p>
<p>11:45:41</p>
<p>За-45</p>
<p>Рішення не прийнято.</p>
<p>246 правка. Наливайченко.</p>
<p></p>
<p>11:45:50</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Шановні громадяни України! От ви зараз дивитесь нас в прямому ефірі, і ми читаємо, фракція "Батьківщина", ви задаєте нам прямі питання, зараз це головне, ви просто озвучите, які ж такі корупційні схеми є на землі, проти яких ми так виступаємо, "Батьківщина" і інші опозиційні фракції.</p>
<p>Називаємо вам: продаж інформації про місце розташування найбільш цінних земель, будь ласка; друге – за хабар перепродаж інформації та рішень, особливо в корумпованих органах влади про виділення землі; і інші, інші незаконні схеми.</p>
<p>Ось чому ми так вимагаємо спочатку порядку на землі. Ось чому ви так чекаєте, щоб були гарантовані ваші права, і щоб у вас запитали на референдумі, щоб ми вирішили, кому буде належати ваша землі. А ваша земля має належати вам, шановні громадяни України.</p>
<p>Тому я наполягаю на своїй поправці і вимагаю зняти цей законопроект з розгляду.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:46:59</p>
<p>ГОЛОВУЮЧИЙ. Ставиться на голосування 246 поправка народного депутата Наливайченка. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:47:15</p>
<p>За-56</p>
<p>Рішення не прийнято.</p>
<p>Наступна поправка 250, Волошин. Будь ласка.</p>
<p></p>
<p>11:47:23</p>
<p>ВОЛОШИН О.А.</p>
<p>Шановні колеги, я ще раз наполягаю на тому, що позиція не тільки нашої фракції, але і деяких інших опозиційних фракцій полягає в елементарній необхідності гарантувати через як мінімум питання недопущення доступу іноземців або і, можливо, якщо громадяни висловляться інакше, допущення іноземців через референдум. Ви вже ухвалили Закон про референдум, винесіть на референдум. Припиніть оці маніпуляції з підкорегуванням Земельного кодексу з тим, щоб відкрити доступи іноземним, банківським особливо структурам, до землі.</p>
<p>Нащо людей обдурювати і робити вигляд, що ми нічого нікому за кордон не продаємо, не спитавши вас, якщо насправді це саме так і буде відбуватись? І це чорним по білому прописано і в цьому законопроекті, і ще навіть в тому попередньому, тому що там банкам, наприклад, не заборонено через заставу забирати ту землю, яка була поставлена в заставу. От в чому питання.</p>
<p>Ви тоді нам казали, давайте це проголосуємо, а потім буде референдум. Так знову вже другий раз ви голосуєте. Поставте нарешті це питання…</p>
<p></p>
<p>ГОЛОВУЮЧИЙ. Ставиться 250 поправка народного депутата Волошина. Комітет пропонує відхилити.</p>
<p>Прошу визначатись та голосувати.</p>
<p></p>
<p>11:48:45</p>
<p>За-47</p>
<p>Рішення не прийнято.</p>
<p>Наступна поправка 251, Колтунович.</p>
<p></p>
<p>11:48:52</p>
<p>КОЛТУНОВИЧ О.С.</p>
<p>Я прошу передати слово співавтору поправки Юрію Івановичу Загородньому.</p>
<p></p>
<p>ГОЛОВУЮЧИЙ. Загородній Юрій Іванович.</p>
<p></p>
<p>11:49:00</p>
<p>ЗАГОРОДНІЙ Ю.І.</p>
<p>Дякую. Юрій Загородній, фракція політичної партії "Опозиційна платформа – За життя".</p>
<p>Ви знаєте, сьогодні вже згадувалось, як у цій залі в 2001 році приймався Земельний кодекс. В Земельному кодексі є стаття 22, яка забороняє іноземцям володіти українською землею в будь-якій формі. Ця стаття 22 з'явилася тому, що тоді вже розуміли, що іноземці будуть намагатися скупити українську землю.</p>
<p>Сьогодні ж законопроектом, який ми зараз розглядаємо з ініціативи влади, 2194, робиться спроба надати право іноземцям володіти українською землею. Право іноземцям з громадянством і без громадянства, а також іноземним юридичним особам володіти право українською несільськогосподарською і сільськогосподарською землею. Якщо дійсно це так є, то ви приймаєте той закон в угоду Міжнародного валютного фонду.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:50:08</p>
<p>ГОЛОВУЮЧИЙ. 251 правка Колтуновича. А, позиція комітету.</p>
<p></p>
<p>11:50:16</p>
<p>СОЛЬСЬКИЙ М.Т.</p>
<p>Шановний колега, ще раз зазначаю, в цьому законі ніяким чином не вносяться зміни в діючі норми, хто може бути суб'єктом права власності на сільськогосподарську і несільськогосподарську землю – ніяким чином. Цей закон про інше: про передачу повноважень по розпорядженню державними землями, і не щодо продажу в частині сільськогосподарських, а тільки щодо інших прав, таких, як оренди.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>11:50:47</p>
<p>ГОЛОВУЮЧИЙ. Ставиться на голосування 251 поправка. Народний депутат Колтунович, Загородній. Комітет пропонує відхилити. Прошу визначатись та голосувати.</p>
<p></p>
<p>11:51:04</p>
<p>За-48</p>
<p>Рішення не прийнято.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>11:51:10</p>
<p>ГОЛОВУЮЧИЙ. Тимошенко Юлія Володимирівна. 252 правка.</p>
<p></p>
<p>11:51:12</p>
<p>ТИМОШЕНКО Ю.В.</p>
<p>"Батьківщина", Юлія Тимошенко. Я хочу сказати про те, що цим законопроектом передбачена руйнація залишків українського фермерства. Ви всі пам'ятаєте, а можливо, знаєте, що з 92-го по 97-й роки виділялися по 50 гектарів землі безкоштовно в користування, обробку для фермерських господарств, безкоштовно на необмежений термін.</p>
<p>Багато фермерських господарств сьогодні на цьому існують. Всього у нас біля 20 тисяч працюючих фермерських господарств саме на цій землі в тому числі. В Польщі сусідній 1,5 мільйона фермерських господарств. Цим законом дозволяється оці нещасні 50 гектарів забрати у цих фермерів або заплатити їм ті гроші, яких у них немає. Питання до голови комітету. Навіщо ви це робите?</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>11:52:22</p>
<p>СОЛЬСЬКИЙ М.Т.</p>
<p>Шановна колега, взагалі про це в законі ніякої мови не йдеться. Перший момент.</p>
<p>Другий момент. Ця норма не працює вже тривалі роки. Чому її відмінили? Це роздача в постійне користування земель під селянське (фермерське) господарство. Тому що більшість створених селянсько (фермерських) господарств це були працівники середніх і великих агропідприємств, які оформили для того, щоб без конкурсу і аукціону отримати землю. І більшість цих земель обробляються до сих пір саме великими, середніми підприємствами.</p>
<p>Дякую.</p>
<p></p>
<p>ГОЛОС ІЗ ЗАЛУ. <i>(Не чути) </i></p>
<p></p>
<p>СОЛЬСЬКИЙ М.Т. Ця земля, по 2178-10 надано право її викупу.</p>
<p></p>
<p>ГОЛОВУЮЧИЙ. 252 правка, Тимошенко. Комітетом не підтримана.</p>
<p>Прошу визначатись та голосувати.</p>
<p></p>
<p>11:53:26</p>
<p>За-56</p>
<p>Рішення не прийнято.</p>
<p>Наливайченко, 253 правка.</p>
<p></p>
<p>11:53:32</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Я наполягаю на цій поправці.</p>
<p>І ще раз звертаю увагу усіх громадян України. Публічна кадастрова карта України. Прямо зараз зайдіть на цей сайт і ви побачите, що вам одразу повідомляють про якісь помилки геометрії в питаннях відведення землі. Всі ми знаємо прізвище цієї геометрії, це прізвища топ-корупціонерів в кожній області, які десятками років через злочинні корупційні схеми виводили, крали, знищували українські землі. І не навівши порядок бодай в кадастрі, зараз говорити про те, про що нам говорить представник монобільшості, ухвалювати цей проект закону і розпродавати землі, або говорити про передачу таких геометрій і таких помилок місцевим громадам, це брехати людям, це знущатись над людьми.</p>
<p>Ми вимагаємо зупинити розгляд цього законопроекту і провести спочатку референдум, навести...</p>
<p></p>
<p>ГОЛОВУЮЧИЙ. Ставлю на голосування 253 правку Наливайченка. Комітетом не підтримана.</p>
<p>Прошу визначатися та голосувати.</p>
<p></p>
<p>11:54:56</p>
<p>За-62</p>
<p>Рішення не прийнято.</p>
<p>258 правка, Волошин.</p>
<p></p>
<p>11:55:01</p>
<p>ВОЛОШИН О.А.</p>
<p>Прошу поставити правку на голосування.</p>
<p></p>
<p>ГОЛОВУЮЧИЙ. Ставлю на голосування 258 правку. Комітетом не підтримана.</p>
<p>Прошу визначатися та голосувати.</p>
<p></p>
<p>11:55:25</p>
<p>За-46</p>
<p>Рішення не прийнято. Правка не врахована.</p>
<p>260-а, Івченко.</p>
<p></p>
<p>11:55:32</p>
<p>ІВЧЕНКО В.Є.</p>
<p>Вадим Івченко, "Батьківщина". Шановний голова комітету, Миколо Тарасовичу, будь ласка, відповідайте на ті питання, які задаються.</p>
<p>Питанням стояло наступне. Фермерам видавали землі під постійне користування з 91-97 року. І ці землі постійного користування вони фактично отримали в постійне користування. Зараз ви своєю концепцією, Законом 2178-10, запропонували забрати ці землі в них, якщо вони їх не викуплять в розстрочку. Тут концепція, поясніть, будь ласка, чому "Батьківщина" пропонує ці землі кожним законопроектом, які ми подавали і в минулому скликанні, і в цьому, віддати, там всього 300 тисяч гектарів, віддати ці землі фермерам у власність, а ви їм запропонували доплатити за ці землі. Ось в чому концепція! Ви ще будете витягувати за те, що колись їм далось в постійне користування! Ось і різниця наших позицій!</p>
<p>Дякую.</p>
<p></p>
<p>11:56:40</p>
<p>ГОЛОВУЮЧИЙ. Позиція комітету.</p>
<p></p>
<p>11:56:43</p>
<p>СОЛЬСЬКИЙ М.Т.</p>
<p>Шановний колего, Законом 2178-10, про який ви згадали, який сьогодні не обговорюється, який прийнятий і вступив в силу, надано право, а не обов'язок, тільки право викупити за бажанням фермерів цю землю. Дайте договорити. Право за бажанням фермерів викупити цю землю протягом 10 років в розстрочку безпроцентну. І саме за погодженням з цими фермерами запропонована така норма. Перший момент.</p>
<p>Другий. Постійне користування – це не власність, і за це треба платити.</p>
<p>Третє. Ніяким чином, якщо хтось не реалізує це право, постійне користування не пропадає ні в одній нормі Закону 2178-10, ні в 2194. І згадайте також рішення Конституційного Суду, якщо я не помиляюся, від 99-го року, де про це говориться. Все це враховано.</p>
<p>Дякую, шановний колего.</p>
<p></p>
<p>ГОЛОВУЮЧИЙ. Ставлю на голосування 260 правку Івченка. Комітетом неврахована.</p>
<p>Прошу визначатись та голосувати.</p>
<p></p>
<p>11:57:57</p>
<p>За-56</p>
<p>Рішення не прийнято.</p>
<p>Власенко, 262 правка.</p>
<p></p>
<p>11:58:03</p>
<p>ВЛАСЕНКО С.В.</p>
<p>Дякую, пане Голово. Шановний пане голово комітету, за вашою логікою, дихати – це теж право людини, а не його обов'язок. Тому давайте брати гроші за те, що люди дихають повітрям. Це перше.</p>
<p>Тепер друге. Насправді сьогодні звучить багато спекуляцій про те, що в цьому законі передається земля громадам за межами міст і сіл. Це засаднича позиція "Батьківщини", яку ми беззаперечно підтримаємо. Але це краплинка меду в ложці дьогтю цього закону.</p>
<p>Давайте ми це питання винесемо окремо. І я переконаний, що Закон про передачу громадам землі за межами територій буде підтримано конституційною більшістю у цій Верховній Раді, і не буде жодних поправок до цієї частини. Але я ще раз підкреслю, закон не лише про це і далеко не лише про це. Закон про повну руйнацію контролю з боку держави за екологічним і земельним законодавством, закон про те, що наші фермери не зможуть конкурувати з…</p>
<p></p>
<p>ГОЛОВУЮЧИЙ. Ставлю на голосування 262 правку народного депутата Власенка. Комітетом не підтримана.</p>
<p>Прошу визначатись та голосувати.</p>
<p></p>
<p>11:59:33</p>
<p>За-58</p>
<p>Рішення не прийнято. Правка не врахована.</p>
<p>Оголошується перерва до 12:30.</p>
<p></p>
<p align=center><i>(Після перерви)</i></p>
<p></p>
<p>ГОЛОВУЮЧИЙ. Богданець. Не наполягає.</p>
<p>Торохтій. Не наполягає.</p>
<p>Гайду. Не наполягає.</p>
<p>Волошин. Не наполягає.</p>
<p>Колтунович. Наполягає. 270 правка.</p>
<p></p>
<p>12:33:17</p>
<p>КОЛТУНОВИЧ О.С.</p>
<p>Дякую. Шановний пане Голово, співавтор Загородній зараз підійде, він якраз наполягав на цій поправці.</p>
<p>Але я хотів би звернути увагу на те, що якщо ми сьогодні реалізуємо право громадян на земельні ділянки, то я хотів би звернути увагу, що частина перша статті 121 Земельного кодексу якраз надає право громадянам України на безоплатну передачу їм земельних ділянок із державної комунальної власності. Але є ряд моментів, які там стосуються, середній розмір паю – 4 гектари, для членів сільськогосподарських підприємств – 2 гектари, для ведення особистого селянського господарства. Якщо 0,12 гектара – це для ведення садівництва, для будівництва – 0,25, не більше …15, в містах – не більше 0,10 гектара, для індивідуального дачного будівництва тощо.</p>
<p>Тому на сьогоднішній день, на наш погляд, надзвичайно важливо реалізувати конституційне право громадян України на землю і реалізувати якраз саме цю частину першу статті 121 Земельного кодексу України, про яку я щойно казав, і окремі положення.</p>
<p>Дякую. Але закон в цілому, ми ще будемо про нього говорити. Дякую.</p>
<p></p>
<p>ГОЛОВУЮЧИЙ. Ставлю на голосування правку номер 270 Колтуновича. Комітетом не підтримана.</p>
<p>Прошу визначатися та голосувати.</p>
<p></p>
<p>12:34:45</p>
<p>За-30</p>
<p>Рішення не прийнято.</p>
<p>Кабаченко, 272-а. Не наполягає.</p>
<p>Власенко. Не наполягає.</p>
<p>Наполягає. 275-а.</p>
<p></p>
<p>12:35:03</p>
<p>ВЛАСЕНКО С.В.</p>
<p>Пане Голово, я наполягаю на всіх своїх правках.</p>
<p></p>
<p>ГОЛОВУЮЧИЙ. Добре, почув.</p>
<p></p>
<p>ВЛАСЕНКО С.В. Шановні колеги, я ще раз підкреслюю, що багато спекуляцій щодо цього закону відбувається в тій частині, що цим законом передаються землі за межами населених пунктів територіальним громадам. Партія "Батьківщина" це беззаперечно підтримує, і тут немає жодної інтриги. Але натомість поряд з цим, і це є абсолютно правильною тезою, в цей закон понапхали іншого, яке є несумісним ані з Конституцією, ані з правами українських громадян, ані з функціонуванням української держави.</p>
<p>Тому давайте ми виділимо в окремий закон передачу землі громадам за межами населених пунктів, отримаємо конституційну більшість за цей закон, а далі про все інше будемо дискутувати. В тому числі про руйнацію державного контролю щодо земельного та екологічного законодавства. Тому не можна руйнувати державний контроль в цій царині.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 275 правку. Комітетом не підтримана.</p>
<p>Прошу визначатись та голосувати.</p>
<p></p>
<p>12:36:31</p>
<p>За-45</p>
<p>Рішення не прийнято. Правка не врахована.</p>
<p>Столар. Не наполягає.</p>
<p>Німченко. Не наполягає.</p>
<p>Лукашов. Не наполягає.</p>
<p>Волошин…</p>
<p>Лукашев наполягає? Ви ж не Лукашев, ви ж по телефону говорили, Нестор Іванович.</p>
<p>Давайте тоді слухати правки, шановні колеги. 288-а, Шуфрич, 278-а, Шуфрич.</p>
<p></p>
<p>12:37:09</p>
<p>ШУФРИЧ Н.І.</p>
<p>Шановний головуючий, я хочу, щоб наші громадяни зрозуміли принципову позицію щодо даного законопроекту. Суспільство введено в оману, що нібито у нас взагалі не існує Земельного кодексу. Хочу довести до відома тим, хто хоче це питання заплутати, що Земельний кодекс у нас існує з 2001 року і був прийнятий в дуже складних умовах.</p>
<p>Про що ми б'ємося в цій частині? Ми б'ємося за одне, щоб центральний орган державної влади здійснював – увага! – контроль щодо реалізації політики використання української землі усіма уповноваженими, в тому числі і органами місцевого самоврядування. Контроль з боку влади над використанням землі – чого такий супротив? Чому хочеться все розкидати по регіонах і, вибачте, подерибанити між іноземцями? Незрозуміла позиція.</p>
<p></p>
<p>ГОЛОВУЮЧИЙ. 278 правка. Ставлю її на голосування.</p>
<p>Прошу визначатися та голосувати.</p>
<p></p>
<p>12:38:39</p>
<p>За-39</p>
<p>Рішення не прийнято.</p>
<p>279-а, Шуфрич.</p>
<p></p>
<p>12:38:49</p>
<p>ШУФРИЧ Н.І.</p>
<p>Дякую, шановний головуючий. Я знову хочу звернути увагу, що всі наші правки, і нашої фракції, до речі, багатьох наших колег з інших фракцій направлені на одне: забезпечити і залишити контроль держави над використанням українських земель усіма, і в першу чергу і в тому числі органами місцевого самоврядування.</p>
<p>У мене звернення до нашого головуючого. Він казав, що не всі мої колеги із фракції в масках. Дійсно, на жаль, багато з моїх колег із фракції "Опозиційна платформа – За життя" перенесли коронавірус, і не всім зараз дуже просто дихати навіть в масці. Але ми перевіряємо наявність антитіл у тих наших колег, які перехворіли, і ставимося до цього дуже відповідально.</p>
<p>Тому я наполягаю, щоб керівники фракцій обговорили ситуацію, яка склалася зараз у Верховній Раді України, коли наші колеги, які були вчора в Раді, захворіли, сьогодні знаходяться на карантині і на лікуванні.</p>
<p></p>
<p>ГОЛОВУЮЧИЙ. Ставлю на голосування 279 правку. Комітетом не підтримана.</p>
<p>Прошу визначатися та голосувати.</p>
<p></p>
<p>12:40:14</p>
<p>За-41</p>
<p>Рішення не прийнято.</p>
<p>Правка 280-а, Павленко.</p>
<p></p>
<p>12:40:24</p>
<p>ПАВЛЕНКО Ю.О.</p>
<p>Шановний пане Голово, шановні колеги! Власне, правки, які запропоновані нашою фракцією, спрямовані на одне – захистити право українських громадян володіти своєю землею. Якщо говорити конкретно про цю правку, то метою даної правки є збереження повноважень щодо державного нагляду та контролю в агропромисловому комплексі в сфері земельних відносин. На мій погляд, є злочинним в умовах недосконалості, недоконаної роботи як центральних, так і місцевих органів влади, хаосу управлінського проводити земельну реформу в Україні. Це, на жаль, може призвести як до численних конфліктів і точно призвести до того, що українці не зможуть розпоряджатися своєю землею.</p>
<p>Прошу поставити цю правку на голосування.</p>
<p></p>
<p>ГОЛОВУЮЧИЙ. Ставлю на голосування 280 правку. Комітетом не підтримана.</p>
<p>Прошу визначатися та голосувати.</p>
<p></p>
<p>12:41:45</p>
<p>За-40</p>
<p>Рішення не прийнято.</p>
<p>281 правка не наполягаєте? Наполягає... На голосування ставимо?</p>
<p>281-а, Волошин.</p>
<p></p>
<p>12:41:56</p>
<p>ВОЛОШИН О.А.</p>
<p>Дякую, шановний головуючий. Шановні колеги, ви знаєте, що в нашій країні настільки все швидко змінюється, що ті, хто в якийсь момент історії відчувають себе абсолютними королями ситуації, дуже невдовзі можуть опинитися в зовсім протилежному становищі.</p>
<p>І в зв'язку з цим, оскільки тим більше всі засумували, продовжуючи ту практику, яку ми вчора з паном Стефанчуком започаткували, розповім байку. Значить, 1920-ті роки, Шлямовича приймають у ВКПБ. Повертається він додому. Дружина запитує: ну, що прийняли? Той каже, ні. А що сталося? Каже, ну, спочатку все було гаразд, я відповів, там розповів про теорію марксизму-ленінізму, історію ВКПБ. А потім один з членів комісії мене запитує, а ви часом не той самий Ізраїль Мойсейович Шлямович, який в липні 19-го року в Гуляйполі на весіллі Нестора Івановича Махна грали на скрипці? І що ти сказав? Сказав, це я. Бовдуре, чого не сказав, що це не ти? Дура, вони всі там були.</p>
<p>Тому, власне, це про Харківські угоди і про все інше. Тому що всі між собою дуже тісно пов'язані, не забувайте про це ніколи. І шануйте колег в цьому залі.</p>
<p></p>
<p>ГОЛОВУЮЧИЙ. Ставлю на голосування 281 правку. Комітетом не підтримана.</p>
<p>Прошу визначатися та голосувати.</p>
<p></p>
<p>12:43:24</p>
<p>За-47</p>
<p>Рішення не прийнято.</p>
<p>Правка номер 282. Волошин.</p>
<p>Ставлю на голосування? Прошу визначатися та голосувати.</p>
<p></p>
<p>12:43:50</p>
<p>За-45</p>
<p>Рішення не прийнято.</p>
<p>Шуфрич Нестор Іванович, 283 правка.</p>
<p></p>
<p>12:44:00</p>
<p>ШУФРИЧ Н.І.</p>
<p>Дякую, шановний головуючий.</p>
<p>Ще одна правка, яка направлена на збереження контролю з боку держави щодо можливості розпоряджатися землею усіма уповноваженими, як приватними особами, так і органами державної та місцевої влади.</p>
<p>Шановне керівництво Верховної Ради України, хочу нагадати, що рівно рік тому ми були в локдауні, у тому числі і Верховна Рада була обмежена в своїй роботі при хворих 150 і загиблих, на жаль, до 5 в день. Сьогодні у нас 12 тисяч приблизно без малого захворівши і 289 людей вчора, на жаль, загинули від COVID.</p>
<p>Українці дивляться на нас, який приклад ми їм даємо, коли ми говоримо, що у нас в залі вчора були хворі, підтвердився сьогодні тест позитивний, велика температура, всі з нею спілкувалися, а ми продовжуємо працювати. Який ми приклад сьогодні даємо нашим громадянам?</p>
<p>Дякую за увагу.</p>
<p></p>
<p>ГОЛОВУЮЧИЙ. Ставлю на голосування 283 правку Шуфрича. Комітетом не підтримана.</p>
<p>Прошу визначатися та голосувати.</p>
<p></p>
<p>12:45:25</p>
<p>За-48</p>
<p>Рішення не прийнято. Правка не врахована.</p>
<p>Крулько, 284 правка.</p>
<p></p>
<p>12:45:32</p>
<p>КРУЛЬКО І.І.</p>
<p>Іван Крулько, фракція "Батьківщина". Тут дуже цікава інформація в залі про те, що 700 поправок до цього закону були підтримані комітетом. Так це ж якої якості поданий законопроект, до якого 700 поправок треба враховувати? От у мене таке запитання до комітету.</p>
<p>І друге. Шановні колеги, давайте дійсно подивимося на мою поправку 284. Пропонується в законопроекті забрати всі повноваження від Держгеокадастру у сфері земельних відносин. Питання: а чим буде Держгеокадастр займатися? Що це за норма, яка забирає від органу, який покликаний займатися якраз питаннями земельних відносин, відібрати всі повноваження?</p>
<p>Тому я вважаю, що треба підтримати мою поправку і виключити відповідний пункт 9 статті 15-2, яка передбачає відібрати всі повноваження від Держгеокадастру.</p>
<p>І давайте цей закон знімати як абсолютно антинародний і непотрібний для українського фермерства і для українського аграрного сектору.</p>
<p>Дякую.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>12:46:37</p>
<p>СОЛЬСЬКИЙ М.Т.</p>
<p>Шановний колега, і так не так, і так не так. Не враховує правки – погано, враховуємо – також погано. Це перший момент.</p>
<p>Другий, щодо Держгеокадастру. У Держгеокадастру залишається основна функція – це ведення кадастру і залишаються окремі контролюючі функції. Функції розпорядження землі, як неодноразово говорилось, передаються. Це є логічним і правильним. Це є позиція комітету.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 284 правку Крулька.</p>
<p>Прошу визначатись та голосувати.</p>
<p></p>
<p>12:47:25</p>
<p>За-58</p>
<p>Рішення не прийнято.</p>
<p>Ковальов. Не наполягає.</p>
<p>Наполягає? Ковальов, 285 правка.</p>
<p></p>
<p>12:47:35</p>
<p>КОВАЛЬОВ О.І.</p>
<p>286-а.</p>
<p></p>
<p>ГОЛОВУЮЧИЙ. 285-а.</p>
<p></p>
<p>КОВАЛЬОВ О.І. Дякую вам.</p>
<p>Хочу повернутися все ж таки до переважного права оренди сільськогосподарських земель. У статті 130 вони були виключені, ваші ті моменти, які були в ньому закладені. Але ця ж правка з'явилася в іншій статті – 130 прим.1. І що там зазначено? Про те, що переважне право, яке створюється саме для великих агрохолдингів, хоча я хочу зазначити про те, що у Земельному кодексі встановлено 148 статтею прим.1 про те, що зміна власника не є підставою для зміни чинного договору оренди.</p>
<p>І що ми будемо мати, якщо у нас буде все ж таки переважне право? Ми будемо мати те, повну монополію великого агробізнесу. І люди не зможуть продати нормально свою земельну ділянку. Оскільки ми також створимо горлечко, через яке 74 відсотки приватної власності будуть пропущені.</p>
<p>Дякую.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>12:48:45</p>
<p>СОЛЬСЬКИЙ М.Т.</p>
<p>Шановний колего, ви правильно зазначили, що зміна власника не є підставою для зміни або розірвання договорів. Це залишено, це діюча правильна норма.</p>
<p>Щодо подавання… переважного права. Обнулити переважне право, як ви пропонуєте, це діючи в тому числі відповідно до договорів оренди землі, які укладені відповідно до Земельного кодексу, Закону "Про оренду землі", це абсолютно спровокувати цілу країну в рейдерство, в першу чергу пов'язану із земельними відносинами.</p>
<p>Переважне право підтримується як самими землевласниками, так і всіма учасниками земельних відносин від малих до великих і ніяким чином не обмежується. Тому що переважне право має особа, яка орендує при більшій запропонованій рівній ціні. Ніяким іншим чином диктувати ціну вона не може, і має обмеження строку – півтора місяця з моменту пропозиції. Не відреагували – будь ласка, хоч на аукціон.</p>
<p></p>
<p>ГОЛОВУЮЧИЙ. Ставлю на голосування 285 правку. Комітетом не підтримана.</p>
<p>Прошу визначатись та голосувати.</p>
<p></p>
<p>12:50:00</p>
<p>За-67</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>12:50:06</p>
<p>ГОЛОВУЮЧИЙ. Рішення не прийнято.</p>
<p>Наступна 286-а, Торохтій. Не наполягає.</p>
<p>Наступна 287-а, Тимошенко.</p>
<p>Будь ласка.</p>
<p></p>
<p>12:50:14</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Я хотіла би просто от на конкретному прикладі показати як вводиться в оману суспільство і як знищується українське фермерство. Ми щойно мали дискусію про те, що фермерам яким виділили в 90-х роках по 50 гектарів землі для того, щоби підтримати фермерство і щоб вони могли користуватися цією землею безкоштовно, для того, щоби утримали взагалі фермерський рух і фермерський устрій аграрного комплексу, зараз всім цим комплексом законів вони будуть позбавлені такого гарантованого права мати цю земельну ділянку. Тепер нам пояснили, що якщо вони захочуть, вони можуть викупити. Ну, це гра слів. Тому що насправді треба було передавати їм у власність. А те, що їм дають добровільне право викупу, то альтернатива цьому – це втрата цієї земельної ділянки для фермерського господарства.</p>
<p>Прошу поставити мою правку на голосування.</p>
<p></p>
<p>ГОЛОВУЮЧИЙ. Ставиться на голосування 287 поправок народної депутатки Тимошенко. Комітет пропонує відхилити.</p>
<p>Прошу визначатися та голосувати.</p>
<p></p>
<p>12:51:37</p>
<p>За-60</p>
<p>Рішення не прийнято.</p>
<p>Наступна поправка 288, Лабунська. Не наполягає.</p>
<p>289-а, Тимошенко. Будь ласка.</p>
<p></p>
<p>12:51:49</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Я думаю, що в цьому залі просто невідомо, що Організація Об'єднаних Націй визначила розвиток сімейного фермерства як головний пріоритет на наступні 10 років. Те, що зараз приймаються такі законопроекти, вони приймаються повністю на користь великих аграрних холдингів, як ті, що в Україні працюють, так ті, що і з-за меж України претендують на нашу землю. Іншими словами, якщо весь цей комплекс законів про розпродаж сільськогосподарської землі буде прийнятий, то фермерство в Україні як головний уклад розвитку аграрного сектору вже неможливо буде розвивати. Тому що пріоритети всі будуть надані великим грошам, які будуть скуповувати цю землю на аукціонах, і будуть віддані великим олігархічним аграрним структурам, як всередині України, так із-за меж України. Така політика прямо протирічить нормальному розвитку України.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>12:53:03</p>
<p>ГОЛОВУЮЧИЙ. Ставлю на голосування 289 правку Тимошенко. Комітет не підтримана. Прошу визначатися та голосувати.</p>
<p></p>
<p>12:53:21</p>
<p>За-62</p>
<p>Рішення не прийнято. Правка не врахована.</p>
<p>Богданець. Не наполягає.</p>
<p>Павловський. Не наполягає.</p>
<p>Шуфрич. Наполягає. Будь ласка, 301 правка.</p>
<p></p>
<p>12:53:44</p>
<p>ШУФРИЧ Н.І.</p>
<p>Дякую. Шановний головуючий, безумовно, складно достукатися, коли тебе не хочуть чути, але ми спробуємо. Я ще раз наголошую, що мова не йде про ліквідацію Земельного кодексу, про його нівелювання, мова йде про те, щоб ми його зберегли так, як за нього з боєм, розтрощивши Верховну Раду, в 2001 році проголосували дуже свідомо і відповідально. А те, що зараз ви робите, ви фактично його обнуляєте. Ви фактично даєте можливість дерибанити українську землю без всякого контролю.</p>
<p>І, Дмитре Олександровичу, я звертаюся до вас особисто. Ви знаєте наше щире ставлення до вас, але мій колега Григорій Мамка звертався до вас, і ви йому відповіли публічно, під стенограму, назвавши його прізвище. Дайте йому можливість на репліку, це його регламентне, законне, конституційне право. Прошу вас.</p>
<p>Дякую.</p>
<p></p>
<p>ГОЛОВУЮЧИЙ. Несторе Івановичу, я звертався до вас, а до шановного Григорія Миколайовича Мамки в рамках того, що частин вашої фракції знаходиться без масок, це також карається законом. Да, це також карається законом, і я впевнений, що він це підніме питання на засіданні профільного комітету і звернеться до відповідних органів. Да, даю 30 секунд, якщо ви не заперечуєте, щоб ви прокоментували.</p>
<p>Будь ласка, Григорій Миколайович. Сподіваюся, що ви саме це і зробите після засідання.</p>
<p></p>
<p>12:55:17</p>
<p>МАМКА Г.М.</p>
<p>Шановний Дмитро Олександрович, можна говорити про маски і про тих осіб, які не носять ті маски, але доки не буде змін до Регламенту, щоб запускали сюди правоохоронця або наділену повноваженнями особу, яка має скласти протокол, а депутати потім можуть сплатити, іншої історії не буде, тільки будуть балачки.</p>
<p>Шановні народні депутати, я звернувся до Голови Верховної Ради, мене не почули, на жаль, щодо дотримання виконання законодавства, а саме закону…</p>
<p></p>
<p>ГОЛОВУЮЧИЙ. Дякую, Григорій Миколайович.</p>
<p>Ми ставимо на голосування правку? Ставлю на голосування 301 правку народного депутата Шуфрича.</p>
<p>Прошу визначатись та голосувати.</p>
<p></p>
<p>12:56:22</p>
<p>За-48</p>
<p>Рішення не прийнято. Правка не врахована.</p>
<p>Наступна правка. Бондаренко не наполягає.</p>
<p>Кучер. Заблоцький. Німченко. Шуфрич.</p>
<p>Німченко, 305 правка.</p>
<p></p>
<p>12:56:42</p>
<p>НІМЧЕНКО В.І.</p>
<p>Шановні колеги, ну, по-перше, я хочу сказати тим моїм колегам, хто тут когось звинувачував в поправковій чуть не тиранії. Шановні колеги, припиняйте цю політичну тріскотню. Ви подивіться, що враховано більш ніж півтисячі правок до цього законопроекту. Це не законопроект – це "порнографія" на земельну реформу. Щоб ви вообще розуміли.</p>
<p>І друге питання. Шановні колеги, я напоминаю ще раз, що земля за референдумом в народу є основним природним джерелом існування. І щоб ви знали, всі потуги, щоб частинку її, хоч метр квадратний забрати – це є питання пошкоди на предмет суверенітету. І тому я хотів би, щоб це знали сейчас, а не тоді, коли будуть порушені кримінальні справи.</p>
<p></p>
<p>ГОЛОВУЮЧИЙ. Ставлю на голосування 305 правку Німченка. Комітетом не підтримана.</p>
<p>Прошу визначатись та голосувати.</p>
<p></p>
<p>12:58:08</p>
<p>За-50</p>
<p>Рішення не прийнято.</p>
<p>306 правка. Німченко.</p>
<p></p>
<p>12:58:14</p>
<p>НІМЧЕНКО В.І.</p>
<p>До статті 20 що я хочу сказати, що на сьогоднішній день цей законопроект передбачає забути державний контроль за земельними відносинами. То це взагалі нонсенс, коли держава відсторонюється бути регулятором земельних відносин. І я розумію, що за цим стоїть, що територіальні громади самі будуть визначати, кому віддати землю і якому іностранцю. На Черкащині – це голландці, на Тернопільщині – це американці, десь уже там в Криму хочуть появитися турки. От за цим це стоїть.</p>
<p>І тому я хотів би, щоб ми, коли приймали такі законопроекти, виходили з вимог Конституції о недопустимості ущемлення об'єму прав громадян, коли все базується на нормах законодавчого регулювання, а не світського юридизму.</p>
<p></p>
<p>ГОЛОВУЮЧИЙ. Ставлю на голосування 306 правку народного депутата Німченка. Комітетом не підтримана.</p>
<p>Прошу визначатись та голосувати.</p>
<p></p>
<p>12:59:43</p>
<p>За-52</p>
<p>Рішення не прийнято.</p>
<p>307 правка, Павленко.</p>
<p></p>
<p>12:59:53</p>
<p>ПАВЛЕНКО Ю.О.</p>
<p>Шановний пане Голово, шановні колеги, вчергове звертаю увагу шановного залу про те, що значна частина норм законопроекту не містить завершених правових механізмів, не узгоджується з цілою низкою чинних законів і суперечить цілій низці статей Конституції України. Про це, зокрема, достатньо ґрунтовно у своїх висновках вказує як юридичне управління, так і науково-експертне управління Верховної Ради України.</p>
<p>Власне, дана правка, вона є технічною. Метою її є приведення норм частини третьої статті 20 Земельного кодексу України до норм чинного діючого законодавства. Прошу її підтримати з тим, аби в разі, не дай Бог, ухвалення цього закону, не було законодавчих колізій в реалізації цього закону.</p>
<p></p>
<p>ГОЛОВУЮЧИЙ. Ставлю на голосування 307 правку. Комітетом не підтримана.</p>
<p>Прошу визначатися та голосувати.</p>
<p></p>
<p>13:01:17</p>
<p>За-51</p>
<p>Рішення не прийнято.</p>
<p>Колтунович, 309 правка.</p>
<p></p>
<p>13:01:27</p>
<p>КОЛТУНОВИЧ О.С.</p>
<p>Дякую. Вельмишановний пане Голово, дивіться, коли ми говоримо про експансію агрохолдингів і взагалі посилення монополії в країні, і чому ми якраз не підтримуємо даний проект закону і всі ті законодавчі ініціативи, які пропонують окремі депутати нашого парламенту (нашого комітету, хотів сказати) і з цієї точки зору якраз, чому немає довіри до залу. Тому що, наприклад, на користь агрохолдингам був знижений податок на додану вартість до 14 відсотків. Я не проти зниження податків, але коли це є цільова окрема група, це вже викликає сумніви.</p>
<p>Або, наприклад, що мене просто збурило і повністю все суспільство, щодо, наприклад, запровадження змін до Податкового кодексу, коли хотіли ввести податок на паї, точніше його збільшити, для пересічних власників землі. Ось які пріоритети нинішньої влади і тих людей, які пропонують такі ініціативи. Тому експансія агрохолдингів в Україні вона не має бути завершена, і з цієї точки зору, ми якраз і тому проти цього законопроекту.</p>
<p>Дякую. А поправку прошу підтримати.</p>
<p></p>
<p>ГОЛОВУЮЧИЙ. Ставлю на голосування правку 309, Колтуновича Олександра Сергійовича.</p>
<p>Прошу визначатись та голосувати.</p>
<p></p>
<p>13:02:54</p>
<p>За-48</p>
<p>Рішення не прийнято. Правка не врахована.</p>
<p><i>(Шум у залі)</i></p>
<p>Оголошується перерва на 15 хвилин.</p>
<p>Шановні колеги, нам треба провітрити залу. На 15 хвилин оголошується перерва, до 13:20. Для того, щоб і технічні працівники привели до ладу пульт і провітрилася зала.</p>
<p></p>
<p align=center><i>(Після перерви)</i></p>
<p></p>
<p>ГОЛОВУЮЧИЙ. Запросіть, будь ласка, народних депутатів до зали. Повертаємося до роботи.</p>
<p>Власенко, 312 правка. Наполягаєте? Включіть, будь ласка, мікрофон.</p>
<p></p>
<p>13:21:04</p>
<p>ВЛАСЕНКО С.В.</p>
<p>Дякую, пане Голово. Що пропонує нам цей закон, окрім того, що цей закон говорить про те, що, по суті, фермери не будуть в рівних умовах і не зможуть стати рівноправними власниками сільськогосподарської землі, так ще й цільове призначення будь-якого виду землі, включаючи і сільськогосподарську, може бути змінено без будь-яких обмежень.</p>
<p>Так, "Батьківщина" підтримує ту обставину, що сільські, селищні і міські ради повинні мати право приймати рішення про зміну цільового призначення відповідних земельних ділянок, але це повинно відбуватися в межах державної програми і з певним державним контролем, тому що не може сільська рада самовільно приймати рішення і передавати сільськогосподарську землю, припустимо, під комерційну забудову. Це повинно регулювати, регламентуватися, в тому числі, і шляхом певних контрольних механізмів з боку держави, хоча я підкреслюю, саме право на передачу повинно бути у сільської (селищної) ради.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 312 правка, комітетом не підтримана.</p>
<p>Прошу визначатися та голосувати.</p>
<p></p>
<p>13:22:30</p>
<p>За-43</p>
<p>Рішення не прийнято.</p>
<p>Волошин, 313-а. На голосування ставити? Включіть мікрофон.</p>
<p></p>
<p>13:22:41</p>
<p>ВОЛОШИН О.А.</p>
<p>Шановні колеги, я думаю, ми всі останні роки спостерігаємо, як в оборот в українську мову введений якийсь дивний абсолютно такий термін, який не заслуговує на те, щоб бути в літературній мові – слово "підгорає". Ось ми зараз бачимо, що в нас вже почало у Верховній Раді "підгорати" від того, що опозиційні фракції блокують розпродаж українських земель іноземцям.</p>
<p>І це дуже сумно, насправді, тому що якби ми всі консолідовано і спільно працювали над тим, щоби розробити дійсно таке законодавство, яке зацікавило би українських фермерів, я думаю, що нічого б тут не підгорало, і все було би гаразд, і не було би цих тисяч правок.</p>
<p>А зараз, будь ласка, прошу поставити мою правку на голосування.</p>
<p></p>
<p>ГОЛОВУЮЧИЙ. Ставлю на голосування 313 правку Волошина. Прошу визначатися та голосувати.</p>
<p></p>
<p>13:23:45</p>
<p>За-42</p>
<p>Рішення не прийнято.</p>
<p>314 правка.</p>
<p></p>
<p>ГОЛОС ІЗ ЗАЛУ. 310-а.</p>
<p></p>
<p>ГОЛОВУЮЧИЙ. Врахована частково. Кабаченко.</p>
<p></p>
<p>13:24:06</p>
<p>КАБАЧЕНКО В.В.</p>
<p>Володимир Кабаченко, фракція "Батьківщина". Шановні представники монобільшості, що буде, якщо ми не приймемо цю правку? Це означатиме, що юридична особа, яка сьогодні отримала право власності на землю сільськогосподарського призначення, вже завтра зможе змінювати її цільове призначення? Чи вважаємо ми… чи вартує українська земля того, щоб її використовували за не її функціональним призначенням?</p>
<p>Моя правка вона дуже проста і полягає в наступному. Ми вводимо запобіжник терміном 10 років з моменту отримання права власності на землю сільськогосподарського призначення до фактичної можливості зміни її цільового призначення, а це означатиме, що, перше, ми підтримуємо фермера, тому що виключно фермер буде інвестувати в свою землю для того, щоб, 10 років пропрацювавши на ній і не отримавши прибуток, він вже після цього зможе там думати собі, а чи варто її змінювати, чи варто її залишити.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку 310 Кабаченка. Вона врахована частково комітетом. Автор наполягає на повному врахуванні.</p>
<p>Ставлю на голосування пропозицію автора. Прошу визначатися та голосувати.</p>
<p></p>
<p>13:25:49</p>
<p>За-53</p>
<p>Рішення не прийнято.</p>
<p>314-а, Тимошенко.</p>
<p></p>
<p>13:25:56</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина". Ну, дивіться, зараз в залі розглядається комплекс законів, який дає можливість розпродати українську сільськогосподарську землю. Зрозуміло, що це торкається інтересів кожного українця. І ми всі пам'ятаємо, що Президент обіцяв, що до прийняття таких фундаментальних, стратегічних рішень, як розпродаж сільськогосподарської землі, наприклад, буде проведений всеукраїнський референдум. І як скажуть люди, так буде діяти і парламент, і влада.</p>
<p>Так у мене зараз запитання до голови комітету. А скажіть, будь ласка, взагалі чи була дискусія з Президентом про те, щоби спочатку провести референдум за народною ініціативою, запитати у людей так, як і він, і партія "Слуга народу" обіцяли на всіх виборах, а тільки після того позбавляти українців права володіти, управляти своєю сільськогосподарською землею? Дайте відповідь на питання.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p align=center></p>
<p>13:27:05</p>
<p>ГОЛОВУЮЧИЙ. Позиція комітету.</p>
<p></p>
<p>13:27:07</p>
<p>СОЛЬСЬКИЙ М.Т.</p>
<p>Цей закон жодним чином не позбавляє будь-яких громадян будь-якого права власності, у тому числі і землі. Цей закон зовсім про інше. Він не про ніякий не розпродаж. Тут взагалі неможливо по цьому закону продавати державну, комунальну землю і сільськогосподарського призначення.</p>
<p>Ще раз повторюся. Як прийнято в Законі 2178-10, визначає лише, який орган може розпоряджатися функціями справ передачі в оренду в емфітевзисі і інші права, передбачені Цивільним, Господарським кодексами.</p>
<p></p>
<p>ГОЛОВУЮЧИЙ. Ставиться на голосування 314 поправка народної депутатки Тимошенко. Комітетом пропонує відхилити.</p>
<p>Прошу визначатися та голосувати.</p>
<p></p>
<p>13:27:57</p>
<p>За-52</p>
<p>Рішення не прийнято.</p>
<p>Наступна поправка 315. Народний депутат Волошин.</p>
<p></p>
<p>13:28:06</p>
<p>ВОЛОШИН О.А.</p>
<p>Шановні колеги, дійсно з усіх моментів, які ми могли би просто зараз виправити у цьому законопроекті, мені дійсно дивно, чому комітет настільки не наполягає на повній дерегуляції у питаннях, спуск на найнижчий рівень, на рівень селищних рад питання зміни цільового призначення сільськогосподарських земель. Але чому первинно філософія сама була така, що ми запускаємо ринок сільськогосподарських земель, щоб вони залишались сільськогосподарськими, а не перетворювались на землі, які можна використовувати під забудову, особливо в великих містах і таке інше.</p>
<p>Я був би вдячний, якби дійсно от пан Сольський, я бачу, він готовий прокоментувати, пояснив, чому ми віддаємо на рівень сільських голів, які дуже є часто корумпованими людьми, право зміни цільового призначення, а не залишаємо цей контроль на найвищих рівнях державного управління?</p>
<p>Дякую.</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:29:06</p>
<p>ГОЛОВУЮЧИЙ. Ставлю на голосування правку номер 315, Волошина.</p>
<p>Позиція комітету, дуже коротко.</p>
<p></p>
<p>13:29:14</p>
<p>СОЛЬСЬКИЙ М.Т.</p>
<p>Шановний колего, у нас коли мораторій мав дві складові: перша – заборона продажу, друга – заборона зміни цільового призначення, ми відмінили мораторій. Минулого року Законом 2280, який прийнятий в двох читаннях і підписаний Президентом, після підписання має номер 711, встановили процедуру зміни цільового призначення. Там передбачено рішення громади у вигляді плану, після того тільки така зміна можлива, в тому числі і земель сільськогосподарського призначення. Тому із дотриманням природоохоронного та історико-культурного законодавства.</p>
<p>Окремі повноваження, наприклад, райдержадміністрацій по зміні цільового призначення дійсно передані місцевим громадам, і це правильно, і логічно, враховуючи принципи децентралізації.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 315 правку. Комітетом не підтримана.</p>
<p>Прошу визначатись та голосувати.</p>
<p></p>
<p>13:30:21</p>
<p>За-48</p>
<p>Рішення не прийнято. Правка не врахована.</p>
<p>316 правка, Тимошенко.</p>
<p></p>
<p>13:30:28</p>
<p>ТИМОШЕНКО Ю.В.</p>
<p>Юлія Тимошенко, фракція "Батьківщина".</p>
<p>Голова комітету навчився дуже мистецьки ухилятися від прямих запитань. Тому я ще раз повторю, мова йде не про продаж державних і комунальних земель, а мова йде, в принципі, про продаж сільськогосподарської землі. Ви як голова комітету вже декілька років, по суті, лобіюєте цю історію, ви практично протягуєте продаж сільськогосподарської землі через цю залу.</p>
<p>Я у вас прямо запитала. І партія "Слуга народу", і Президент Зеленський обіцяли народу по подібним питанням проводити референдум. Чому ви не проводите референдум, а чому ви реально сьогодні без волі народу розпродаєте ту власність, яка Конституцією закріплена як власність усього українського народу і всіх прийдешніх поколінь? Ви мали з Президентом розмову про проведення референдуму, і чого ви його на цю тему не проводите? Просто чітко дайте відповідь.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>13:31:38</p>
<p>СОЛЬСЬКИЙ М.Т.</p>
<p>Даю пряму відповідь на пряме питання. Цим законом не передбачено продажу сільськогосподарської землі державної і комунальної власності. Тому неможливо вести розмову про те, чого немає.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 316 правку Тимошенко. Комітетом не підтримана.</p>
<p>Прошу визначатись та голосувати.</p>
<p></p>
<p>13:32:14</p>
<p>За-53</p>
<p>Рішення не прийнято.</p>
<p>Батенко, 317 правка.</p>
<p></p>
<p>13:32:23</p>
<p>БАТЕНКО Т.І.</p>
<p>Шановний Микола Тарасович, от давайте, продовження зміни цільового призначення чисто раціонально, об'єктивно, як кажуть, з точки зору перспективи для людей, так. То ми за права громад, ми за дерегуляцію, ми за те, щоб Держгеокадастр не здійснював свавілля, так само, як і інші органи, як архбудконтроль і тому подібні. Але повна втрата контролю за зміною з боку держави, за зміною цільового призначення сільськогосподарської землі – чи не спричинить це хаос зі зміною цільового призначення?</p>
<p>Наша пропозиція, щоб відтермінувати це. Тобто громада контролює, рішення громади у вигляді плану і так далі. Це все правильно. Але от коли це, як лавина, піде змін, що вони будуть робити на цих землях – будувати котеджі? Ну, явно не дитсадки і не школи, розумієте? Чи правильно буде освоюватися земля?</p>
<p>Ми пропонуємо відтермінувати на років 10. Можливо, і неправильно, поясніть просто ціль цієї задачі.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 317… Позиція комітету.</p>
<p></p>
<p>13:33:30</p>
<p>СОЛЬСЬКИЙ М.Т.</p>
<p>Шановний колего, чому це не буде безконтрольно, чому це, в принципі, неможливо масово. Пояснюю. Це не в цьому законі, але як це в тих законах, які ми вже прийняли.</p>
<p>Перше. Громада затверджує просторовий план, де вона передбачає можливість в окремих місцях, за бажанням власника, в тому числі сільськогосподарської землі, змінити цільове призначення. Якщо ці два бажання співпадають, тоді власник сільськогосподарської землі може це змінити, якщо є дозвіл громади, ще раз підкреслюю. Але це коштує багатьох затрат. Сільськогосподарська земля, наприклад, коли оцінка середня 30-40 тисяч гектарів, вона найменшу оцінку має в Україні. Змінити на землі промисловості або землі будівництва, де оцінка того самого гектару в силу іншої категорії декілька мільйонів гривень і заплатити офіційно, ми це прийняли з вами минулого року, 30 процентів в місцевий бюджет, ніхто цього робити без доцільності і без наступних інвестиційних кроків не буде.</p>
<p></p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p></p>
<p>13:34:36</p>
<p>ГОЛОВУЮЧИЙ. Ставиться на голосування 317 поправка народного депутата Батенка. Комітет пропонує її відхилити.</p>
<p>Прошу визначатися та голосувати.</p>
<p></p>
<p>13:34:56</p>
<p>За-70</p>
<p>Рішення не прийнято.</p>
<p>Наступна поправка 318. Власенко Сергій Володимирович.</p>
<p></p>
<p>13:35:03</p>
<p>ВЛАСЕНКО С.В.</p>
<p>Дякую, пане Голово. При всіх можливих економічних викладках голови комітету це все не має ніякого відношення до реальності. Саме сільська, селищна, міська рада буде приймати рішення про зміну цільового призначення земель. І, до речі, далі ви взагалі вбиваєте контроль за зміною цільового призначення особливо цінних земель. Тому насправді в цьому якраз і є проблема, ви прибираєте повністю державу від впливу, від формування державної політики по розвитку фермерства. Ви даєте можливість сільськогосподарську землю робити землями промисловості, землями під забудову. Ви даєте можливість землю під городництво робити землями під забудови, без будь-яких обмежень. У цьому і є величезна проблема. Я ще раз підкреслюю: так, громада повинна мати одне із вирішальних слів у цьому питанні, але повинен бути і державний контроль з точки зору загальнодержавної політики. Ви це все руйнуєте. Децентралізація не є анархією...</p>
<p></p>
<p>ГОЛОВУЮЧИЙ. Ставиться на голосування 318 поправка Власенка. Комітет пропонує відхилити. Прошу визначатися та голосувати.</p>
<p></p>
<p>13:36:29</p>
<p>За-57</p>
<p></p>
<p align=center>Веде засідання Голова Верховної Ради України РАЗУМКОВ Д.О.</p>
<p></p>
<p>13:36:32</p>
<p>ГОЛОВУЮЧИЙ. Рішення не прийнято.</p>
<p>319 правка, Власенко.</p>
<p></p>
<p>13:36:36</p>
<p>ВЛАСЕНКО С.В.</p>
<p>Дякую. Цей блок правок якраз він і стосується змін цільового призначення. На жаль, те, що нам зараз пропонують, тут згадували Нестора Івановича Махна, так от нам пропонують повну махновщину в питанні зміни цільового призначення. Повну махновщину, яка буде відбуватися без будь-якої державної політики, без будь-якого розуміння, що треба для держави, що треба зробити для того, щоб фермерство виникло врешті-решт в Україні в повному обсязі і змогло забезпечувати, як це було раніше, не лише українських громадян продукцію сільськогосподарського призначення, а щоб можна було це експортувати.</p>
<p>На жаль, ви робите все по-іншому. Ви робити умови, за яких громади будуть змушені, бо ви ж позбавили громад нормального фінансування, громади будуть змушені шукати швидкі гроші, швидкі, не стратегічні, не розуміючи, що треба державі на перспективу. Саме для того треба дати право громадам це вирішувати, але повинен бути державний контроль.</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>13:37:49</p>
<p>СОЛЬСЬКИЙ М.Т.</p>
<p>Шановний колего і інші колеги, коли ми говоримо про зміну цільового, часто звучить питання особливо цінних. У нас, дійсно, є поняття "особливо цінних земель" в земельному законодавстві, зокрема в Земельному кодексі. Воно охоплює два види земель.</p>
<p>Перше. Це землі Природно-заповідного фонду і інших подібних статусів. В цьому плані у нас законодавством передбачено повноваження Верховної Ради про зміну цільового призначення, затвердження відмов від постійного користування – це все збережено.</p>
<p>Є інший вид. Це пов'язаний з якісними показниками і віднесенням до категорії особливо цінних. Наприклад, вся Вінницька… 60 процентів Полтавської і Вінницької області в силу якості ґрунтів – це особливо цінні землі, в тому числі бабусині огороди. І ніколи Верховна Рада не змінювала і не буде змінювати цільове призначення цих земель. Ні одного прикладу не було. Це в тому числі суперечить Конституції. Завжди мінялось райдержадміністрацією, завжди це була корупційна річ сто процентів випадків, перед тим бралась справка про нові якісні показники ґрунту, у всіх ста процентів випадків…</p>
<p></p>
<p>ГОЛОВУЮЧИЙ. Дякую.</p>
<p>Готові голосувати? Ставлю на голосування правку номер 319 Власенка. Комітетом не підтримана.</p>
<p>Прошу визначатись та голосувати.</p>
<p></p>
<p>13:39:26</p>
<p>За-61</p>
<p>Рішення не прийнято.</p>
<p>Плачкова Тетяна Михайлівна. Немає?</p>
<p>Волошин, 322-а.</p>
<p></p>
<p>13:39:36</p>
<p>ВОЛОШИН О.А.</p>
<p>Дійсно, дуже зараз важлива принципова дискусія. Пан Сольський правильно сказав по факту. Але, якщо у нас проблема з правом застосування, то це не означає, що потрібно погане правозастосування, практику, легалізувати тепер. Ну, це все рівно, що, знаєте, якщо у нас існує незаконний обіг наркотиків, давайте їх просто легалізуємо. Тобто замість того, щоб карати тих, хто дійсно змінював цільове призначення через корупційні схеми, ми зараз хочемо дозволити змінювати цільове призначення так, як захоче так звана громада. Ми що, не знаємо, що відбувається в містах, в Києві, наприклад, з так званими громадськими слуханнями, і куди поділися всі наші сквери і дитячі майданчики, щодо яких нібито громадські слухання винесли згоду на те, щоб там будувати на 20-30 поверхів будинки?</p>
<p>Європа виглядає так, як вона виглядає, саме тому, що там багато що заборонено. Держава має… Бізнес завжди робить, що йому дозволяють, не можна бізнесу дозволяти робити, що він захоче тому що бізнес працює на одне – на максимізацію прибутку, і це нормально. Але держава має це обмежувати…</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування 322 правку. Комітетом не підтримана.</p>
<p>Прошу визначатись та голосувати.</p>
<p></p>
<p>13:41:01</p>
<p>За-54</p>
<p>Рішення не прийнято.</p>
<p>Кириленко Іван Григорович, 323 правка.</p>
<p></p>
<p>13:41:08</p>
<p>КИРИЛЕНКО І.Г.</p>
<p>Шановний Дмитро Олександровичу, звертаюся особисто до вас, до вас як до Голови.</p>
<p>Двадцять років тому в цьому залі був прийнятий Земельний кодекс. Над ним працювали кілька років видатні люди, і я їх назву прізвища, це вчені зі світовим ім'ям: Новаківський, Третяк, багато інших фахівців і спеціалістів. Коли був ухвалений, Європа здивувалася, що це кращий Земельний кодекс у світі, а в Європейському Союзі точно визнано, що він найкращий. Сьогодні, Дмитро Олександровичу, від нього залишаються руїни.</p>
<p>Дмитро Олександровичу, запам'ятайте одну річ. Декілька законів на розвиток земельної реформи – ми не зможемо змінити навіть кому. Бо як уміють захищати свою власність транснаціональні корпорації і країни, які вони представляють, ми це знаємо.</p>
<p>Дмитро Олександровичу, рятуйтеся референдумом, запитайте в народу, хай народ це все підтримає, те, що Сольський говорить…</p>
<p></p>
<p>ГОЛОВУЮЧИЙ. Позиція комітету.</p>
<p></p>
<p>13:42:16</p>
<p>СОЛЬСЬКИЙ М.Т.</p>
<p>Шановний колего, я не був свідком, але безпосереднім учасником, зрозуміло. Але я пам'ятаю, як приймався Земельний кодекс, який дійсно дав великий поштовх до сьогодні розвитку земельних відносин. Він приймався в тому числі шляхом голосування підписами в кабінеті Голови Верховної Ради.</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування 323 правку. Комітетом не підтримана.</p>
<p>Прошу визначатись та голосувати.</p>
<p></p>
<p>13:43:02</p>
<p>За-58</p>
<p>Рішення не прийнято.</p>
<p>Лукашев. Не наполягає.</p>
<p>Павленко? Павленко, 325 правка.</p>
<p></p>
<p>13:43:12</p>
<p>ПАВЛЕНКО Ю.О.</p>
<p>Шановний пане Голово, шановні колеги! Викликає серйозне занепокоєння про те, що виключення норми із Земельного кодексу, відповідно до якої землі сільськогосподарського призначення передаються у власність та надаються у користування лише для визначених осіб, пов'язаних із діяльністю у сільськогосподарській сфері, може призвести до надання вказаних земель різним суб'єктам та для будь-яких цілей. Цим, на наш погляд, фактично скасовується цільове використання сільськогосподарських земель. Це також може призвести до неконтрольованого використання земель сільськогосподарського призначення, власне, на недопущення цього і є значна частина правок, які подані "Опозиційною платформою – За життя".</p>
<p>Дякую.</p>
<p></p>
<p>ГОЛОВУЮЧИЙ. Ставлю на голосування правку номер 325. Комітетом не підтримана.</p>
<p>Прошу визначатися та голосувати.</p>
<p></p>
<p>13:44:37</p>
<p>За-49</p>
<p>Рішення не прийнято. Правка не підтримана.</p>
<p>326-а. Волошин.</p>
<p></p>
<p>13:44:45</p>
<p>ВОЛОШИН О.А.</p>
<p>Шановні колеги, я от хочу підтримати те, що до цього казав нещодавно Тарас Батенко. Мова йшла про те, що, ще раз кажу, запускайте ринок землі, навіть попри те, що ми проти запуску ринку землі без референдуму. Припустимо, пішли на це, але можна хоча б зміну цільового призначення відкласти, просто зробити там мораторій на 3 роки, на 5 років, подивитися, як запрацює ринок землі, а далі вже дивитися, що робити з тими землями, які господарі хочуть, щоб було змінено їх цільове призначення. Давайте спочатку, щоб людина купила сад, і там залишався сад, людина купила поле, де вирощується соняшник, вона там вирощує пшеницю, але точно не будує котеджі і не робить звалище. Це ж елементарна річ.</p>
<p>Спочатку подивіться, як воно буде працювати, а потім дозволяйте додатково… Так працюють в усіх європейських країнах – поступовість. Лібералізація має бути поступовою, інакше вона дійсно, як сказав правильно Власенко, перетвориться на махновщину.</p>
<p></p>
<p>ГОЛОВУЮЧИЙ. Ставлю на голосування 326 правку Волошина. Комітет не підтримана.</p>
<p>Прошу визначатись та голосувати.</p>
<p></p>
<p>13:46:09</p>
<p>За-51</p>
<p>Рішення не прийнято.</p>
<p>328 правка, Кириленко.</p>
<p>Івченко Вадим Євгенович.</p>
<p></p>
<p>13:46:20</p>
<p>ІВЧЕНКО В.Є.</p>
<p>Вадим Івченко, "Батьківщина". Шановні колеги, на жаль, ми постійно вам говоримо, але реакції нуль. Ми говоримо про те, що цей закон не має нічого спільного з європейським обігом сільськогосподарських земель. Ми говоримо про те, що в цьому законі велика кількість "хотєлок" і "схем", які фактично будуть побуждать на територіях певні соціальні конфлікти.</p>
<p>Ми говоримо про те, що в цьому законі немає національного інтересу. Тут, в цьому законі, відсутні маленькі фермери, відсутні середнє фермерське господарство, одноосібники, яких сьогодні більш ніж 4 мільйони.</p>
<p>Ми говоримо, що в цьому законі відсутнє українське село. Невже не можна сісти і написати такий європейський досвід, який би точно дав би змогу захистити українського фермера і українське селянство. Ось про це говорить "Батьківщина".</p>
<p></p>
<p>ГОЛОВУЮЧИЙ. Ставлю на голосування 328 правку. Комітетом не підтримана.</p>
<p>Прошу визначатись та голосувати.</p>
<p></p>
<p>13:47:44</p>
<p>За-54</p>
<p>Рішення не прийнято.</p>
<p>Лабунська, 329-а.</p>
<p>Красов. Красов не наполягає.</p>
<p>Бондарєв. Не наполягає.</p>
<p>Наливайченко… <i>(Шум у залі)</i></p>
<p>Наполягаєте? 334-а.</p>
<p></p>
<p>13:48:07</p>
<p>БОНДАРЄВ К.А.</p>
<p>Народний депутат Бондарєв, фракція "Батьківщина". Сьогодні вартість життя людини в нашій країні зростає кожен день. Подивіться на тарифи, які вдвічі підвищили у порівнянні з минулим роком. І в цей час проводити земельну реформу, частиною якої є цей закон, який сьогодні розглядається, антинародно.</p>
<p>Я вважаю, що ми повинні спочатку зробити все для того, щоб наш фермер мав можливість розвиватися, мав можливість купувати землю. А після того йти до людей, проводити референдум і запитати, а чи хочуть вони продавати землю.</p>
<p>Те, що сьогодні відбувається, це підштовхування людей до того, щоби вони за безцінь вони продали землю. Українців перетворюють у кріпаків.</p>
<p></p>
<p>ГОЛОВУЮЧИЙ. Ставлю на голосування 334 правку. Комітетом не підтримано.</p>
<p>Прошу визначатися та голосувати.</p>
<p></p>
<p>13:49:31</p>
<p>За-50</p>
<p>Рішення не прийнято.</p>
<p>340-а, Наливайченко.</p>
<p></p>
<p>13:49:36</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Шановні громадяни України, так, добиваємося для вас найголовнішого, щоб земля, яка є у вашій власності, приносила вам дохід, приносила можливість працювати. І я наполягаю на своїй поправці, оскільки вона стосується стратегічно важливих питань у земельних відносинах, тих землях, які забезпечуватимуть вашу безпеку і безпеку ваших сімей, обороноздатність країни.</p>
<p>І неправда, коли ви чуєте від представників влади зараз, що немає кращого досвіду, ніж той, що пропонується цим законопроектом. Є. І такі успішні країни, як Фінляндія, йшли саме таким шляхом. Шлях дуже простий, і на ньому наполягає фракція "Батьківщина", і наш лідер Юлія Тимошенко. Фермерство – підтримати, кредити і лізинг – так, для наших фермерів, володіння землею і її оброблення – так, нашими фермерами. І в цьому майбутнє нашої ж країни.</p>
<p>Прошу це врахувати.</p>
<p></p>
<p>ГОЛОВУЮЧИЙ. Дякую.</p>
<p>340 правка Наливайченка. Прошу визначатися та голосувати.</p>
<p><i>(Шум у залі)</i></p>
<p>Не кричіть, будь ласка.</p>
<p></p>
<p>13:51:00</p>
<p>За-54</p>
<p>Рішення не прийнято. Правка не врахована.</p>
<p>Яка правка?</p>
<p></p>
<p>ГОЛОС ІЗ ЗАЛУ. <i>(Не чути) </i></p>
<p></p>
<p>ГОЛОВУЮЧИЙ. Врахована редакційно.</p>
<p>339-а, Соболєв.</p>
<p></p>
<p>13:51:22</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, от я проаналізував всі правки до цієї статті – зміна цільового призначення. Дві ключові норми, які йдуть: перша – це або вимога референдуму, і це робити так, а друга – ні в якому разі не викидати цю статтю.</p>
<p>Те, що зробив комітет. Вони викинули цю статтю і далі латають окремими нормами, яким чином узаконити схеми Черновецького, коли "молода команда" київська раздерибанила весь Київ. Тепер "молода команда" у Верховній Раді робить те саме.</p>
<p>Моя правка в одному. Поверніть назад статтю кодексу, де є чітко визначено: яке рішення ухвалює Верховна Рада, яке рішення ухвалює Кабінет Міністрів і які рішення ухвалюються при особливо цінних землях. Все інше – це блуд, в який ви вводите країну. Якщо ви зміните в такій редакції статтю, це почнеться повне розбазарювання особливо цінних земель.</p>
<p>Я вимагаю...</p>
<p></p>
<p>ГОЛОВУЮЧИЙ. Дякую.</p>
<p>Ставлю на голосування правку номер 339 Соболєва. Комітетом не підтримана.</p>
<p>Прошу визначатися та голосувати.</p>
<p></p>
<p>13:52:48</p>
<p>За-56</p>
<p>Рішення не прийнято.</p>
<p>337-а, Колтунович. Врахована редакційно.</p>
<p></p>
<p>13:52:58</p>
<p>КОЛТУНОВИЧ О.С.</p>
<p>Шановний пане Голово, дякую за можливість врахувати поправку в повному обсязі. Хотів би звернути увагу на дві важливі речі і підкріпити їх цифрами, те, про що говорили щойно колеги.</p>
<p>Якщо у нас загалом площа сільськогосподарських угідь становить 42,7 мільйона гектарів або 70 відсотків від площі всієї території країни, то площа ріллі складає 32,5 мільйона гектарів або 78 відсотків.</p>
<p>Ще один важливий момент. Площа сільськогосподарських угідь у розрахунку на одну особу є найбільшою серед країн Європи і становить 0,9 відсотка га, у тому числі 0,7 мільйона га ріллі. Це середній показник в Європі – 0,44, 0,25. У нас – 0,9, нагадую, 0,7.</p>
<p>Якщо ми говоримо за площу чорноземів, то у нас від 15 до 17 мільйонів гектарів, це близько 8 відсотків світових запасів. Ось чому на сьогоднішній день так важливо зберегти питання землі в державній і комунальній власності і, що найголовніше, надати можливість підзавуальовано…</p>
<p></p>
<p>ГОЛОВУЮЧИЙ. Ставлю на голосування 337 правку. Комітетом врахована редакційно. Автор наполягає на повному врахуванні.</p>
<p>Ставлю на голосування пропозицію автора. Прошу визначатися та голосувати.</p>
<p></p>
<p>13:54:26</p>
<p>За-51</p>
<p>Рішення не прийнято.</p>
<p>Правка номер 341. Наливайченко.</p>
<p></p>
<p>13:54:37</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Для нас, як і для всіх громадян України, дуже важливо почути пряму відповідь на пряме питання: чому ухиляєтесь від проведення референдуму з питань продажу землі. Це була пряма обіцянка саме вашої політичної сили, саме ваша обіцянка. Тому ми хочемо, як і всі громадяни України, почути відповідь, чому ухиляєтесь від проведення референдуму.</p>
<p></p>
<p>ГОЛОВУЮЧИЙ. Ставлю на голосування 341 правку…</p>
<p></p>
<p>ГОЛОС ІЗ ЗАЛУ. <i>(Не чути) </i></p>
<p></p>
<p>ГОЛОВУЮЧИЙ. Це риторичне запитання. Дякую.</p>
<p>Ставлю на голосування 341 правку. Комітетом вона не підтримана.</p>
<p>Прошу визначатись та голосувати.</p>
<p>Комітет на це відповіді, на жаль, не може дати, шановні колеги.</p>
<p></p>
<p>13:55:38</p>
<p>За-57</p>
<p>Рішення не прийнято.</p>
<p>Правка номер 342, Наливайченко.</p>
<p></p>
<p>13:55:45</p>
<p>НАЛИВАЙЧЕНКО В.О.</p>
<p>Валентин Наливайченко, фракція "Батьківщина". Для нас це не риторичне питання, як і для всіх 40 мільйонів громадян України. Тому народні депутати, голови комітетів зобов'язані давати відповіді на прямі запитання. То ми наполягаємо на відповіді: коли буде референдум?</p>
<p>Тому що для нас, як і для всіх громадян України, референдум – це та подія, коли громадяни вирішують питання. От ми за таке народовладдя. Не за байки, не за поправки. Ну, 342 рази і вже 342 поправка ми представляємо, 342 рази вже можна підписати Закон про референдум і один раз точно його провести. Ну, не гайте час і майбутнє країни.</p>
<p>Проведіть референдум, а зараз дайте відповідь, будь ласка: чому не проводиться всеукраїнський референдум з питань землі?</p>
<p></p>
<p>ГОЛОВУЮЧИЙ. Ставлю на голосування 342 правку, Наливайченко. Комітетом не підтримана.</p>
<p>Прошу визначатись та голосувати.</p>
<p></p>
<p>13:57:05</p>
<p>За-53</p>
<p>Рішення не прийнято.</p>
<p>Княжицький. Не наполягає.</p>
<p>Івченко, 345 правка.</p>
<p></p>
<p>13:57:13</p>
<p>ІВЧЕНКО В.Є.</p>
<p>Івченко, "Батьківщина". Шановні колеги, ви знаєте, інтенсивне використання сільського господарства, яке націлене сьогодні виключно на прибуток, повністю знищує сьогодні родючість, в тому числі і українських земель.</p>
<p>Розпашка українських земель, колеги, 65 відсотків. Ніхто не слідкує за тим, як вносяться мінеральні і хімічні добрива, засоби зросту і так далі, і так далі, це точно… продукти тваринного походження, це точно… відходи тваринного походження, це точно впливає на екологію, це точно впливає на наше з вами здоров'я.</p>
<p>Чому нельзя в цьому законі в тому числі підсилити державний контроль за цими речами? Чому нельзя робити так, щоб ми зберігали родючість нашої землі? А ми навпаки, колеги, використовуємо землю, все більше і більше вивозимо валу зерна. І ми пропонуємо українцям ту земельну реформу, якої немає в світі.</p>
<p></p>
<p>ГОЛОВУЮЧИЙ. Ставлю на голосування 345 правку Івченка. Комітетом відхилена.</p>
<p>Прошу визначатись та голосувати.</p>
<p></p>
<p>13:58:38</p>
<p>За-50</p>
<p>Рішення не прийнято.</p>
<p>346-а, Івченко.</p>
<p></p>
<p>13:58:42</p>
<p>ІВЧЕНКО В.Є.</p>
<p>Івченко, "Батьківщина". Колеги, чому ви називаєте децентралізацією передачу розпорядження землі територіальним громадам? А чому ви не називаєте децентралізацією те, що ви не даєте громадам: а) давати можливість встановлювати земельний податок, оскільки це їхні власні кошти. Ви не даєте цим законом громадам переглянути договори оренди, які заключені на 15 років під мінімальні відсотки. Ви не даєте громадам з цих державних земель наповнити їхні бюджети. Чому ви це не називаєте?</p>
<p>А це є теж факт децентралізації, коли вони отримують розпорядження землею і коли вони можуть впливати від використання цієї землі на наповнення власними коштами своїх бюджетів, а це школи і дитячі садочки. Ви не даєте це робити органам місцевого самоврядування.</p>
<p></p>
<p>ГОЛОВУЮЧИЙ. Ставлю на голосування правку 346 Івченка. Комітетом не підтримана.</p>
<p>Прошу визначатись та голосувати.</p>
<p></p>
<p>14:00:03</p>
<p>За-47</p>
<p>Рішення не прийнято.</p>
<p>Пленарне засідання Верховної Ради України оголошую закритим.</p>
<p></p>
<p></p>
<p></p>
