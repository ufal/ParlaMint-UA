Стенограма пленарного засідання
06 листопада 2013
&nbsp;
<p align=center>ЗАСІДАННЯ ДВАДЦЯТЬ П'ЯТЕ</p>
<p align=center>Сесійний зал Верховної Ради України</p>
<p align=center>06 листопада 2013 року, 10 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Запрошені, гості Верховної Ради України! Прошу народних депутатів підготуватися до реєстрації.</p>
<p>Я прошу, увімкніть систему "Рада".</p>
<p>10:00:56</p>
<p>В залі зареєструвалося 375 народних депутатів. Ранкове засідання Верховної Ради України оголошую відкритим.</p>
<p>Шановні народні депутати! 70 років тому, 6 листопада 1943 року, після важких кровопролитних боїв радянські війська визволили від німецько-фашистських загарбників столицю України – місто Київ. <i>(Оплески)</i></p>
<p>&nbsp;Шановні співвітчизники! Прийміть самі щирі вітання з нагоди цієї знаменної дати!</p>
<p>Окремо звертаємося до наших дорогих ветеранів Великої Вітчизняної війни, героїв фронту і тилу. Доземний уклін і велика вдячність вам за Перемогу! За вашу незламну силу духу, за вашу непохитну мужність, самовідданість і високий героїзм! Бажаємо кожному з вас доброго здоров'я, миру, добра і щастя! Честь вам і слава!</p>
<p>Давайте ще раз оплесками привітаємо наших ветеранів, воїнів-переможців, героїв фронту і тилу і всіх наших співвітчизників з 70-ю річницею визволення столиці України. <i>(Оплески) </i></p>
<p>Шановні колеги, сьогодні о 12 годині 5 хвилин кияни вшанують пам'ять визволителів міста-героя Києва. Ми сьогодні теж зробимо це о 12 годині 5 хвилин. Так, да?</p>
<p>Шановні народні депутати, відповідно до статті 25 Регламенту в середу ми маємо 30 хвилин для виступів народних депутатів з внесенням пропозицій, оголошень, заяв і повідомлень. Тому прошу народних депутатів записатися на виступи.</p>
<p>Прошу. Фракція Партії регіонів. Прошу, народний депутат Олександр Кузьмук.</p>
<p>&nbsp;</p>
<p>10:04:51</p>
<p>КУЗЬМУК О.І.</p>
<p>Дорогі співвітчизники! 200 кроків від сесійного залу стоїть монумент, пам'ятник со словами вдячності і скорбі генералові Ватутіну від&nbsp;українського народу. <i>(Оплески)</i></p>
<p>Напутствуясвоїх солдат, командуючий Першим українським фронтом сказав: "Там Київ, там багатостраждальна земля. Там наше коріння". І його солдати добре розуміли, звільнення Києва – це велика перемога в подальшому. І Київ героїчно звільнили.</p>
<p>Тільки через 20 днів на Тегеранській конференції три керівники великих держав узгодили сьогоднішні південні, південно-західні і західні кордони України, а Україна стала членом Організації Об'єднаних&nbsp; Націй, її засновником. А потім були Дніпровсько-Карпатська, Кримська, Східна Кримська, Львісько-Сандомирська операція і завершений розгром фашистів на території України.</p>
<p>Генерал Ватутін, напутствуя своїх солдат на березі Дніпра, сказав: "Там наші матері, там наші сестри". У його солдат сестри були і в Грузії, і в Білорусії, і у Вірменії, і в Узбекистані. Но всіх їх об'єднувало одне – зберегти Батьківщину, розбити фашиста, не дати йому йти далі. Слава єдиній Україні! Слава народу-переможцю! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Народний депутат Ігор Єремеєв. Прошу до слова.</p>
<p>&nbsp;</p>
<p>10:07:18</p>
<p>ЄРЕМЕЄВ І.М.</p>
<p>Шановний Голово, прошу передати слово народному депутату Заболотному.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>10:07:32</p>
<p>ЗАБОЛОТНИЙ Г.М.</p>
<p>Шановний Володимире Васильовичу, шановні колеги, шановні виборці, 28 жовтня минув рік, як люди обрали нас у вищий законодавчий орган держави. Багато хто з нас, мажоритарників, розпочали або вже закінчують звітувати за свою роботу, за свої зобов'язання, які ми взяли на себе.</p>
<p>Я теж провів шість звітів у районах, готуюсь до звітів у селах. Як бачите, ми позафракційні депутати, від імені яких я сьогодні виступаю, нечасто буваємо на цій трибуні, звичайно, за винятком окремих. Маючи великий досвід роботи в органах державної влади, органах місцевого самоврядування, я не сподівався, що в&nbsp; стінах парламенту побачу стільки цинізму, різного роду маніпуляцій, від яких простих людей просто, вибачте за грубе слово, вивертає.</p>
<p>Дуже важко пояснити людям, чому чотири рази провалили голосування за впорядкування Закону про пенсійну реформу? Чому відсутнє безкоштовне забезпечення ліками тих, кому це закон гарантує? Чому не виплачуються кошти по догляду за дітьми? І навіть на поховання покійників?</p>
<p>І таких "чому" я міг би перелічувати довго. Але головне не форма, головне – зміст. А зміст такий: народ ненавидить Верховну Раду, мається на увазі, нас депутатів.</p>
<p>Про це свідчать рейтинги по опитуванню людей на предмет довіри до Верховної Ради. І не знаю, як кому, а&nbsp; мені це боляче чути. А чому так? Та тому що куди не кинься, скрізь простій людині перепони. Скажіть, можливо, ми вирішили, що люди запросто можуть оформити спадщину? Або швидко одержати документ на купівлю-продаж власного майна? Звичайно, ні. Це ж треба так докеруватися, щоб хату, яку люди будують власними руками, важкою працею, у випадку смерті одного із господарств і господарів треба було б її викупити наче чужу.</p>
<p>В селах, де немає газу і перспектив його отримати, – нуль. Щоб одержати дозвіл обленерго, потрібно заплатити від 1800 до 2000 тисяч гривень за кіловат. І це тільки за дозвіл, практично за повітря. А ще матеріали, робота, проект. Практично за 15 кіловат&nbsp; необхідно&nbsp; заплатити 45 тисяч гривень. Де взяти такі кошти&nbsp; селянам?&nbsp;&nbsp;</p>
<p>А скільки проблем у товаровиробників. Щоб зареєструвати договір оренди землі,&nbsp;спочатку, як кажуть в народі, "добровільно-примусово" треба йти&nbsp; в так званий&nbsp; фонд правової підтримки орендодавців&nbsp; і орендарів і сплатити ніким і нічим не встановлене мито, читай "взятку".</p>
<p>Прошу правоохоронців почути мене про це. Так за що ж люди нас будуть поважати? Можливо по ініціативі нашій когось притягли до відповідальності? Теж&nbsp; ні. Я проти того…</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>ЗАБОЛОТНИЙ Г.М. Я проти того,&nbsp; щоб&nbsp; огульно критикувати владу&nbsp; будь-якої гілки, бо огульна влада в собі нічого хорошого не несе. Я за те, щоб не замовчувати правду, бо то великий гріх перед людьми і перед нами всіма теж.</p>
<p>Шановний Володимире Васильовичу,&nbsp; я прошу вас все-таки дати доручення моніторити&nbsp; найбільш больові точки і звичайно,&nbsp; на них реагувати.&nbsp;</p>
<p>Прошу, не переходьте, шановні колеги,&nbsp; на крик, на вереск при виступах.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую, дякую.&nbsp;&nbsp;</p>
<p>Об'єднання "Свобода", народний депутат&nbsp; Михальчишин. Прошу.</p>
<p>&nbsp;&nbsp;&nbsp;&nbsp;&nbsp;&nbsp;</p>
<p>10:11:34</p>
<p>МИХАЛЬЧИШИН Ю.А.</p>
<p>Шановний Володимире Васильовичу,&nbsp; шановні народні депутати, шановні українці! Сьогодні ми відзначаємо роковини однієї з найвеличніших битв Другої світової війни – битви за Дніпро, битви за Київ, – яка стала водночас і однією з найбільш трагічних сторінок&nbsp; ХХ століття для українського народу.</p>
<p>Вшановуючи світлу пам'ять сотень тисяч піхотинців, танкістів, артилеристів та розвідників, які штурмували&nbsp; Дніпро, ми повинні пам'ятати, що водночас історична правда, справедливість вимагає від нас&nbsp; давати історичну оцінку, яка відповідала дійсності, а не є складовою частиною імперського міфу сусідньої держави.</p>
<p>Так, пам'ятаючи тих, хто пролив свою кров і&nbsp; віддав життя за звільнення Києва, ми не повинні забувати про тих, хто бездарно кидав на смерть десятки тисяч&nbsp; червоноармійців, серед них переважну частину яких складали українці.</p>
<p>Ми не повинні забувати і слова лауреата Шевченківської премії, сучасного українського письменника Анатолія Дімарова, який пригадував, що не було ніяких медкомісій, на фронт забирали калік і хворих. Він вже у 20 років був інвалідом, сліпим та глухим від контузії, його все одно взяли на фронт і погнали на німецькі кулемети, як він згадує, з половинкою цеглини або з однією гвинтівкою на трьох.</p>
<p>Відтак, я впевнений, що сьогодні, схиляючи голови перед тими, хто впав у битві за Дніпро, в битві за Київ, ми не повинні віддавати, скажімо так, те, що сьогодні формується як частка такого міфу, який написаний в кремлівських кабінетах на відкуп пропагандистам і штатним провокаторам. Ми повинні засудити тих живодерів, які посилали десятками тисяч наших вояків у м’ясорубку, Жукова, Ватутіна і десятки інших радянських генералів, які прагнули взяти Київ до червоної дати календаря.</p>
<p>Ми повинні розуміти, що сьогодні, коли ми говоримо про звільнення України від фашистських загарбників, ми повинні нагадати, що одразу ж за ними прийшли радянські спецслужби, "СМЕРШ", НКВД, прийшли знову колгоспи, знову повернулися трибунали, знову повернули масові репресії. Також ми сьогодні не повинні забувати, що в Україні триває не оголошена війна проти українського народу, гримить канонада неоголошеної війни.</p>
<p>Коли ми сьогодні подивимось на ситуацію в соціальній сфері, повинні чітко нагадати про те, що у нас на сьогодні заборгованість лише із страхових виплат: постраждалих на виробництві&nbsp;&nbsp; 82 мільйони гривень, по листкам непрацездатності&nbsp;&nbsp; 284 мільйони гривень, по виплатам безробітним 223 мільйони, загалом, по всім соціальним страховим виплатам сьогодні казначейство не профінансувало 2 мільярда 300 мільйонів гривень. Що це як не оголошена війна проти українського народу, що це як не геноцид проти звичайних українців. Відтак, вічна слава героям, вічна ганьба катам!</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Гончаров. Прошу.</p>
<p>&nbsp;</p>
<p>10:14:56</p>
<p>ГОНЧАРОВ А.Д.</p>
<p>Шановний Володимире Васильовичу, народні депутати, українською владою, парламентом, народом обрано шлях євроінтеграції, шлях не тільки торговельного співробітництва, а і шлях досягнення європейського рівня життя, європейських заробітків, пенсій, стипендій. Але задля цього в Україні повинно забезпечуватися зростання вітчизняної економіки шляхом європейської продуктивності праці, європейським відношенням та виконанням своїх обов’язків. При цьому прийняті Верховною Радою проекти законів не забезпечили позитивного впливу на економіку. Як результат, ми стикаємося та критикуємо несплату платіжних доручень органами Держказначейства, що заважає соціально-економічному розвитку регіонів.</p>
<p>&nbsp;А що було зроблено нами? Відбувається наступне. Ми приймаємо закони, вони не працюють і ми починаємо формувати нові зміни, поправки, доповнення. І так формуються ці сотні проектів законів, що не приймаються з тижня на тиждень, а економіка залишається поза увагою.</p>
<p>Саме тому, своєю метою я бачу забезпечення розвитку бюджетоутворюючих галузей промисловості, і в першу чергу вугільної. Вугільна галузь чи не найперша, де робітники вже розуміють, що таке європейські стандарти та як вони досягаються. Саме робітники вугільних шахт стають героями, заробітки наших шахтарів мають європейські обсяги, але і працюють більшість з них з перевиконанням існуючих норм по європейські. Як результат, підвищення престижу шахтарської праці, створення нових робочих місць, зростання добробуту громадян та збільшення бюджетних надходжень – це наслідки правильної та ефективної економічної політики.</p>
<p>Проте на цьому не можна зупинятися, вугільна галузь потребує не стільки реформування, скільки чіткого законодавчого управління та підтримки, а саме: прийняття до кінця цього року законопроекту 2421а щодо стабільного функціонування шахт, з недопущенням їх банкрутства, прийняття проекту <a name=Temp></a>(2203) щодо усунення недосконалості. При цьому розвиток промисловості має бути у кожному населеному пункті. І треба&nbsp; створювати Державну програму розвитку центрального району Донбасу, завдання якої це, по-перше, на протязі 20 років забезпечити роботу діючих шахт, по-друге, підготувати шахти для подальшого закриття, і головне – &nbsp;створити нові робочі місця шляхом створення нових підприємств. Як…</p>
<p>&nbsp;</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p align=center>&nbsp;</p>
<p>ГОЛОВУЮЧИЙ.&nbsp; Народний депутат Момот, фракція Партії регіонів.</p>
<p>&nbsp;</p>
<p>10:18:21</p>
<p>МОМОТ О.І.</p>
<p>Олександр Момот, 27 виборчий округ, місто Дніпропетровськ, Партія регіонів.</p>
<p>Шановний голово, шановні колеги! У неділю ми відзначали День працівників соціальної сфери. Хочу зазначити, що сьогодні в Україні працює більше, ніж 3 тисячі відповідних установ та соціальних закладів. Це більше, ніж 60 тисяч працівників, що надають допомогу соціально вразливим верствам населення за покликом свого щирого серця присвятили своє життя служінню людям та підтримці нужденних.</p>
<p>Уявіть собі цифри: майже&nbsp; 14 мільйонів пенсіонерів, 2 мільйони 800 тисяч інвалідів, 2 мільйони чорнобильців, майже 2 мільйони ветеранів війни, понад 90 тисяч дітей-сиріт та інші категорії. На жаль, люди, що надають допомогу, самі потребують підтримки та покращання життя: середня заробітна плата працівника соціальної сфери не витримує ніякої критики. Якщо казати відверто, дохід співробітника соціальної сфери часто нижчий за дохід їх підопічних.</p>
<p>Минулого тижня я працював у своєму окрузі у Дніпропетровську, привітав соціальних працівників із святом. Ми спілкувалися, і я почув про труднощі, з якими стикаються ці люди. Важливо зрозуміти, що спілкування з літніми людьми, інвалідами, сиротами – це не лише фізична праця, це величезне психологічне навантаження. Від соцпрацівника вимагається максимальна витривалість, терпимість, відчуття,&nbsp; найкращі людські якості. Я вважаю, що їх праця недооцінена ані суспільством, ані державою. Варто також розрізняти категорію соціальних працівників та соціальних робітників. Робітник – це людина, що безпосередньо надає послуги та обслуговує підопічних.Уявіть собі, що ці люди отримують трішки більше тисячі гривень на місяць. Існують проблеми&nbsp; із затримкою коштів на сплату проїзних, кошти, що соціальні заклади отримують за власні послуги повертаються із затримкою, ми всі про це знаємо.</p>
<p>8 жовтня Президент підписав закон, що передбачає виплату компенсацій фізичним особам, що надають соціальні послуги. Вважаю, що це перший крок і показник того, що ми усвідомили реальний сан речей. Але, на мій погляд, ми повинні надати... надалі працювати в цьому напрямку. Ми повинні знайти і можливість переглянути заробітну платню працівників соціальної сфери. Ці люди варті поваги з боку суспільства та держави як у моральному, так і в матеріальному вигляді.</p>
<p>Дякую за увагу. Слава визволителям Києва!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Вікторія Бабич, фракція Компартії України.</p>
<p>&nbsp;</p>
<p>10:21:20</p>
<p>БАБИЧ В.В.</p>
<p>Прошу слово передати моєму колезі Володимиру Бідьовке.</p>
<p>&nbsp;</p>
<p>ГОЛОВУЮЧИЙ. Передається слово Володимиру Бідьовке.</p>
<p>&nbsp;</p>
<p>10:21:34</p>
<p>БІДЬОВКА В.А.</p>
<p>Уважаемые жители города Киева, граждане многонациональной Украины! Прежде всего, разрешите поздравить вас с Днем освобождения рабоче-крестьянской Красной Армией столицы Советской Украины – города Киева от фашистской нечисти и ее пособников – вояк ОУН-УПА. Разрешите вас также поздравить с наступающей 96-й годовщиной Великой октябрьской социалистической революции, 7 ноября 1917 года положило начало новой эпохи в мировой истории. На одной шестой части земной суши во главу всего стал человек труда.</p>
<p>На социальные завоевания Великого Октября и советского правительства ориентировалось все человечество. Даже в капиталистических странах правительствам под влиянием революции пришлось пойти на ряд социальных уступок рабочим. Именно восстановление власти рабочих советов во главе с Коммунистической партией позволило в стране ликвидировать безграмотность, построить сотни предприятий. которые вывели и Советский Союз, и Советскую Украину в мировые лидеры промышленного производства.</p>
<p>Советский народ победил фашизм, именно при Советском Союзе впервые в истории украинские земли были воедино объединены. И это при том, что за первые 20 лет Советский Союз был в международной изоляции и на протяжение всей своей истории испытывал давление капиталистического мира.</p>
<p>Не смотря на все трудности, человек труда в стране Советов был социально защищен: он получал бесплатное и качественное образование, в стране работали сотни тысяч творческих кружков и спортивных секций, молодой человек получал первое гарантированное рабочее место по специальности. Наша бесплатная система образования и здравоохранения считались лучшими в мире, человек получал достойную зарплату и пенсию, и задолженность по заработной плате в советские времена приравнивалась к тюремному сроку. В Советской Украине понимали, что такое труд, особенно труд женщин, на которых еще лежит и семейный очаг. Именно поэтому они выходили на пенсию в 55 лет при 20 лет стажа.</p>
<p>Я обращаюсь к шахтерам Украины. Раньше вас было более миллиона, вы получали зарплату в 3 – в 4 раза выше, чем в среднем по стране. Вас гордо называли "гвардия труда". Как вам сейчас живется, когда закрылись десятки шахт и вас осталось меньше 200 тысяч, когда тысячи из вас, словно рабы, работают в копанках, а не на легальных шахтах?!</p>
<p>Фракция Компартии Украины, следуя своим традициям и программе партии, продолжает отстаивать права трудового народа. И сегодня в частности мы требуем не упражняться в красноречии любви к народу, а поддержать законопроекты Симоненко и фракции коммунистов: 2294а – об отмене преступной пенсионной реформы; законопроект №2547 – об установлении пени в случае невыплаты заработной платы; также 1039 – о национализации. Мы требуем отмены так называемой медицинской реформы, а по сути – геноцида украинского народа.</p>
<p>Фракция коммунистов всегда защищала и будет защищать права человека труда. Да здравствует социализм!</p>
<p>&nbsp;</p>
<p>ГОЛОВУЮЧИЙ. Дякую. Сідайте.</p>
<p>Народний депутат Головко передає слово Миколі Томенко, фракція "Батьківщина".</p>
<p>&nbsp;</p>
<p>10:24:52</p>
<p>ТОМЕНКО М.В.</p>
<p>Шановні колеги, хотів би, щоб не нашими словами, не нашими дослідженнями, а&nbsp; словами наших визначних українських вчених. Ми глянули на&nbsp; Київ 70 років потому.&nbsp;</p>
<p>Академія наук видала 15-томник історії Великої вітчизняної війни, який є одним з найфундаментальніших досліджень, і я хотів би, щоби ми сьогодні послухали кілька слів з цього дослідження.</p>
<p>Останнім часом у літературі, зокрема в мемуаристиці, з'явилось переконливе свідчення того, що Дніпровська переправа, небувала за масштабами, була ще й безпрецедентною за&nbsp; грубими прорахунками та безвідповідальністю тих&nbsp; інституцій, які її&nbsp; готували і провадили, а відтак –&nbsp; за людськими втратами. І знову, як уже не раз бувало, злочинне нехлюйство і дурість тих, котрі невдало керували, було відшкодовано&nbsp; стійкістю т&nbsp;&nbsp; самопожертвою тих, хто, захлинаючись в холодній дніпровській воді,&nbsp; проривався крізь вогняний смерч на правобережні плацдарми. Як згадують очевидці, зокрема письменник Віктор Астаф'єв, 25 тисяч людей входить в воду, а виходить на тому березі 3 тисячі, максимум – 5 тисяч. Через 5-6 днів усе це спливає.</p>
<p>Я&nbsp;&nbsp; думаю, ми не маємо ні поваги і пошани до тих воєначальників, які змусили ціною, не побоюся цього слова сказати, мільйонів, бо попередні висновки були про 417 тисяч, сьогодні мова йде&nbsp; про… біля мільйону втрат людей, не рахуючи так званих чорнобушлатників, яким не дали озброєння, не дали одягу і кинули на цю переправу, бо Сталін дав вказівку до&nbsp; 7 листопада визволити Київ. Операція була не просто провальна,&nbsp; була злочинна&nbsp; по відношенню до людей! Київ постраждав, друзі, ще більше не в 1943, а в 1941 році,&nbsp; бо за концепцією Сталіна, коли радянські&nbsp; війська виходили з Києва, було зруйновано&nbsp; 940 найкращих будівель Хрещатика і 3-кілометрової зони навколо них.&nbsp;&nbsp;</p>
<p>У мене, як учасника бойових дій в Афганістані, прохання до наших політиків-білобілетників, які не служили в Радянській армії,&nbsp; не робити партійні виборчі справи на пам'яті полеглих мільйонів людей, які захищали Київ і захищали&nbsp; Україну! <i>&nbsp;(Оплески) </i></p>
<p>&nbsp;Досить вішати ці прапорці, бо сьогодні весь Київ у прапорах КМДА. Таке враження, що Попов з Партією регіонів Дніпро переправляв і звільняв його від Києва… У нас є державний прапор, у нас є гідність і повага до тих людей, які були.</p>
<p>Сьогодні треба звільняти Київ не від фашистських загарбників, звільняти Київ від хамства, звільняти Київ від корупції. Звільняти Київ від руського міра, який тут почав керувати Україною, як намагався це робити кілька тисячоліть назад.</p>
<p>Тому, друзі, ми шануємо визволителів. Але просимо політиків зупинитися. Слава визволителям Києва, слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Дубіль передає слово народному депутату Петренко, фракція "Батьківщина".</p>
<p>&nbsp;</p>
<p>10:28:07</p>
<p>ПЕТРЕНКО П.Д.</p>
<p>Павло Петренко, фракція "Батьківщина". Ми сьогодні вітаємо наших ветеранів. А у мене питання до влади. Що зроблено для цих ветеранів? Коли ви останній раз були у звичайній районній лікарні? А я був. Я побачив той жах, який там відбувається.</p>
<p>Коли немає там обладнання, коли не вистачає лікарів, коли немає ліків. Коли фактично там пацієнтів не лікують, а тільки кормлять. Причому, кормлять за 3 гривні 60 копійок в день баландою і хлібом.</p>
<p>І при цьому що робить Міністерство охорони здоров'я? Міністерство охорони здоров'я фактично констатувало, що на сьогоднішній день Україна за останній рік обігнала країни третього світу по рівню смертності! У зараз 19 смертей на тисячу громадян! На сьогоднішній день Україна фактично стала в один ряд з африканськими країнами.</p>
<p>При цьому МОЗ фактично що здійснює. Воно закриває лікарні, 600 лікарень було закрито. Він намагається звільнити вакцини сумнівної якості від контролю. Він фактично здійснює корупційні схеми, які а масштабами фактично прирівнюються до резонансних справ по "Лівелі" і по іншим справам Партії регіонів.</p>
<p>Останній приклад. Буквально на минулому тижні Міністерство охорони здоров'я при закупівлі "швидких допомог" витратило близько мільярда гривень і закупила ці "швидкі допомоги". Ні, не у виробників, і навіть не у великих дистриб'юторів! А у компанії прокладок. "Швидкі допомоги" із сумнівним китайським обладнанням! Близько мільярда гривень, з яких 200 мільйонів було фактично вкрадено!</p>
<p>У мене просте запитання. Хто буде нести відповідальність, якщо людина помре у тій швидкій допомозі? Тому що відмовить, наприклад, прилад для штучного дихання китайського виробництва? Хто буде нести за це відповідальність?</p>
<p>Якщо ви думаєте, що ці гроші ви просто вкрали? Ні. Крім цих грошей у вас на руках кров і сльози мільйонів українців, які фактично не доживають, тому що в них немає коштів на лікування, коштів на харчі. У мене тоді питання до керівництва країни і вимога від всієї фракції "Батьківщина". Чому при наявності таких разючих фактів зловживань головний корупціонер цього міністерства, очільник міністерства Богатирьова до сих пір знаходиться у своєму кріслі? У мене є питання до керівництва Верховної Ради. Чому звіт Тимчасової слідчої комісії не ставлять до прилюдного обговорення в сесійній залі з порушенням відповідного Регламенту та норм законів? У мене є питання до тих людей і до тих чиновників, які крадуть гроші. Зрозумійте, що ці 200 мільйонів можна було витратити, як мінімум, для операції 300 дітям з пухлинами головного мозку і могли би дати їм шанс на життя. За ці гроші можна було б придбати ще 400 швидких допомог. За ці гроші можна було б ще вилікувати 2 тисячі людей, хворих на гепатит.</p>
<p>У нас чітка вимога: міністра Богатирьову – у відставку. У нас чітка вимога до керівництва парламенту: поставте на прилюдне обговорення звіт тимчасової слідчої комісії, не приховуйте від людей правду.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат, Попеску, фракція Партії регіонів. Передає слово народному депутату Зарубінському.</p>
<p>&nbsp;</p>
<p>10:31:04</p>
<p>ПОПЕСКУ І.В.</p>
<p>Прошу передати Зарубінському.</p>
<p>&nbsp;</p>
<p>10:31:15</p>
<p>ЗАРУБІНСЬКИЙ О.О.</p>
<p>Шановний Ігоре Григоровичу, шановні колеги! Я сьогодні почув від свого шановного колеги, який перший в парламенті, що часто-густо ми є свідками цинізму в цій сесійній залі. Я думаю, щ це не так цинізм, бо циніком справедливо називають того, хто знає всьому ціну, але просто нічого не цінує. Я думаю, що це просто прояви політичної метушні, дійсно політичної метушні. Але політична метушня не є окремим феноменом, вона є похідною, від чого? Я назву, на мою думку. Від містечкової пихатості – а; б – від дилетантського всезнайства або, скоріше, псевдовсезнайства, яке межує з зверхністю до своїх колег, з зверхністю до інших депутатів.</p>
<p>З іншого боку, оця політична метушня дає роботу політмейкерам, політіміджмейкерам, які формують потішні образи, іміджі, починаючи від карикатурних мачо, і закінчуючи скоростиглими інтелектуалами. Але це дійсно є політична метушня, це є мішура. Але, шановні колеги, є ті речі, які абсолютно не залежать від цієї політичної метушні. І одна з них – це здобуття реальної незалежності нашої держави.</p>
<p>Незалежності, в першу чергу, я хочу про це говорити сьогодні, в енергетичній галузі. Бо українці, громадяни України не повинні бути заручниками, які є персонально політично-кар'єрні інтереси, або навіть матеріально-меркантильні інтереси при підписанні тих чи інших енергетичних угод, в тому числі із сусідніми державами. Ми не маємо бути заручниками від цих інтересів.</p>
<p>І тому я пропоную, ми пропонуємо, наша фракція пропонує, сьогодні я вношу до Верховної Ради України системний, комплексний законопроект про енергетичний аудит в Україні. Про аудит, який дасть можливість за підрахунками справжніх експертів, а не політичної мішури досягати економії на 6-7 відсотків щорічно протягом вже першого року, протягом вже перших півтора року зменшення витрат на енергоресурси, на енерго-паливні ресурси в межах кожного підприємства.</p>
<p>За великим рахунком, те, що пропонується – це і є зменшення навантаження на державний бюджет України. Це є збільшення конкурентоспроможності України. Це є те, що нам дозволить меншою мірою залежати від примх, від істерик, від ультиматумів, від шантажу, в тому числі і інших країн, і інших столиць, де б вони не знаходилися, чи на схід, чи на захід від України.</p>
<p>Я пропоную, щоб ми відкинули мішуру і політичну метушню чи карикатурних мачо, чи скоростиглих інтелектуалів, а зайнялися справою. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Зубчевський передає слово для виступу народному депутату Мартинюку, фракція Компартії України.</p>
<p>&nbsp;</p>
<p>10:34:29</p>
<p>МАРТИНЮК А.І.</p>
<p>Шановні виборці, шановні учасники Великої Вітчизняної, мене на цю трибуну привели блюзнірські слова ваших онуків, які сьогодні тут не хотіли вшанувати ваш подвиг, а шукали вимисли і домисли з історії, як би його перекреслити, як би про нього промовчати.</p>
<p>Мене на цю трибуну привела біль за батька фронтовика. Я син фронтовика наймолодшого останнього призову 1927 року. Він, на щастя, ще живий, і я переконаний, що зараз слухає наші слова.</p>
<p>Вдумайтеся, останній призов великий вітчизняний – це 1927 рік. Їм сьогодні 86, 87 і більше років. Подумайте про тих, хто залишився в одиницях. Подумайте про тих, хто приніс вам таке сите і задоволене свободівське життя. Не було б їхнього подвигу, не було б і вас на цій землі. А ви сьогодні шукаєте слова, якби їх принизити, якби сказати про те, що вони здійснили не подвиг, а що вони здійснювали щось інше.</p>
<p>Ви знаєте, в&nbsp; мене сьогодні&nbsp; складається таке враження, що ті, хто носить майки "Батьківщини", якщо повстала мова про захист Батьківщини, вони б її сьогодні не захищали. Вони не патріоти. Немає патріотизму, тому що вони плюють і топчуть історію держави, яку захищали 70 років тому. Тому від тверезомислячих, від тих, хто розуміє, що таке подвиг, від тих, у кого батьки, діди форсували і Дніпро, і захищали нашу столицю і визволяли Європу.</p>
<p>Від імені фракції Комуністичної партії України я прошу, шановні ветерани, вибачити блюзнірство тих, кого ви обрали і кому ви доручили представляти ваші інтереси. Наступного разу думайте, як вони топчуться по вашій світлій пам'яті. І завжди пам'ятайте слова відомого Юліуса, Фучика: "Люди, будьте пильні!" і поставте заслін неофашизму.</p>
<p>Слава&nbsp; воїнам-переможцям – визволителям&nbsp; столиці&nbsp; України! Слава вам, герої! <i>(Оплески) </i></p>
<p>&nbsp;</p>
<p>ГОЛОВУЮЧИЙ.&nbsp; Дякую. Виступи завершені.</p>
<p>Переходимо до розгляду питань&nbsp; порядку денного.</p>
<p>На розгляд вноситься проект&nbsp; Закону&nbsp; (реєстраційний номер 2997) про внесення змін до Закону України "Про загальнообов'язкове державне пенсійне страхування" (щодо страхового стажу для призначення мінімальної пенсії).</p>
<p>Для доповіді запрошується&nbsp; народний депутат&nbsp; України Литвин Володимир Михайлович.</p>
<p>Якщо не оголошено, по якій процедурі, то звичайно&nbsp; по повній. Добре. Вношу на вимогу&nbsp; фракції "Свобода" пропозицію щодо&nbsp; розгляду даного питання за скороченою процедурою.&nbsp;</p>
<p>Будь ласка, прошу голосувати.</p>
<p>&nbsp;</p>
<p>10:38:20</p>
<p>За-105</p>
<p>Рішення не прийнято.&nbsp;</p>
<p>По фракціях. Партія регіонів - 1, "Батьківщина" - 57, "УДАР Віталія Кличка" - 8, "Свобода" - 32, Компартії&nbsp; України - 0, позафракційні - 7.&nbsp;</p>
<p>Володимире Михайловичу,&nbsp; будь ласка.</p>
<p>&nbsp;</p>
<p>10:38:42</p>
<p>ЛИТВИН В.М.</p>
<p>Шановні колеги, я продовжу думку, яка прозвучала&nbsp; у виступі Олега Зарубінського&nbsp; і зводилась до того,&nbsp; щоб припинити "політичну метушню".</p>
<p>От я пропоную зараз перейти до розгляду практичного питання, яке є надзвичайно важливим і болючим для значної частини українського народу і також без "політичної метушні"&nbsp; прийняти політичне рішення. Тому що я розумію, що є установка: жодного рішення з цього приводу не приймати. І "метати бісер" немає великого, в принципі, бажання і можливості, і потреби.</p>
<p>Але я скажу,&nbsp; шановні колеги, що коли 1 жовтня&nbsp; 2011 року було прийнято Закон&nbsp; України "Про заходи щодо законодавчого&nbsp;&nbsp;&nbsp; забезпечення реформування&nbsp; пенсійної системи", тоді було&nbsp; передбачено збільшення пенсійного віку.&nbsp; Але зробили це поетапно для того, щоб можна було адаптувати суспільство&nbsp; і люди зрозуміли, за якими принципами і правилами буде реалізовуватися пенсійна реформа. Але одночасно, одним махом, підняли страховий стаж на 10 років: для чоловіків –&nbsp; до 35, для жінок –&nbsp; до 30 років. Це поставило у вкрай скрутне становище значну кількість людей, особливо жінок, особливо в сільській місцевості, скажімо, які пропрацювали на фермі. Але господарство розвалилося, страхового стажу немає і вони не можуть отримати мінімальної пенсії.</p>
<p>Тому я розумію, шановні колеги, що цей пенсійний закон буде неминуче діяти, але нам треба прийняти рішення і дати можливість, бодай цей страховий стаж на 10 років вводити поетапно, що пропонується в цьому законі. І я просив би не фарисействувати, не шукати тут політики щодо того, що сім народних депутатів внесли цей законопроект. І проголосувати, і не за основу, щоб потім відкласти і не приймати його далі. Дати можливість людям отримати пенсію.</p>
<p>Пенсійний фонд, Кабінет Міністрів стверджують, що для цього потрібно від 400 до 600 мільйонів коштів. Я переконаний, що якщо це навіть так, то це не проблема для такої країни, тим більше, що приймаємо закони щодня, ви це знаєте, і списується під лобістські інтереси державні кошти в значно більших обсягах. Тим більше, шановні колеги, що порушена Конституція України, тим більше, що шановні колеги, 35 років або 30 років страховий стаж не дозволяє частині депутатів отримати пенсію за понаднормовий стаж, людям, які працювали на шкідливому виробництві.</p>
<p>Тому пропозиція: спокійно, без політичної метушні, поставитися до цього законопроекту. До речі, нагадаю, що він вже розглядався на попередній сесії. До речі, нагадаю, що депутати пропонували підтримати цей закон і обіцяли, що вони підтримають. Оце буде найкраще вітання і подарунок до ювілею з Дня визволення міста Київ. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу записатися народних депутатів на запитання.</p>
<p>Народний депутат Мочков, фракція "УДАР Віталія Кличка".</p>
<p>&nbsp;</p>
<p>10:42:22</p>
<p>МОЧКОВ О.Б.</p>
<p>Прошу передати слово Розенко Павлу.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон Розенка.</p>
<p>&nbsp;</p>
<p>10:42:27</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Шановний Володимире Михайловичу, от я вчора дивився один із ефірів, на якому виступав із очільників Партії регіонів і сказав, що так, справді підвищення страхового стажу на 10 років була великою помилкою пенсійної реформи і треба вирішувати питання щодо зниження цього страхового стажу. У випадку, ви відчуваєте, що Партія регіонів справді хоче підтримати, як компроміс, ваш законопроект і готова дати голоси на його підтримку. Бо так виходить у нас, що на ефірах представники партії влади говорять одне, говорять про одну риторику, а приходять в зал засідань Верховної Ради і фактично відмовляються від того, щоб приймати і ухвалювати ці рішення.</p>
<p>&nbsp;</p>
<p>ЛИТВИН В.М. Дякую за запитання.</p>
<p>Шановні колеги! Я рівно і з повагою ставлюся до кожного із присутніх депутатів в сесійній залі, до кожної політичної сили, оскільки люди проголосували і за конкретного депутата, і за політичну силу. Я знаю настрої народних депутатів. Вони хочуть прийняти це рішення, вони розуміють абсурдність цієї норми. Як буде вирішена проблема з партійною дисципліною – це питання вже не до мене.</p>
<p>Я просив би прийняти це рішення як компроміс. Давайте не будемо зменшувати страховий стаж, давайте дамо можливість поетапно людям адаптуватися до збільшеного страхового стажу і це буде, я вважаю, нормальне рішення. Адже щодо пенсійного віку ми пішли на те, щоб дати можливість людям&nbsp; розпланувати своє життя. Дякую за запитання.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Купрейчик, фракція "Батьківщина".</p>
<p>&nbsp;</p>
<p>10:44:19</p>
<p>КУПРЕЙЧИК І.В.</p>
<p>Ирина Купрейчик, слово передаю Андрею Павловскому.</p>
<p>&nbsp;</p>
<p>ГОЛОВУЮЧИЙ. Включіть мікрофон Павловського.</p>
<p>&nbsp;</p>
<p>10:44:27</p>
<p>ПАВЛОВСЬКИЙ А.М.</p>
<p>Андрій Павловський, фракція "Батьківщина". Дійсно, цей закон – це такі собі полуміри. Але краще оці полуміри, ніж отой пенсійний геноцид, який був вночі проголосований Партією регіонів при мовчазній згоді комуністів.</p>
<p>І хотів би нагадати шановному автору, що тоді він розпочинав&nbsp; розгляд цього законопроекту, а потім йому стало соромно і він передав своєму першому заступнику комуністу. І вони тоді з порушенням Регламенту проголосували за цю ганебну пенсійну реформу Януковича-Азарова.</p>
<p>А те, що 10 років, то треба було б все-таки ті 10 років мінімального стажу, що підвищили людям, взагалі скасувати. Ну, давайте поступово це зробимо, давайте підемо на ці полуміри, і фракція "Батьківщина" підтримає цей законопроект як компроміс, а з боку Партії регіонів хай це буде покаяння перед людьми, яких вони знищують по-фашистські.</p>
<p>&nbsp;</p>
<p>ЛИТВИН В.М.&nbsp; Я дякую Андрію Павловському за запитання і за заклик.</p>
<p>Шановні колеги, я вам кажу максимально відверто, я несу відповідальність за будь-яке рішення, яке приймалося під час мого головування у Верховній Раді, не дивлячись на те, був я у сесійній залі чи не був. Я думаю, що це правильна постановка питання.</p>
<p>Разом з тим, шановні колеги, я закликаю зараз не зводити рахунки, бо у кожного є свої "скелети у шафі".&nbsp;Я міг би наводити десятки прикладів, що ви робили під час… тоді, коли були при владі, як не допускали прийняття соціальних законів. В нас така практика, шановні колеги, сталася: коли при владі, виходять з державних інтересів, коли владу втратили, згадують про проблеми народу. Давайте&nbsp; думати завжди будемо про проблеми народу, і зараз не будемо&nbsp; розсварюватися, а консолідувати Верховну Раду, щоб прийняти це рішення. Дякую за запитання.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Володимире Михайловичу. Сідайте, будь ласка.</p>
<p>Для співдоповіді запрошується голова Комітету у справах&nbsp; пенсіонерів, ветеранів та інвалідів&nbsp; Сушкевич Валерій Михайлович. Включіть мікрофон.</p>
<p>&nbsp;</p>
<p>10:46:36</p>
<p>СУШКЕВИЧ В.М.</p>
<p>Дякую. Шановні колеги, я хотів би перед тим, як розпочати доповідь від комітету стосовно законопроекту 2997, хочу сказати, що все те, що торкається пенсійної реформи, все те, що торкається пенсій, це найважливіший і найсуттєвіший чинник для наших ветеранів, для переможців тих, які здобували велику перемогу, в тому числі звільнюючи столицю України.</p>
<p>Тому я б хотів, щоб ми від експлуатації цієї теми в політичних виступах перейшли до реалій, реалій підтримки наших ветеранів, голосуючи за законопроекти, які стосуються їхніх пенсій. На цьому я наголошую як голова&nbsp; Комітету у справах пенсіонерів, ветеранів та інвалідів. Голосуючи, думайте про те, що ви голосуєте за покоління, яке зробило українську державу.</p>
<p>А зараз я хочу сказати, що до 1.10.2011 року для призначення пенсій за віком було достатньо наявності п'яти років страхового стажу, а мінімальний розмір пенсії за віком встановлювався за наявності у чоловіків 25 років, у жінок – 20 років страхового стажу. Після прийняття, так званої, пенсійної реформи зараз збільшений страховий стаж для визначення права на призначення пенсії за віком в три рази, 15 років треба страхового стажу, а для виплати пенсії в мінімальному розмірі: 35 років і для чоловіків, як і 30 років – для жінок.</p>
<p>Шановні колеги, багато народних депутатів, обіцяю чи своїм виборцям про те, що ми щось зробимо реально для наших пенсіонерів, для наших ветеранів, обіцяли реально зробити і ліквідувати, так звані, положення пенсійної реформи. Наш комітет постійно працював, підтримуючи законодавчі ініціативи тих народних депутатів. Група народних депутатів: колеги Литвин, Єремеєв, Мартиняк і інші – &nbsp;вирішили сьогодні піти шляхом пом'якшення наслідків пенсійної реформи, пом'якшення того&nbsp; критичного екстремального збільшення страхового стажу для визначення, для того, щоб призначили пенсії за віком.</p>
<p>І вони встановили, запропонували нам три положення. Перше: встановити мінімальний розмір пенсії за віком за наявності у чоловіків 30 років, у жінок – 25 років страхового стажу. Друге положення: вони запропонували передбачити поетапне підвищення, підкреслюю, поетапне підвищення величини страхового стажу, необхідного для призначення пенсії за віком, у мінімальному розмірі, починаючи з 25 років до 30 років страхового стажу для чоловіків і починаючи з 20 років до 25 років страхового стажу для жінок, в залежності від дати народження. Це головна законодавча пропозиція колег, які запропонували законопроект 2997, щоб пом'якшити наслідки екстремального підвищення страхового стажу.</p>
<p>І третє положення, яке запропоноване законопроектом: доручається Кабінету Міністрів протягом 3 місяців з дня опублікування цього закону встановити порядок перерахунку призначених до набрання чинності цим законом пенсій з урахуванням його вимог.</p>
<p>Хочу сказати, що законопроект досить системний, він опрацьований. Про це говорили народні депутати, які розглядали на засіданні комітету цей законопроект. Також необхідно зазначити, що Головне науково-експертне управління Верховної Ради за результатами розгляду в першому читанні пропонує прийняти нам цей законопроект за основу.</p>
<p>Комітет з питань соціальної політики також підтримав в першому читанні за основу цей законопроект.</p>
<p>Ну, те, що торкається Міністерства соціальної політики, Мінфіну, Мін'юсту, Пенсійного фонду, вони всі як урядові інституції вважають прийняття цього законопроекту недоцільним.</p>
<p>Шановні колеги, комітет повністю підтримав цей законопроект, пропонує прийняти його за основу, як такий, який пом'якшує проблемність пенсійної реформи. Дякую.</p>
<p>&nbsp;</p>
<p>ГОЛОВУЮЧИЙ. Прошу народних депутатів записатись на запитання до співдоповідача.</p>
<p>Народний депутат Слюз, фракція "Батьківщина".</p>
<p>&nbsp;</p>
<p>10:52:03</p>
<p>СЛЮЗ Т.Я.</p>
<p>Прошу передати слово Андрію Павловському.</p>
<p>&nbsp;</p>
<p>ГОЛОВУЮЧИЙ. Включіть мікрофон&nbsp; народного депутата Андрія Павловського, фракція "Батьківщина".</p>
<p>&nbsp;</p>
<p>10:52:09</p>
<p>ПАВЛОВСЬКИЙ А.М.</p>
<p>Андрій Павловський, фракція "Батьківщина", партії Юлії Тимошенко.</p>
<p>Я хотів би зазначити, що,&nbsp; дійсно, треба&nbsp; приймати цей закон, хоча я вже казав,&nbsp; що це – полуміри. Але треба, дійсно, йти на компроміс. Давайте почнемо&nbsp; хоча б з цього – з трудового стажу, необхідного для отримання&nbsp; цих мізерних пенсій. Тому що, дійсно, ми казали про визволення Києва і порівняйте ті пенсії, які&nbsp; отримують наші ветерани і які отримують Німеччині. І я, до речі, зараз прочитав в газеті&nbsp; "Вести", що донька Ватутіна живе в Празі (Чехія) і отримує пенсію 1850 доларів. Але її лякає той пам'ятник Ватутіну, бо він був маленького росту, а цей – величезний і так далі. Дуже цікаве інтерв'ю, почитайте і може ви зробите висновки, як треба жити нашим пенсіонерам.</p>
<p>&nbsp;</p>
<p>ГОЛОВУЮЧИЙ. Народний депутат Забзалюк, фракція "Батьківщина".</p>
<p>&nbsp;</p>
<p>10:53:19</p>
<p>ЗАБЗАЛЮК Р.О.</p>
<p>Фракція "Батьківщина", Забзалюк. Передаю слово Томенку.</p>
<p>&nbsp;</p>
<p>ГОЛОВУЮЧИЙ. Включіть мікрофон Томенка.</p>
<p>&nbsp;</p>
<p>10:53:28</p>
<p>ТОМЕНКО М.В.</p>
<p>Пане Валерію, у мене запитання. Чи ви, як голова комітету, не планували більш системний підхід до цієї резонансної теми. Я маю на увазі, дивіться, яка ситуація.</p>
<p>Коли тут були дискусії, і уряд не послухав фракцію "Батьківщина", не послухав опозицію, не послухав громадськість і поспіхом ухвалив пенсійну реформу, тоді нам обіцяли одні стандарти соціального життя. Вони сьогодні абсолютно інші.</p>
<p>Можливо би провести чи звіт уряду, який би поінформував: чому Пенсійний фонд ще в гіршому стані, який він був до пенсійної реформи; чому вже кілька років нема голови Пенсійного фонду; чому взагалі в країні немає соціальної політики. І тоді би легше було зрозуміти, як нам виправляти помилки уряду і влади. Може таку ініціативу ви&nbsp; запропонуєте?</p>
<p>&nbsp;</p>
<p>ГОЛОВУЮЧИЙ. Народний депутат Мельник, фракція "Свобода".</p>
<p>А, так,&nbsp; будь ласка.</p>
<p><b>&nbsp;</b></p>
<p>10:54:26</p>
<p>СУШКЕВИЧ В.М.</p>
<p>Я вибачаюсь, дозвольте, відповім шановному колезі. Шановний пане Миколо! Ваше запитання абсолютно доцільне. Тому що реалії того, що сьогодні є за наслідками пенсійної реформи як оцінка дій уряду по крокам, які повинні були зробити пенсію, українську пенсію не якимись соціальними виплатами, а саме українською пенсією, залежно від стажу і від заробітної плати, на жаль, сьогодні немає.</p>
<p>Більше того, я хочу вам сказати, що сьогодні понад 10 мільйонів наших пенсіонерів, отих ветеранів, про яких ми сьогодні говоримо, і, на жаль, в пенсійному забезпеченні, в пенсійному страхуванні нічого не робимо, - вони отримують жалюгідну пенсію на рівні середньої! Понад 10 мільйонів!</p>
<p>І думалось так, що стаж і заробітна плата після пенсійної реформи…</p>
<p>&nbsp;</p>
<p>ГОЛОВУЮЧИЙ. Народний депутат Мельник, фракція "Свобода".</p>
<p>&nbsp;</p>
<p>10:55:39</p>
<p>МЕЛЬНИК Є.І.</p>
<p>Всеукраїнське об'єднання "Свобода", Євген Мельник.</p>
<p>Пане Валерію, запитання до вас. Прошу сказати, чи дійсно цей даний законопроект є проектом, який потрібно приймати зараз сьогодні, і він є на часі? Чи даний проект вирішує ці глобальні проблеми пенсійної реформи, яку нам нав'язала Партія регіонів? Дякую.</p>
<p>&nbsp;</p>
<p>10:54:26</p>
<p>СУШКЕВИЧ В.М.</p>
<p>Шановний колего! Безумовно, цей законопроект не вирішує всі проблемні питання тієї пенсійної реформи, яка відбулася.</p>
<p>Більше того, він сьогодні просто реально, а це реально, він пом'якшує наслідки для людей, для наших пенсіонерів, і в тому числі для тих, хто збирається на пенсію, були пом'якшені наслідки пенсійної реформи.</p>
<p>Інакше на сьогоднішній день екстремальне в 3 рази підвищення страхового стажу для отримання права на визначення пенсії і на 10 років для отримання пенсії в мінімальному розмірі, - це просто страшні речі, які були зроблені.</p>
<p>І фактично сьогодні цей законопроект – ну, якийсь варіант підходів до того, щоб людям було легше після тієї так званої пенсійної реформи. Інші питання – що потрібно сьогодні робити реальні кроки для покращення системи пенсійного забезпечення, системи пенсійного страхування. Цього поки що не робиться.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу народних депутатів записатися на виступи від фракцій.</p>
<p>Народний депутат Агафонова, фракція "УДАР Віталія Кличка".</p>
<p>&nbsp;</p>
<p>10:57:39</p>
<p>АГАФОНОВА Н.В.</p>
<p>Прошу передати слово Павлу Розенку.</p>
<p>&nbsp;</p>
<p>ГОЛОВУЮЧИЙ. Передається слово Павлу Розенку.</p>
<p>&nbsp;</p>
<p>10:57:52</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". І, справді, ми розглядаємо сьогодні одну із найбільш принципових помилок пенсійної реформи. Мені, нарешті, приємно, що після двох років дискусії, нарешті, у партії влади почало розуміння того, що якраз підвищення страхового стажу на 10 років стало одним із найбільших помилок пенсійної реформи. Адже сьогодні страховий стаж для чоловіків в Україні складає 35 років, для жінок –&nbsp; 30 років. Це найбільший страховий стаж в Європі. При найбільшому страховому стажі в Європі українці мають найменші пенсії в Європі. Сьогодні середня пенсія, якщо відкинути всі спеціальні пенсії, складають приблизно 1100-1200 гривень для наших громадян України. Що взагалі таке страховий стаж, і яку функцію він виконував у пенсійній системі України?</p>
<p>Це була стимулююча норма, адже після того як людина перепрацьовувала цей страховий стаж, а раніше він складав 25 років для чоловіків і 20 років для жінок були відповідні надбавки до пенсійних виплат. Вони були, звичайно, недостатні, вони були невеличкі, але був стимул у людей довше працювати, отримувати легальну заробітну плату і таким чином підвищувати свою пенсію.</p>
<p>А що сталося після того, як збільшили&nbsp; страховий стаж на 10 років. Цей стимул було знищено, адже фізично набрати 35 років страхового стажу для чоловіків є фактично неможливо. Мова йде саме про страховий стаж. Не про трудовий стаж, мова йде про 35 років роботи, легальної роботи, з якої сплачені страхові внески. А для покоління кінця 80-х, середини 90-х років, яке зараз виходить на пенсію, говорити про легальну роботу практично неможливо. Ви пам'ятаєте ті масові випадки звільнень, коли вчителі, лікарі, інженери, працівники наукових установ вимушені були звільнятися з роботи, їх звільняли з роботи, і вони вимушені були йти торгувати на базари. На базари, де, очевидно, не було легальної роботи. І зараз ці категорії людей виходять на пенсії.</p>
<p>Ми повинні захистити цих людей. Ми повинні зрозуміти, що люди які мають сьогодні 30 років стажу і мають виходити на пенсію, у них немає можливості сьогодні ще допрацювати 5 років. І вони виходять не просто на мізерні пенсії, а ці пенсії їм понижуються, бо у них немає страхового стажу. Тому фракція "УДАР" буде підтримувати цей законопроект. Сподіваємося на підтримку, в тому числі всіх фракцій, наступного законопроекту від фракції "УДАР", який вносить системні зміни…</p>
<p>&nbsp;</p>
<p>ГОЛОВУЮЧИЙ. Народний депутат Зубчевський, фракція Компартії України.</p>
<p>&nbsp;</p>
<p>11:01:09</p>
<p>ЗУБЧЕВСЬКИЙ О.П.</p>
<p>Уважаемые коллеги, уважаемые избиратели, фракция коммунистов поддержит данный законопроект, несмотря на то, что он носит половинчатый характер, то есть он снижает страховой стаж, при этом не решая основную проблему – снижение пенсионного возраста.</p>
<p>Необходимо отметить, что сегодня действительно это глобальная проблема, поскольку затрагивает каждого жителя нашей страны. Вопрос увеличения страхового стажа и пенсионного возраста – это прямое наступление на права человека. В очередной раз отмечу, что при нынешней пенсионной системе большинство граждан Украины не доживут до пенсионного возраста.</p>
<p>Абсолютно антинародным является и увеличение страхового стажа. Где брать эти годы страхового стажа, когда в стране наблюдается массовое сокращение рабочих мест, идет тотальная безработица? &nbsp;Евроинтеграционный курс Украины уже приводит к уничтожению отечественного товаропроизводителя и, в соответствии с этим, закрытию заводов, и сокращению рабочих мест.</p>
<p>Здесь так называемая оппозиция льет крокодиловые слезы по поводу пенсионной реформы. А ведь именно эта реформа – следствие тех обязательств, которые брали в свое время на себя помаранчевые перед Международным валютным фондом.</p>
<p>Они взяли эти обязательства, а бело-голубые эти обязательства выполнили. Именно эта политика Ющенка, Тимошенко, Пинзеника, Стельмаха и безропотное выполнение требований западных структур привели к обнищанию народа и ликвидации социальной защиты, которая была выработана при советской власти.</p>
<p>За 22 года независимости уничтожили все то наследие, которое оставило нам Великая Октябрьская Социалистическая революция с огромными социальными завоеваниями, где каждый человек труда чувствовал себя защищенным и был уверенным в будущем.</p>
<p>Здесь также были определенные моменты в отношении нашей фракции со стороны оппозиционных сил. Я напомню и возьмите, пожалуйста, расшифровку голосование фракций коммунистов, когда рассматривалась пенсионная реформа. Вся фракция коммунистов в полном составе проголосовала против антинародной пенсионной реформы. Именно Коммунистическая партия в то время организовала массовые акции протеста против антинародной пенсионной реформы.</p>
<p>Пенсионная реформа сегодня – это национальный позор. Это предательство национальных интересов. Геноцид украинского народа. Мы говорим: "Долой пенсионную реформу!". Спасибо за внимание.</p>
<p>&nbsp;</p>
<p>ГОЛОВУЮЧИЙ. Народний депутат Ксенія Ляпіна, фракція "Батьківщина".</p>
<p>&nbsp;</p>
<p>11:04:09</p>
<p>ЛЯПІНА К.М.</p>
<p>Прошу передати слово В'ячеславу Кириленку.</p>
<p>&nbsp;</p>
<p>ГОЛОВУЮЧИЙ. Передається слово В'ячеславу Кириленку.</p>
<p>&nbsp;</p>
<p>11:04:22</p>
<p>КИРИЛЕНКО В.А.</p>
<p>В'ячеслав Кириленко, фракція "Батьківщина", партія "За Україну!".</p>
<p>Шановні виборці,&nbsp; шановні колеги. Яким шляхом&nbsp; пішла влада:&nbsp; Партія регіонів, Президент і всі, хто до цього причетні?&nbsp; Простим шляхом&nbsp; підвищення мінімального трудового&nbsp; стажу, або як тепер кажуть,&nbsp; "страхового"; простим шляхом збільшення пенсійного віку і&nbsp; простим шляхом&nbsp; погіршення формули нарахування пенсій. Це все,&nbsp; за їхньою&nbsp; задумкою, мало&nbsp;&nbsp;&nbsp; сприяти&nbsp; оздоровленню Пенсійного фонду і підвищенню пенсійних виплат.&nbsp;</p>
<p>Що вийшло? Вийшло&nbsp; все прямо&nbsp; навпаки: будь-яке підвищення пенсійного віку і знущання над людьми&nbsp; не дає жодних результатів в Пенсійному фонді, якщо непрозора, корумпована, мафіозна економіка.&nbsp;</p>
<p>От у нас Фонд оплати праці&nbsp;&nbsp; порядку 450 мільярдів гривень офіційний. Але всі експерти&nbsp; стверджують: рівно стільки ж приблизно в тіні.&nbsp; І з цих&nbsp; тіньових грошей нічого, ні в який Пенсійний фонд, ні в який соцстрах&nbsp;&nbsp; не сплачується.</p>
<p>Слухайте, якщо&nbsp; вже на конференції інвесторів&nbsp; Ринат Ахметов каже, що "інвестор&nbsp; не повинен приходити в Україну в костюмі, а уходити в шортах, чи там в трусах".&nbsp; Так це ж уже свідчення того, що ніхто сюди гроші вкладати не буде!&nbsp; А значить Пенсійний фонд буде іти шляхом простого&nbsp; здирництва із простих людей, щоби люди&nbsp; і того, що мали би отримати, отримувати не могли. Разом з тим величезні заробітки, які навіть зараз&nbsp; заробляються&nbsp; на підприємствах, все одно&nbsp; через схеми мінімізації оподаткування&nbsp; уходять в офшорні зони і&nbsp;&nbsp; з них нічого не сплачується.</p>
<p>А потім&nbsp; питаємо! От зараз Київ виділив 8 мільйонів гривень&nbsp; тільки на урочисті заходи по Дню визволення Києва. А пенсія учаснику бойових дій знаєте яка? 1500 гривень! Який це учасник бойових дій зможе прожити в Києві за 1500 гривень?!&nbsp; Оце є реальна ілюстрація до політики влади: не&nbsp; сплачують ті, хто мав би сплачувати, а деруть із тих, хто і так нічим платити не може!&nbsp; І тому наша позиція: будь-що,&nbsp; з будь-якими змінами оцю&nbsp; злочинну пенсійну реформу скасовувати.</p>
<p>Є законопроект, який ми зараз розглядаємо, він не повністю вирішує питання. Але, принаймні, частково корегує ті помилки, які владою здійснені, значить треба за нього голосувати, треба голосувати за наступний законопроект і повертатися потім на наступній сесії все одно до законопроекту, який внесений "Батьківщиною". Бо скоро всі ці пенсійні виплати не буде кому давати, тому що у нас смертність настільки захлиснула народжуваність, що йде геноцид і йде знищення, починаючи із усіх, і з пенсіонерів, оце такі реалії.</p>
<p>&nbsp;</p>
<p>ГОЛОВУЮЧИЙ. Народний депутат Гриневецький, фракція Партії регіонів.</p>
<p>&nbsp;</p>
<p>11:07:35</p>
<p>ГРИНЕВЕЦЬКИЙ С.Р.</p>
<p>Дякую, Ігор Григорович. Гриневецький, 134 округ місто Одеса, фракція Партії регіонів.</p>
<p>Прошу передати слово знаному фахівцю у соціальних питаннях колезі народному депутату Ярославу Сухому.</p>
<p>&nbsp;</p>
<p>ГОЛОВУЮЧИЙ. Ярослав Сухий.</p>
<p>&nbsp;</p>
<p>11:08:00</p>
<p>СУХИЙ Я.М.</p>
<p>Дякую, Сергій Рафаїлович.&nbsp; Шановні колеги, в ряду законодавчих ініціатив, спрямованих на вимушене подальше вдосконалення солідарної пенсійної системи, цей проект закону (2997) є найбільш оптимальним і є найбільш реальним, і такий, який дійсно може послугуватися справі вдосконалення існуючої солідарної пенсійної системи. Я про це казав Володимиру Михайловичу раніше, про це заявляв в сесійному залі і говорю зараз про це. Бо він виходить із конкретно історичних передумов, котрі, колеги, склалися об'єктивно. Адже наслідки, я прошу уважно послухати, хто має справу на мажоритарці з пенсіонерами, наслідки вторинного відлуння демографічної катастрофи накрили не тільки Україну, накрили весь світ. Але найбільш боляче по рівню пенсійного забезпечення б'ють по країнах з перехідною економікою.</p>
<p>Колеги, реформа пенсійного забезпечення не придумана кимось, не придумана якоюсь партією, це абсолютна дурниця. Так складаються демографічні обставини, що до 2030 року вона зрівняється&nbsp; кількість пенсіонерів і працюючих.</p>
<p>Але було би непогано, чому я попросив слова, якби профільний комітет, шановний Валерію Михайловичу,&nbsp; якби автори подали необхідні розрахунки щодо наслідків до бюджету, до Пенсійного фонду, не було б зараз ніяких питань. Я про що вам хочу нагадати? Мова йде про вдосконалення, поліпшення солідарної пенсійної системи, бо коли ми приймали закон 3668, Голова Верховної Ради України Володимир Михайлович Литвин пам’ятає, ми поставили перед урядом дві умови: перша умова – забезпечити осучаснення, поступово ми його реалізуємо, і забезпечити оце збільшення, поетапне збільшення страхового стажу. Така умова була поставлена, коли ми підтримали законопроект 3668.</p>
<p>Таким чином ми досягаємо того, що домовлялись два роки тому, Кабінет Міністрів України після цього законопроекту встановив новий порядок перерахунку призначених пенсій. Цей законопроект сьогодні можна було б голосувати і за основу, і в цілому, але цьому заважає відсутність звичайних нормальних розрахунків у відповідності з вимогою статті 91 Регламенту.</p>
<p>Тому я закликаю всі фракцій, які присутні депутати тут, підтримати цей законопроект про направлення його на повторне перше читання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Кривецький, фракція "Свобода".</p>
<p>&nbsp;</p>
<p>11:10:49</p>
<p>КРИВЕЦЬКИЙ І.І.</p>
<p>Прошу передати слово Едуарду Леонову.</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон Едуарда Леонова, будь ласка.</p>
<p>&nbsp;</p>
<p>11:10:56</p>
<p>ЛЕОНОВ Е.В.</p>
<p>Шановні народні депутати!&nbsp; Я вас дуже прошу серйозно поставитися до розгляду цього питання. Тому що, в принципі, настільки компромісним, настільки м’якеньким є цей законопроект і ця законодавча ініціатива шановного нашого колеги, що не підтримати його – це означає просто показати всьому суспільству, що ця Верховна Рада, ця більшість не збирається нічого зробити для того, щоб хоч трішечки, хоч якось умовно поліпшити по-справжньому&nbsp; життя пенсіонера, дати хоч якусь надію людям, які зараз не мають роботи, не мають можливості утримувати не те, що свої родини, себе не можуть прогодувати. Цим людям дати надію, що вони хоч колись отримають хоч якусь пенсію.</p>
<p>Цей законопроект жодним чином не стосується пенсійного віку. Він стосується лише страхового стажу. І таким чином ми повинні врахувати ту історію нашої нещасної держави, яка останні десятиліття перебувала у такому стані, коли страховий стаж отримати було просто неможливо, коли&nbsp; просто неможливо зараз знайти собі роботу для того, щоб людям у віці передпенсійному просто неможливо знайти собі роботу для того, щоб мріяти 35 років страхового стажу.</p>
<p>Ті люди, що мають 35 років страхового стажу, вже давно пенсіонери. Це ті люди, які "пахали" в Радянському Союзі і за ту радянську мізерну пенсію потім доживали&nbsp; свого віку. А тепер уже немає жодного шансу людині у трудовій книжці знайти ті безперервних чи перерваних 35 років трудового стажу.</p>
<p>Ми з вами повинні розуміти, що пенсійна реформа не є пенсійною реформою. Насправді, жодної пенсійної реформи в Україні не здійснюється. Здійснюються заходи по невиплаті людям тих коштів, які обіцяла Радянська влада, українська влада перших часів української незалежності, і які зараз обіцяє ця влада "покращувачів".</p>
<p>Не буде ніякої пенсійної реформи, не буде ніяких пенсій, тому що на просте запитання, а коли почнеться наступний етап пенсійної реформи, є проста відповідь: коли подолаємо дефіцит Пенсійного фонду. А на просте запитання, а коли зникне дефіцит Пенсійного фонду, є проста відповідь, яка лунає і з вуст Міністерства соцполітики і з вуст Пенсійного фонду: в найближчі 10 років не буде подолано дефіциту Пенсійного фонду. Відповідно&nbsp; і не буде ніякого другого етапу пенсійної реформи.</p>
<p>Тому не треба брехати виборцям, не треба брехати собі самим. Треба зараз спробувати хоч трішечки, хоч умовно зробити вигляд, що ми вирішуємо питання пенсіонерів і проголосувати за цей законопроект.</p>
<p>А насправді, треба голосувати за законопроекти, внесені свободівцями, які скасовують цю пенсійну реформу повністю і виводять Україну на вирішення цих… &nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Виступи від фракцій завершено. Прошу записатися на виступи народних депутатів.</p>
<p>Народний депутат Мірошніченко, фракція "Свобода".</p>
<p>&nbsp;</p>
<p>11:14:43</p>
<p>МІРОШНИЧЕНКО І.М.</p>
<p>Прошу передати слово Юрію Михальчишину.</p>
<p>&nbsp;</p>
<p>ГОЛОВУЮЧИЙ. Передається слово Юрію Михальчишину.</p>
<p>&nbsp;</p>
<p>11:15:03</p>
<p>МИХАЛЬЧИШИН Ю.А.</p>
<p>Шановний головуючий, шановні народні депутати! Направду, пенсійна система в Україні є найпарадоксальнішою в Європі. Справді, у нас видатки на пенсійне забезпечення найвищі у відсотку до валового внутрішнього продукту – це 16 відсотків ВВП, а у той самий час середній розмір пенсії тисяча 484 гривні – найнижчій в Європі. А це можна пояснити паралельно явищами антисоціального характеру, які спричинені взагалі структурою українського суспільства. У нас майже половину пенсійних коштів – 44 відсотки отримує третина пенсіонерів так званих спеціалізованих категорій, а це судді, прокурори, державні службовці.</p>
<p>Обіцяних позитивних результатів, які нам прогнозували автори одіозної пенсійної реформи, так і не дочекалися 13 мільйонів українських пенсіонерів. На сьогоднішній день у нас державної системи накопичувального пенсійного страхування не запроваджено, дефіцит Пенсійного фонду зростає з року в рік, вже досягнув позначки 70 мільярдів гривень і наступного року, мабуть, ця ситуація аж ніяк не покращиться.</p>
<p>Справедливого пенсійного забезпечення в нас очікують декілька мільйонів пенсіонерів, ті, котрі виходили на пенсію до 2008 року, адже у них до тепер база нарахування пенсії складає жалюгідних тисячу 198 гривень замість теперішніх, до речі, теж невисоких – двох тисяч 369. Відповідно ми підтримаємо вказаний законопроект як такий, що частково пом'якшує ситуацію у цій вкрай драматичній і напруженій сфері. Втім ми усвідомлюємо його половинчастий і компромісний характер.</p>
<p>Нагадаю, що програма захисту українців Всеукраїнського об'єднання "Свобода" вимагає встановити на законодавчому рівні співвідношення між мінімальною та максимальною пенсіями&nbsp; у розмірі один до п'яти, а також враховувати пенсійний вік, базуючись на середній тривалості життя в Україні, яка, до речі, нестримно падає в порівнянні з іншими європейськими країнами. Відтак сьогодні ми можемо констатувати, що законопроекти, які пропонуються у цій сесійній залі, навіть компромісного характеру, мусять бути підтримані з огляду на те, що на Україну насувається соціальна катастрофа. У той самий час наше Міністерство соціальної політики вже час перейменувати, можливо, в рамках адміністративної реформи в міністерство антисоціальної політики та геноциду українського народу. Адже та ситуація, яка у нас сьогодні складається із соціальними виплатами в цілому, є просто ганебною. Я, до речі, нагадаю шановним присутнім, що за жовтень місяць лише пенсії в Україні були виплачені без затримок, а всі інші соціальні виплати, зокрема соціальні страхові виплати, прийшли із затримкою на два-три тижні, незважаючи на те, що вони належать до так званих захищених категорій видаткової частини Державний бюджету.</p>
<p>Відтак законопроект підтримуємо, але наполягаємо на системних змінах. Дякую за увагу.</p>
<p>&nbsp;</p>
<p>ГОЛОВУЮЧИЙ. Народний депутат Сергій Міщенко, позафракційний.</p>
<p>&nbsp;</p>
<p>11:18:06</p>
<p>МІЩЕНКО С.Г.</p>
<p>Шановні колеги, шановні громадяни України! Сергій Міщенко, 98 округ, Київщина. Я зараз буду виступати не як політик, не як депутат, а як людина, яка закінчила Чернігівський юридичний технікум Міністерства соціального забезпечення і починала свою трудову діяльність як інспектор по нарахуванню пенсій. І тому мені розказувати про те, як це відбувається, яким чином прораховується, мені не потрібно.</p>
<p>Я вам розказу не про політику, а про дисципліну і про те, що запитують на зустрічах люди. Так от, після того, як ми провалили минулого разу, півроку, голосування трьох законопроектів по скасуванню пенсійної реформи… ви пам'ятаєте, за мій законопроект не вистачило 2 голоси, за інші законопроекти, інших депутатів, не вистачило більше десятка голосів. А чому це відбулося?</p>
<p>Мене запитують на кожній зустрічі: Сергій Григорович, а&nbsp; що це відбувається? Чому одна частина&nbsp; голосує, інша не голосує? Я їм пояснюю наступне, що є такі речі, як політичні ревнощі. Політичні ревнощі – це те, що, не дай Бог, іншого народного депутата від іншої політичної сили, тим більше позафракційного, був прийнятий в сесійному залі. Політичні ревнощі – це коли за один законопроект в один і той же час люди&nbsp; виходять із зали і не голосують, а потім за інші приходять і голосують. Політичні ревнощі – це те, що "якщо&nbsp; не ми, то ніхто".</p>
<p>Я можу сказати наступне, що от зараз знову про те, що я казав півроку тому, лакмусовий папірець для кожного із депутатів, в першу чергу, мажоритарщиків, бо списочнники ніколи в масовому своєму порядку не в сесійні тижні їздити по селах, вони будуть відстоювати те, що вони в списку знаходяться. А от мажоритарщики… я закликаю всіх політичних сил, будь ласка,&nbsp; якщо ви їздите до людей, а не приїжджаєте через 5 років до них в той момент, щоб за вас проголосували, то ви повинні зараз зробити свій відповідальний крок. Да, це полу міра, цей законопроект, але це щось для того, щоб ми змінили цю пенсійну реформу і показали, що ми, дійсно, турбуємося за людей. Ми, дійсно, хочемо, щоб щось змінилося в цій країні. А&nbsp; потім іншим етапом,&nbsp; іншим законопроектом ми повинні показати, що жінка повинна&nbsp; виходити на пенсію в&nbsp; 50 років, а не в 55. Я вас дуже прошу, для того, щоб ви мали обличчя перед своїми&nbsp; виборцями, зараз проголосували за один, за інший законопроект і сказали, що ви, дійсно, народний депутат України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Ляшко, позафракційний.</p>
<p>&nbsp;</p>
<p>11:21:21</p>
<p>ЛЯШКО О.В.</p>
<p>Олег Ляшко, Радикальна партія. Отам любі друзі по опозиційному табору кричать, що я вчора не&nbsp; голосував за&nbsp; черговий п'ятий пенсійний законопроект.</p>
<p>Шановні виборці! Я хочу щиро перед вами вибачитися за те, що я вчора не був у залі і не голосував за цей законопроект. Але я голосував за всі попередні. І я голосуватиму сьогодні. І ми, позафракційні депутати, всі голосуємо за законопроект Литвина.</p>
<p>Адже цей законопроект дасть можливість вирішити питання зниження пенсійного віку для пенсіонерів. Цей законопроект дасть можливість в розстрочку зробити страховий стаж. Бо сьогодні взяти 10 років пенсійного стажу, на жаль, людям немає де, особливо по селах. Особливо творча інтелігенція, яку на базари в дев'яності роки вигнали, науковці, інтелігенція! Люди, щоб прогодувати свої сім'ї, стояли на базарах. І сьогодні вони не можуть отримати навіть мінімальної пенсії, бо у них немає стажу.</p>
<p>Тому, позафракційні депутати будуть голосувати, і я сподіваюсь, що голосуватимуть всі інші фракції. Але, шановні виборці, шановні мільйони українських громадян! Я вам хочу розказати історію, свідком ганебної історії, якої я тільки що став випадково.</p>
<p>Дивлюся, - голова фракції Партії регіонів Єфремов консультується із колишнім міністром фінансів, членом партії "УДАР" Пинзеником щодо деталей цього законопроекту. Єфремов питає у Пинзеника, от, що ви скажете, яка позиція? Як голосувати? І як ви думаєте, яку позицію озвучив Пинзеник? Він сказав, що голосувати не потрібно!</p>
<p>Опозиційний депутат Пинзеник! Я в очах Єфремова бачив, що вони, ось, Олександр Сергійович підтвердить, і Господь Бог бачить, що я кажу правду! Я в очах Єфремова бачив вагання. Регіони не знають, вони не знають, що їм робити. Вони попитали Пинзеника. Їм Пинзеник сказав не голосувати.</p>
<p>Олександре Сергійовичу! Не до того пішли. Ідіть до Ляшка, я вам скажу, як голосувати! Скасовувати пенсійну реформу. Знижувати пенсійний вік для пенсіонерів, знижувати страховий стаж для пенсіонерів! Я вас Христом Богом прошу, проголосуйте! Бо наші діди-баби, які вік відпрацювали, через цей ганебний закон і через таких, як Пинзеник, не отримують пенсії.</p>
<p>І звертання до Віталія Кличка. Віталію, Пинзеник у вас веде економічні питання. Якщо хочеш стати президентом, якщо хочеш навести порядок в країні, здихайся таких як Пинзеник! Таких як Пинзеник за ваучерну приватизацію ногами на Майдані незалежності треба підвісити за те, що обікрали весь народ, а він вас консультує. От оці консультації економічні боком вилізуть нашим мільйонам…</p>
<p>&nbsp;</p>
<p>ГОЛОВУЮЧИЙ. Народний депутат Матвєєв, фракція Компартії України. Ольга Левченко.</p>
<p>&nbsp;</p>
<p>11:24:36</p>
<p>МАТВЄЄВ В.Г.</p>
<p>Я дякую. Прошу…</p>
<p>&nbsp;</p>
<p>11:24:50</p>
<p>ЛЕВЧЕНКО О.В.</p>
<p>Ольга Левченко, фракция Компартии Украины, город-герой Киев.</p>
<p>Хочу отметить, что данный законопроект выбивается из общего ряда поданных законопроектов по отмене античеловеческой пенсионной реформы, поскольку в нем практически оговариваются только вопросы страхового стажа, которые позволяют оформить минимальную пенсию.</p>
<p>К сожалению, в законопроекте ничего не сказано о необходимости уменьшения пенсионного возраста, а ведь все мы видим, что уже 2 года так называемой пенсионной реформы имени Сергея Тигипко, а никаких позитивов в работе Пенсионного фонда не произошло. На что рассчитывали"…реформаторы"? А вам скажу. Они рассчитывали на то, чтобы очередной раз залезть в карман к украинцам&nbsp; и за счет их, итак мизерных пенсий, зарплат, погасить долги Пенсионного фонда. Просчитались. Дефицит Пенсионного фонда продолжает расти, уже около 30 миллиардов гривен. Но есть еще скрытый дефицит – это дотации из госбюджета, которые Пенсионный фонд должен возвращать, а он только за прошлые периоды составляет 37 миллиардов гривен. При этом коллапс экономики, закрытие предприятий, безработица, теневые зарплаты, неоформленное трудоустройство не позволяют заработать страхового стажа.</p>
<p>По некоторым данным около 5 миллионов украинцев работают без официальной регистрации. Около 170 миллиардов гривен в год украинцы получают в конвертах, а это значит, что бюджет Пенсионного фонда лишается 90 миллиардов гривен ежегодно.</p>
<p>В Минсоцполитики посчитали, что около двух миллионов человек получают минимальную зарплату, а это тоже скрытые доходы. Мы сейчас с вами растим целое поколение минимальщиков, которые через 20 лет будут получать мизерную пенсию.</p>
<p>Для наших избирателей еще раз хочу сказать относительно инсинуаций отдельных депутатов от оппозиции, что Компартия поддерживала так называемую пенсионную реформу. Ваше вранье легко разбивается фактами. У меня в руках документы поименного голосования, которые подтверждают, что фракция Компартии Украины единогласно проголосовала&nbsp; против пенсионной реформы. Зато здесь есть очень много фамилий, которые проголосовали за, а теперь изображают из себя защитников украинского народа и даже вносят соответствующие законопроекты.</p>
<p>Поэтому настаивая очередной раз на комплексном подходе к пенсионной реформе, фракция Компартии Украины будет поддерживать рассматриваемый законопроект как один, пусть небольшой, шаг к социальной защите украинцев. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Стоян, фракція Партії регіонів</p>
<p>&nbsp;</p>
<p>11:27:44</p>
<p>СТОЯН О.М.</p>
<p>Шановні колеги, перший позитивний момент полягає в тому, що сьогодні всі три автори законопроекту не пропонують скасувати пенсійну реформу, що було вчора, а вносять конкретні пропозиції. Це позитивний момент.</p>
<p>Хочу зазначити, шановні колеги, дійсно після того як ми прийняли пенсійну реформу, її треба було приймати, альтернативи не було, ми побачили її позитивні результати певні. Але і побачили певні вади. Я вам скажу, що ми зараз працюємо над тим, щоб розглянути найбільш больові позиції.</p>
<p>Перша больова позиція – це те, що нам кажуть жінки, 55 років виходу на пенсію. І ми бачимо варіант такий, що, можливо, піти на те, щоби дозволити жінкам добровільно обирати вік виходу на пенсію. Хочеш в 55 років? Будь ласка, але це означає, що ти завтра ідеш на пенсію, а не пенсію отримуєш і працюєш, і отримуєш 40-45 відсотків від своєї середньої заробітної плати. Хочеш більше пенсію – поетапно вік виходу на пенсію, отримуєш більше.</p>
<p>Другий момент, я хочу сказати. Питання болюче. Бо все головне,&nbsp; це так, розмови. Нам треба думати про те, як би збільшити в цілому пенсію.</p>
<p>Друге болюче питання – коефіцієнт заміщення пенсій, заробітних плат. Якщо сьогодні всі прості люди отримують 40, максимум 45 відсотків, то державні службовці отримують 70-80 відсотків. Нам треба подумати, збільшивши оплату праці державним службовцям нижчого рівня, подумати про вирівняння виплат всім пенсій по середньому коефіцієнту. Я думаю, над цими моментами треба працювати.</p>
<p>Тепер, що стосовно законопроекту Володимира Литвина. Шановні колеги, дійсно Володимир Михайлович вносить дуже слушну пропозицію. Дивіться, що вийшло. Ми сказали, що кожний рік жінка, яка виходить на пенсію, добавляється півроку. Наприклад, 55 і 6 місяців, 56 років, 56 і 5 місяців поетапно. І вона йде на пенсію, але ми&nbsp; зразу записали, і це я признаю як помилку нашу, бо я в групі розробників був, записали, що піде жінка в 55 і 6 років, маючи право, а їй треба зразу мати 30 років стажу. Де ж вона їх візьме, якщо вона має вік, а стажу не мала?</p>
<p>Тому, Володимир Михайлович, я цілком підтримую вашу пропозицію. Таким чином, збільшується на півроку вік виходу на пенсію і на півроку збільшується страховий стаж. І таким чином, до 2020 року ми підійдемо і до віку, і до стажу.&nbsp;</p>
<p>Але, Володимир Михайлович, Партія регіонів буде підтримувати вас на доопрацювання, тому що немає фінансового обґрунтування. Ми проголосуємо обов'язково за ваш законопроект ближчим часом. Ми його обов'язково підтримаємо. Його треба прийняти. Дякую.</p>
<p>&nbsp;</p>
<p>ГОЛОВУЮЧИЙ. Дякую. Обговорення завершено.</p>
<p>Доповідач має бажання заключне слово? Володимир Михайлович Литвин запрошується для заключного слова, три хвилини.</p>
<p>&nbsp;</p>
<p>11:30:57</p>
<p>ЛИТВИН В.М.</p>
<p>Шановні колеги, я дякую за конструктив обговорення і за ті шпильки, які відпускали. А я відповім словами колезі, яка щойно виступала, Анни Ахматової: "Коли б ви знали, з якого бруду виростає політика, не відаючи сорому". Тому я краще на вашому місті помовчав би. А то інакше я можу сказати вам про все.</p>
<p>Я дякую за конструктивне обговорення, яке тут прозвучало. Я дякую за наміри прийняти це рішення. Правда, я півроку чув оцей заклик: що ми проголосуємо, що немає&nbsp;&nbsp; фінансового обґрунтування.&nbsp;&nbsp;</p>
<p>Шановні колеги, коли приймаємо&nbsp; лобістські закони,&nbsp; вас&nbsp;&nbsp; фінансове обґрунтування не цікавить. Не цікавить! А зараз&nbsp; "прозріли" про фінансове обґрунтування. Тому&nbsp; ваша воля, вам приймати рішення. Але&nbsp; як компроміс: якщо Верховна Рада не підтримає за основу оцей проект, тоді давайте вилучимо&nbsp; проблему, яка стосується зменшення пенсійного віку, і проголосуємо&nbsp; за те, щоб унормувати питання страхового стажу.</p>
<p>Давайте приймемо це рішення, бо через півроку, я розумію,&nbsp;&nbsp; що жодного рішення не&nbsp; буде.&nbsp; Ваша воля, ваше бажання. Бо якщо&nbsp; ми будемо&nbsp; опрацьовувати закон, створювати робочу групу, я не знаю, що там доопрацьовувати, люди на селі&nbsp; просто вимруть і&nbsp;&nbsp; проблема сама по собі&nbsp; відпаде. Я кажу це&nbsp; про село.&nbsp;&nbsp;</p>
<p>І, шановні колеги, я звертаюсь до тих депутатів,&nbsp; які мажоритарними, які постійно перебувають в&nbsp; окрузі, які постійно перебувають в&nbsp; окрузі, які зараз&nbsp; звітують за рік&nbsp; своєї роботи. Ви знаєте, як цю проблему гостро ставлять люди! І ми їм говоримо, що ми повинні прийняти розумне рішення. Всі за рішення, одного тільки немає – немає 226 голосів.</p>
<p>Я прошу вас, не для політичного капіталу будь-кого, для людей давайте&nbsp; приймемо рішення. Ми всі помилялись, головне&nbsp; визнати помилку і своєчасно її виправити. Я дякую вам!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Співдоповідач, заключне слово, – Сушкевич&nbsp; Валерій Михайлович.&nbsp; Включіть мікрофон.</p>
<p>&nbsp;</p>
<p>11:33:15</p>
<p>СУШКЕВИЧ В.М.</p>
<p>Шановні колеги, я хочу приєднатися до автора і сказати про те, що сьогодні люди чекають від нас якихось&nbsp; конкретних кроків того, що торкається&nbsp; покращення пенсійного забезпечення.&nbsp; Я хочу нагадати, що, на жаль,&nbsp; за останні роки після пенсійної реформи практично жодних&nbsp; дій з боку влади стосовно покращення, стосовно якихось&nbsp; системних кроків в тому, що торкається&nbsp; пенсійної реформи,&nbsp; немає.&nbsp;</p>
<p>Тому я звертаюсь&nbsp; до&nbsp; залу: підтримайте наш комітет, Комітет у справах&nbsp; пенсіонерів, ветеранів та інвалідів, які одноголосно підтримав цю законодавчу ініціативу з точки зору необхідності виправлення і пом'якшення наслідків, так званої, пенсійної реформи.</p>
<p>Ми сьогодні повинні проголосувати у першому читанні і подумати про подальші кроки щодо удосконалення системи пенсійного забезпечення. Це, до речі, крихітний, мінімальний крок, який ми можемо зробити в рамках сьогоднішніх дій, щоб дійсно полегшити, особливо жінкам. Жінкам, яких ми образили, образили тим, що торкається тих наслідків пенсійної реформи, які вони сьогодні мають і начебто намагались виграти. Прошу підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати, переходимо для прийняття рішення.</p>
<p>Ставлю на голосування проект Закону (реєстраційний номер 2997) про внесення змін до Закону України "Про загальнообов'язкове державне пенсійне страхування" (щодо страхового стажу для призначення мінімальної пенсії) для прийняття за основу. Прошу народних депутатів голосувати.</p>
<p>&nbsp;</p>
<p>11:35:27</p>
<p>За-221</p>
<p>Рішення не прийнято.</p>
<p>По фракціям. Партія регіонів – 10, "Батьківщина" – 89, "УДАР Віталія Кличка" – 33, "Свобода" – 34, Компартія України – 30, позафракційні – 25.</p>
<p>Шановні народні депутати, тут звучала пропозиція, направити даний законопроект на доопрацювання до комітету для підготовки на повторне перше читання. Ставлю дану пропозицію на голосування. Прошу народних депутатів голосувати.</p>
<p>&nbsp;</p>
<p>11:36:19</p>
<p>За-313</p>
<p>Рішення прийнято.</p>
<p>По фракціях.&nbsp;Партія регіонів – 104, "Батьківщина" – 88, "УДАР Віталія Кличка" – 33,&nbsp; "Свобода" – 34, Компартія України – 30, позафракційні – 24.</p>
<p>Шановні народні депутати, на розгляд вноситься проект Закону (реєстраційний номер 2072а) про внесення змін до деяких законів України (щодо гарантування прав на справедливе пенсійне забезпечення та скасування деяких&nbsp; норм пенсійної реформи).</p>
<p>Яка є пропозиція розглядати? Вношу пропозицію для розгляду за скороченою процедурою. Прошу голосувати.</p>
<p>&nbsp;</p>
<p>11:37:15</p>
<p>За-138</p>
<p>Рішення не прийнято.</p>
<p>Для доповіді запрошується народний депутат України Розенко Павло Валерійович.</p>
<p>&nbsp;</p>
<p>11:37:31</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". І, напевно, я почну з того з виступу останнього виступаючого від Партії регіонів по попередньому законопроекту. І якщо порівняти першу нашу дискусію, яка відбулася навколо зміни пенсійної реформи, яка відбулася 10 місяців назад, і зараз дискусія, яка відбулася сьогодні, то виступи однакові.</p>
<p>Все нам говорять про те, що от ми щось там консультуємося, ми працюємо,&nbsp; створюються у владі якісь робочі групи, але результату від цих дискусій, результату від цих обговорень абсолютно ніякого. Пройшло 10 місяців, пенсії так і залишаються на рівні тисячі гривень, у чиновників, так, вони великі тисячу 500 гривень, і таке враження, що Партію регіонів все влаштовує. І йде просто примітивне затягування часу, примітивне затягування часу і відмова від змін,&nbsp; реальних змін в пенсійній системі.</p>
<p>Тепер переходжу до безпосередньо законопроекту, який внесла фракція "УДАР", який я маю честь сьогодні доповідати.</p>
<p>Отже, наш&nbsp; законопроект є найбільш системним із всіх законопроектів, які були внесені до цього&nbsp; часу. Адже ми пропонуємо не просто вирішити питання зменшення пенсійного віку чи зменшення страхового стажу, ми пропонуємо комплексного рішення, ми пропонуємо зміни до 14-ти законів України. Ми пропонуємо змінити і повернути питання пенсійного забезпечення всім категоріям громадян, які були утиснені при пенсійній реформі 2011 року. Зокрема, ми пропонуємо внести зміни до Законів "Про загальнообов'язкове державне пенсійне страхування", "Про службу в органах місцевого самоврядування", "Про дипломатичну службу".</p>
<p>Ми пропонуємо відновити формули нарахування пенсій для наукових працівників і змінити Закон "Про наукову і науково-технічну діяльність", дати можливість&nbsp; нашим науковцям, стимул у вигляді пенсійного забезпечення. Адже пенсійна реформа, фактично, зруйнувала систему стимулювання для науковців, зруйнувала систему взагалі наукових пенсій. І тепер наукова пенсія призначається лише після повного виходу людини на пенсію. Ми пропонуємо скасувати це положення і внести відповідні зміни&nbsp; до Закону "Про наукову і науково-технічну діяльність".</p>
<p>Ми пропонуємо відновити систему нарахування пенсій згідно закону "Про статус і соціальний захист громадян, які постраждали внаслідок Чорнобильської катастрофи". На наш погляд, це велика помилка пенсійної реформи, коли люди, які захищали всю Європу, весь світ від наслідків страшної катастрофи, фактично, сьогодні після пенсійної реформи залишилися за межею виживання. Сьогодні середня пенсія у чорнобильців складає приблизно 2,5-3 тисячі гривень.</p>
<p>Нагадаю вам, що в той же час, пенсія у прокурорів складає 7,5 тисяч гривень, у суддів –&nbsp; 6,5 тисяч гривень, у колишніх народних депутатів і чиновників складає 15 тисяч гривень. То виникає питання: так хто ж захищав всю країну від наслідків Чорнобильської катастрофи. Тому фракція "УДАР" пропонує відновити у пенсійних правах ліквідаторів всіх учасників ліквідації аварії на Чорнобильській катастрофі.</p>
<p>Друге. Ми пропонуємо відновити права інвалідів, адже страховий стаж і пенсійний стаж для інвалідів України внаслідок пенсійної реформи був підвищений на 10 років, це абсолютно цинічна пропозиція нинішньої влади, адже мало того, що важко знайти роботу для людини з інвалідністю та і говорити про те. що людина має пропрацювати 15 років, ну, до 15 років, щоб отримати свою належну пенсію, є ненормально. Тому фракція "УДАР" пропонує відновити права, соціальні права людей з інвалідністю, це принципова наша позиція.</p>
<p>Особливо я хочу сказати, що фракція "УДАР" пропонує внести зміни про державні гарантії соціального захисту військовослужбовців, які звільняються із служби у зв'язку із реформування&nbsp; Збройних Сил України. Нагадаю вам, що необхідний страховий стаж для військовослужбовців був збільшений на п'ять років і це, фактично, під загрозу поставило цілу категорію громадян, адже звільнення з військової служби раніше у людей була можливість перекваліфікуватися, здобути нову освіту і стати, і знайти нову роботу.</p>
<p>Сьогодні, збільшивши стаж для військовослужбовців на5 років, фактично, вони підходять до критичного віку, до критичного віку – 50 років. Коли після перекваліфікації людина просто не може знайти роботу. Адже ви прекрасно знаєте, що сьогодні найти роботу для людини старше 45 років є, практично, неможливо.</p>
<p>І я хочу з свого боку подякувати Міністерству оброни України, яка підтримала законопроект, внесений фракцією "УДАР" і запропонувала його прийняти за основу.І тому я сподіваюсь, що і ті військовослужбовці, які сьогодні, генерали, які виступали сьогодні тут, з трибуни Верховної Ради України, говорили про героїчний подвиг наших ветеранів і про героїчні зусилля Збройних сил України, також сьогодні проголосують за пропозицію партії "УДАР" щодо відновлення соціальних прав військовослужбовців. І тоді ми подивимося, хто насправді виходить на трибуну і говорить про захист прав, соціальний, військовослужбовців, а хто справді про них дбає.</p>
<p>І тому я сподіваюся, що генерали, які присутні в Партії регіонів, сьогодні підтримають законопроект, який внесений фракцією "УДАР". Так само я сподіваюся, що і представники профспілок, які знаходяться в Партії регіонів, підтримають наш законопроект, адже спільний представницький орган репрезентативних всеукраїнських об'єднань профспілок на національному рівні однозначно підтримали наш законопроект і пропонують Верховній Радій його взяти за основу. Тому я сподіваюся, що представники профспілок у Партії регіонів також ухвалять і підтримають цей законопроект.</p>
<p>Взагалі, якщо говорити про подальшу долю пенсійної реформи, безумовно, ми тут чули багато про демографічний фактор. Безумовно, його скидати не можна, він є справді негативний. Але говорити про те, що в 2030 році у нас буде негативне, так би мовити, сальдо відносин працюючих і непрацюючих громадян, - це є великою помилкою. Держава має робити все, щоб змінити негативну демографічну картину: стимулювати народжуваність і стимулювати зниження смертності в Україні.</p>
<p>Але тепер ми задаємо питання: як ми можемо стимулювати народжуваність при нинішній владі? Чи буде покращуватись народжуваність в країні, коли в містах і селах нинішня влада закриває лікарні? Ніколи не буде збільшуватись народжуваність. Чи буде збільшуватися народжуваність в тих селах, де сьогодні влада закриває загальноосвітні школи? Звичайно, що не буде збільшуватися народжуваність. Тому, безумовно, коли ми говоримо про демографічну картину, нинішня влада має нести відповідальність за цю негативну ситуацію. Безумовно, друга частина важлива нашого законопроекту стосується єдиних принципів нарахування пенсій.</p>
<p>Тут представники Партії регіонів говорили, що вони будуть думати над цим. Так що думати? Давайте приймати рішення.</p>
<p>Фракція "УДАР" пропонує, щоб ми почали з себе і щоб пенсії народним депутатам, Президенту України і членам уряду нараховувались як звичайним громадянам. Ну не може бути дві різні пенсійні системи, коли для звичайних українців пенсія розраховується як 45 відсотків від їхньої заробітної плати, а&nbsp; для чиновників – 80 відсотків. Не може бути це в нормальній цивілізованій країні.&nbsp; Давайте не балакати.</p>
<p>Фракція "УДАР" закликає переходити до конкретних рішень і робити єдині принципи нарахування пенсій в Україні.&nbsp; Врешті-решт я сподіваюся будуть досягнення. Так, звичайно, прийняття, ухвалення цього закону, напевно, це невеликий крок назад. Але, на мій погляд, як&nbsp;&nbsp; казали і вчили нас класики…</p>
<p>&nbsp;</p>
<p>ГОЛОВУЮЧИЙ.&nbsp; Включіть мікрофон. Дайте завершити.</p>
<p>&nbsp;</p>
<p>РОЗЕНКО П.В. Але напевне, як вчили нас класики марксизму-ленінізму колись, може зараз настав час зробити, справді, крок назад, щоб потім за ним зробити два кроки вперед – два кроки вперед для справедливого пенсійного&nbsp; забезпечення і для підвищення пенсій українців. &nbsp;Дякую за увагу.</p>
<p>&nbsp;</p>
<p>ГОЛОВУЮЧИЙ. Прошу народних депутатів записатися на запитання до доповідача. Народний депутат Микола Катеринчук, фракція "Батьківщина".</p>
<p>&nbsp;</p>
<p>11:48:22</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", Європейська партія України.</p>
<p>У мене питання. От ми постійно говоримо про те, що пенсійна реформа, пенсійна реформа.&nbsp;&nbsp; Все ж таки ваше ставлення. Це була пенсійна реформа чи це&nbsp; був такий ганебний експеримент над пенсіонерами? Це перше питання.</p>
<p>І друге питання. Як ви відноситесь до того, що в залі знаходиться 225 мажоритарників, які сьогодні не дали можливості вплинути на зміну так званих наслідків пенсійної реформи і не дали свої голоси? Хто їх обирав? Які пенсіонери їх обирали?</p>
<p>І третє. Все ж таки пенсіонери не можуть вийти на демонстрацію. Виходять чорнобильці і афганці. Як ви прогнозуєте, от, наслідки тих абсолютно нормальних пропозицій і професійних, які ви тут озвучили, чи будуть вони втілені в життя цим парламентом?</p>
<p>&nbsp;</p>
<p>РОЗЕНКО П.В. Дякую, пане Миколо.</p>
<p>І коли говорить опозиція про хибність пенсійної реформи, безумовно, влада ставиться скептично. Але я от, зараз у мене в руках висновки Національної академії наук, які були розповсюджені перед голосуванням за пенсійну реформу.</p>
<p>І висновки академії наук сьогодні говорять про те, що: "Головним зауваженням до авторів пенсійної реформи, - це цитата, - є хибність вибору форми проведення реформи. Реформа такої об'ємної і складної підгалузі як пенсійне забезпечення законом, який прийняла влада, не проводиться. І не відповідає елементарним вимогам юридичної, правотворчої, законотворчої, нормотворчої техніки".</p>
<p>"На нашу думку, – пише Академія наук, – реформування пенсійного забезпечення має проходити зовсім іншим шляхом. І цей законопроект, який ухвалила влада, необхідно відхилити у другому читанні". Це думка не опозиції, це думка Академії наук, яку проігнорувала попередня Верховна Рада.</p>
<p>&nbsp;</p>
<p>ГОЛОВУЮЧИЙ. Народний депутат Стоян, фракція Партії регіонів.</p>
<p>&nbsp;</p>
<p>11:50:41</p>
<p>СТОЯН О.М.</p>
<p>Шановний колего Розенко, я віддаю належне вашій професійності. І ви, дійсно, не могли не бути професіоналом. Тому що працювали першим заступником міністра соціальної політики, в Адміністрації Президента працювали. Скажіть тільки чесно, чи могла задовільнити та пенсійна реформа, яка діяла за часів Юлії Тимошенко? Якщо ні, - чому ви нічого не зробили?</p>
<p>І другий момент. Чому Юлія Тимошенко написала в Міжнародний валютний фонд, що її уряд обов'язково зробить пенсійну реформу? Це її є офіційна заява. Там є, по-моєму, підписи іще окремих, Голови Верховної Ради, є Президента. Тобто ви вже тоді пообіцяли зробити реформу. Самі бачили, що та реформа буксує.</p>
<p>Тому скажіть, будь ласка, чому ви не зробили цього? І чи ви вважаєте, що те, що ви прийняли пенсійну реформу, вона ніяка, що її треба скасувати? Дякую за відповідь.</p>
<p>&nbsp;</p>
<p>РОЗЕНКО П.В. Олександре Миколайовичу, я не погоджуюсь з вами, що ми нічого не зробили в системі пенсійного страхування. Ми зробили багато, Олександр Миколайович! А пам'ятаєте, що у нас в 2008 році 3,5 мільйона осіб отримували пенсію нижче прожиткового мінімуму? А ви пам'ятаєте те рішення уряду, яким ця несправедливість була скасована? І у нас з 2008 року немає жодного пенсіонера, який отримує пенсії нижче прожиткового мінімуму.</p>
<p>Тепер щодо МВФ. Ще раз офіційно заявляю, як експерт, ні як політики, що вперше згадка про збільшення пенсійного віку і страхового стажу з'явилося в документах Міжнародного валютного фонду за підписом Азарова і Стельмаха в 2010 році. В жодних документах, які підписувались з МВФ до цього часу, ніяких згадок ні про підвищення пенсійного віку, ні про підвищення пенсійного стажу не було, ви брешете і ви це прекрасно знаєте!</p>
<p>&nbsp;</p>
<p>ГОЛОВУЮЧИЙ. Співдоповідь голови Комітету у справах пенсіонерів, ветеранів та інвалідів Сушкевича Валерія Михайловича. Включіть мікрофон, будь ласка. П'ять хвилин.</p>
<p>&nbsp;</p>
<p>11:52:56</p>
<p>СУШКЕВИЧ В.М.</p>
<p>Дякую, шановні колеги. Голова Комітету у справах пенсіонерів, ветеранів та інвалідів Сушкевич.&nbsp; Шановні колеги, комітет на своєму засіданні розглянув законопроект за номером 2072а, внесений народним депутатом Розенко та іншими колегами. І хай вас не дивує те, що сьогодні народні депутати, ну, особливо від опозиції, насамперед від опозиції, звертаються постійно до цієї теми, теми пенсійного реформування, теми покращення пенсійного забезпечення. Я звертаю на це увагу, тому що в комітеті приходить маса листів від пенсіонерів з нагадуванням. Шановні колеги, шановні народні депутати, згадайте те, що ви обіцяли під час виборчої кампанії, згадайте про те, що сьогодні треба зробити пенсію українською пенсією, залежною від стажу і заробітної плати, що сьогодні, на жаль, немає.</p>
<p>Один із важливих аспектів сьогоднішнього розгляду законопроекту 2072 – це питання справедливої пенсії. І першим, першою позицією, яку сьогодні я зазначив би в цьому законопроекті, це пропозиція народних депутатів, які автори цього законопроекту, здійснювати пенсійне забезпечення колишніх членів Кабінету Міністрів, тобто урядовців, і народних депутатів на загальних підставах. Шановні колеги, пропонується, щоб пенсія в Україні розраховувалась і начислювалася для всіх однаково, без привілеїв.</p>
<p>Я хочу нагадати знову ж сьогодні про святкування визволення Києва від німецько-фашистських загарбників. І наші переможці, а серед них якраз ті 73 відсотки пенсіонерів, які отримують середню заробітну плату, середню пенсію, вибачте. І сьогодні фактично, уявіть собі, більшість з них отримує пенсію на рівні 1200 гривень. Як може бути це справедливою пенсією, порівняно з тим як начислюється ця пенсія урядовцям і народним депутатам.</p>
<p>Одна із позицій цього законопроекту – ліквідувати соціальну несправедливість в тому, що торкається обчислення пенсій, розміру пенсій. І, безумовно, комітет підтримав одноголосно цю позицію законопроекту 2072а.</p>
<p>Крім того, традиційно автори законопроекту пропонують відновити норми, що були чинними до дати набрання чинності Законом України "Про заходи законодавчого забезпечення реформування пенсійної системи", тобто так званої пенсійної реформи.</p>
<p>Тобто пропонується сьогодні цим законопроектом відновити норми пенсійного віку, страхового стажу, порядку обчислення розміру пенсій, перерахунку пенсій для працюючих, право на державну соціальну допомогу для громадян, що не мають права на пенсію і так далі.</p>
<p>Під час обговорення на засіданні комітету зверталася увага, що необхідно добавити до цих позицій пропозицію фракції "Батьківщина" (та, яка є сьогодні в законі Денісової, колеги Денісової від фракції "Батьківщина") щодо пенсійної реформи стосовно осучаснення. І члени комітету пропонували внести в другому читанні, безумовно, таку норму, яка стосується осучаснення пенсій для наших пенсіонерів. Тобто комітет пропонував і пропонує підтримати і цю норму, системну норму,&nbsp;добавивши її системним чинникам таким як є сьогодні осучаснення пенсій, які пропонувалися колегами з "Батьківщини".</p>
<p>Крім того, треба зазначити, що в цьому законопроекті пропонується відновити раніше діючий порядок призначення пенсій одноразової допомоги, а також порядок призначення пенсій за вислугу років військовослужбовцям – суттєвий чинник, який також сьогодні ліквідований під час пенсійної реформи.</p>
<p>І, безумовно, тема чорнобильців, про яку говори автор законопроекту, також вона сьогодні вирішена в цьому законопроекті і для чорнобильців&nbsp; пропонується максимальний розмір пенсій збільшити з 10 до 12 прожиткових мінімумів.</p>
<p>Комітет, наш комітет, Комітет у справах пенсіонерів, ветеранів та інвалідів підтримує цей законопроект. Комітет Верховної Ради з питань екологічної політики та…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу народних депутатів записатися на запитання до співдоповідача. Народний депутат Сабій, фракція "Свобода".</p>
<p>&nbsp;</p>
<p>11:58:22</p>
<p>САБІЙ І.М.</p>
<p>Прошу передати слово депутату Зелеку.</p>
<p>&nbsp;</p>
<p>ГОЛОВУЮЧИЙ. Народний депутат Зелик, фракція "Свобода", включіть мікрофон.</p>
<p>&nbsp;</p>
<p>11:58:30</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання "Свобода". Скажіть, пане Валерію, будь ласка. От дивіться, першою причиною, про яку говорять члени&nbsp; Партії регіонів, коли вони не&nbsp; будуть голосувати за даний законопроект чи за попередній&nbsp; законопроект, про те, що немає фінансово-економічного обґрунтування.&nbsp; Дійсно, для лобістських законів його й непотрібно&nbsp; і вони приймаються тут в цій сесійній залі не по повній&nbsp; програмі, а по скороченій програмі.</p>
<p>Чи є от фактор відсутності фінансово-економічного обґрунтування тим&nbsp; моментом, який&nbsp; дозволяє нам нехтувати інтересами мільйонів людей? Дякую.</p>
<p>&nbsp;</p>
<p>11:59:14</p>
<p>СУШКЕВИЧ В.М.</p>
<p>Шановний колега, хочу вам сказати,&nbsp; що на сьогоднішній день, на жаль,&nbsp; ситуація&nbsp; така, що практично жодних дій, які стосуються, які спрямовані на&nbsp; покращення пенсійного забезпечення, від профільного міністерства немає.&nbsp; І,&nbsp;&nbsp;&nbsp; скажімо так, давайте так, ну, гіпотетично не варта уваги пропозиція народного депутата Розенка&nbsp; і їх колег, які стосуються відновлення позицій, які були до пенсійної&nbsp; реформи.&nbsp;&nbsp; Що в заміну пропонується?&nbsp;&nbsp;&nbsp; Нічого.</p>
<p>Тому те, що пропонується&nbsp; цим законопроектом, воно суттєво, воно необхідно і воно сьогодні вимагається нашими виборцями, мільйонами і мільйонами пенсіонерів України, в тому числі,&nbsp; переможців&nbsp; під час Великої Вітчизняної війни, тим&nbsp; поколінням, яке зробило&nbsp; українську державу.&nbsp; Тому тут треба рахувати, зважувати і приймати рішення на&nbsp;&nbsp; корись наших пенсіонерів.</p>
<p>Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Народний депутат Бутківський,&nbsp;&nbsp; фракція&nbsp;&nbsp; Партії регіонів.</p>
<p>&nbsp;</p>
<p>12:00:21</p>
<p>БУТКІВСЬКИЙ В.В.</p>
<p>Просив би передати слово Гузенко&nbsp; Костянтину.</p>
<p>&nbsp;</p>
<p>ГОЛОВУЮЧИЙ.&nbsp; Народний&nbsp; депутат Гузенко.</p>
<p>&nbsp;</p>
<p>12:00:29</p>
<p>ГУЗЕНКО К.О.</p>
<p>Дякую.&nbsp; Шановний Валерій Михайлович, у мене&nbsp; до вас питання стосовно конкретики. Які є ризики&nbsp; навантаження сьогодні на Пенсійний фонд&nbsp; в зв'язку з прийняттям запропонованих&nbsp; змін?&nbsp; Дякую за&nbsp; запитання.</p>
<p>&nbsp;</p>
<p>12:00:54</p>
<p>СУШКЕВИЧ В.М.</p>
<p>Шановний колега, я хочу вам сказати, що під час розгляду цього законопроекту ми намагались якось, щоб Міністерство фінансів, Міністерство соціальної політики конструктивно підійшло до пропозицій народних депутатів. Щоб ми знайшли той можливий фінансовий ресурс, який міг би передбачити вступ до чинності норм цього законопроекту.</p>
<p>Ви знаєте, я вам скажу таку річ, як би сьогодні до другого читання було запропоновано урядом, урядовцями, Міністерством соціальної політики, Міністерством фінансів, взагалі урядом, давайте ми зробимо якусь етапність по впровадженню норм цього законопроекту, системного законопроекту, який підтримає наших пенсіонерів, комітет розглянув би безумовно. Я&nbsp; думаю, що ми в пішли в варіанті цього етапного покращення пенсійного забезпечення наших громадян. Немає пропозицій, на жаль, немає по тому, як впроваджувати покращення.</p>
<p>&nbsp;</p>
<p>ГОЛОВУЮЧИЙ. Народний депутат Петренко, фракція "Батьківщина".</p>
<p>&nbsp;</p>
<p>12:02:07</p>
<p>ПЕТРЕНКО П.Д.</p>
<p>Павло Петренко, фракція "Батьківщина". Прошу передати слово Олександрі Кужель.</p>
<p>&nbsp;</p>
<p>ГОЛОВУЮЧИЙ. Включіть мікрофон Олександри Кужель.</p>
<p>&nbsp;</p>
<p>12:02:14</p>
<p>КУЖЕЛЬ О.В.</p>
<p>Дякую. Валерій Михайлович, хочу вас подякувати за те, що очолюваний вами комітет підійшов до розгляду цих законопроектів, незалежно від партійної приналежності. Так і партія "Батьківщина" по кожному законопроекту, незалежно це від комуністів, від "УДАРу", від Литвина, ми стовідсотково віддаємо свої голоси на рішення проблеми зупинки ганебної пенсійної реформи. І хочу наголосити, це не зупинка і повернення до того, що було, а ми пропонуємо створення робочої групи і виробітку тих механізмів, які б допомогли більшості людей, яких сьогодні 9,5 мільйонів людей живе на мінімальну пенсію,&nbsp; зрозуміти майбутнє. Але, найголовніше, щоб це майбутнє зрозуміли діти. Я хочу вас за це подякувати і далі продовжувати в такому напрямі працювати. Дякую, Валерій Михайлович.</p>
<p>&nbsp;</p>
<p>12:03:14</p>
<p>СУШКЕВИЧ В.М.</p>
<p>Я хочу сказати і прошу звернути уряд, і всі фракції на конструктивну пропозицію члена фракції "Батьківщина" Олександри Володимирівни Кужель. Вона пропонує створення робочої групи по опрацюванню всього того, що покращить пенсійне забезпечення. Якщо не влаштовує щось, давайте працювати в цій робочій групі. Колега пропонує в рамках і комітету, і міжкомітетських варіантів, але рухатись до того, щоб щось&nbsp; зробити для пенсійного забезпечення наших пенсіонерів. Я прошу звернути увагу на цю ініціативу, насамперед, урядовців, які б могли увійти до цієї робочої групи і попрацювати на конкретне вирішення питань наших пенсіонерів. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, Валерію Михайловичу.&nbsp; Час для запитань вичерпано.</p>
<p>Шановні народні депутати України і гості Верховної Ради! Сьогодні о 12 годині 05 хвилин кияни вшановують пам'ять визволителів міста-героя Києва, всіх, хто поклав своє життя за визволення Києва і всієї України від фашистських загарбників, всіх героїв фронту і тилу, яких серед нас вже немає. Пам'ять про безсмертні подвиги цих людей вічна, вона в серцях у кожного із нас. Давайте вшануємо їх світлу пам'ять хвилиною мовчання.</p>
<p><i>(Хвилина мовчання)&nbsp;&nbsp;&nbsp;&nbsp;&nbsp; &nbsp;</i></p>
<p>Оголошується перерва на 30 хвилин, до 12 години 35 хвилин.</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, продовжуємо наше засідання. Прошу народних депутатів записатися на виступи від фракцій.</p>
<p>Народний депутат Ірина Геращенко, фракція "УДАР Віталія Кличка".</p>
<p>&nbsp;</p>
<p>12:36:06</p>
<p>ГЕРАЩЕНКО І.В.</p>
<p>Шановні виборці, шановні колеги! Мабуть, надзвичайно символічним є те, що пенсійні закони стоять у порядку денному саме сьогодні, коли ми вшановуємо пам'ять тих, хто, дійсно, звільнював Україну і Київ від німецьких загарбників.</p>
<p>І надзвичайно показовим є той факт, що фракції опозиції зараз майже у повному складі&nbsp; сидять у сесійному залі для того, щоби голосувати за скасування тих недолугих норм пенсійної реформи і приведення у відповідність пенсійної реформи до європейських стандартів. І ми натомість не бачимо у цій сесійній залі представників фракцій більшості, які, мабуть, вважають, що вшанування пам'яті тих, хто загинув у війну і взагалі, підтримка пенсіонерів заключається в тому, щоб раз на рік вручити їм по квіточці.</p>
<p>Взагалі, знаєте, нашій фракції не вдалося сказати своє слово під час виступів&nbsp; на початку і заявити про те, що цинізмом надзвичайним є оголошення цього дня вихідним, тому що після Другої світової війни Київ було відновлено у рекордні терміни, в першу чергу, тому, що жінки, чоловіки, поранені на війни, підлітки працювали без вихідних, без уікендів, без відпусток для відновлення економіки. А в нас сьогодні влада гуляє, коли в Пенсійному фонді є така величезна діра, коли розпочалися затримки, невиплати зарплат і пенсій.</p>
<p>Тому наша фракція наполягає на тому, що, очевидно, нам потрібно змінювати нинішню пенсійну систему. Її потрібно змінювати системно, і саме тому наша фракція запропонували той законопроект, де, дійсно, йде мова про відновлення соціальної справедливості відносно всіх категорій населення, які постраждали через непродуману пенсійну реформу. І мова йде, дійсно, і про людей з особливими потребами, і про чорнобильців, і про афганців, і про науковців, і всіх тих, хто насправді віддав свою працю на економіку України, а сьогодні не може елементарно прожити на ту пенсію, яка встановлена нинішньою системою.</p>
<p>Знаєте, у нас дуже багато на цьому тижні говорять про євроінтеграцію. І от знову все залишається тільки в риториці, в той час як європейська пенсійна система вимагає рівного ставлення до всіх категорій пенсіонерів, а не так, як сьогодні, коли нинішня пенсійна система встановлює категорії різного сорту людей в Україні. І, дійсно, ті, хто отримують надзвичайно великі пенсії, є люди без навіть гальм – це судді, і є ті, у кого пенсія дуже обмежена.</p>
<p>І тому ми просимо: для того щоб ми не посилювали оці проблеми, які існують в нинішній пенсійній системі України, потрібно підтримати сьогодні законопроект партії "УДАР". Так само як і "УДАР" підтримає всі законопроекти, направлені на покращання пенсійної системи в Україні, розроблені нашими колегами. Бо в цих питаннях, соціальних, не може, шановні колеги, бути ідеології. Тут має бути тільки здоровий глузд. І ми звертаємося до всіх…</p>
<p>&nbsp;</p>
<p>ГОЛОВУЮЧИЙ. Дякую. Сідайте, будь ласка.</p>
<p>Народний депутат Олександр Присяжнюк, фракція Компартії України.</p>
<p>&nbsp;</p>
<p>12:39:41</p>
<p>ПРИСЯЖНЮК О.А.</p>
<p>Уважаемые коллеги, уважаемые избиратели! лот того, насколько любое государство исполняет свои социальные прямые обязательства перед народом в виде выплаты пенсий, заработных плат, стипендий, от этой степени зависит, насколько оно поистине народное и насколько народная власть. Советская власть, пользуясь лучшими завоеваниями Великого Октября, с достоинством и с умением дела исполняла свои обязательства.</p>
<p>В чем разница между советской властью и нынешней, которая 22 года правит бал в нашей стране? Разница в том, что при Советском Союзе, пользуясь завоеваниями Октября, советская власть ставила во главу угла интересы человека, его благосостояние и сделала главное, что необходимо для того, чтобы каждый работающий человек жил с достоинством, а именно: каждый&nbsp; рабочий человек распоряжался своим трудом и результатами своего труда. За 22 года Независимости&nbsp; это право убрали. Я хотел бы сегодня разложить на две составляющие того, что случилось.</p>
<p>Первое. Относительно&nbsp; наших&nbsp; пенсионеров, которые, действительно, получают мизерные и нищенские пенсии. Они не в состоянии сегодня себя не то, что прокормить, не в состоянии вылечить те заболевания, которые они получили, когда строили промышленность, когда возрождали сельское хозяйство. Сегодня они просто на грани выживания.</p>
<p>И вторая составляющая – это наша украинская молодежь, которая при нынешней ситуации просто-напросто не доживет до пенсионного возраста. Ведь по большому счету поднятие пенсионного возраста, поднятие страхового стажа оно сегодня больно ударяет и фактически&nbsp; сравнялось со средней продолжительностью жизни в нашей стране.</p>
<p>Мы сегодня заявляем о том, что не необходимо постоянно заниматься непонятным реформированием, а необходимо создавать&nbsp; новые рабочие места. От этого зависит то, как Украина будет развиваться и, если будут новые рабочие места, будут отчисления в Пенсионный фонд,&nbsp; тогда каждый пенсионер, каждый молодой человек, каждый гражданин нашей страны сможет нормально жить. Без этого решить ситуацию невозможно.</p>
<p>И я хочу отметить, что больше и больше и молодых людей, и пенсионеров, понимая эту ситуацию, они сегодня приходят и в Компартию, и в комсомол, и вы завтра увидите&nbsp; десятки и сотни тысяч пенсионеров, безработных, рабочих людей выйдут на манифестации по всей стране в честь Великого Октября для того, чтобы заявить о&nbsp; своих правах. И эти права будут услышаны рано или поздно, но в той стране, которая будет свободна от олигархов, от проходимцев и от фашистов. <i>(Шум у залі)</i>Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Бутківський, фракція Партії регіонів.</p>
<p>&nbsp;</p>
<p>12:42:50</p>
<p>БУТКІВСЬКИЙ В.В.</p>
<p>Просив би передати, шановний головуючий, слово Ярославу Сухому.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутата Ярослава Сухого. З трибуни. Будь ласка.</p>
<p>&nbsp;</p>
<p>12:43:04</p>
<p>СУХИЙ Я.М.</p>
<p>Шановні, законопроекти пропоную… Шановні колеги, законопроект 2072 пропоную перевести на мову цифр.</p>
<p>От в країні 21 мільйон працездатного населення. На 13,1 мільйона пенсіонерів це здавалось би вот, ми в повній солідарній системі забезпечити всіх гідними пенсіями при умові високої зарплати, про що вже тут колега Кириленко говорив. Але з 21 мільйона сплачують внески, страхові внески до Пенсійного фонду 14 мільйонів, в тому числі в повному обсязі – 11 мільйонів. Так от в тих 11 мільйонах – &nbsp;це судді, прокурори, народні депутати, вчителі, медики – ті всі, які отримують пенсію не в повній відповідності до Закону про загальнообов'язкове&nbsp; державне соціальне пенсійне страхування.</p>
<p>Друга цифра. Закон про загальнообов'язкове державне пенсійне страхування, беремо за сто відсотків: &nbsp;96 відсотків – це люди, які&nbsp; отримують пенсію по цьому закону. Всього 4 процентів стосується законопроект шановного колеги, 4 відсотків. Я вже вам тут називав ці цифри. Якщо ідея полягає в тому, аби повернути всіх знову до зрівнялівки, і це нібито підніме ріст пенсійних забезпечень, то це неправда, не буде такого.</p>
<p>Я взагалі оцим облесливим словам народних депутатів від опозиції не вірю. Бо як ви такі хороші, то я зараз буду перераховувати, скільки серед вас сидить нинішніх пенсіонерів-депутатів. Відмовтеся всі від своїх пенсій, ідіть на 1500 чи на 3200. Но ми ж це зробили, колеги! Чого мовите? Ми ж самі собі обмежили стелю виходу на пенсію. Я вам колись називав цю цифри 0,64 проценти, військовослужбовці – 0,7, держслужба – 0,7, прокуратура – 0,04, судді – 0,08, помічники депутатів, науково-технічна діяльність, журналісти державних засобів масової інформації, вчителі і медики. Ну, про що ми зараз тут можемо говорити?</p>
<p>І ще одне в мене застереження, тут словами оце "пенсійна реформа" жонглюють всі, попадя і не попадя. Дозвольте вам нагадати, нікого не ображаючи, пенсійна реформа почалася в грудні 1993 року, тоді депутати, коли були в тому скликанні, коли були прийнято концепцію соціального забезпечення, коли ми пенсійне забезпечення переводили в пенсійне страхування з якою метою? Зробити залежність з зарплати, стажу і розміру пенсійних виплат. Якщо всіх народних депутатів України позбавити цієї пенсії, а так не вийде, то ми пенсіонерам роздамо півкопійки. Але справа навіть не в тому.</p>
<p>Цинізм і непорядність таких підходів полягає в тому, що ми відволікаємо увагу людей від істинної причини маленьких пенсій, від продуктивності праці і від заробітної плати. Тут говорилося про те, що влада повинна сприяти демографічній ситуації. Та я кажу про тенденцію, а тенденція дійсно для нас, не тільки для нас…</p>
<p>&nbsp;</p>
<p>ГОЛОВУЮЧИЙ. Народний депутат Мирний, фракція "Свобода".&nbsp; <i>&nbsp;(Оплески)</i></p>
<p>&nbsp;</p>
<p>12:46:16</p>
<p>МИРНИЙ О.Б.</p>
<p>Дякую комуністам за аплодисменти і прошу передати слово Михайлу Головку.</p>
<p>&nbsp;</p>
<p>ГОЛОВУЮЧИЙ. Михайло Головко.</p>
<p>&nbsp;</p>
<p>12:46:35</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164 виборчий округ, Тернопільщина.</p>
<p>Шановні депутати! Пенсійна реформа, яка, в цьому сесійному залі вже неодноразово піднімалося це питання, дійсно турбує українців. Більше 15 мільйонів українців, які сьогодні зіткнулися з цією великою проблемою.</p>
<p>Кожен депутат, який працює і реально їздить на округ до виборців, він бачить сльози отих пенсіонерів, які сьогодні страждають від так званої цієї пенсійної реформи. Всеукраїнське об'єднання "Свобода" завжди підтримує будь-які пропозиції щодо ліквідації оцієї пенсійної реформи і відновлення соціальної справедливості.</p>
<p>Ми можемо констатувати, що ми отримали згідно цієї реформи. Ми підняли вік, ми підняли страховий стаж. Ми говорили про те, що буде ліквідований дефіцит Пенсійного фонду. Натомість ми бачимо, як щороку він зростає. І на сьогоднішній день вже сягає близько 70 мільярдів гривень.</p>
<p>До чого це призведе? Коли українці жебракують, маючи копійки, не в змозі вижити в таких умовах? Що ми сьогодні пропонуємо?</p>
<p>Всеукраїнське об'єднання "Свобода" зареєструвало свій законопроект номер 1247, який якраз і пропонує ліквідацію дефіциту Пенсійного фонду. Який і є сьогодні якраз основною проблемою для виплати пенсій для наших пенсіонерів.</p>
<p>Суть цього законопроекту наступна. Вона пропонує вирівняти між максимальною і мінімальною пенсією різницю в 5 разів. Не більше.</p>
<p>Дальше. Ми пропонуємо скасувати оцю несправедливість, так би мовити, спецпенсії, які на сьогоднішній день отримують практично майже 3 мільйони пенсіонерів, які отримують пенсії в розмірі від 10 тисяч гривень, навіть 50, а деякі і 100 тисяч гривень. Оце якраз є найбільше навантаження на Пенсійний фонд, який і його роздуває, і збільшує борг Пенсійного фонду.</p>
<p>Як з ним потрібно боротися, як ліквідувати цю проблему? В першу чергу, звісно потрібно би вивести з тіні ринок праці і відновити умови те, щоб люди повинні нараховувати заробітну плату в Пенсійний фонд і відрахування, які сьогодні, на сьогоднішній день близько 50 відсотків ринку праці працює абсолютно в тіні. І це є велика проблема. Ми повинні запропонувати ряд інших механізмів, які би могли би вирівняти цю ситуацію, яка сьогодні склалася напругою в нашому суспільстві. Ми будемо підтримувати цей законопроект, бо кожен законопроект опозиції, який би, хоча неповністю вирішує, а частково пом'якшує цю ситуацію, це є вже покращення для наших пенсіонерів.</p>
<p>Ми бачимо, як Партія регіонів принципово не голосує за скасування пенсійної реформи, бо вони ставляться ганебного до свого народу, вони знущаються над ними, ми бачимо як українці страждають. Але ми це питання кожен раз підніматимемо і віримо в те, що знайдемо голоси для того, щоб скасувати цю пенсійну реформу, тому що ми повинні зупинити геноцид українців і жебракування українського народу. Ми підтримуємо цей закон. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Яворівський, фракція "Батьківщина".</p>
<p>&nbsp;</p>
<p>12:49:42</p>
<p>ЯВОРІВСЬКИЙ В.О.</p>
<p>Володимир Яворівський. Шановні колеги, на моєму місці так вчинив би кожен член фракції "Батьківщина" і добровільно передав би слово лідеру фракції Яценюку.</p>
<p>&nbsp;</p>
<p>ГОЛОВУЮЧИЙ. Арсеній Яценюк, фракція "Батьківщина".</p>
<p>&nbsp;</p>
<p>12:50:05</p>
<p>ЯЦЕНЮК А.П.</p>
<p>Шановні члени парламенту, в першу чергу, хотів би розпочати з пенсійної реформи. Вся дискусія про те, що пенсійна реформа, яка була проведена урядом Азарова, який призначався Партією регіонів та комуністами, зводиться тільки до одного: Партія регіонів не бажає змінити цей закон, Партія регіонів не бажає голосувати за десятки законопроектів, які вносила українська опозиція. Партія регіонів не бажає справедливості в пенсійній реформі і в пенсійній системі. І саме вони призвели до того, що 90 відсотків українських пенсіонерів отримують пенсію на рівні 1 тисячі гривень.</p>
<p>Ми пропонували чіткі шляхи виходу з цієї ситуації.&nbsp; Це осучаснення пенсій, при чому поетапне. Це скорочення витрат державного апарату, це продаж державних резиденцій Президента Януковича і скорочення витрат на чартерні перельоти, на спецобслуговування і на неймовірний державний апарат, який сьогодні утримується за рахунок пенсіонерів та платників податків. Це створення робочих місць, це інвестиційний клімат і це підписання угоди між Україною і Європейським Союзом.</p>
<p>Але про яке підписання угоди може йти мова, якщо сьогодні Партія регіонів знову розпочала політичні переслідування по відношенню до депутатів опозиції? Щойно маски-шоу, які очолюються Податковою міліцією, прибули на суб'єкт підприємницької діяльності, який є у власності родини Луценків, закрили повністю все підприємство, всіх арештовують, всі заблоковані. І таким чином Партія регіонів і Податкова адміністрація, яка керується цією партією, замість того, щоб наповнювати бюджет, щоб створювати робочі місця і щоб годувати українських пенсіонерів, почала наступний етап політичних переслідувань.</p>
<p>Саме це міністерство і саме ця Податкова адміністрація вчора розповсюдила фіктивну і фальшиву інформацію про те, що вони начебто шукають якісь гроші Юлії Тимошенко. Я думаю, що їм вдасться знайти гроші, тільки не Юлії Тимошенко, а Партії регіонів і її керівництва. І вистачить на те, щоб прогодувати не те, що Україну, а ще сусідні країни і заплатити всім європейські пенсії. <i>(Оплески) </i></p>
<p>Цей виступ є офіційним запитом депутатської фракції "Батьківщина" до Прем'єр-міністра, до міністра доходів і зборів і до голови Податкової адміністрації. Чому Податкова адміністрація почала переслідування проти родини Луценків? Ми вимагаємо зупинити політичні переслідування в країні. Тому що вам не в Європейський Союз, вам ближче Соловки і Сибір – це ваша ідеологія і ваші підходи.</p>
<p>&nbsp;</p>
<p>ГОЛОВУЮЧИЙ. Прошу записатися на виступи народних депутатів.</p>
<p>Народний депутат Едуард Леонов, фракція "Свобода".</p>
<p>&nbsp;</p>
<p>12:53:32</p>
<p>ЛЕОНОВ Е.В.</p>
<p>Прошу передати слово Олексію Кайді.</p>
<p>&nbsp;</p>
<p>ГОЛОВУЮЧИЙ. Олексій Кайда, фракція "Свобода".</p>
<p>&nbsp;</p>
<p>12:53:48</p>
<p>КАЙДА О.П.</p>
<p>Дякую.&nbsp; Шановні колеги депутати, почну з того, що фракція Всеукраїнського об'єднання "Свобода" однозначно буде підтримувати цей законопроект, цей соціальний законопроект як і інші соціальні законопроекти, які вносяться в цю сесійну залу як і представниками опозиції, так і іншими, скажімо так, провладними депутатами, але, якщо ці законопроекти дійсно скеровані на покращення соціального забезпечення громадян України.</p>
<p>Адже ні для кого не секрет, і вже згадував попередній виступаючий про те, що кому ми повинні завдячувати так званою пенсійною реформою, кому ми повинні завдячувати медичною реформою, к,ому ми повинні завдячувати реформою в освітній галузі? Саме уряду, Азарова-Табачника. Уряду, який в своїх правах, вірніше, свої права отримав, завдяки Партії регіонів і фракції сталіністів. Які однозначно підтримали цей уряд, який зараз грабує Україну, який знущається над українцями, який знущається над пенсіонерами.</p>
<p>Пригадайте минулий, позаминулий тиждень, коли по три-чотири дні наші пенсіонери не могли отримати своєї пенсії, не могли отримати тих крихт, які вони заробили за ті роки тяжкої праці. І це знову ж таки це є покращення, покращення вже сьогодні.</p>
<p>Натомість знову ж таки той уряд Азарова пропонує своїм же ж підприємствам певні пільги, пропонує знову ж таки&nbsp; збільшення витрат на Адміністрацію Президента, на уряд,&nbsp; на обласні адміністрації, і це за рахунок&nbsp; якраз тих знедолених людей.</p>
<p>Наступне. Сьогодні в порядку денному сесії є декілька законопроектів, які заслуговують першочергової уваги. Це щодо соціального захисту&nbsp;&nbsp; членів сімей загиблих військовослужбовців; це щодо гласності і прозорості у діяльності фондів загальнообов'язкового державного соціального страхування;&nbsp; це і законопроект, який стосується&nbsp; гуманітарної допомоги, яка&nbsp; застряла завдяки добродійці Королевській; це і законопроект щодо&nbsp; доступу&nbsp; засобів масової інформації до засідань комітетів Верховної Ради; це і введення&nbsp; мораторію на&nbsp; ліквідацію та організацію закладів&nbsp; охорони здоров'я; це&nbsp; є врешті-решт скасування пільг.</p>
<p>І тому я звертаюсь перш за все до головуючого, щоби після голосування&nbsp; за поточний законопроект,&nbsp; ви поставили на голосування пропозицію&nbsp;&nbsp; фракції&nbsp; Всеукраїнського&nbsp; об'єднання "Свобода" сьогодні розглянути всі законопроекти, які включені в порядок денний. Скажемо так: допоки не буде розглянутий останній законопроект, включений в порядок денний, сесійне пленарне засідання не закривати. Я розумію, що у нас сьогодні оголошено парламентські слухання, але ці законопроекти, які є надзвичайно важливими, потребують&nbsp; першочергового розгляду…</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Лариса Байдюк,&nbsp; фракція Компартії&nbsp; України.</p>
<p>&nbsp;</p>
<p>12:57:03</p>
<p>БАЙДЮК Л.М.</p>
<p>Прошу передати&nbsp; слово народному депутату Самойленку.</p>
<p>&nbsp;</p>
<p>&nbsp;ГОЛОВУЮЧИЙ.&nbsp; Народний депутат Самойленко,&nbsp; фракція&nbsp; Компартії&nbsp; України.</p>
<p>&nbsp;</p>
<p>12:57:19</p>
<p>САМОЙЛЕНКО В.П.</p>
<p>Шановні депутати, сьогодні хотів би&nbsp; привернути увагу до одного&nbsp; з положень так званої пенсійної реформи – це до страхового стажу, який становить для жінок – 30, а&nbsp; чоловіків – 35 років.</p>
<p>Скажіть, як&nbsp; можна сьогодні заробити такий трудовий стаж, коли з кожним роком зростає кількість людей,&nbsp; які в пошуках роботи лишають свої домівки, виїздять за кордон&nbsp; у пошуках кращого життя. На сьогодні ця цифра сягнула майже 6 мільйонів. Це наслідок так званих реформ, демократичних&nbsp; перетворень, бажання за&nbsp; будь-яку ціну відмежуватись від Росії,&nbsp; прискорити&nbsp;&nbsp;&nbsp;&nbsp; підписання Угоди про асоціацію з ЄС в ущерб власним економічним інтересам. Натомість влада заявляє, що в Україні особлива увага приділяється питанням розвитку національного ринку праці і виробленню ефективної дієздатної політики зайнятості.</p>
<p>Сьогодні варто запитати, де ж, обіцяний Ющенком, а нині Азаровим і Януковичем, тисячі нових робочих місць. Натомість, ми вже маємо понад 30 тисяч розграбованих, знищених підприємств, майже 27 відсотків безробіття. Скажімо, до так званої незалежності в легкій промисловості, яку ми вже практично уладили, діяло 600 підприємств, на яких працювало 800 тисяч чоловік, тепер дев'ять із десяти стали безробітними. І це варварство продовжується і сьогодні, це видно і на прикладі Житомирщини. Минулого тижня я побував у&nbsp; Лугинському&nbsp; і Романівському районах, єдине підприємство це "Озорянське", яке виробляло торфобрикети, закрито. Одне з найпотужніших підприємств в галузі співпраці з металургією "Кварцит" закрито. Липнецький спиртозавод, який випускає продукцію найвищого ґатунку, закрито, люди залишаються без роботи і зарплати, почали мігрувати до Києва, за кордон. Скажіть, як заробити необхідний трудовий стаж, щоб отримати пенсію? А що село? 4,2 мільйона без роботи, майже на 2 мільйона зменшилась кількість селян, 7000 сіл деградує. Ось вона обіцяна увага до села, його жителів.</p>
<p>На минулому тижні я побував у селах Осники, Горбаші, Новосілки Черняхівського району. Недбала політика можновладців призвела до того, що люди знаходяться у безвихідному становищі. Земля, що раніше належала, передана у руки, і люди не можуть на ній господарювати. І такі дії непоодинокі. Які призвели до того, що в області пішли у вічність такі галузі, як хмелярство, волярство,&nbsp; на грані – ………., тваринництво, вівчарство і свинарство. А це робочі місця, відсутність яких призвела до того, що села обезкровлені, не мають люди роботи і не можуть заробити той трудовий стаж, про який я говорив.</p>
<p>Тому нам сьогодні треба всім прислухатися до порад, і законопроект, який сьогодні ми теж будемо…</p>
<p>&nbsp;</p>
<p>ГОЛОВУЮЧИЙ.&nbsp; Дякую, Василь Петрович. Сідайте, будь ласка.</p>
<p>Народний депутат Ірина Спіріна, фракція Компартії України.</p>
<p>&nbsp;</p>
<p>13:00:38</p>
<p>СПІРІНА І.Д.</p>
<p>Низький уклін тим, хто захищав нас від німецько-фашистських загарбників, всі вони пенсіонери, тому фракція КПУ підтримує всі проекти, законопроекти, що скасовані сьогодні пенсійною реформою. Підвищення пенсійного віку згідно пенсійної реформи 2011 року викликає масове обурення населення. За тривалістю життя Україна має одне з останніх місць у світі, підвищувати пенсійний вік абсурдно та безглуздо, робити це можна тільки після поліпшення системи охорони здоров'я. Однак, систему охорони здоров'я реформатори майже знищили, особливо це гостро відчувається на селі. З таким пенсійним віком та недоступністю медичної допомоги отримувати пенсії буде нікому, на це і розрахована реформа. Влада намагається скоротити дефіцит Пенсійного фонду за рахунок малозабезпечених верств населення, а не за рахунок бюджетної економії.</p>
<p>Насамперед, необхідно зменшити витрати на утримання депутатів-чиновників, а також ліквідувати схеми розкрадання Держбюджету. Крім того, людям старшим за 50 років знайти роботу сьогодні майже неможливо, уряд повинен дати відповідь на ці питання, де працюватимуть люди поважного віку, враховуючи колосальний рівень безробіття сьогодні в Україні, особливо прихованого? А такої відповіді держава запропонувати сьогодні нам не зможе, таким чином підвищення пенсійного віку не наповнює бюджет, а ще і створює цілу низку соціальних проблем. Ганебна пенсійна реформа&nbsp;свідчить&nbsp; про неспроможність держави зробити економіку ефективною, відновити виробництво, щоб бюджет міг забезпечити достойний рівень життя громадян.</p>
<p>Стосовно питання&nbsp; пенсійного забезпечення позиція Комуністичної партії чітка, безкомпромісна і послідовна. Всі мали змогу у цьому переконатися. Прийняття законопроекту про внесення змін до деяких Законів України щодо ґарантування прав на справедливе пенсійне забезпечення та скасування деяких норм пенсійної реформи (2294а), фракція КПУ дозволить відновити соціальну справедливість при призначенні пенсій.</p>
<p>Пропонуємо всім депутатам, кому не байдужа сьогодні доля громадян України, підтримати…</p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте, будь ласка.</p>
<p>Народний депутат Мохник, фракція "Свобода".</p>
<p>&nbsp;</p>
<p>13:03:54</p>
<p>МОХНИК А.В.</p>
<p>Прошу передати слово Анатолію Вітіву.</p>
<p>&nbsp;</p>
<p>ГОЛОВУЮЧИЙ.&nbsp; Передається слово народному депутату Вітіву.</p>
<p>&nbsp;</p>
<p>13:04:09</p>
<p>ВІТІВ А.М.</p>
<p>Шановні депутати! Анатолій Вітів, Всеукраїнське об'єднання "Свобода". От я так дивлюся на зал, і бачу отой ряд, де сидять "великі борці за пенсіонерів", пустий. Оце, напевно, показує їхнє справжнє відношення до пенсійної реформи і до того простого українця, якого вони обіцяли захищати.</p>
<p>Знаєте, отой закон, ота епопея з пенсійною реформою мені нагадує, знаєте, як писав Толстой, "хождение по мукам". Ми п'ятий раз чи шостий ставимо закон про скасування, зменшення, шукаємо найоптимальніші варіанти для вирішення питання. І отой закон, який зараз ставив Литвин чи&nbsp; зараз йде, це є косметичний ремонт. Це не є ідеальний, це не відміна Пенсійної реформи, але це є елемент полегшення життя простих… пересічних українців.</p>
<p>Напевно, всі ви без виключення приїжджаєте у свої округи, і всі ви говорите, що ми проти скасування пенсійної реформи, ми за інтереси простого селянина. Але приходите в зал, ви забуваєте про існування тих людей. Можливо, якщо би зараз ми прийняли закон – пенсію депутатів, чиновників прирівняти до пенсії отого простого українця, напевно, ви би більше шевелилися, бо кожен би почув свою кишеню. Треба любити того простого українця до глибини своєї кишені. А ви про того українця, ви забуваєте, ви думаєте тільки про своє. І зараз зал пустий, я розумію, що сьогодні іде, пара законів ще буде, які стосуються пенсійної реформи і розумію, що ні один не прийме Партія регіонів, вона найде тисячу аргументів, щоби не приймати закон. Треба міняти підхід, давайте думати про людей, давайте, перестаньте думати про свої фірми, про своє збагачення. В нас в Пенсійному фонді велика діра, яка не заповнюється по одній причині, що великі підприємства олігархів від Партії регіонів не платять податки, а тільки отой дрібний і середній бізнес, якого пресує податкова.</p>
<p>Ми маємо змінити підходи: чим більше прибутки, тим має бути більші відрахування в Пенсійний&nbsp; фонд.Давайте відноситися до українців як до людей, а не як до виборців, які відносяться до Партії регіонів. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Петро Цибенко, фракція Компартії України.</p>
<p>&nbsp;</p>
<p>13:07:07</p>
<p>ЦИБЕНКО П.С.</p>
<p>Фракція комуністів, Петро Цибенко. Шановні колеги, шановні громадяни України! Фракція Комуністичної партії України, послідовно захищаючи інтереси найбільш знедолених верств населення, у тому числі ветеранів, пенсіонерів та інвалідів, завжди голосувала і голосуватиме за поліпш... за всі проекти, спрямованні на поліпшення пенсійного забезпечення, а тим більше спрямовані на скасування пенсійного геноциду і пенсійного Чорнобиля. Проголосуємо за це ми і цього разу.</p>
<p>Ще раз говорю, що робимо це абсолютно систематично, послідовно і свідомо. Наголошую на цьому тому, що дехто з тих, хто рве на собі сорочку сьогодні, ще вчора підписували угоди з МВФ в тому числі і про підвищення пенсійного віку.</p>
<p>Відповідний документ Петро Миколайович Симоненко з цієї трибуни демонстрував. Ми будемо голосувати і за свій законопроект, і за всі законопроекти. Бо розуміємо, якщо збережеться цей пенсійний чорнобиль, якщо збережеться 24 пенсійні закони, то справедливості навіть відносної у пенсійному забезпеченні не буде.</p>
<p>Отже, скасуймо пенсійний геноцид, скасуємо 24 пенсійні закони та запровадимо єдину систему нарахування пенсійного забезпечення.</p>
<p>Ще одне. Наші вітчизняні дьогтьомази, які намагаються радянське минуле спотворити, подати, як суцільні голодомори та Гулаги, постійно скаржаться на тяжку радянську спадщину, то я вам хочу сьогодні сказати, не брешіть. Бо отримали країну з нормальною економікою, яка входила до першої десятки найбільш розвинутих країн світу. На відміну від сьогоднішньої України, яка знаходиться у хвості другої сотні.</p>
<p>І друге. 24 пенсійні закони, це вже досягнення в лапках пострадянської України. Бо радянська пенсійна система була в 100 крат справедливішою, бо в ній не було різниці в пенсійному забезпеченні у десятки разів, як є сьогодні.</p>
<p>Отже, шановні колеги! Підтримаємо законодавчі акти, спрямовані на скасування пенсійної реформи. Хочу сказати, що ця проблема найкраще вирішується через законопроект, який наступним буде доповідати Петро Миколайович Симоненко, я є одним з авторів цього, співавторів цього законопроекту. І тому воно дає можливість повернути якщо не абсолютну справедливість при призначення пенсії, то принаймні хоча б відносно.</p>
<p>Отже, голосуємо за всі законопроекти, в тому числі законопроект Компартії України. Дякую.</p>
<p>&nbsp;</p>
<p>ГОЛОВУЮЧИЙ. Дякую, Петро Степанович. Сідайте будь ласка. Обговорення завершено.</p>
<p>Для заключного слова запрошується доповідач, народний депутат України Розенко Павло Валерійович.</p>
<p>&nbsp;</p>
<p>13:10:24</p>
<p>РОЗЕНКО П.В.</p>
<p>Павло Розенко, фракція "УДАР".&nbsp; Шановні наші колеги, шановні народні депутати,&nbsp; дуже часто ми чуємо від спікерів провладних фракцій тези про те, що на реалізацію наших законопроектів необхідні додаткові кошти.</p>
<p>Давайте тоді згадаємо одну цифру, яку дає зараз нам Пенсійний фонд. Що від реалізації пенсійної реформи Пенсійний фонд виграв аж один мільярд гривень. Запам'ятали цю цифру, один мільярд гривень?</p>
<p>А тепер відкриваємо "Вісник державних закупівель" і дивимося,&nbsp; а де ж взяти ці кошти? І от два тижні тому "Віснику державних закупівель" було повідомлено, що Вищий адміністративний суд підписав Угоду на будівництво свого нового офісного приміщення на суму один мільярд 300 мільйонів гривень.</p>
<p>І от давайте, колеги народні депутати, зараз не уходити від відповідальності, а не терезах у нас сьогодні два рішення. Перше – відновити пенсійні права науковцям, чорнобильцям, жінкам, військовослужбовцям, всім категоріям пенсіонерів. І на других шальках терезів – побудувати будинок для Вищого адміністративного господарського суду.</p>
<p>От хто з вас прийме яке рішення? Мені от дуже цікаво зараз на це подивитися. Ми сьогодні зобов'язані підтримати це рішення. Ми пропонуємо вам компроміс. Сьогодні це лунало з трибуни Верховної Ради України. Ми пропонуємо, давайте ухвалювати цей законопроект, давайте відновимо права наших пенсіонерів і давайте скасуємо систему спец.пенсій для VIP-пенсіонерів. І створимо на базі цього законопроекту робочу групу в комітеті і там справді відпрацюємо до другого читання всі пропозиції, які можемо внести в цей законопроект. Це компроміс.</p>
<p>Бо, якщо ми сьогодні не ухвалимо це рішення, фракція "УДАР" обіцяє вам вносити ці законопроекти&nbsp; до того часу, поки вони&nbsp; не будуть ухвалені, ми будемо наполягати на ухваленні цих рішень. Бо у нас таке враження, що Партія регіонів свідомо не хоче піднімати пенсії для наших українців, для наших пенсіонерів. Бо багатого пенсіонера – він йде на виборчу дільницю і голосує серцем, голосує розумом, а от бідним пенсіонером дуже легко маніпулювати. Президент вийде на трибуну і скаже: "У нас така класна політика, я вам по 100 гривень до пенсії додам". &nbsp;І пенсіонер, да, звичайно, він бідний, він нещасний, і він буде думати про те, що Президент фактично дав йому цю подачку. Мова йде про банальний підкуп голосів, мова йде про банальне небажання піднімати пенсії нашим громадянам. Ми…</p>
<p>&nbsp;</p>
<p>ГОЛОВУЮЧИЙ. Після завершення буде репліка.</p>
<p>Заключне слово співдоповідача – голови Комітету у справах пенсіонерів, ветеранів та інвалідів Сушкевича Валерія Михайловича.</p>
<p>&nbsp;</p>
<p>13:13:49</p>
<p>СУШКЕВИЧ В.М.</p>
<p>Дякую. Шановні колеги, ще раз хочу сказати, комітет практично, безумовно, підтримав ситуацію, яка пов'язана з тим, що торкається ліквідації наслідків пенсійної реформи, так званої пенсійної реформи. І в цій ситуації, яка сьогодні є по голосуванню, я прошу підтримати рішення комітету. Рішення Комітету також з питань соціальної політики, який також активно підтримав цей законопроект.</p>
<p>Мова йде про те, щоб ми сьогодні реально передбачили соціальну справедливість при нарахуванні пенсій, щоб ми передбачили те, що торкається питань, пов'язаних з поверненням тих чинників пенсійного забезпечення, які були до пенсійної реформи, і інші питання, які стосуються і чорнобильців, і військовослужбовців, які системно сьогодні пропонуються автором законопроекту вирішити з точки зору покращання пенсійного забезпечення.</p>
<p>Хочу сказати, це особливо важливо сьогодні, коли, на жаль, від урядових інституцій немає жодної конструктивної, реальної пропозиції по вирішенню цих питань. Прошу підтримати цей законопроект від імені комітету. Дякую.</p>
<p>&nbsp;</p>
<p>ГОЛОВУЮЧИЙ. Слово для репліки надається народному депутату Олександру Кузьмуку.</p>
<p>&nbsp;</p>
<p>13:15:19</p>
<p>КУЗЬМУК О.І.</p>
<p>Шановні колеги! Я вдячний автору законопроекту про його турботу про&nbsp; військовослужбовців і їхніх майбутніх пенсій, як за всіх пенсіонерів. Але якщо&nbsp; б я міг повірити в щирість.</p>
<p>Посил на те, що погодило Міністерство оборони от зараз в перерві не знайшло підтвердження. І скажу чому. Була пенсія до реформи після 20 років служби (це&nbsp; в 17 років приходить в військовий інститут і в&nbsp; 37 виходить на пенсію) в розмірі 50 відсотків, плюс 3 відсотки за кожен рік.</p>
<p>Сьогодні, якщо прослужив 21 рік і 6 місяців, він отримує&nbsp; 53 відсотка і 3 відсотка за кожен рік.</p>
<p>Но при&nbsp; підготовці таких законопроектів треба читати статтю 12 Закону України "Про пенсійне забезпечення військовослужбовців"…</p>
<p>&nbsp;</p>
<p>ГОЛОВУЮЧИЙ. Андрій Мохник, фракція "Свобода". Слово для репліки. У відповідь.</p>
<p>&nbsp;</p>
<p>13:16:42</p>
<p>МОХНИК А.В.</p>
<p>Андрій Мохник,&nbsp; фракція Всеукраїнського об'єднання "Свобода".</p>
<p>Шановні українці! Ми сьогодні з вами в сесійному залі бачимо ту вакханалію, яку влаштували сталіністи, прославляючи ненависний совєцький окупаційний режим. Вони досі не можуть змиритися, що та Україна, яку вони мордували, та Україна, яку вони окуповували,&nbsp; та Україна, яку вони морили голодом, вона є незалежною державою, і час&nbsp; їхній завершився.</p>
<p>Всеукраїнське об'єднання "Свобода" внесло в&nbsp; Верховну Раду України&nbsp; проект Закону про заборону комуністичної ідеології в Україні, так як це має бути в будь-якій європейській країні. Наприклад, в Республіці Польща заборона комунізму прописана в конституції країни. І я думаю, недалекий той час, коли комунізм в Україні буде заборонений навіки вічні. Слава&nbsp; Україні! <i>&nbsp;</i></p>
<p>&nbsp;</p>
<p>ГОЛОВУЮЧИЙ. Переходимо до прийняття рішення.</p>
<p>Шановні народні депутати, ставлю на голосування проект Закону (реєстраційний номер 2072а) про внесення змін до деяких законів України (щодо гарантування прав на справедливе пенсійне забезпечення та скасування деяких норм пенсійної реформи) для прийняття за основу. Прошу народних депутатів голосувати.</p>
<p>&nbsp;</p>
<p>13:18:16</p>
<p>За-210</p>
<p>Рішення не прийнято.</p>
<p>По фракціях. Партія регіонів – 3, "Батьківщина" – 85, "УДАР Віталія Кличка" – 37, "Свобода" – 35, Компартія України – 30, позафракційні – 20.</p>
<p>Шановні народні депутати, відповідно до статті 19 Регламенту Верховної Ради України ставлю на голосування пропозицію народного депутата Олексія Кайди про продовження пленарного засідання до завершення розгляду питань порядку денного сьогоднішнього дня. Прошу народних депутатів голосувати.</p>
<p>&nbsp;</p>
<p>13:19:06</p>
<p>За-167</p>
<p>Рішення не прийнято.</p>
<p>По фракціям: Партія регіонів – 4, "Батьківщина" – 83, "УДАР Віталія Кличка" – 34, "Свобода" – 35, Компартія України – 0, позафракційні – 11.</p>
<p>На розгляд вноситься проект Закону (реєстраційний номер 2294а) про внесення змін до Закону України "Про загальнообов'язкове державне пенсійне страхування" (щодо страхового стажу та умов виходу на пенсію, призначення та її виплати за минулий час).</p>
<p>Ставлю на голосування пропозицію фракції "Батьківщина" щодо розгляду за скороченою процедурою. Прошу розглядати. Прошу голосувати.</p>
<p>&nbsp;</p>
<p>13:20:01</p>
<p>За-167</p>
<p>Рішення прийнято.</p>
<p>Доповідач – народний депутат України Симоненко Петро Миколайович.</p>
<p>&nbsp;</p>
<p>13:20:18</p>
<p>СИМОНЕНКО П.М.</p>
<p>Представляючи законопроект від імені нашої фракції 2294, фракція Компартії і я особисто пропоную, щоб ми скасували пенсійну реформу цю ганебну і відновили, відновили пенсійний вік виходу на пенсію для жінок – 55 років, для чоловіків – 60 років. Виходячи з того, що обмежили мої можливості і не хочуть слухати комуністів, що треба зробити для того, щоб пенсії своєчасно виплачувати. Хочу вам пояснити чому вони якраз не хочуть почути комуністів.</p>
<p>Ось у&nbsp; мене у руках збірник всіх цих меморандумів, які підписала помаранчева команда безумців. Підписи стоять і Ющенка, підпис Тимошенко, Пинзеника і Стельмаха. Що вони пропонують, ось ці, хто хоче заборонити Компартії виступити. В цих меморандумах співпраця з Міжнародним валютним фондом, записано: "Ми ухвалимо пенсійну реформу, поступово скасуємо пільги, визначення пенсійного віку для призначення пенсій з урахуванням розвитку демографічної ситуації та стану збільшення тривалості життя в Україні". Тільки маразматики не бачать, що народ вимирає, а ніхто довше не живе сьогодні у нас в Україні.</p>
<p>Далі. Тут записано, що наша стратегія полягає в тому, щоб продовжувати обмеження зростання як мінімальної, так і середньої зарплати та пенсії у бюджетному секторі, а також інших соціальних трансфертів. Ми не підтримуємо прийняття Верховною Радою України законопроекту, що передбачав би підвищення мінімальної заробітної плати та пенсій до рівня, неприйнятного для державних фінансів. Будь-які подібні законопроекти будуть нами заветовані.</p>
<p>Ми скасуємо заборону на нарахування пені і штрафів у випадку несплати населенням рахунків за газ та комунальні послуги. Ми підвищимо ціни на природний газ і електроенергію, та вугілля, щоб отримати додаткові кошти для бюджету та зменшити потребу у субсидіях.</p>
<p>От чому, шановні громадяни України, ці помаранчеві безумці не хочуть, щоб я всю правду вам за 10 хвилин розказав, що вони роблять з Україною.</p>
<p>Я також можу навести багато інших прикладів, що вони тут записали. Я хочу заявити, історія обов'язково…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СИМОНЕНКО П.М. Історія обов'язково притягне до кримінальної відповідальності. Якщо зачитати тут іншу, решту,&nbsp; так скажемо, вимог до фінансової системи статистики&nbsp; Міністерства економіки, тоза это надо было бы по закону определенному сказать, что это измена Родине – вот, что здесь записано.</p>
<p>Тому шановні, я закликаю всіх сьогодні підтримати фракцію Компартії і скасувати цю ганебну пенсійну реформу, прийнявши проект Закону 2294а.&nbsp;</p>
<p><i>&nbsp;</i></p>
<p>ГОЛОВУЮЧИЙ.&nbsp;&nbsp; Дякую, Петро Миколайовичу.</p>
<p>Для співдоповіді запрошується&nbsp; голова Комітету у справах пенсіонерів,&nbsp; ветеранів та інвалідів Сушкевич&nbsp; Валерій Михайлович. Включіть мікрофон,&nbsp; будь ласка.</p>
<p>&nbsp;</p>
<p>13:23:11</p>
<p>СУШКЕВИЧ В.М.</p>
<p>Дякую. Шановні колеги. Як бачите,&nbsp; всі фракції&nbsp; долучились&nbsp; до того, що торкається, скажімо того, що торкається, ну скажімо того, щоби дезавуювати ті положення, тієї сумнозвісної пенсійної реформи, яка сьогодні є предметом розгляду нашого сьогодні засідання Верховної Ради.</p>
<p>&nbsp;Шановні колеги.&nbsp; Традиційно цим законопроектом пропонується внести зміни, які ліквідували б ті негативні дискримінацій&nbsp; норми пенсійної реформи, які були прийняті в 2011&nbsp; році і які погіршують рівень пенсійного забезпечення громадян. Тут і рік виходу на пенсію, і мінімальний розмір пенсії за віком встановлювати за наявності&nbsp; відповідного страхового стажу, який був до пенсійної реформи.&nbsp; Це і питання по інвалідам, те що торкається права на призначення пенсій&nbsp; по інвалідності в розмірі&nbsp; пенсій за віком, за наявності у непрацюючих&nbsp; інвалідів&nbsp;&nbsp; другої і третьої групи:&nbsp; у чоловіків - 25,&nbsp;&nbsp; у жінок – 20 років і так далі.&nbsp;</p>
<p>І безумовно те, що торкається&nbsp; питань, які стосуються підвищення пенсійного віку для жінок. Комітет в справах пенсіонерів, ветеранів і інвалідів рекомендує Верховній Раді по факту голосування&nbsp; в комітеті визначитись шляхом голосування. Тому що в комітеті було голосування і голоси розподілились&nbsp; порівну.</p>
<p>На сьогоднішній день комітет пропонує визначатись залу, але при цьому&nbsp; лунала,&nbsp; безумовно традиційно, незадоволеність народних депутатів всіх&nbsp; фракцій наслідками&nbsp; пенсійної реформи.&nbsp;</p>
<p>Головне науково-експертне управління Апарату Верховної Ради надає узагальнюючий висновок, що законопроект потребує доопрацювання.</p>
<p>Шановні колеги, все-таки, зважаючи на те, що торкається…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу народних депутатів записатися на виступи від фракцій:&nbsp; два –&nbsp; "за", два –&nbsp; "проти".</p>
<p>Фракція "Батьківщина", народний депутат Бондаренко.</p>
<p>&nbsp;</p>
<p>13:25:40</p>
<p>БОНДАРЕНКО В.Д.</p>
<p>Шановні друзі! Фракція "Батьківщина", Володимир Бондаренко. В останні дні ми спостерігаємо цікаву гру в цій залі, коли не вистачає декількох голосів на дуже важливі законопроекти, які стосуються того чи іншого аспекту цієї ганебної реформи. Я думаю, що кожен, хто голосує і хто знаходиться в цій залі і поза її межами, розуміє, що сьогоднішня влада ніяк не хоче повернутися до елементарних стандартів європейських у пенсійному забезпеченні. І чий би не був законопроект сьогодні, якщо він покращує хоч трошечки це забезпечення, треба за нього голосувати.</p>
<p>Я завжди стою проти політичних позицій, які займають комуністи, і це відомо всім. Але я буду голосувати за цей законопроект, бо він щось міняє в кращому напрямку. Я закликаю всіх колег із "Свободи", а також із фракції "Віталія Кличка" та моїх колег по "Батьківщині", давайте підтримати сьогодні цей, а до тих, які таким чином прокинуті, як кажуть, повернемось ближчим часом. Цього вимагають громадяни, знедолені, знесилені, знекровлені, позбавлені своїх надбань за все життя і сьогодні хтось доживає останні дні в бідності. І ми, як український парламент, не можемо ігнорувати ці позиції, а також йти з тією владою разом до повного знищення України і, перш за все, її народного потенціалу, який сьогодні здійснюється.</p>
<p>Сьогодні не виплачуються пенсії, скасовуються пільги і, якщо ми це підтримаємо, то ми будемо не парламент України, а парламент, який знищує Україну. Давайте підтримаємо ці позиції, які сьогодні є в цьому законопроекті.</p>
<p><b>&nbsp;</b></p>
<p>ГОЛОВУЮЧИЙ.&nbsp; Народний депутат Симоненко Петро Миколайович, фракція Компартії України.</p>
<p>&nbsp;</p>
<p>13:27:37</p>
<p>СИМОНЕНКО П.М.</p>
<p>Шановні виборці! Я хочу, щоб ви зрозуміли чим відрізняється радянська модель пенсійного забезпечення від нинішньої капіталістичної. Радянська – це відповідальність держави за рівень життя&nbsp; ветерана, а капіталістична – це перекладення відповідальності на плечі самих робітників.</p>
<p>Що було характерно за радянської системи? Це в першу чергу принципи справедливості, де, скільки років відпрацював і рівень тієї ж самої пенсії. Принцип відповідальності працездатного населення перед ветеранами, хто створював якраз робочі місця, будував заводи і фабрики. Це і гарантія робочого місця, держава гарантувала і, до речі, за радянських часів було 27 мільйонів робочих місць в Україні, сьогодні менше 10 мільйонів. Це і гарантія своєчасної виплати пенсії, повага до людей, які користувались повагою суспільства, були нагороджені і мали звання. Це і рівень заробітної плати, пенсії постійно зростали, а наступна складова, чому пенсії якраз достатньо було для підвищення рівня життя, держава за радянських часів жорстко контролювала ціни і тарифи.</p>
<p>Капіталістична система – це в першу чергу, власність розтягли, мета: отримання прибутків за любою ціною. Кількість заводів і фабрик скорочуються, зменшується кількість робочих місць, чим більше&nbsp; безробітних тим вигідно олігарха, дешева робоча сила, не треба платити і зрозуміло, рівень пенсійного забезпечення не такий як належно треба забезпечити. Рівень зарплати низький, тіньова економіка, реформування, реформами вигнали робочих за межі України, бо від трьох до семи мільйонів працює за межами України.</p>
<p>Таким чином, враховуючи, що держава та влада для олігархів – тимчасова "шабашка", і на вимоги МВФ якраз перекладають відповідальність за пенсії на самих працюючих, тобто накопичувальну систему створюють.</p>
<p>То я ще раз хотів би сказати, що якраз і треба приймати сьогодні ті заходи, які пропонує Компартія, антикризові заходи для того, щоб навести порядок і&nbsp; у державі, тоді у нас буде і достатньо високий рівень пенсії, і буде захищена людина, яка…</p>
<p>&nbsp;</p>
<p>ГОЛОВУЮЧИЙ.&nbsp; Фракція "УДАР Віталія Кличка", народний депутат Каплін.</p>
<p>&nbsp;</p>
<p>13:30:04</p>
<p>КАПЛІН С.М.</p>
<p>Шановні виборці, шановні колеги! Я би хотів кілька слів сказати про ті законопроекти, які щойно більшість провалила, точніше, Партія регіонів.</p>
<p>Ціна питання була всього 400 мільйонів гривень. Якщо ви порахуєте, скільки українцям обходиться ваш Президент Віктор Федорович Янукович, то ви побачите, що це рівно така сама сума. Півтора мільйони гривень на день витрачається на утримання Президента, тільки на утримання особисто Президента України, і 30 гривень, на 30 гривень на день живе середньостатистичний український пенсіонер.</p>
<p>Якщо ви подивитеся, скільки було вкрадено на закупівлі швидких для потреб Міністерства охорони здоров'я України, то це якраз половина цієї суми, 200 мільйонів гривень.</p>
<p>Ми пропонували законопроект, який мав на меті урівняти чоловіка з депутатським значком та в погонах із простим українським громадянином. Він був вами провалений. Ми пропонували збільшити пенсії чорнобильцям, збільшити пенсії інвалідам, військовим – ви провалили цей законопроект. Подивіться, у якому стані знаходяться наші ветерани, яких ми сьогодні удостоїли, скажемо, своєю… хвилиною мовчання: 1032 гривні середня пенсія ветерана, тоді як у Білорусії –&nbsp; 2050, а у Росії –&nbsp; 4000. Від 6 до 12 тисяч пенсія у ветерана Великої Вітчизняної війни у Європі.</p>
<p>Ми вимагаємо щоб цей законопроект вами був проголосований. Ми розуміємо, що несемо повну відповідальність за кожного пенсіонера, який збудував нам країну. Ми усі разом повинні все-таки нагадати Катеринчуку, який говорив, що пенсіонери на&nbsp; ходять на акції протесту. Вони ходять! І, наприклад, пенсіонери з мого округу, з&nbsp; міста Полтави, довели це.</p>
<p>І я би вам хотів сказати, вони прийдуть у 2015 році на головну акцію протесту у своєму житі за останні 20 років. Вони прийдуть проголосувати проти Януковича, за Віталія Кличка. І буде Україна без ГМО, без грабіжників, мажорів…</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Янків, фракція "Свобода".</p>
<p>&nbsp;</p>
<p>13:32:20</p>
<p>ЯНКІВ І.Т.</p>
<p>Прошу передати слово Руслану Зелику.</p>
<p><b>&nbsp;</b></p>
<p>ГОЛОВУЮЧИЙ.&nbsp; Руслан Зелик. Включить мікрофон.</p>
<p>&nbsp;</p>
<p>13:32:26</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання "Свобода".</p>
<p>Хочу звернутися до наших виборців. Сьогодні фракція Всеукраїнського об'єднання "Свобода" запропонувала, вважаючи, що законопроекти, які поставлені на середу, є дуже важливі, особливо, дійсно, про пенсійну реформу. Але комуністи-сталіністи не проголосували за продовження робочого дня, за, те, щоб сьогодні розглянути всі ці законопроекти, які дуже важливі для людей, значить, займаються просто звичайним політичним&nbsp; популізмом.</p>
<p>Шановні колеги, дивіться, скільки законопроектів сьогодні є якраз, до речі, які подала опозиція і інші товариші-сталіністи стосовно недолугої пенсійної реформи. Всі ці законопроекти є направлені на те, щоб та недолуга пенсійна реформа була знищена. Ми виступаємо за те, щоб системно її знищувати, системно її відмінити. Але саме основне, оці навіть законопроекти, які є і популістичні, і які мають раціональне зерно хоть чуть-чуть сприяють тому, щоб українські громадяни, українські пенсіонери почули полегшення. Тому ми підтримаємо всі законопроекти, які пропонуються в цьому залі і хочу сказати, що&nbsp; будемо голосувати і за цей законопроект. Бо найшли в ньому раціональне зерно, яке стосується інвалідів, непрацюючих інвалідів другої, третьої групи і про те, що все-таки страховий стаж для них має бути: 25 років для чоловіків і 20 років для жінок.</p>
<p>&nbsp;Ми будемо голосувати за цей законопроект. Дякую за увагу. Слава Україні! <i>&nbsp;</i></p>
<p>&nbsp;</p>
<p>ГОЛОВУЮЧИЙ. Фракція Партії регіонів, народний депутат Чечетов.</p>
<p>&nbsp;</p>
<p>13:34:13</p>
<p>ЧЕЧЕТОВ М.В.</p>
<p>Шановний Ігорю Григоровичу, шановні народні депутати! Я звертаюсь до представників опозиції. Завтра Компартія і ви разом з Компартією свого часу відмічали день Великої жовтневої соціалістичної революції, ходили на&nbsp; демонстрацію разом, давайте зробимо, зробіть, будь ласка, подарунок лідеру Компартії Петру Миколайовичу Симоненко, підтримайте накануне дня Великої жовтневої соціалістичної революції законопроект і тим самим&nbsp; ви показуєте. Покажете, що ви ностальгуєте за комуністичним минулим.&nbsp; Прошу підтримати вас Петра Миколайовича, да.</p>
<p><b>&nbsp;</b></p>
<p>ГОЛОВУЮЧИЙ. Дякую.</p>
<p>Обговорення завершено. Переходимо до прийняття рішення. Прошу народних депутатів підготуватися.</p>
<p>Ставлю на голосування проект Закону (реєстраційний номер 2294а) про внесення змін до Закону України "Про загальнообов'язкове державне пенсійне страхування" (щодо страхового стажу та умов виходу на пенсію, призначення та її виплати за минулий час) для прийняття за основу. Прошу голосувати.</p>
<p><i>(Шум у залі)</i></p>
<p>&nbsp;</p>
<p>13:35:36</p>
<p>За-195</p>
<p>Рішення не прийнято.</p>
<p>По фракціях. Партія регіонів – 2, "Батьківщина" – 77, "УДАР Віталія Кличка" – 35, "Свобода" – 34, Компартія – 30, "Позафракційні" – 17.</p>
<p>Ставлю на голосування пропозицію щодо направлення на доопрацювання до комітету на повторне перше читання. Прошу народних депутатів голосувати.</p>
<p>&nbsp;</p>
<p>13:36:15</p>
<p>За-187</p>
<p>Рішення не прийнято.</p>
<p>По фракціях. Партія регіонів – 0, "Батьківщина" – 73, "УДАР Віталія Кличка" – 35, "Свобода" – 34, Компартія – 30, "Позафракційні" – 15.</p>
<p>Шановні народні депутати, давайте ми з вами порадимося. Ми можемо зараз з вами розглянути 10 постанов про визначення пам'ятних і ювілейних дат без обговорення. Якщо ми цього не робимо, то ми продовжуємо далі порядок денний так, як він у нас є. Але ми маємо розуміти, що більша частина з них зареєстровані і підготовлені до розгляду ще на початку літа. Час минає, і, таким чином, очевидно, що зміст їхнього прийняття буде надалі втрачений. Підтримується? Нам для цього буде необхідно всього-на-всього близько 10 хвилин <i>(Шум у залі)</i>. Не підтримується.</p>
<p>&nbsp;На розгляд вноситься проект Закону (реєстраційний номер 2129а) про внесення зміни до статті 15 Закону України "Про статус ветеранів війни, гарантії їх соціального захисту" (щодо соціального захисту членів сімей загиблих військовослужбовців).</p>
<p>Ставлю пропозицію щодо розгляду за скороченою процедурою.</p>
<p>&nbsp;</p>
<p>13:38:00</p>
<p>За-147</p>
<p>Рішення не прийнято.</p>
<p>Доповідач – заступник&nbsp; голови Комітету у справах пенсіонерів, ветеранів та інвалідів Куніцин Сергій Володимирович.</p>
<p>&nbsp;</p>
<p>13:38:18</p>
<p>КУНІЦИН С.В.</p>
<p>Шановний головуючий!&nbsp; Шановні депутати!&nbsp; 15 лютого наступного року виконується 25 років з того часу, як&nbsp; закінчилася афганська війна. 130 тисяч синів України воювали в Афганістані, ще 60 тисяч виконували&nbsp; обов'язок в 22 локальних конфліктах, в яких приймав участь колишній Радянський Союз. 3,5 тисячі&nbsp; загинуло в афганській війні українців, 8,5 тисяч стали інвалідами. На сьогоднішній день кожен п'ятий – це інвалід. За 25 років після афганської війни померло 25 тисяч ветеранів Афганістану, середній вік – 50 років.</p>
<p>Чому ми з депутатом Сушкевичем внесли цей закон? 3,5 тисячі матерів, які втратили своїх дітей, на сьогоднішній день отримують пенсію 1,5 тисячі гривень. Мати, яка втратила саме дороге, що у неї було, – дитину! Якщо нам 50 років, то нашим батькам 70-80 років, і ця мати отримує аж півтори тисячі гривень.</p>
<p>Хочу вам доповісти, шановні парламентарі, що з 3,5 тисяч сімей загиблих 1030 померло, залишилось 2 тисячі 466 сімей, з 741 вдови залишилось 639, і 175 сімей залишилось тих, хто загинув в локальних конфліктах.</p>
<p>Тобто на сьогоднішній день 3 тисячі сімей –&nbsp; це люди, які залишились і втратили своїх дітей. Якщо б ви подивились на цих матерів, то ви б зрозуміли, що навіть якщо ми встановимо їм пенсію 100 тисяч доларів, ми ніколи не повернемо їм їх дітей. Вони вже не можуть нікуди поїхати ні лікуватися, вони вже ледве ходять.</p>
<p>І я можу вам сказати, коли мені кажуть деякі депутати, а де ж ми візьмемо гроші? В бюджеті завжди не хватає грошей. Вдумайтесь. Кожен рік на Україні вмирає 200 тисяч ветеранів війни. 200 тисяч! 3 роки тому на Україні було 2 мільйона 700 тисяч ветеранів-учасників війни. Зараз – мільйон 698 тисяч. Мільйон – за 3 роки!</p>
<p>Сім'я, в якій помирає учасник бойових дій або учасник війни, автоматично лишається пільг. Якщо порахувати, що 200 тисяч помирає учасників війни, а ми мову ведемо про 3 тисячі сімей, які втратили дітей, то про що ми говоримо? В бюджеті ніколи не буде вистачати грошей! Скільки працюємо, ми знаємо всі тут, і той же Єфремов, і Чечетов, і всі тут губернатори, Гриневецький, ми працювали. Ніколи не вистачало грошей, хлопці.</p>
<p>Я просто хочу вам сказати, що Президент України своїм указом наступний рік – 25-річчя закінчення війни в Афганістані – об'явив роком вшанування учасників бойових дій на території інших держав. Росія даже не ввела таке свято! Жодна республіка колишнього Радянського Союзу не проголосила, тільки Україна!</p>
<p>Ми з вами в цьому залі 360 голосів всіх, хто був, проголосували на державному рівні відсвяткувати 25 років закінчення війни. І якщо сьогодні у когось повернеться рука цим нещасним матерям, які втратили своїх дітей, хоча б в першому читанні не проголосувати, ми пропонуємо з Сушкевичем не 1,5 тисячі, а 5 тисяч гривень зробити їм з 1 січня. А я впевнений (хай вони живуть довго), що з 1 січня їх ще менше буде.</p>
<p>І ми можемо прийняти за основу, проголосувати, сісти з урядом, з комітетом і знайти компроміс для того, щоб цим людям хоча б якось морально і матеріально допомогти, бо більшість з них живе в селах, села вмирають, вже там немає кому за тими могилками, хлопців, які загинули на війні доглядати.</p>
<p>Тому я, науково-експертне управління підтримало наш законопроект. Але написало, щоб не прив'язуватися до цифри, а до прожиткового мінімуму, встановити 6 прожиткових мінімумів, бо може так бути, що інфляція.</p>
<p>І я звертаюсь до совісті всіх вас, я знаю, що опозиція проголосує, знаю, що комуністи проголосують, знаю, що проголосує комітет Литвина, нас, Володимира Михайловича підтримав. Я звертаюсь до Регіонів, які мені кажуть, хлопці, немає грошей в бюджеті. До генерала Кузьмука, до Близнюка, до всіх вас,&nbsp;генералів і тих, ви знаєте, чого нам стоїла ця війна. І, дай Бог, щоб ми, афганці, були ветеранами і останньої війни для України.</p>
<p>Давайте приймемо за основу цей законопроект, дамо цим людям хоча б якусь надію і проголосуємо в першому читанні, доопрацюємо його, вийдемо на компроміс, щоб з 1 січня хоч якось цим сім'ям допомогти. Спасибі за увагу.</p>
<p>&nbsp;</p>
<p>ГОЛОВУЮЧИЙ. Шановні народні депутати, є запитання до доповідача? Немає. Присаджуйтесь, будь ласка.</p>
<p>Прошу народних депутатів записатись на виступи від фракцій. Народний депутат Турчином, фракція "Батьківщина".</p>
<p>&nbsp;</p>
<p>13:44:19</p>
<p>ТУРЧИНОВ О.В.</p>
<p>Прошу передати слово ветерану Афганської війни Миколі Томенко.</p>
<p>&nbsp;</p>
<p>ГОЛОВУЮЧИЙ. Передається слово народному депутату Миколі Томенко.</p>
<p>&nbsp;</p>
<p>13:44:37</p>
<p>ТОМЕНКО М.В.</p>
<p>Шановні колеги, я хочу підтримати свого побратима Сергія Куніцина, з яким ми починали свій військовий шлях в одному учбовому підрозділі в Ашхабаді, і підтримати тих матерів і тих близьких людей, які втратили наших соратників, колег, не лише тих, хто загинув в Афганістані, а у всіх інших гарячих точках.</p>
<p>І я хотів би, щоб ми от сьогодні, коли так пафосно на початку засідання ми кілька раз вставали, аплодували, говорили про війну, як ми переживаємо, любимо, шануємо тих людей, які пройшли армію і війни, щоб сьогодні ми одноголосно, бо я розумію, щиро всі, в одному пориві стояли, аплодували в 10.05, щоб ми сьогодні так само всі проголосували і пошанували тих мам, які стали заручниками ганебної антинародної політики кількох членів політбюро Комунстічної партії, які направили молодих людей в Афганістан, граючись в геополітичні ігри.</p>
<p>І, до речі, перед українськими хлопцями ніхто з керівництва Комуністичної партії Радянського Союзу і не вибачився ніколи, бо вони вважали, що нас треба було використовувати і, можливо, мало ще використовували під час цих гарячих точок.</p>
<p>Я абсолютно переконаний, що це не та сума коштів, яку ми обговорювали, коли йдеться про загальну пенсійну реформу. Сергій абсолютно правий, коли говорить про те, що… особливо я зустрічаюся і в міру можливості допомагаю мамам або батькам хлопців, які загинули в Афганістані. Трагедія отакого, я би сказав, навіть не радянського, а російсько-імперського ставлення до тих людей, які пройшли війну, у нас збереглася.</p>
<p>Знаєте, в Російській Імперії царі як робили? Вони раз в рік бочку з спиртним викочували, давали можливість раз випити, ну, так добряче випити, щоб морди понабивали, значить, і в кінці за царя покричали. Значить, тепер майже все те ж саме. Значить, раз на рік кашу безплатно, щоб випили ті ветерани, їм по 80-90 років, куди їм пити уже, і кашею заїдати. І на рік знову забули. І знову мами і батьки повернулися в своє реальне життя, в село чи місто, де пенсії немає, де роботи немає і нікому вони не потрібні.</p>
<p>Це абсолютно реальний людський підхід, бо в даному випадку ми як держава беремо на себе відповідальність за злочинні неправомірні рішення попередньої держави, а мусимо ми захистити цих людей, їх не так багато залишилося.</p>
<p>Фракція "Батьківщина" одноголосно буде підтримувати даний законопроект. І я переконаний, що всі ті люди, які сьогодні вболівали за визволення Києва від фашистсько-німецьких загарбників так само проявляють солідарність з нами і підтримують учасників іншої війни, яких є ще можливість підтримати. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Шевченко, фракція "Свобода".</p>
<p>&nbsp;</p>
<p>13:47:40</p>
<p>ШЕВЧЕНКО О.О.</p>
<p>Прошу передати слово депутату Зелику.</p>
<p>&nbsp;</p>
<p>ГОЛОВУЮЧИЙ. Включіть мікрофон народного депутат Зелика.</p>
<p>&nbsp;</p>
<p>13:47:47</p>
<p>ЗЕЛИК Р.Б.</p>
<p>Руслан Зелик, Всеукраїнське об'єднання "Свобода".&nbsp; Я хочу нагадати всім, що розв'язання війни в Афганістані лежить на совісті отого злочинного комуністичного режиму, який існував в Радянському Союзі і кров тих хлопців, які загинули з усіх куточків того Союзу, і українців в тому числі, лежить сьогодні на тих представниках Комуністичної партії, які сьогодні сидять в цьому залі.</p>
<p>Товариство, ми виступаємо завжди за підтримку таких законопроектів і будемо голосувати за даний законопроект. Тому що рахуємо, що держава повинна гарантувати&nbsp; і забезпечувати як права матеріальні і соціальні і ветеранів війни, і інвалідів, і чорнобильців, і афганців, і дітей війни в тому числі. І так само тих дітей, які сиділи в концентраційних таборах, радянських концентраційних таборах разом з батьками і сьогодні не мають от тієї пенсії і не мають от тієї можливості забезпечити собі свої соціальні права від держави.</p>
<p>Ми будемо голосувати за даний законопроект. І я хочу сказати, що єдине, що нас якби турбує – це те, що все-таки поставлена авторами фіксована ставка допомоги цієї 5 і 10 тисяч.</p>
<p>Як на нашу думку, краще було б прив'язувати її&nbsp; до прожиткового мінімуму. Тому, я думаю, в подальшому при інфляційних процесах ця грошова сума би не знецінювалася. От таке наше просто побажання для автора законопроекту. Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Павло Розенко, фракція "УДАР Віталія Кличка".</p>
<p>&nbsp;</p>
<p>13:49:20</p>
<p>РОЗЕНКО П.В.</p>
<p>Прошу передати слово Олександру Мочкову.</p>
<p>&nbsp;</p>
<p>ГОЛОВУЮЧИЙ. Народний депутат Мочков.</p>
<p>&nbsp;</p>
<p>13:49:26</p>
<p>МОЧКОВ О.Б.</p>
<p>Шановний головуючий, шановні народні депутати! Фракція партії "УДАР Віталія Кличка", безперечно, підтримує внесення змін до статті 15 Закону України "Про статус ветеранів війни, гарантії їх соціального захисту" (щодо&nbsp; захисту&nbsp; членів сімей загиблих військовослужбовців).&nbsp; Захист&nbsp; та забезпечення гідного рівня життя&nbsp; однієї&nbsp; з найменш соціально захищених&nbsp; категорій&nbsp; пенсіонерів,&nbsp;&nbsp;&nbsp; матерів, дружин і дітей&nbsp; військовослужбовців,&nbsp; які загинули, пропали безвісті при виконанні військового обов'язку, є вкрай важливим елементом&nbsp; програми соціального захисту суспільства.</p>
<p>Ми вважаємо, що&nbsp; потрібно прийняти даний законопроект за основу&nbsp;&nbsp; і доопрацювати з урахуванням зауважень&nbsp; Науково-експертного управління та&nbsp;&nbsp; профільного комітету до&nbsp;&nbsp; другого читання. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат&nbsp; Петро Цибенко,&nbsp; фракція Компартії&nbsp; України.</p>
<p>&nbsp;</p>
<p>13:50:33</p>
<p>ЦИБЕНКО П.С.</p>
<p>Фракція Комуністичної партії&nbsp; України, голова ради Організації ветеранів України Петро Цибенко.</p>
<p>Шановні&nbsp; колеги, свій виступ я хотів би почати&nbsp; з того,&nbsp; що сказати як&nbsp; &nbsp;голова ради Організації ветеранів&nbsp; України і як депутат-комуніст, сказати: Слава визволителям&nbsp; України!&nbsp; Слава всім тим, хто боровся&nbsp; проти фашизму! Вічна пам'ять тим,&nbsp; хто&nbsp; заплатив найдорожчу ціну за сьогоднішнє мирне сьогодення!</p>
<p>Шановні колеги,&nbsp; що стосується законопроекту, який&nbsp; ми&nbsp; зараз розглядаємо. Я хочу сказати, що фракція Комуністичної партії&nbsp; України&nbsp; безумовно підтримає цей законопроект, як завжди підтримує всі соціальні законопроекти, які спрямовані на&nbsp; соціальний захист людини праці.</p>
<p>Скажу більше: сьогодні ця фраза&nbsp; ще не звучала, але я просто скажу, яка ганьба у нас донедавна існувала і продовжує існувати, до&nbsp; сьогоднішнього дня. Донедавна мама, яка відправила свого сина в Афганістан і він там загинув, отримала в якості компенсації за&nbsp; це 25 відсотків прожиткового мінімуму. Тобто ціна&nbsp; загиблого сина&nbsp; 225&nbsp; гривень. Отже, безумовно, цю ганьбу треба виправляти і це&nbsp; питання необхідно вирішувати.</p>
<p>Але я хочу&nbsp; привернути&nbsp; вашу увагу і до іншого. Шановні колеги,&nbsp; ми зараз намагаємося вдосконалити &nbsp;Закон про статус ветеранів війни, гарантії соціального захисту. Єдиний закон, який об'єднує в своїх лавах, в своїх строчках всіх тих,&nbsp; хто захищав&nbsp;&nbsp; Вітчизну. Так от я&nbsp; хочу сказати, що зараз з'явився в стінах Верховної Ради України&nbsp; законопроект, який пропонує&nbsp; знищити&nbsp; Закон про статус&nbsp;&nbsp; ветеранів війни, гарантії&nbsp; їх соціального&nbsp;&nbsp; захисту. &nbsp;Його реєстраційний номер 3137. Ним пропонується учасники війни, в тому числі фронтовики Великої Вітчизняної війни, поставити поряд з пчоловодом, садоводом і тією людиною, яка ніколи не працювала, і тим самим позбавити цю почесну частину нашого суспільства від статусу учасника війни.</p>
<p>Друге. Пропонуються ліквідувати державну допомогу громадським організаціям ветеранів. Записати відповідно таким чином, що держава може надавати допомогу громадським організаціям ветеранів, замість норми прямої дії, яка записана сьогодні, про те, що держава надає матеріально-фінансову і іншу допомогу ветеранським організаціям.</p>
<p>Отже, я ще раз хочу сказати про те, що фракція Компартії України буде підтримувати цей законопроект. А тим, хто сьогодні слідує іншим курсом і печеться про…</p>
<p>&nbsp;</p>
<p>ГОЛОВУЮЧИЙ. Дякую, Петро Степанович. Сідайте, будь ласка.</p>
<p>Народний депутат Ярослав Сухий, фракція Партії регіонів.</p>
<p>&nbsp;</p>
<p>13:53:53</p>
<p>СУХИЙ Я.М.</p>
<p>В мене одна хвилина. Дякую, колего, я скористаюсь однією хвилиною.</p>
<p>Шановний Сергію Володимировичу, ви не виконали наших домовленостей на комітеті. Я вам нагадаю, на комітеті ми вас просили, заберіть законопроект у декларативність. Ви його не забрали. Ми вас просили, зосередьтеся у вашому законопроекті на матеріальній допомозі, на соціальному захисту солдатських матерів. Ви ж розписали всьо і вся, там 5 тисяч, там 10 тисяч.</p>
<p>Третє. Ми вас просили і Павло Розенко тому свідок, сконцентруйтеся на прожитковому мінімумі. Давайте ми збільшимо рівень забезпечення прожиткового мінімуму або забезпечимо солдатським матерям стовідсотковий прожитковий мінімум згідно базового закону про втрату годувальника. Немає нічого складного. Внесіть такі зміни, і ми його підтримаємо обов'язково.</p>
<p>&nbsp;</p>
<p>ГОЛОВУЮЧИЙ. Від фракції виступи завершені. Народні депутати мають бажання виступати? Прошу записатися.</p>
<p>Народний депутат Дзарданов, фракція Компартії України.</p>
<p>&nbsp;</p>
<p>13:55:14</p>
<p>ДЗАРДАНОВ М.С.</p>
<p>Просьба передать первому секретарю Центрального комитета Коммунистической партии Петру Симоненко.</p>
<p>&nbsp;</p>
<p>ГОЛОВУЮЧИЙ. Слово передається Петру Симоненко, фракція Компартії України.</p>
<p>&nbsp;</p>
<p>13:55:30</p>
<p>СИМОНЕНКО П.М.</p>
<p>Шановні громадяни України, інформую вас про те, що фракція підтримує цей законопроект. Але нас сьогодні хвилює не тільки прийняття цього законопроекту, а і як він буде виконуватись, і наскільки нинішня система політична і система організації влади здатна виконати те рішення, яке все ж таки, сподіваюсь, що буде сьогодні прийнято.</p>
<p>І ось тут я хотів би ще і ще раз наголосити, що, приймаючи такі відповідальні закони, на жаль, але ви, наші виборці, повинні розуміти, ця система організації влади не спроможна виконати все те, що сьогодні приймається у Верховній Раді, декларується наче як на підтримку ваших інтересів, шановні виборці.</p>
<p>Як можна сьогодні забезпечити, коли у нас пенсії своєчасно не виплачуються, робочі не отримують заробітну плату, коли у нас сьогодні заборгованість соціальних виплат, в тому числі по лікарняному, вже сягнула практично трьох мільярдів гривень. Коли у нас дірка в Пенсійному фонді 40 мільярдів, дірка у Державному бюджеті сьогодні теж до 40 мільярдів. І вже в листопаді як і в грудні люди не будуть отримувати заробітну плату.</p>
<p>Що призвело до цього і чому? У нас 20 років тому не було таких проблем! Працювали всі заводи і фабрики, люди спокійно працювали, своєчасно отримували заробітну плату, якщо керівник на день, на два затримав заробітну плату, то його з роботи виганяли і під суд віддавали. Сьогодні місяцями, роками не виплачують і жодного олігарха ще не посадили у тюрму, власників тих же підприємств.</p>
<p>Я хочу, щоб ми сьогодні розуміли, що якраз відповідальність політичної системи і організації влади залежить від того, а хто сьогодні при владі? При владі олігархи, і олігархи піклуються тільки про те, щоб їхні заводи працювали і приносили їм прибутки, а людей використовувати, перепрошую, як бидло для того, щоб вони дешевою робочою силою забезпечили високі статки для цих самих олігархів. І сьогодні олігархи граються у так звану позицію відстоювання інтересів. А&nbsp; коли приходили і находились при владі ті ж самі "помаранчеві", вони тим і займалися, що дерли в три шкури з тих самих робітників і селян, про яких сьогодні говорять і, начебто, піклуються.</p>
<p>Я ще раз хочу наголосити, радикально треба змінити як систему організації влади, так і економічну модель, яка може забезпечити виконання всіх цих вимог. А для цього її потрібно повернути у державну власність всі ці підприємства, які ви не будували, ви їх просто захопили. Якщо є гроші, будуйте, будь ласка, будемо вас підтримувати. А те, що сьогодні вкрали у людей, повернути у державну власність.</p>
<p>Сьогодні забезпечити нормальні умови в ціновій політиці, особливо на енергоносії, і на той же самий газ, і на електрику. Сьогодні забезпечити захист українського ринку, щоб український виробник, незалежно від того це малий бізнес чи великий, працювали в Україні, а не шукали шматок хліба за межами України. І прикладів цих дуже багато, як і програма, яку ми запропонували Компартії антикризова, це єдина сьогодні програма, яка дасть можливість вирішити всі інші питання.</p>
<p>Тому фракція, голосуючи за цей проект закону…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>СИМОНЕНКО П.М.&nbsp;… попереджає, що, на жаль, але він, як і інші, як ті ж закони про дітей-війни, інвалідів, чорнобильців, афганців виконуватися не буде, бо треба міняти сьогодні політичний режим і політичну владу. Дякую.</p>
<p>&nbsp;</p>
<p>ГОЛОВУЮЧИЙ. Продовжую пленарне засідання на 15 хвилин.</p>
<p>Народний депутат Чорноволенко, фракція "Батьківщина".</p>
<p>&nbsp;</p>
<p>13:59:01</p>
<p>ЧОРНОВОЛЕНКО О.В.</p>
<p>Олександр Чорноволенко, "Батьківщина". Шановні друзі, зараз дуже цинічно прозвучали слова комуністів про те, що матері посилали своїх дітей до Афганістану. Ви можете собі уявити хоч одну матір, яка послала б свого сина в Афганістан? Очевидно, що робили все, щ</p>
<p>об діти туди не потрапляли. Інша проблема, що влада не повідомляла куди йдуть діти і діти, самі призовники, не знали куди їх збираються послати, бо багато з них не поїхали б туди, якби мали таку можливість. А за те, що вони ухилялися б від цього, то їх переслідували б кримінальною відповідальністю. Тому сказати, що матері посилали своїх дітей це надзвичайно цинічно, це надзвичайно ганебно і я впевнений, що ті виступаючі від комуністів, які це казали, мали б вибачитися перед українським народом, а українців загинуло в цій війні більше, ніж інших. Бо їх призивали більше і направляли більше, бо вони були найкращими вояками, які були, дійсно, здатні виконувати поставлені завдання. На жаль, за це&nbsp; завжди комуністи… за це завжди українці страждали, бо вони не мали своєї держави.</p>
<p>І головна проблема України, і головна проблема всіх матерів, це те, що Україна не мала свою державу. Тому у когось загинули діти, хтось переживав, що вони можуть загинути, хтось переживав навіть те, що їх можуть забрати до армії. Всі боялися, і для всіх це були жахливі 20 років участі Советсткого Союза, агресії Советского Союза у В'єтнамі… є-є-є, в Афганістані.</p>
<p>Шановні друзі, оте, що ми здобули незалежність, це нам гарантує від участі подальшої у таких війнах, і гарантує, що нам не прийдеться у майбутньому вирішувати ці питання. Це ми маємо пам'ятати і триматися подалі і від Росії, і від комуністів, і взагалі від будь-яких екстремістських течій.</p>
<p>Але зараз ми маємо підтримати всіляко тих людей, які приймали у тому участь, і ті, хто…&nbsp; їхніх батьків, тих, що&nbsp; загинули, бо очевидно, що держава має піклуватися про таких людей з тим, щоби люди, такі, як афганці, такі, як ветерани війни Великої Вітчизняної, такі, як вояки УПА, такі, як чорнобильці у майбутньому, коли виникне питання служити державі, тепер уже українській державі, це робили, і знали, що і до них будуть ставитися з повагою. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Мирний, фракція "Свобода".</p>
<p>&nbsp;</p>
<p>14:02:00</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Я не хотів брати слово, але допомогли комуністи прийняти рішення. А скажіть, будь ласка, підніміть руки, хто з вас в армії служив? А? Петро Миколайович, підніміть руку, збрешіть ще раз! Ви знаєте, що таке матері відправити дитину в Афганістан? Ви знаєте, що це таке? Матері сивими ставали за місяць! Коли ви розказуєте, що відправляли! Ви їх відправляли, ваша партія їх відправляла! І ви зараз живете брехнею, весь час брехнею! Ви розказуєте, що ви повернетесь в країну народу, ви голосуєте за Аграрний фонд – приватну структуру, забираєте у людей! Ви голосуєте про соціальні закони? Розказуйте! І ви не хочете жодного голосу, навіть Партія регіонів 4 голоси дала за продовження сесії, ви не дали жодного голосу! Про що ви кажете?! Комуністи, страждальці! Та ви в пояс маєте поклонитися тим людям, які в 1943 році за вашим наказом тонули, зубами німців гризли, щоб виконати цей наказ злочинний! І ті люди, які в 1979 році йшли, і ті люди, які у 1989-му виходили звідси! Не ви, уроди, звідти виходили! Інші люди виходили! Ви розказуєте про це, тварини!</p>
<p>Я вам хочу сказати, що настане момент, коли ви будете відповідати: і за війни в Афганістані, і за Велику Вітчизняну, як ви називаєте, за ці злочини! І, повірте мені, мимо жодного з вас кара не пройде! Слава Україні!</p>
<p>&nbsp;</p>
<p>ГОЛОВУЮЧИЙ. Народний депутат Лариса Байдюк, фракція Компартії України.</p>
<p>&nbsp;</p>
<p>14:03:46</p>
<p>БАЙДЮК Л.М.</p>
<p>Прошу передати слово Шугалу, народному депутату.</p>
<p>&nbsp;</p>
<p>ГОЛОВУЮЧИЙ. Мікрофон включіть Роману Шугалу.</p>
<p>&nbsp;</p>
<p>14:03:59</p>
<p>ШУГАЛО Р.В.</p>
<p>Роман Шугало, фракція Комуністичної партії України. Дійсно, питання, яке зараз ми розглядаємо, є надзвичайно важливим. Зараз про проблеми саме солдатських матерів, чиї сини загинули в армії, мало хто говорить. І навіть вже в незалежній Україні 2003 року в нашому війську під час проходження військової служби чи виконання військового обов'язку загинуло 193 військовослужбовців. Для батьків, сини яких не повернулися додому живими, формально не мають значення обставини загибелі. Біль утрати від цього не зменшується, але це впливає на статус членів сімей загиблих.</p>
<p>Так, на родини військовослужбовців, загиблих при виконанні службових обов'язків, поширюється дія Закону України "Про статус ветеранів війни, гарантії їх соціального захисту", що містить понад 20 пільг: від безоплатного одержання ліків, забезпечення санаторно-курортним лікуванням та надання разової допомоги грошової. А от членам сімей військовослужбовців, які загинули чи померли підчас проходження служби, пільги надаються за Законом України про соціальний і правовий захист військовослужбовців та членів їхніх сімей і обсяг, звичайно, цих пільг значно менший. Чому ці категорії мають різні статуси і таких чому сьогодні накопилось дуже багато?</p>
<p>Я ще раз підтверджує, що фракція Комуністичної партії України підтримає даний законопроект і проголосує за нього в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Кривецький, фракція "Свобода".</p>
<p>&nbsp;</p>
<p>14:05:38</p>
<p>КРИВЕЦЬКИЙ І.І.</p>
<p>Ігор Кривецький, Всеукраїнське об'єднання "Свобода".Ми підтримаємо цей законопроект. Пропонуємо припинити обговорення і поставити на голосування. І взагалі хочеться сказати те, що стидно говорити зараз про це, наскільки боляче було нашим солдатам помирати і Компартії хочеться сказати, що позор за наших вояків, які воювали в Афганістані.</p>
<p>&nbsp;</p>
<p>ГОЛОВУЮЧИЙ. Народний депутат Ігор Алексєєв, фракція Компартії України.</p>
<p>&nbsp;</p>
<p>14:06:14</p>
<p>АЛЕКСЄЄВ І.В.</p>
<p>Я хочу сказать, что как человек, который тут скакал на трибуне, ответить, что тот как раз человек, который прослужил в Вооруженных Силах СССР 22,5 календарных года. Я знаю, что такое воинская служба. И то, что советский контингент находился воинов в Афганистане, это являлось геополитической причиной и той необходимостью, которая тогда была. Сегодня, когда американцы оккупировали Афганистан и сегодня наркотрафик, который идет через Афганистан во всю Европу и в том числе и в Украину и калечит наших детей, об этом эти правдолюбцы сегодня не хотят говорить.</p>
<p>А хочу еще ответить и сказать тем, которые выскакивают на трибуну, я думаю, психическое состояние которых подвергнуть можно сомнению, что Коммунистическая партия Украины и фракция ее в парламенте на эти провокации поддаваться не будет. Спасибо за внимание.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Народний депутат Оксана Калетник, фракція Компартії України.</p>
<p>&nbsp;</p>
<p>14:07:25</p>
<p>КАЛЕТНИК О.М.</p>
<p>Знаєте, я теж&nbsp; не готувалася виступати, тому що вважаю, знаєте, навіть немає сил виходити на&nbsp; цю трибуну, тому що дивишся: вона в більшості випадків використовується просто для&nbsp; піару.&nbsp; Одне – виходимо, говоримо, інші – красуємося перед камерами, а дії зовсім інші. І ви знаєте, але збудженим моментом було саме цей виступ пана Мирного.</p>
<p>Я вас в деяких моментах поважаю,&nbsp; тому що коли йде обговорення якихось законів, ви&nbsp; виявляєтесь фахівцем, але коли ви виходите на трибуну і, дійсно, закачуючи очі починаєте скакати і не розуміючи, не даючи чітку оцінку всім тим обставинам і історії держави, де теж є ваше коріння, де виросла ваша сім'я…&nbsp; Я ж вважаю, що ви не з космосу сюди прилетіли, і історія минулого – це історія нашого народу. Ми всі&nbsp; вийшли звідти.</p>
<p>Ви знаєте, от ви казали… сьогодні звучало дві репліки з приводу того, що&nbsp; ні одна мати не відправляла&nbsp; свою дитину і це було при нужденно і що, дійсно, держава карала. В знаєте, я росла в тій державі, яка звалася радянською країною. Я маю дуже багато знайомих і знайомих своїх батьків, які, дійсно, тоді служили в&nbsp; Афганістані. І я пам'ятаю, як тоді вони йшли. Вони йшли за служіння Вітчизни. <i>(Шум у залі)</i></p>
<p>&nbsp;Я згадую слова… <i>(Шум у залі)</i> Майте витримку послухати! Це ж ваша вихованість!</p>
<p>Я згадую слова класика Джозефа Аддісона, який сказав, що немає більш чіткої&nbsp; ознаки падіння суспільної моралі, чим відсутність стремління її жителів служити своїй вітчизні. Я пам'ятаю, що саме так сприймалася політика держави, саме великої держави, в якій всі ми зростали, яка, дійсно, мала мощь, яка, дійсно, вклала дуже багато для того, щоб сьогодні ми навіть в цій залі з вами сиділи.&nbsp;</p>
<p>І от сьогодні, коли ми кажемо, що все може робитися тільки по принуждєнію, це значить, що ми зовсім не розуміємо, що держава, це перш за все служіння своїй Вітчизні! Ви можете посміхатися. Можете, як кажуть, знаєте, дійсно, от корчити тут рожі, але ми жити у Вітчизні, ми жили в державі! А сьогодні своїм таким відношенням і просто нехтуючи розумінням, що у нас має бути хоч би повага до того минулого, сьогодні ми дійсно руйнуємо державу!</p>
<p>Ще кілька років, і ми побачимо, що лишиться від неї!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Слово для репліки народному депутату Мирному. Згадувалось його прізвище.</p>
<p>&nbsp;</p>
<p>14:10:48</p>
<p>МИРНИЙ О.Б.</p>
<p>Шановні колеги, як ви себе називаєте. Я відповідаю про істерики і про все інше. Мені в душі болить біль тих тисяч людей, які є моїми побратимами. Моя матір, коли я прийшов у відпустку, мене зустріла сивою і померла в 53 роки.</p>
<p>А дякуючи Радянському Союзу я пішов працювати в 14 років і 8 місяців! І брав дозвіл в райвиконкомі і в комісії по справам неповнолітніх, бо у мене була мама хвора і мій молодший брат, який молодший мене на 7 років! І я мусив цю сім'ю годувати. А освіту я завдяки Радянському Союзу отримав в 25 років у вечірній школі. Бо я мусив заробляти на себе, на брата і на дитину!</p>
<p>І що таке мої бойові побратими! Ми 15 лютого зустрічаємося, ті, хто залишися живими, і згадуємо вас не злим, тихим словом! Дякую.</p>
<p>&nbsp;</p>
<p>ГОЛОВУЮЧИЙ. Заключне слово доповідача, заступника голови Комітету у справах пенсіонерів, ветеранів та інвалідів Куніцина Сергія Володимировича.</p>
<p>&nbsp;</p>
<p>14:12:12</p>
<p>КУНІЦИН С.В.</p>
<p>Шановні депутати! Я прошу вас заспокоїтись трошки.</p>
<p>Ви знаєте, дорогі мої колеги, як не странно, я вам всім вдячний, тому що саме головне, те, що проблема людей, які втратили дітей, сім'ї загиблих, втратили здоров'я, вона не байдужа для кожної фракції. До речі, я хочу сказати, Мирний про це сказав, Мирний, который виступав, він в Афганістан в 1979 году солдатом служив. Він про це не сказав. І в Чорнобилі був. Отакі ми різні. Розумієте? Тому справа вся в тому, що отут сидять в цьому залі, що мені соромно, Миша, Чечетов, вибачте, що я так кажу. Ви знаєте, ви, от, комуністи сидять, "Свобода", "Батьківщина", "УДАР", чому "регіони" збіжали? Ти пограничник, невже ж тобі несоромно буде, якщо фракція регіонів за ці 3 тисячі сімей не проголосує? <i>(Оплески) </i></p>
<p>Я, коли на цих матерей дивлюсь, вони ходить не можуть, вони вже ні в госпіталь, нікуди. Пойди вон в церкву біля Пам'ятника афганцям, там мать стоїть, плаче, каже: хоч щось нам зробіть. Кожен раз їм по 200 гривень даю, бо мені соромно, я депутатські свої, як Кличко, як Яценюк, як інші віддав, щоб машини тим 20&nbsp; хлопцям купити, сліпим, хромим, бо соромно як я можу 30 тисяч отримати, когда пацан, якому у 18 лет ноги відірвало, він 2 тисячі отримує і каже: "На два колеса від "Таврии" пенсію заробляю, а мать півтори тисячі гривень получает". При чому тут, хто послав! Їм жити осталось по 5-7 років! Вони, що будуть ждати, коли бюджет появится? І мені, чесно, соромно, що якщо "регіони" не проголосують, вся страна буде повинна знати, при чому тут гроші, мільярди пускаем, 80 мільярдів на Євро-2012 направили, а на всі афганські проблеми… <i>(Оплески) </i>А, щоб дати всім сім'ям, 20 тисячам пацанам, які там воювали, квартири&nbsp; і 12 тисячам, хто без ног, без глаз –&nbsp; машину, надо 5 мільярдів гривень всього. А ми кажемо – грошей немає! Так що люди, які воювали, повинні ждати, коли гроші будуть?</p>
<p>Поэтому я вас всіх призиваю проголосувати, і хай на совісті буде тих, якщо голосів не хватить, хто буде проти. Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати, згадувалося три фракції: Партії регіонів, фракція комуністів і "Свободи". Будете виголошувати репліки? Давайте по черзі, по черзі. <i>(Шум у залі)</i></p>
<p>Чечетов Михайло Васильович, потім – Симоненко Петро Миколайович, потім – "Свобода". І голосуємо. По хвилині. Згадувалися ці три фракції. <i>(Шум у залі)</i></p>
<p>Читайте Регламент, народний депутат…</p>
<p>&nbsp;</p>
<p>14:15:29</p>
<p>ЧЕЧЕТОВ М.В.</p>
<p>Партия регионов склоняет голову перед бессмертным подвигом великого советского солдата, защитившего родную землю и спасшего весь мир от фашистской чумы, и перед воинами-афганцами, которые выполняли святой приказ Родины. Да, тогда был приказ и в интересах государства они проходили службу там, как говорили, за речкой.</p>
<p>Что касается поддержки воинов-афганцев, их семей, мы не будем принимать никогда пустые законы, бумажки, чтоб потом с нас смеялись, что здесь мы попиарились, а платить нечем. Кабинет Министров внесет реальный законопроект, который будет подкреплен деньгами, и воины-афганцы почувствуют реальную помощь государства и матери воинов-афганцев. Но это будет не пиар, это будет реальная помощь, да. Спасибо.</p>
<p>&nbsp;</p>
<p>ГОЛОВУЮЧИЙ. Народний депутат Петро Симоненко, фракція Компартії України.</p>
<p>&nbsp;</p>
<p>14:16:39</p>
<p>СИМОНЕНКО П.М.</p>
<p>Симоненко, фракція Компартії. Я справді підтверджую, що патріотичні настрої в радянського народу, який воював проти фашистських загарбників, були такі, що вони готові були зубами загризти фашистів. І у них були на це всі підстави. І це мужній народ радянський, який переміг фашистів у цій страшній Великій Вітчизняній війні. А ті, хто сьогодні обслуговує інтереси бандерівців, і сучасні фашисти, то вони вбивали тих, хто зубами гриз фашистів.</p>
<p>І, до речі, до 1953, до 1956 року на території України і схронів, які завжди вони так воювали, вони її намагалися знищити український народ. Оце треба сьогодні зрозуміти, що відбувалося і що сьогодні відбувається в нашій державі.</p>
<p>Тому ми комуністи будемо стояти на захисті наших патріотів і героїв Великої Вітчизняної війни. І ніколи не дозволимо, щоб спаплюжили пам'ять, в тому числі у майбутніх поколінь громадян України. І ми переконані, що нас сьогодні підтримують всі ветерани і громадяни України, хто стоїть на захисті майбутнього України. Дякую.</p>
<p>&nbsp;</p>
<p>ГОЛОВУЮЧИЙ. Представник фракції "Свобода", Мохник.</p>
<p>&nbsp;</p>
<p>14:17:50</p>
<p>МОХНИК А.В.</p>
<p>Андрій Мохник, фракція Всеукраїнського об'єднання "Свобода".</p>
<p>Я розумію, що тут сталіністи собі готують алібі для Нюрнбергу 2. Тому що рано чи пізно він буде. Тому що ті злочини, які вони вчинили, і знищивши понад двадцять&nbsp; з половиною мільйонів українців, вони заслуговують на кару і кара обов'язково прийде. А про те, що зубами рвати фашистів – так це дійсно Жуков говорив про те, що: "На хрена обмундировувать ивооружать этих хохлов, все они предатели, чем больше в Днепре потопим, тем меньше придется в Сибирь после войны ссылать". Оце слова так званого маршала победы, який намагався знищити якомога&nbsp; більше українців, щоб потім після війни не мати з ним проблем.</p>
<p>А як були озброєні, то вже тут говорилося. Анатолій Дімаров про це писав. Дали півцеглини і послали на танки. Так от знайте і пам'ятайте, перший законопроект – про заборону комуністичної ідеології, який буде тут проголосований,&nbsp;другий – "Нюрнберзький процес-2" над комунізмом. Слава Україні!</p>
<p>&nbsp;</p>
<p>ГОЛОВУЮЧИЙ. Ставлю на голосування проект Закону (реєстраційний номер 2129а) про внесення зміни до статті 15 Закону України "Про статус ветеранів війни, гарантії їх соціального захисту" (щодо соціального захисту членів сімей загиблих військовослужбовців) для прийняття за основу.</p>
<p>Прошу голосувати.</p>
<p>&nbsp;</p>
<p>14:19:31</p>
<p>За-176</p>
<p>Рішення не прийнято.</p>
<p>По фракціях. Партія регіонів – 5, "Батьківщина" – 66, "УДАР Віталія Кличка" –&nbsp;35, "Свобода" – &nbsp;32 , Компартія&nbsp; України – 30, позафракційні – 8.&nbsp;</p>
<p>&nbsp;Шановні народні депутати, сьогодні о 15 годині у сесійній залі Верховної Ради&nbsp; України відбудуться парламентські слухання&nbsp; на тему: "Безвізовий&nbsp;&nbsp; режим між Україною&nbsp; та ЄС: перспективи та нові&nbsp; можливості для громадян&nbsp; України".</p>
<p>Ранкове засідання&nbsp; Верховної Ради&nbsp; України оголошую закритим. Завтра продовжимо нашу роботу о 10 годині.&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>&nbsp;</p>
<p>&nbsp;</p>

