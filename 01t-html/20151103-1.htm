Стенограма пленарного засідання
03 листопада 2015
&nbsp;
<p align=center>ЗАСІДАННЯ ДЕВ'ЯТНАДЦЯТЕ</p>
<p align=center>Сесійний зал Верховної Ради України</p>
<p align=center>03 листопада 2015 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>ГОЛОВУЮЧИЙ.&nbsp; Обідню перерву завершено. Я прошу захо<a name=Temp></a>дити в зал, займати робочі місця. Я прошу колег з кулуарів заходити в зал, займати робочі місця. Будь ласка, заходимо в зал.</p>
<p>Секретаріат фракцій я прошу повідомити депутатів про початок нашої роботи, і голів фракцій я прошу змобілізувати фракції для роботи в залі.</p>
<p>Нас недостатньо для продовження роботи. Я прошу усіх, хто знаходиться в кулуарах, в буфеті, заходити в зал, підготуватися до роботи.</p>
<p>Шановні колеги, вже четверта десять. Оголошую вечірнє засідання Верховної Ради України відкритим.</p>
<p>В перерві відбулися важливі комітети, не всі до кінця дійшли рішення по обговорених питаннях. І, згідно Регламенту, я переходжу до наступного законопроекту порядку денного.</p>
<p>Але перед тим, правильно нагадує Руслан Князевич, шановні колеги, прошу приготуватися до реєстрації.</p>
<p>Отже, зараз ми по Регламенту перейдемо до 2972 законопроекту. Там всього є кілька правок, небагато правок, і тому розгляд його буде дуже швидкий. Нам необхідно результативне&nbsp; голосування, і тому прошу усіх ще раз зайти в зал і підготуватися до реєстрації, щоб ми могли розпочати роботу Верховної Ради України.</p>
<p>Отже, готові? Я прошу народних депутатів України зареєструватися для роботи в вечірньому засіданні. Прошу включити реєстрацію, будь ласка.</p>
<p>16:13:21</p>
<p>Зареєстровано 338 депутатів. Нас достатньо для повноцінної продуктивної роботи.</p>
<p>Переходимо до розгляду законопроекту, Закону про внесення зміни до статті 11 Закону України "Про соціальний і правовий захист військовослужбовців та членів їх сімей" (номер 2972). Я запрошую до доповіді голову Комітету з питань національної безпеки і оборони Пашинського Сергія Володимировича.</p>
<p>Нагадую, даний законопроект ми розглядаємо в другому читанні, і тому тут працює звична процедура: доповідь, а потім ми будемо обговорювати кожну поправку, яка була не підтримана комітетом.</p>
<p>Я прошу ще раз до доповіді Сергія Володимировича. Будь ласка.</p>
<p>&nbsp;</p>
<p>16:14:25</p>
<p>ПАШИНСЬКИЙ С.В.</p>
<p>Доброго дня, шановні колеги! Доброго дня, шановний головуючий! Друге читання закону 2072, процесуальний і правовий захист військовослужбовців та членів їх сімей.</p>
<p>В чому суть законопроекту. В рамках Закону України "Про запобігання фінансовій катастрофі та створення передумов для економічного зростання" ми обмежили соціальні пільги доходами сімей, в тому числі це розповсюджується на військовослужбовців.</p>
<p>Комітет прийняв рішення підтримати законопроект до другого читання в наступній редакції, що знижка вартості оплати санаторно-курортного лікування надається військовослужбовцям та членам їх сімей, прибрати норму лише за умовою, якщо розмір середньомісячного сукупного доходу сім'ї в розрахунку на одному особу за попередні 6 місяців не перевищує величини доходу, яке дає право на додаткову соціальну пільгу. Тобто мова іде про те, що люди, сім'я військовослужбовців, які отримують 5 тисяч 700 гривень, що вони вже не можуть користуватись цією пільгою. Законопроект передбачає усунути зазначену соціальну несправедливість, і це дасть можливість, підкреслюю без збільшення бюджетних видатків в рамках бюджетних видатків на соціально-курортне забезпечення МВС та Міноборони дати доступ тим людям, які мають вищі доходи.</p>
<p>У наших колег з "Самопомочі", у Тараса Пастуха, є рішення їхньої фракції. Вони все-таки пропонують поправку внести про три неоподатковувані мінімуми, тобто все-таки буде… три прожиткові мінімуми.</p>
<p>Враховуючи, що фракція наполягає, я думаю, що з цією поправкою ми можемо погодитись. Це дасть, ще раз хочу підкреслити, можливість найбіднішим військовослужбовцям, але в яких буде 6 тисяч гривень чи там 4,5 тисячі гривень, все-таки скористатись цією пільгою. А у військовослужбовців, наприклад, вищого командного составу, який буде доходи щомісячні перевищувати 10-15 тисяч гривень, вони вже цією пільгою не можуть користуватися.</p>
<p>Ось з таким зауваженням, я думаю, що, колеги, прошу підтримати цей законопроект і надати можливість більш широкому колу військовослужбовців Збройних Сил України та МВС користуватися пільгою, передбаченою в законі.</p>
<p>Дякую за увагу і надіюсь на підтримку.</p>
<p>&nbsp;</p>
<p>ГОЛОВУЮЧИЙ. Сергій Володимирович, я вас попросив би, єдине, для стенограми озвучити, або я надати слово Пастуху, щоб він озвучив цю поправку.</p>
<p>Тоді з вашого дозволу я дякую за доповідь і прошу поправку, про яку говорив голова комітету, озвучити під стенограму, щоб ми могли мати повноцінний текст для голосування.</p>
<p>Включіть мікрофон, будь ласка.</p>
<p>&nbsp;</p>
<p>16:17:21</p>
<p>ПАСТУХ Т.Т.</p>
<p>Тарас Пастух, фракція "Об'єднання "Самопоміч".</p>
<p>Ми пропонуємо залишити другий абзац в наступній редакції: "Пільги, передбачені першим реченням абзацу першого цього пункту, надаються військовослужбовцям та членам їх сімей за умови, якщо розмір середньомісячного сукупного доходу сім'ї в розрахунку на одну особу за попередніх 6 місяців не перевищує трьох прожиткових мінімумів."&nbsp;</p>
<p>На сьогоднішній день це є приблизно 4 тисячі гривень. Тобто сім'я з трьох членів сім'ї цей сукупний дохід не повинен перевищувати понад 12 тисяч. Тобто це є певний компроміс, на який погоджується Міністерство оборони, відповідно підтримує наш комітет.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Переходимо, отже, до поправок, які були передані в комітет. Поправок було дві, і дві поправки відхилені, але по кожній із них ми повинні дати можливість висловитись.</p>
<p>Отже, поправка номер 1 народного депутата Королевської. Чи наполягає Королевська на даній поправці? Не наполягає.</p>
<p>2 поправка народного депутата Королевської. Чи наполягає вона на цій поправці? Не наполягає.</p>
<p>Отже, шановні колеги, ми розглянули усі поправки. Хотів би зазначити, що поправка, яку озвучив голова комітету і народний депутат Пастух, це є консолідована поправка, яка вноситься в тіло закону. Зараз ми перейдемо до голосування. Важливий закон про соціальний захист наших військовослужбовців. І я тому прошу усіх депутатів зайти в зал і приготуватись до голосування.</p>
<p>Шановні колеги, про наших військовослужбовців треба згадувати не тільки в пафосних промовах на мітингу, а в пергу чергу на голосуванні важливого рішення і на їхню підтримку тут в залі. Тому я ще раз прошу народних депутатів, які знаходяться в кулуарах, які знаходяться в залі, але не на своїх робочих місцях, зайняти робочі місця і приготуватись до голосування. Пані Ольга Богомолець, я напряму мушу звернутись, щоб ви змогли підготуватись до голосування і взяти участь в голосуванні. Будь ласка, я вас дуже прошу.</p>
<p>Шановні колеги, готові до голосування? Я все одно перед тим проведу сигнальне голосування, щоб ми бачили, який потенціал є в залі. Тому що повільно депутати на свої робочі місця доходять.</p>
<p>Отже, я ставлю на сигнальне голосування проект Закону про внесення змін про внесення зміни до статті 11 Закону України "Про соціальний і правовий захист військовослужбовців та членів їх сімей" № 2972. Сигнальне голосування, прошу взяти участь, прошу проголосувати. Будь ласка.</p>
<p>&nbsp;</p>
<p>16:20:31</p>
<p>За-202</p>
<p>Я сподіваюсь, що не всі встигли, так.</p>
<p>Будь ласка, шановні колеги, ще раз наполегливо і переконливо запрошую депутатів зайти в зал і зайняти робочі місця. Я прошу секретаріати фракції ще раз повідомити, що відбувається голосування, відповідальне і важливе голосування про соціальний і правовий захист військовослужбовців та членів їхніх сімей. Тому я прошу зайти в зал і приготуватись до голосування.</p>
<p>Будь ласка, колеги, прошу змобілізуватись. Прошу підготуватись до голосування. Я ще раз поставлю сигнальне голосування, щоб мати впевненість, що в залі є необхідна кількість голосів. Отже, я, пане Володимир, будь ласка, карточкою, так? Я ставлю сигнальне голосування проекту Закону про внесення зміни до статті 11 Закону України "Про соціальний правовий захист військовослужбовців та членів їх сімей" (номер 2972). Прошу проголосувати, це сигнальне голосування. Будь ласка, голосуємо.</p>
<p>&nbsp;</p>
<p>16:22:11</p>
<p>За-217</p>
<p>Не встигли. Не встигли.</p>
<p>Я прошу запросити колег по фракцій в зал для голосування. Я прошу шановних колег, хто мене чує, хто знаходиться в кулуарах, не вистачає кілька голосів для важливого закону про підтримку наших військових. І це обумовлено тільки одним – відсутністю в залі достатньої кількості депутатів.&nbsp; Отже, колеги, прошу зайти в зал. Прошу приготуватись до голосування.</p>
<p>Так, шановні колеги змогли переміститись з урядової ложі в сесійний зал, це перемога, це успіх. Тепер прошу зайняти робочі місця і приготуватись до голосування.</p>
<p>Отже, колеги, запросіть з кулуарів в зал депутатів. прошу приготуватись до голосування. Повідомляли мені, що не встигли всі проголосувати. І тому я ще раз поставлю сигнальне голосування з надією, що депутатів вже є достатньо в залі.</p>
<p>Отже, я ставлю на сигнальне голосування проект Закону (номер 2972) про соціальний і правовий захист військовослужбовців та членів їхніх сімей. Сигнальне голосування, прошу&nbsp; проголосувати.&nbsp; Будь ласка, голосуємо.</p>
<p>&nbsp;</p>
<p>16:24:29</p>
<p>За-226</p>
<p>Дякую.</p>
<p>Я прошу доходити в зал,&nbsp; не відходити від робочих місць, сконцентруватись, бо я ставлю на&nbsp; голосування проект Закону про внесення зміни до статті 11 Закону&nbsp; України "Про соціальний і правовий захист військовослужбовців та членів їх сімей" (номер&nbsp; 2972) з поправкою (яку озвучив Сергій Пашинський з трибуни, а народний депутат Пастух з місця&nbsp; - для стенограми)&nbsp;&nbsp;&nbsp; в&nbsp; другому&nbsp; читанні і в цілому.&nbsp; Прошу голосувати, прошу підтримати.&nbsp; Будь ласка, голосуємо.</p>
<p>&nbsp;</p>
<p>16:25:22</p>
<p>За-234</p>
<p>Рішення прийнято.&nbsp; Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>16:25:44</p>
<p>ГОЛОВУЮЧИЙ. Шановні колеги&nbsp; народні депутати, на ваш розгляд внесено проект у другому читанні, проект Закону про внесення змін до деяких законів України щодо посилення гарантії дотримання прав і свобод внутрішньо переміщених осіб. Доповідає голова Комітету з&nbsp; питань прав людини, національних&nbsp; меншин і міжнаціональних відносин Григорі Михайлович Немиря.</p>
<p>У нас таблиця роздана,&nbsp; шановні колеги,&nbsp; будь ласка.</p>
<p>1 поправка, народний депутат Веселова.&nbsp; Не наполягає.&nbsp;</p>
<p>2 поправка. Альона Шкрум. Не наполягає.&nbsp;</p>
<p>3-я. Народний депутат&nbsp; Веселова.&nbsp;&nbsp; Не наполягає.&nbsp;</p>
<p>4-а. Наталія Королевська.&nbsp;&nbsp; Не наполягає.</p>
<p>5-а. Наталія Королевська.&nbsp;&nbsp; Не наполягає.&nbsp;</p>
<p>7-а. Не наполягає.&nbsp;</p>
<p>8-а. Народний депутат&nbsp; Ленський.&nbsp;&nbsp; Не наполягає.&nbsp;</p>
<p>9-а. Не наполягає.&nbsp;</p>
<p>10-а. Королевська, народний депутат. Не доповідає.</p>
<p>11-а, Ленський. Не наполягає.</p>
<p>12 поправка, Королевська. Не наполягає.</p>
<p>13-а, теж не наполягає.</p>
<p>15-а, народний депутат Константіновський. 15 поправка. Не наполягає.</p>
<p>Народний депутат Веселова, 16 поправка. Не наполягає.</p>
<p>17-а, Константіновський. Не наполягає.</p>
<p>18-а, відповідно теж, не наполягає.</p>
<p>19-а, теж народний депутат Константіновський.</p>
<p>20 поправка, народний депутат Веселова. Не наполягає.</p>
<p>21-а, теж не наполягає.</p>
<p>22-а, народний депутат Гуляєв. Не наполягає.</p>
<p>23-а, Константіновський. Не наполягає.</p>
<p>25-а. Не наполягає.</p>
<p>26-а, теж не наполягає.</p>
<p>27-а. Не наполягають.</p>
<p>29-а. Не наполягають.</p>
<p>30-а. 31-а. Не наполягають.</p>
<p>32-а. Не наполягають на цій поправці, яка відхилена комітетом.</p>
<p>36-а. Не наполягають.</p>
<p>37-а. Не наполягають.</p>
<p>Все, шановні колеги, ми пройшли з вами 37 поправок по проекту Закону (реєстраційний номер 2166). Я прошу зайняти свої місця, шановні колеги.</p>
<p>Проект Закону про внесення змін до деяких законів України щодо посилення гарантій дотримання прав і свобод внутрішньо переміщених осіб. Надзвичайно важливе питання. Колеги, будь ласка, займайте свої місця і підготуємось до голосування. Питання стосується посилення гарантій дотримання прав і свобод внутрішньо переміщених осіб.</p>
<p>Будь ласка, колеги, сигнальне голосування 2166 проект Закону у другому читання та в цілому. Прошу підтримати. Голосуємо сигнальне у другому читанні та в цілому, прошу голосувати.</p>
<p>&nbsp;</p>
<p>16:29:15</p>
<p>За-200</p>
<p>Шановні колеги, сигнальне голосування, ми маємо 200 голосів. Будь ласка, ще раз. Ні-ні, це було сигнальне, шановні колеги,&nbsp; прошу, консолідуйтесь, будь ласка. Це питання внутрішньо переміщених осіб, то було сигнальне голосування. Я ще раз вношу пропозицію сигнального голосування 2166 в другому читанні та в цілому.</p>
<p>Будь ласка,&nbsp; сигнальне голосування, колеги, внутрішньо переміщені особи 2166, прошу голосувати, прошу підтримати, шановні колеги.</p>
<p>&nbsp;</p>
<p>16:30:36</p>
<p>За-239</p>
<p>Дякую. 239, шановні колеги.</p>
<p>Тепер ставлю на голосування прийняти в другому читанні та в цілому 2166. Прошу голосувати, прошу підтримати.</p>
<p>Прошу підтримати.</p>
<p>&nbsp;</p>
<p>16:30:57</p>
<p>За-243</p>
<p>243 – закон ухвалено. Дякую, шановні колеги.</p>
<p>Наступне питання порядку денного: перше читання, проект Закону про внесення змін до деяких законів України щодо територіальної оборони. Це питання…</p>
<p>Шановні колеги, на другому поверсі, в ложі, наші колеги з Німеччини. На чолі делегації - Барбара Штамм.&nbsp;</p>
<p>Це спікер парламенту Баварії. Давайте привітаємо. <i>(Оплески) </i></p>
<p>Дякую, шановні колеги.</p>
<p>Проект Закону... Шановні колеги, проект Закону (2489а) – проект Закону про внесення змін до деяких законів України щодо територіальної оброни. В зв'язку із відсутністю міністра оброни в Києві буде доповідати перший заступник міністра оборони Руснак Іван Степанович.</p>
<p>Є пропозиція доповідача розглянути даний проект закону за скороченою процедурою. Прошу визначатися, шановні колеги, щодо&nbsp; розгляду за скороченою процедурою.</p>
<p>&nbsp;</p>
<p>16:32:56</p>
<p>За-141</p>
<p>Не набрало необхідної кількості голосів.</p>
<p>Шановні колеги, вноситься... Будьте уважні! Внесена пропозиція доповідачем: розглянути даний проект закону за скороченою процедурою. Я вношу цю пропозицію для голосування, визначайтесь, будь ласка, щодо розгляду за скороченою процедурою даного проекту закону. Прошу, колеги, визначайтесь.</p>
<p>&nbsp;</p>
<p>16:33:35</p>
<p>За-148</p>
<p>Пропозиція не набрала необхідної кількості голосів.</p>
<p>Доповідайте, будь ласка.</p>
<p>&nbsp;</p>
<p>16:33:46</p>
<p>РУСНАК І.С.</p>
<p>Шановний Голово Верховної Ради України, шановні народні депутати України! Проект Закону розроблено на виконання рішення Президента України і плану заходів з виконання програми діяльності Кабінету Міністрів України та стратегії сталого розвитку "Україна 2020" у 2015 році.</p>
<p>Метою&nbsp; законопроекту є&nbsp; врегулювання&nbsp; питань підготовки і ведення територіальної оброни її суб'єктами, а також забезпечення цих заходів місцевими державними адміністраціями.</p>
<p>Вносяться зміни та уточнення до чотирьох законів. У Законі України "Про місцеві державні адміністрації" визначені додаткові завдання місцевих адміністрацій щодо забезпечення підготовки та участі в організації територіальної оборони та їх повноважень зі здійснення фінансування таких заходів. У законах України "Про оборону України", "Про військовий обов'язок і військову службу", "Про Державну службу спецзв'язку і захист інформації" визначені функції Міноборони щодо забезпечення взаємовідносин Збройних Сил з питань оборони з громадськими об'єднаннями та питання надання допомоги органам виконавчої влади щодо зміцнення обороноздатності держави та військово-патріотичного виховання громадян України; визначені функції Генерального штабу з організації комплектування Держспецзв'язку військовослужбовцями в особливий період; унормовано підпорядкування в особливий період органам військового управління Збройних Сил визначених сил і засобів Держприкордонслужби, Держспецтрансслужби і Держспецзв'язку; закріплено порядок ведення територіальної оборони поза районами бойових дій на всій території України або в окремих її місцевостях; визначено введення в дію наказом Генерального штабу зведеного плану територіальної оборони України з настанням у державі особливого періоду; включено Держспецзв'язок до центральних органів виконавчої влади, посади в яких комплектуються військовослужбовцями, і покладено на Генеральний штаб відповідальність за комплектування Держспецзв'язку військовослужбовцями в особливий період.</p>
<p>Його реалізація не потребує додаткових витрат з держбюджету. Одночасно надасть змогу з урахуванням досвіду ведення АТО більш ефективно виконувати завдання територіальної оборони та застосовувати виділені сили та засоби.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, запишіться на запитання доповідачу.</p>
<p>Юрій Володимирович Тимошенко, будь ласка.</p>
<p>&nbsp;</p>
<p>16:36:57</p>
<p>ТИМОШЕНКО Ю.В.</p>
<p>Друзі, жодних запитань немає і бути не може.</p>
<p>Запитання до тих, хто зараз там у їдальні: коли ж ви нарешті нажретеся? В державі війна, все для фронту, все для перемоги, закони, направлені на зміцнення обороноздатності держави, мають голосуватися 100-відсотково всіма депутатами і 100-відсотково "за". Дякую.</p>
<p>&nbsp;</p>
<p>ГОЛОВУЮЧИЙ. Сергій Мельничук, "Воля народу".</p>
<p>&nbsp;</p>
<p>16:37:34</p>
<p>МЕЛЬНИЧУК С.П.</p>
<p>Хочу запитати. На якій основі будуть формуватися саме підрозділи територіальної оборони, і хто буде саме керівниками цих підрозділів, і кому вони будуть безпосередньо підпорядковуватись?</p>
<p>&nbsp;</p>
<p>16:37:56</p>
<p>РУСНАК І.С.</p>
<p>Дякую за запитання.</p>
<p>Рішення щодо формування підрозділів територіальної оборони приймає Генеральний штаб. Очолювати будуть відповідно військові комісари або за рішенням Генерального штабу ті особи, які будуть визначені для їх комплектування і управління ними.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, співдоповідь голови комітету. Сергій Пашинський, будь ласка.</p>
<p>Заступник комітету керівника, Іван Вінник.</p>
<p>&nbsp;</p>
<p>16:38:39</p>
<p>ВІННИК І.Ю.</p>
<p>Шановні колеги, без сумніву створення підрозділ територіальної оборони надзвичайно важливо для України, тому що ті функції, які сьогодні виконує Національна гвардія, знаходячись в тилу, може виконувати територіальна оборона.</p>
<p>Бійці Національної гвардії обучені, обстріляні і сьогодні дійсно можуть підсилити охорону наших кордонів, натомість захист стратегічних об'єктів в тилу, охорона адміністративних<a name=_GoBack></a> будівель, охорона важливих об'єктів та комунікацій, а саме ці функції, тотожні сьогодні завданням Національної гвардії, може виконувати територіальна оборона.</p>
<p>Цей законопроект направлений на врегулювання питань організації територіальної оборони, на кого покладається питання саме фінансування територіальної оборони, проведення організаційних заході тощо.&nbsp; Дійсно, тут згадується в цьому контексті роль державних адміністрацій і ті функції, які сьогодні будуть покладатися на них щодо організації робіт та процесу по організації підрозділів територіальної оборони.</p>
<p>Натомість викликають деякі формулювання, які існують в цьому законі, а саме, що, дійсно, місцеві державні адміністрації можуть готувати та брати участь в організації територіальної оборони. Натомість вони ніяким чином не можуть вести територіальну оборону, адже будь-яке командування військовими підрозділами в Україні належить до компетенції Генерального штабу.</p>
<p>Є ще одна колізія, яка стосується те, що у нас в Законі України "Про оборону" існує поняття антитерористичної операції. І антитерористичною операцією у нас керує сьогодні антитерористичний центр, штаб створений з метою вирішення окремих питань.</p>
<p>Натомість в цьому законі покладається&nbsp; командування територіальною обороною саме на Генеральний штаб. Тому треба, дійсно, до другого читання усунути ці нормативно-правові недоліки та правові колізії і приймати цей закон, і починати фінансувати з бюджету, сьогодні, дійсно, створення підрозділів територіальної оборони. Адже питання територіальної оборони вже було порушено півтора роки тому, але за відсутності належного державного фінансування, а будь-який військовий підрозділ в Україні мусить бути фінансуватися з державного бюджету, інакше ми маємо ситуацію про створення приватних армій, яку спостерігаємо сьогодні, потім це називається політичними репресіями.</p>
<p>Тому нам треба врегульовувати, і ми вітаємо ініціативу Кабінету Міністрів, Міністерства оборони по цій законодавчій новелі. Давайте приймати його в першому читанні як важливий законопроект. І до другого читання Комітет з питань національної безпеки та оборони опрацює та усуне всі недоліки, і ми отримаємо важливий і дієвий закон, який підніме обороноздатність і обороноспроможність&nbsp; нашої держави.</p>
<p>Дякую. Прошу підтримати в першому читанні.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Запитання до співдоповідача, 3 хвилини, запишіться.</p>
<p>Будь ласка, Сергій Мельничук.</p>
<p>&nbsp;</p>
<p>16:42:05</p>
<p>МЕЛЬНИЧУК С.П.</p>
<p>З досвіду ведення дій на Сході і з мого досвіду служби в Збройних Силах України, я хочу сказати, що ця система, що саме військкомати будуть управляти підрозділами територіальної оборони, вона не діє. Треба робити окрему структуру, яка б конкретно займалася цими підрозділами і їх вишколом. Тому що так, як у нас це все відбувалося, коли події були на Сході, це повна катастрофа. Все було тільки на плечах добровольців і волонтерів. Та система не буде діяти.</p>
<p>&nbsp;</p>
<p>16:42:58</p>
<p>ВІННИК І.Ю.</p>
<p>В даному випадку в контексті цього закону військкомати не згадані, а якщо процитувати конкретно про що йде мова, то питання територіальної оборони організовує Генеральний штаб Збройних Сил України. А що стосується підготовки фінансування, бюджетного фінансування і інших господарських заходів, в цьому питанні є відповідальними місцеві державні адміністрації.</p>
<p>Я сподіваюся, що така модель, запропонована сьогодні Кабінетом Міністрів, міністром оборони, вона буде, можливо, більш дієвою по відношенню до того, яка сьогодні працює. Саме тому ми сьогодні розглядаємо цей законопроект, адже на це є потреба. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, давайте по 2 хвилини від груп і фракцій. Запишіться, будь ласка, якщо маєте бажання. По 2 хвилини від груп і фракцій. Будь ласка, Сергій Мельничук.</p>
<p>&nbsp;</p>
<p>16:44:20</p>
<p>МЕЛЬНИЧУК С.П.</p>
<p>Територіальна оборона така, як вона на даний момент є, вона небоєздатна. Тому мною був ще в січні місяці запропонований законопроект про так звану армію, да, дякую, Закон про резервну армію. Тому саме треба розробити новий закон і в тому законі повністю включити всі поправки. А Закон про територіальну оборону, він не працює і працювати не буде.</p>
<p>&nbsp;</p>
<p>ГОЛОВУЮЧИЙ. Будь ласка, Оксана Корчинська.</p>
<p>&nbsp;</p>
<p>16:45:13</p>
<p>КОРЧИНСЬКА О.А.</p>
<p>Шановні колеги, прошу увагу! Це надзвичайно важливий законопроект для нашої територіальної оборони України. Але хочу зауважити. Для нас принципово важливо, хто буде інструментом територіальної оборони. Тому що, якщо це буде дійсно подібно зараз, як воєнкомати, що сьогодні воєнкомати, це органи, котрі беруть хабарі у всіх областях. В середньому за 20 тисяч гривень ви можете не мобілізовуватися.</p>
<p>Натомість у нас воєнкомати мобілізовують онкохворих людей, мобілізовують на туберкульоз хворих людей, алкогольнозалежних людей. Якщо б ми з вами могли узаконити офіційно ці хабарі і брати всіх тих, хто не готовий іти в армію, - будь ласка, платіть 20 тисяч гривень. І наша армія, наша контрактна армія буде отримувати, за нашими підрахунками, мінімально контрактний боєць буде отримувати від 9 тисяч гривень зарплати. Тоді це реальна зміна.</p>
<p>Якщо ця територіальна оборона буде тільки виключно керуватися тими чиновниками, тими воєнкомами, котрі зараз на місцях, це абсолютна фікція. Тому що сьогоднішніх воєнкомів треба всіх категорично зняти з посади, призначити відкритий конкурс, і в першу чергу взяти тих хлопців, котрі залишились без кінцівок, котрі інваліди І, ІІ групи і поранені. Вони будуть найкращими воєнкомами. Тоді ми можемо продовжувати цю реформу і вводити територіальну оборону. Дякую.</p>
<p>Нам надзвичайно важливо, хто буде керувати цим процесом. Тому що Генеральний штаб зараз не може дати раду тому, що відбувається в воєнкоматах. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Тарас Пастух.</p>
<p>&nbsp;</p>
<p>16:47:11</p>
<p>ПАСТУХ Т.Т.</p>
<p>Тарас Пастух, фракція об'єднання "Самопоміч". Наша фракція буде підтримувати за основу даний законопроект. Але у нас виникає&nbsp; декілька запитань до Міністерства оборони. От сьогодні покладається підготовка і введення територіальної оборони&nbsp; на місцеві адміністрації. Ну, сьогодні фактично повноваження ми даємо, але хто це буде робити і який ресурс під це буде підкріплений, законопроектом відповіді не дається. Крім того, для нас не зрозуміло, якщо сьогодні у нас іде в Україні дискусія про те, що ми ліквідовуємо ці адміністрації, кому ці функції дальше перейдуть. Тобто, чи це дійсно цей механізм запрацює. Крім того, в законопроекті вказується про те, що з настанням особливого періоду, централізуються всі підрозділи в руках Генерального штабу. Але ми сьогодні маємо явний приклад, коли проводиться антитерористична операція, і всі відомства підпорядковані антитерористичному центру. Тобто з'являється певний дуалізм владі. Тому тут є дуже багато речей, які потрібно доопрацювати разом з міністерством. І я сподіваюся, що в комітеті ми знайдемо відповіді на ці запитання. Тому прошу, щоб якраз міністерство звернуло на цей момент увагу в частині доопрацювання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, будь ласка, по дві хвилини від депутатів. 10 хвилин в загальному. Будь ласка, запишіться.&nbsp;</p>
<p>Будь ласка, Іван Вінник.</p>
<p>&nbsp;</p>
<p>16:49:02</p>
<p>ВІННИК І.Ю.</p>
<p>Я, власне,&nbsp; хотів би дати відповідь на зауваження&nbsp; колеги Тараса Пастуха, члена нашого комітету Вони є надзвичайно слушними. Дійсно, питання фінансування територіальної оборони мусить здійснюватись з держаного бюджету. І на це, власне, треба передбачати відповідні кошти, коли&nbsp; ми будемо розглядати бюджет Міністерства оборони&nbsp; на 2016 рік.&nbsp;</p>
<p>І територіальна оборона у нас не є ефективною сьогодні, тому що де-факто ті люди, які увійшли у склад територіальної оборони, адже&nbsp; відповідні підрозділи,&nbsp; була відповідна вказівка від Генерального штабу, від&nbsp; Міністерства оброни&nbsp; створити на&nbsp;&nbsp; місцях, вони не&nbsp; отримали належного фінансування і існували тільки&nbsp; виключно на благодійних внесках.</p>
<p>Тому, дійсно, якщо ми&nbsp; сьогодні впорядкуємо питання бюджетного фінансування, надамо право виконавчій&nbsp; гілці влади&nbsp;&nbsp; на місцях,&nbsp; в даному випадку це державні місцеві&nbsp; адміністрації, в майбутньому,&nbsp; можливо це буде&nbsp; якась&nbsp; інша виконавчий комітет, або будь-яким іншим терміном цей орган буде називатися, і це буде робитися централізовано, за &nbsp;рахунок державного бюджету, і тоді територіальна оборона запрацює.</p>
<p>Тому давайте голосувати в першому читанні, щоб не втрачати&nbsp; цей законопроект важливий і готувати його до другого&nbsp; разом з комітетом,&nbsp; з Міністерством оборони, з&nbsp; іншими депутатами, із інших комітетів, які&nbsp;&nbsp; хочуть долучитися для підвищення обороноздатності нашої держави. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Можемо вважати цей виступ заключним словом?</p>
<p>Шановні колеги, я пропоную,&nbsp; ми зараз&nbsp; його обговорили, проект&nbsp; Закону 2489 про внесення змін до деяких законів&nbsp; України&nbsp; щодо територіальної оборони. Зараз проголосуємо сигнально за основу. Прошу підготуватись до голосування.</p>
<p>&nbsp;Будь ласка,&nbsp; 2489а за основу. Сигнальне голосування.&nbsp; Прошу голосувати. За основу.</p>
<p>&nbsp;</p>
<p>16:51:14</p>
<p>За-178</p>
<p>Немає достатньої кількості голосів.</p>
<p>Я вношу пропозицію продовжити обговорення проектів законів, які пов'язані&nbsp; з обороною.&nbsp;</p>
<p>І наступний проект закону, а потім повернемося до голосування.</p>
<p>Проект закону (реєстраційний номер 2504а) про Єдиний державний реєстр військовозобов'язаних.</p>
<p>Є пропозиція розглядати цей проект закону за скороченою процедурою. Будь ласка, визначайтеся.</p>
<p>&nbsp;</p>
<p>16:51:55</p>
<p>За-147</p>
<p>Пропозиція не набрала необхідної кількості голосів. Пропозиція профільного комітету розглядати за скороченою процедурою. Будь ласка, визначайтеся, 2504а за скороченою процедурою. Визначайтеся.</p>
<p>&nbsp;</p>
<p>16:52:22</p>
<p>За-157</p>
<p>Рішення прийнято.</p>
<p>Будь ласка, доповідайте по скороченій процедурі 2504а.</p>
<p>&nbsp;</p>
<p>16:52:36</p>
<p>РУСНАК І.С.</p>
<p>Шановний Голово Верховної Ради України! Шановні народні депутати України! Проект закону розроблено на виконання доручення Президента України та завдань, визначених у коаліційній угоді з метою правового врегулювання питань створення Єдиного державного реєстру військовозобов'язаних, а також забезпечення автоматизованого військового обліку громадян України.</p>
<p>Законопроектом визначаються основні засади створення та ведення реєстру, унормовані питання ведення військового обліку військовозобов'язаних, який здійснюватиметься не тільки на паперових облікових картках, а також у електронному вигляді у єдиній централізованій базі даних, яка буде територіально розміщена у Генеральному штабі Збройних Сил України. Заповнення бази виконуватимуть працівники військових комісаріатів, а планування заходів мобілізації та аналіз відомостей – Генеральний штаб. Відповідно ……… реєстру - Міністерство оборони, розпорядник – Генеральний штаб. Реєстр охоплює всю мережу військових комісаріатів у державі та працює в режимі реального часу.</p>
<p>Подібна система в Збройних Силах створюється вперше. Функціонування реєстру дозволить створити централізовану базу даних усіх військовозобов'язаних та призовників, зменшити корупційний чинник у військових комісаріатах під час мобілізації та унеможливить ухилення громадян від мобілізації. Реєстр планується створити з використанням існуючих баз даних Збройних Сил, Держприкордонслужби, Міносвіти та інших органів виконавчої влади.</p>
<p>Обмін відомостями буде здійснюватись в терміни, визначені Міноборони, шляхом обміну відомостями на флеш-носіях або дисках, які мають гриф обмеження доступу "Для службового користування".</p>
<p>Прийняття проекту закону не…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; доповідайте.</p>
<p>&nbsp;</p>
<p>РУСНАК І.С. Не потребує додаткових витрат з бюджету. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; шановні колеги,&nbsp; головний комітет, співдоповідь, Сергій Пашинський.</p>
<p>&nbsp;</p>
<p>16:55:11</p>
<p>ПАШИНСЬКИЙ С.В.</p>
<p>Шановні колеги, у березні минулого&nbsp; року, коли була об'явлена перша хвиля мобілізації у відповідь на агресію Росії проти нашої держави, ми зіштовхнулись з колосальними проблемами. І хоча у нас по обліку військовозобов'язаних були сотні і сотні тисяч, реально ця інформація не відповідала в масі своїй дійсності, вона не обновлялась. По суті, це була ота ситуація в військкоматі ще Радянського Союзу, яка, на жаль, за 25 років фактично ніким не велась, не обновлялась і яка, по суті, дуже нам заважала в проведенні мобілізаційних міроприємств.</p>
<p>Я прошу вас всіх підтримати в першому читанні Закон про Єдиний державний реєстр військовослужбовців. Це електронний реєстр, там виписаний його регламент, виписані права і обов'язки сторін. В тому числі і люди, які будуть внесені в реєстр, будуть мати свої права. Це нам дасть можливість по-новому підійти до мобілізації. Це нам дасть можливість по-новому підійти до призову. Це нам дасть можливість планувати та організовувати, в тому числі ту ж територіальну оборону, про яку ми тільки що говорили, про навчальні збори. Це нам дасть можливість у випадку&nbsp; необхідності провести мобілізацію більш якісно, чим, на жаль, ми проводили.</p>
<p>Закон пропонується до першого читання прийняти. До другого читання, якщо будуть якісь суттєві зауваження, ми його допрацюємо. І я зараз прошу всіх депутатів його підтримати в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, запишіться: два – "за", два – "проти".</p>
<p>Народний депутат Скрипник, будь ласка.</p>
<p>&nbsp;</p>
<p>16:57:23</p>
<p>СКРИПНИК О.О.</p>
<p>Доброго дня, шановні колеги! Необхідність цього закону виникла після того, коли почалася війна і коли ми побачили, що до сьогодні наші бази по мобілізації є паперовими. Спосіб уникнення від мобілізації був дуже простий: забиралася справа, нема справи – нема людини. Ми фактично залишилися, напевно, єдиною країною в Європі, в якій в такій важній частині, як&nbsp; мобілізація, до сьогодні діють папери.</p>
<p>Тому єдиний спосіб це закінчити – це привести і зробити нормальну базу по військовозобов'язаних. Власне, для того, щоби це зробити і узгодити бази між собою, призначений цей закон. Тому велике прохання: проголосувати за нього, тому що він дуже потрібний для розвитку нашої армії. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Іван Вінник.</p>
<p>&nbsp;</p>
<p>16:58:34</p>
<p>ВІННИК І.Ю.</p>
<p>Без сумніву, важко переоцінити важливість закону. Водночас, розглядаючи його на комітеті до першого читання, ми звернули увагу на те, які недоліки, які варто і треба виправити до другого читання.</p>
<p>Ну, перш за все, в "Пояснювальній записці" до цього закону йдеться про те, що реєстр буде створений на кошти благодійної допомоги. Без сумніву, це не потребує витрат державного бюджету. Водночас комітет вважає, що такі важливі речі, як державний реєстр військовозобов'язаних мусить бути профінансовано і буде у власності виключно держави Україна. Тому ми будемо пропонувати, власне, передбачити кошти в загальному фонді Міністерства оборони на фінансування створення такого реєстру.</p>
<p>Без сумніву, також треба врахувати вимоги Закону "Про захист персональних даних", адже в цій законодавчій новелі про це нічого не сказано, але ми так само можемо до другого читання виправити ці недоліки.</p>
<p>І останнє. Викликає дискусії норма, яка говорить про те, що в цей реєстр будуть включені не тільки військовозобов'язані, а також загалом всі громадяни України віком від 18-ти до 60-ти років. Дійсно, дискусія потребує визначення, чому, з яких підстав всі громадяни потрапили до цього реєстру. Можливо, є на те об'єктивні причини, а, можливо, це треба виправити до другого читання.</p>
<p>Тому, я вважаю, треба голосувати, приймати його за основу і доопрацьовувати до другого читання. Прошу зал підтримати. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, є потреба обговорювати? Є, звичайно ж. Я прошу записатися: два – "за", два – "проти". Таким чином визначається у нас спосіб виступів: через запис "два – "за", два – "проти". Будь ласка, прошу записуватися.</p>
<p>Чомусь не зорієнтувалися депутати, очевидно. Записаний тільки один депутат. Я прошу ще раз зробити перезапис, будь ласка, ще раз включити систему запису "два – "за", два – "проти". Будь ласка, включіть "два – "за", два – "проти".</p>
<p>Будь ласка, Довгий.</p>
<p>Довгий, будь ласка, виступайте.</p>
<p>&nbsp;</p>
<p>17:01:10</p>
<p>ДОВГИЙ О.С.</p>
<p>Передаю слово Мельничуку, з фракції "Воля народу".</p>
<p>&nbsp;</p>
<p>ГОЛОВУЮЧИЙ. Будь ласка, Мельничук.</p>
<p>&nbsp;</p>
<p>17:01:31</p>
<p>МЕЛЬНИЧУК С.П.</p>
<p>Дивлячись із практики, я не теоретик, я практик. Із практики я бачив&nbsp; не тільки базу даних електронну зливали сепаратистам, а облікові картки в повному обсязі, цілу область воєнком обласний просто здав і остався безкарним.</p>
<p>Як думають про захист саме бази даних, як думають її захистити, якщо продають все? Як "Кібер-Беркут", в "Кібер-Беркуті" воно все появиться? Як військова служба правопорядку за цим буде дивитися, якщо в "Кібер-Беркуті" появилося півтори тисячі моїх бійців, а начальник служби правопорядку за це не відповів, його на підвищення в заступники міністра поставили?</p>
<p>Тобто ця безкарність, яка є зараз у нас у Міністерстві оборони і Генеральному штабі, пока ми не змінимо тих лампасників, не зміниться нічого, так само і у військкоматах. Систему треба повністю міняти, і тільки потім загружати все інше.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Сидорович Руслан Михайлович, фракція "Самопоміч".</p>
<p>Включіть мікрофон.</p>
<p>&nbsp;</p>
<p>17:02:56</p>
<p>СИДОРОВИЧ Р.М.</p>
<p>Прошу передати слово Ірині Сисоєнко.</p>
<p>&nbsp;</p>
<p>17:03:02</p>
<p>СИСОЄНКО І.В.</p>
<p>Даний законопроект має дійсно важливу мету – створити єдиний реєстр військовозобов'язаних, але в той же час цей законопроект містить ряд своїх недоліків, а саме: відповідно до зазначеного законопроекту, низка державних органів зобов'язана подавати відомості розпоряднику реєстру не лише інформацію про військовозобов'язаних, а інформацію про всіх громадян України віком від 18 до 60 років. Зокрема Центральною виборчою комісією, центральними органами виконавчої влади, що реалізують державну політику у сфері охорони державного кордону. А також центральними органами виконавчої влади, що забезпечують формування та реалізацію державної політики у сфері освіти, науки, що подає відомості у всіх громадян України без винятку, які проходять навчання у вищих навчальних закладах за денною формою навчання.</p>
<p>То ж все ж таки цей законопроект потребує доопрацювання, хоч і має в собі дуже важливу мету.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Кужель Олександра, "Всеукраїнське об'єднання "Батьківщина".</p>
<p>&nbsp;</p>
<p>17:04:22</p>
<p>КУЖЕЛЬ О.В.</p>
<p>Шановні колеги, ще в Біблії сказано, що є два найстрашніші випробування – це владою і грошима. І тому я не здивована, як законопроект, так і новий реєстр. Я вам можу сказати, що всі реєстри є дуже цікавим напрямком зароблення коштів керівника організації.&nbsp; Тому що всі власники реєстрів беруть і дають гарний откат за той програмний продукт.</p>
<p>По-друге, скажіть, будь ласка, всі тут присутні чоловіки, ви стоїте на учете в воєнкомі? Є. Чому, якщо є бажання створити власну базу, але, щоб вона була захищена, але ми знаємо, що сьогодні на Петрівці можна купити будь-який реєстр, робіть його, будь ласка, якщо він вам потрібен, а не робіть облави по дворам Харкова або і деревням.</p>
<p>Третє. Президент, а в першу чергу з 2010 року партія "Батьківщина", говорить про контрактну армію. Так мы будем шашечки или ехать? Я думаю, що нам треба приймати рішення про контрактну армію. Збирати всі документи необхідні, а не знову породжувати найбідніших, щоб їх можна було відправляти на АТО без обмундирування і зброї.</p>
<p>&nbsp;І тому нагадую керівництву Верховної Ради, керівництву країни, що фракція "Батьківщина" не буде голосувати жодного законопроекту, поки не будуть розглянуті законопроекти, які напряму впливають на якість життя українців. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Вітко Артем Леонідович. Включіть, будь ласка, мікрофон.</p>
<p><b>&nbsp;</b></p>
<p>17:06:12</p>
<p>ВІТКО А.Л.</p>
<p>Уважаемые коллеги! Уважаемые друзья! Контрактная армия из себя представляет… ее можно делать только в Соединенных Штатах Америки, которые не имеют внешних границ.</p>
<p>На сегодняшний момент Украина имеет границы с страшным врагом, который на сегодняшний момент пытается уничтожить нашу государственность. О какой контрактной армии мы в данный момент говорим? Нужно голосовать за данный законопроект и все.</p>
<p>Данный ранее… Юлия Владимировна Тимошенко уничтожила базы хранения топлива, покрышек и так далее. Уничтожали Збройни Сылы Украины, и сейчас эти люди нам говорят о том, что нам нужно делать какую-то контрактную армию. Контрактная армия не нужна нам. Нам нужна мощная, потужная армия.</p>
<p>Дякую за увагу. Голосуем за данный законопроект.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Ірина Геращенко.</p>
<p>Включіть мікрофон Ірина Геращенко.</p>
<p>&nbsp;</p>
<p>17:07:14</p>
<p>ГЕРАЩЕНКО І.В.</p>
<p>Шановні колеги, дійсно, якщо ми згадаємо історію питання, то мова про створення в Україні контрактної армії іде з 2005 року. І шкода, що тоді в сесійній залі і в уряді тодішньому не було розуміння відносно того, що контрактна армія в Україні має існувати. Але вона формується 10 років, як мінімум. І завдячуючи нинішній роботі нашого парламенту, ми посилили контрактну складову вже в нинішній армії, в тому числі і прийнявши законопроект про можливість контракту на півроку тим нашим мобілізованим, хто хоче залишитися в армії.</p>
<p>Але в умовах фактичної війни проти України має залишитися питання можливості мобілізації. І, звичайно, цей законопроект в цьому контексті є дуже важливим, і нам необхідно мати електронний нормальний реєстр військовозобов'язаних. Це правда.</p>
<p>І тут виникає ще одне питання. Чому держава, яка скільки грошей вкладає у виховання військових, потім в 45 років вони йдуть на пенсію і працюють на другій роботі в той час, як всі, хто хоч раз бували на передовій, бачили, що середній вік сьогодні мобілізованих, це так…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд. Завершуйте.</p>
<p>&nbsp;</p>
<p>17:08:26</p>
<p>ГЕРАЩЕНКО І.В.</p>
<p>Також дуже часто 40-45 років хлопці, чоловіки, вірніше, призиваються, але там дуже мало професійних військових, професійних працівників спецслужб наших. Так що ж це таке? Саме тому, що немає відповідно у нас реєстру нормального військовозобов'язаних. Тому наша політична сила підтримує цей законопроект. Але повністю поділяє думку фахівця з цього питання, пана Вінника, що до другого читання потрібно внести відповідні правки, щоб він був ідеальним. І щоб ми мали і розвиток нормальний контрактної армії, і в той же час хороший, нормальний, європейський…</p>
<p>&nbsp;</p>
<p>ГОЛОВУЮЧИЙ. Дякую вам, пані Ірина. Шановні колеги! Дуже, дуже активна дискусія по даному законопроекту. Не всі фракції змогли ще виступити. І тому я дуже прошу шановних колег, ті фракції, які ще не мали слово, їм буде надано слово, щоб ми змогли обговорити і змогли прийняти аргументовані і виважені рішення.</p>
<p>Отже, я надаю спочатку від "Народного фронту", ніхто не виступав, Андрій Тетерук. Будь ласка, від трибуни. Потім Олег Ляшко. Будь ласка.</p>
<p>&nbsp;</p>
<p>17:09:45</p>
<p>ТЕТЕРУК А.А.</p>
<p>Шановні депутати! Я хочу наголосити, що цей законопроект критично важний для того, щоб наше Міністерство оборони і Генеральний штаб мали нову чітку систему упорядкованого контролю за військовослужбовцями, які є такими, що належать до призову.</p>
<p>В даний час в залі всі займаються своїми справами і ніхто не вникає, шановні депутати, ніхто не вникає в питання національної безпеки. У нас є експерти, які кажуть, що керівники на цьому мають відкати. Вам краще знати, можливо, з вашої попередньої діяльності. Я вам хочу сказати, щоб ви уважно читали законопроект. Так жодної копійки немає державних коштів. Це по-перше.</p>
<p>&nbsp;</p>
<p>КУЖЕЛЬ О.В.&nbsp; Извиняйся сейчас же! Извиняйся, я сказала! Извиняйся!</p>
<p>&nbsp;</p>
<p>ТЕТЕРУК А.А.&nbsp; По-друге, по-друге, наш Генштаб має на сьогоднішній день якісну систему криптозахисту, криптозахисту. Тому, коли ви обвинувачуєте… Не ламайте обладнання!</p>
<p>&nbsp;</p>
<p>КУЖЕЛЬ О.В. Извиняйся, я говорю! Извиняйся!</p>
<p>&nbsp;</p>
<p>ТЕТЕРУК А.А. Я не хочу ізвінятися. Ви повинні, ви повинні розуміти, що відбуватися!</p>
<p>&nbsp;</p>
<p>ГОЛОВУЮЧИЙ. Шановні колеги! Я прошу зберігати дисципліну в залі, я прошу зберігати дисципліну в залі.</p>
<p>&nbsp;</p>
<p>КУЖЕЛЬ О.В. Я требую слова.</p>
<p>&nbsp;</p>
<p>ТЕТЕРУК А.А. Дайте мені закінчити!</p>
<p>&nbsp;</p>
<p>КУЖЕЛЬ О.В. Вы не офицер!</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка, шановні колеги! Друже, Андрій! Друже, Андрій, виступ завершений. Я передаю слово Олегу Ляшку. Будь ласка, включіть мікрофон з місця.</p>
<p>&nbsp;</p>
<p>17:11:12</p>
<p>ЛЯШКО О.В.</p>
<p>Олег Ляшко, Радикальна партія. Шановний пане головуючий, Андрій Володимирович, у мене до вас дуже велике прохання. Щойно виступав народний депутат України Артем Вітко, який 18 вересня нинішнього року з парламентської трибуни заявив про вихід із фракції Радикальної партії.&nbsp;</p>
<p>Зараз цей персонаж сидить у секторі "Блоку Петра Порошенка", а на табло ми бачимо, що пишуть, що Вітко член фракції&nbsp; Радикальної партії. Вказана інформація не відповідає дійсності. Вся країна чула заяву Вітка, яку він зробив внаслідок підкупу, яким його купили, грошима. Підтвердження того, що він продався, його перебування в секторі БПП. Я прошу внести відомості&nbsp; до електронної системи "Рада" і вказати Вітка як позафракційного народного депутата. Інакше це шулерство. Виходить з парламентської трибуни, заявляє, що вийшов з фракції, продовжує висіти інформація про членство у фракції. Відкликав заяву про вихід з фракції з однієї причини…</p>
<p>&nbsp;</p>
<p>ГОЛОВУЮЧИЙ. Шановні колеги, я дуже прошу зараз заспокоїтись всіх. Прошу перш за все не кричати, заспокоїтись. Я прошу всіх не кричати, заспокоїтись. Момент, коли з залу 10 чоловік щось намагаються внести&nbsp; якийсь месседж, я не чую жодного з них. Отже, я зараз згідно Регламенту надам слово тим депутатам, яких було згадано під час виступу на репліки. Але я дуже прошу, щоб ми закон, який стосується безпеки військовослужбовців, не переводили в політичне протистояння. Таким чином, ми просто зриваємо розгляд законопроектів. І я з вашого дозволу так само&nbsp; додам Андрію Тетеруку хвилину, щоб він міг виступити. Немаючі &nbsp;виступити тут з трибуни.</p>
<p>Отже, зараз згідно Регламенту я надаю слово тим, кого було згадано. Першого Олександра Кужель, хвилину для репліки.</p>
<p>&nbsp;</p>
<p>17:13:18</p>
<p>КУЖЕЛЬ О.В.</p>
<p>Я хочу відповісти пану Тетеруку і новим депутатам, які прийшли, щоб вас не використовували в наступному. Я якраз одна із перших державних службовців, яка звернулася до Генеральної прокуратури і до Служби безпеки в частині використання коштів по реєстрах.</p>
<p>Далі, якщо ви пам'ятаєте, це питання підняла пані Лукаш. І, дякуючи Павлу Петренку, який прийшов як міністрі юстиції, повністю зламав цю схему на десяти реєстрах, які були&nbsp; в Міністерстві юстиції.</p>
<p>І тому я говорила про це питання, знаючи, яка система корупції&nbsp; працювала при призначенні реєстрів.&nbsp; І якщо ви&nbsp; в наступному разі захочете особисто&nbsp; якихось пояснень, я вам як молодому депутату,&nbsp; який не має досвіду, з великою насолодою дам пояснення.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, депутат Вітко одна хвилина&nbsp; для репліки.</p>
<p>Прізвищ не згадуйте,&nbsp; бо мені прийдеться безкінечно&nbsp; репліки давати.&nbsp; Будь ласка.</p>
<p>&nbsp;</p>
<p>17:14:16</p>
<p>ВІТКО А.Л.</p>
<p>Уважаемые&nbsp; друзья! Что касается&nbsp; моей&nbsp; заявы, о которой я говорил. Я говорил о том, что&nbsp; на данный момент расшатывания каких-либо &nbsp;ситуаций&nbsp; в отношении&nbsp; коалиции являются&nbsp;&nbsp; сепаратизмом.&nbsp; И я&nbsp; об этом&nbsp; все время&nbsp; заявлял.</p>
<p>А если Олег Валериевич, человек, которого я до недавнего… Который сейчас об этом говорил, я считаю это зрадництвом Украины и зрадництвом украинского народа и зрадництвом украинской армии.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Андрій&nbsp;&nbsp; Тетерук - 1 хвилина, і переходимо до голосування.&nbsp; Будь ласка.</p>
<p>&nbsp;</p>
<p>17:14:59</p>
<p>ТЕТЕРУК А.А.</p>
<p>Я хочу нагадати політикам,&nbsp; які будували свою кар'єру&nbsp;&nbsp;&nbsp; серед корупції і прокорумповані майже наскрізь. Сьогоднішній законопроект, він має&nbsp; чудову систему криптозахисту, яка буде гарантуватися не тільки працівниками Генерального штабу,&nbsp; а також сучасними засобами. Тому вона не зможе бути&nbsp; злита або скрита.</p>
<p>По-друге, контроль за розповсюдженням таких даних, він є головною біллю&nbsp; нашої&nbsp; Служби безпеки&nbsp; України. Тому саме вони будуть&nbsp; слідкувати за тим,&nbsp; як та база буде використовуватись.&nbsp;</p>
<p>А розподіл бюджетних коштів, сюди не йде ні копійки. Ця програма буде дотуватися з тих фондів, які будуть виконувати цю програму.</p>
<p>Тому я прошу дуже всіх народних депутатів зараз сісти на місця і натиснути кнопку "за". Тому що ми&nbsp; провинні продовжувати роботу, у нас надзвичайно&nbsp; великий&nbsp; об'єм роботи, а ми застили на&nbsp; цьому питанні. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, я дуже&nbsp; прошу ще раз, щоб емоції трошки в залі вщухли. Законопроект, який стосується військової тематики, перевели в політичну площину, що загрожує, що голосування за нього буде відбуватися не експертно-професійно, а політично. Але тим не менше, я зараз поставлю на голосування, спочатку я поставлю на голосування сигнальне, щоб не був провалений закон. І я прошу шановних колег депутатів зайти в зал і зайняти робочі місця.</p>
<p>Шановні колеги, я прошу зайти в зал, приготуватися до голосування. Будь ласка, хто знаходиться в кулуарах, зайдіть в зал і приготуйтеся до голосування.</p>
<p>Я ставлю на сигнальне голосування проект Закону про Єдиний державний реєстр військовозобов'язаних (номер 2504а), сигнальне голосування. Прошу проголосувати, прошу взяти участь у голосуванні. Будь ласка, голосуємо.</p>
<p>&nbsp;</p>
<p>17:17:17</p>
<p>За-193</p>
<p>Немає потенціалу для прийняття рішення.</p>
<p>Шановні колеги, у нас є два законопроекти, які не набрали необхідної кількості голосів. Дивіться, два законопроекти, ми можемо піти по формі його обговоренні раніше, щоб повернутися до голосування тоді, коли ми зможемо повноцінно завершити це голосування.</p>
<p>Шановні колеги, чи підтримується, що ми зараз відкладемо ці два важливих законопроекти і перейдемо до розгляду в другому читанні наступних законопроектів?</p>
<p>Шановні колеги, давайте обміняємось по хвилині думками, як нам бути з тими законопроектами: чи на доопрацювання, чи їх перенести, як попередньо розглянутими для окремого прийняття рішення. Давайте по одній хвилині порадимось.</p>
<p>Будь ласка, від фракції "Самопоміч" – одна хвилина, від "Блоку Петра Порошенка" Барна – одна хвилина. І, я вас дуже прошу, Мельничук – одна хвилина. Я тільки дуже прошу у своєму виступі концентруватися на тому, як нам зараз поступити з тими законопроектами.</p>
<p>Від "Самопомочі" хто?</p>
<p>Будь ласка,&nbsp; Пастух, одна хвилина.</p>
<p>&nbsp;</p>
<p>17:18:36</p>
<p>ПАСТУХ Т.Т.</p>
<p>Тарас Пастух, "Об'єднання "Самопоміч". Пропозиція нашої фракції відправити даний законопроект на доопрацювання автору.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Барна, "Блок Петра Порошенка".</p>
<p>&nbsp;</p>
<p>17:18:52</p>
<p>БАРНА О.С.</p>
<p>Шановні друзі, ми дуже добре всі знаємо, як системно і послідовно, за чітко визначеним алгоритмом, за Януковича Росія&nbsp; в особі тих проросійських міністрів оборони нищила нашу армію,&nbsp; нищила нашу мобілізаційну підготовку і нищили реєстри військовослужбовців, які були знищені у військкоматах.</p>
<p>Тому питання полягає в іншому, ми повинні створити систему, де кожен громадянин має не тільки кричати Слава Україні, а бути готовим вийти і захистити країну і свою родину.</p>
<p>Контрактна армія повинна бути, і вона буде кістяком загальної системної оборонної політики України, але кожен громадянин при цьому повинен бути на строгому військовому обліку і завжди повинен готовий перший сигнал тривоги прийти у військкомат і взяти зброю, і стати на захист України. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Сергій Мельничук, потім Сергій Володимирович Пашинський.</p>
<p>Сергій Мельничук, включіть мікрофон.</p>
<p>&nbsp;</p>
<p>17:20:21</p>
<p>МЕЛЬНИЧУК С.П.</p>
<p>Пан Тетерук сказав, що подолана вже корупція. Тоді чого ще бувший воєнком Полулященко не сидить в тюрмі? І чому Дублян не сидить? Чому вони отримують нагороди і звання? Поки не буде проведена реформа, електронна система не повинна бути задіяна. Тому що через пару годин вона буде знаходитись в "Кібер-Беркуті", ну, на весь світ. Однозначно поки реформи в армії не пройдуть, ніякого електронного реєстру не має бути.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я прошу від "Народного фронту" відразу і голову комітету дати&nbsp; конструктивну пропозицію, як нам діяти з тими законопроектами.</p>
<p>Сергій Володимирович Пашинський, будь ласка.</p>
<p>&nbsp;</p>
<p>17:21:23</p>
<p>ПАШИНСЬКИЙ С.В.</p>
<p>Шановні колеги, ну, я звертаюся до всього залу. Цей законопроект не має ніякого відношення до контрактної армії, ніякого. Чи треба, чи не треба контрактна армія – це окрема дискусія, розмова серйозна, пояснення серйозні і серйозна глобальна концепція.</p>
<p>Цей законопроект впорядковує те, що зараз не впорядковано, це дуже проста річ і я не бачу тут взагалі предмету дебатів. Враховуючи позицію двох фракцій, які не голосують, я прошу все-таки депутатів підтримати рішення і направити його в комітет. Ми завтра проведемо комітет і я всіх запрошую прийти на комітет і висказати, чому цей законопроект не треба приймати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую за обговорення.</p>
<p>Будь ласка, ще останній виступ Володимир Парасюк і перейдемо до прийняття рішень. Будь ласка.</p>
<p>&nbsp;</p>
<p>17:22:18</p>
<p>ПАРАСЮК В.З.</p>
<p>Я хочу одну хвилину в вас забрати, пояснити. Ви хочете ці інструменти кому надати? Муженкам і&nbsp; Гелетеям, які створили Дебальцеве і Іловайські котли? Ви хочете віддати інформацію цим людям? Ну тоді беріть гріх на совість.</p>
<p>Поки ми не реформуємо кадрово Збройні Сили України, не можна ніякі електронні списки робити, бо вони завтра же будуть на столі у Путіна. Ви пам'ятайте, що ви робите!&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, отже, під час обговорення прозвучала пропозиція і від фракції "Самопоміч", і від фракції "Народний фронт", і одночасно від комітету: направити до комітету для підготовки на повторне перше читання законопроект 2504а. Так, згідно Регламенту, ми і повинні діяти. І я пропоную, щоб ми консолідовано залом змогли підтримати цю пропозицію.&nbsp; І я прошу зайти в зал, приготуватися до голосування. Зараз я поставлю на голосування пропозиція, яка надійшла від народних депутатів.</p>
<p>І спочатку на сигнальне голосування, щоб побачити, чи є достатньо голосів, а потім до остаточного голосування.</p>
<p>Отже, ставлю на сигнальне голосування пропозицію: направити до комітету для підготовки на повторне перше читання проект Закону про Єдиний державний реєстр військовозобов'язаних (№ 2504а). Шановні колеги, прошу голосувати. Прошу взяти участь в голосуванні. Направити в комітет для підготовки на повторне перше читання. Будь ласка, голосуємо.</p>
<p>&nbsp;</p>
<p>17:24:16</p>
<p>За-220</p>
<p>220 набрало.</p>
<p>Я прошу колег підготуватися до голосування. Я знаю, що не встигли проголосувати. Прошу змобілізуватись, зосередитись, зайняти робочі місця, щоб ми могли проголосувати повноцінно. Усі готові?</p>
<p>Отже, ще раз ставлю, вже не на сигнальне голосування, ставлю повноцінно на голосування пропозицію: направити до комітету для підготовки на повторне перше читання проект Закону про Єдиний державний реєстр військовозобов'язаних (№ 2504а). Прошу голосувати. Прошу підтримати пропозицію. Будь ласка, голосуємо.</p>
<p>&nbsp;</p>
<p>17:25:15</p>
<p>За-227</p>
<p>227 – "за". Рішення прийнято.</p>
<p>Шановні колеги, я пропоную і попередній законопроект, який ми обговорювали… Пане Єгор Соболєв, пане Пашинський, так само попередній законопроект, по якому ми не прийняли рішення, направити в комітет на повторне перше читання.</p>
<p>Чи є загальна підтримка залу? Попередній, 2489а. Ми його обговорили, але сигнальне голосування не дало достатньої кількості голосів.</p>
<p>Отже, така ж сама пропозиція: це два законопроекти направити в комітет на повторне перше читання. Прошу ще раз зайняти робочі місця, приготуватися до голосування. Спочатку сигнальне.</p>
<p>Отже, ставиться пропозиція законопроект 2489а, проект Закону про внесення змін до деяких законів України щодо територіальної оборони направити в комітет для підготовки на повторне перше читання.</p>
<p>Сигнальне голосування, хто підтримує дану пропозицію, прошу голосувати. Будь ласка, сигнальне голосування.</p>
<p>&nbsp;</p>
<p>17:26:35</p>
<p>За-225</p>
<p>Одного голосу бракує, я прошу депутатів зайняти робочі місця, спробувати дописати на робочих місцях. Шановні колеги, прошу зайти в зал, зайняти робочі місця. Так, я ставлю на голосування.</p>
<p>Ні, ні, це було сигнальне, не треба повернення.</p>
<p>Я ставлю на голосування пропозицію направити в комітет для підготовки на повторне перше читання проект Закону про внесення змін до деяких законів України щодо територіальної оборони (номер 2489а). Прошу підтримати дану пропозицію, прошу проголосувати, будь ласка.</p>
<p>Шановні колеги, в кутику. Шановні колеги, Андрій Володимирович Іванчук, Андрій Володимирович Іванчук! Україна чекає вашого рішення. Будь ласка, поверніться на місця.</p>
<p>Депутат Хомутиннік, депутат Хомутиннік!</p>
<p>Прошу приготуватися до голосування, прошу проголосувати. В комітет для підготовки на повторне перше читання. Прошу проголосувати, прошу підтримати. будь ласка, голосуємо.</p>
<p>&nbsp;</p>
<p>17:28:06</p>
<p>За-255</p>
<p>Рішення прийняте.</p>
<p>Комітет доопрацює, і ми повернемося до тих законопроектів за новим поданням комітету.</p>
<p>Згідно порядку денного ми переходимо до наступного законопроекту.</p>
<p>Це проект Закону про внесення зміни до статті 11 Закону України "Про соціальний і правовий захист військовослужбовців та членів їх сімей" (щодо психологічної реабілітації військовослужбовців після виконання завдань у бойових умовах) (номер 2686), законопроект в другому читанні. І я запрошую до доповіді від комітету депутата Вінника.</p>
<p>Будь ласка, прошу доповідати.</p>
<p>&nbsp;</p>
<p>17:28:55</p>
<p>ВІННИК І.Ю.</p>
<p>Шановні колеги, я сподіваюсь цей закон нарешті об'єднає зал в голосуванні закону в цілому. Він надзвичайно простий, надзвичайно важливий. Він стосується не якихось стратегічних речей, а він стосується людей, військовослужбовців та осіб, звільнених з військової служби, які повернулися сьогодні з війни додому, до мирного життя, до цивільного життя. Багато з тих, хто повернувся сьогодні, дійсно, потребують психологічної або медико-психологічної допомоги. І цим законом пропонується надати їм таке право на безкоштовну психологічну та медико-психологічну допомогу, реабілітацію&nbsp; тощо, для того щоб ці люди дійсно могли знову інтегруватися, повернутися в мирне життя.</p>
<p>Це друге читання. До законопроекту було внесено сім поправок, три з яких враховано, дві враховано редакційно і дві відхилено. На думку комітету, законопроект можна прийняти до другого читання і в цілому.</p>
<p>Більш нема, що доповідати. Давайте об'єднаємося і проголосуємо. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, надійшло небагато поправок. Більшість з них були враховані під час роботи в комітету. Але дві були відхилені, і я зобов'язаний їх оголосити.</p>
<p>Отже, 4 поправка. Гуляєв, народний депутат. Чи наполягає він на даній поправці? Не наполягає.</p>
<p>5 поправка, Унгурян, народний депутат. Чи наполягає він даній поправці? Не наполягає.</p>
<p>Таким чином ми завершили процес обговорення, і я ставлю на голосування даний законопроект.</p>
<p>Шановні колеги, прошу зайти в зал, зайняти робочі місця. Прошу підготуватись до голосування. Шановні колеги, законопроект стосується&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;правового захисту військовослужбовців, членів їхніх сімей. Я прошу відповідально підійти до даного голосування, зайти в зал з кулуарів, зайняти робочі місця і приготуватись до голосування.</p>
<p>Так я спочатку поставлю звично сигнальне голосування. Отже, ставлю на сигнальне голосування проект Закону про внесення змін до статті 11 Закону України "Про соціальний і правовий захист військовослужбовців та членів їх сімей" (номер 2686) в другому читанні та в цілому. Сигнальне голосування. Прошу голосувати. Прошу визначатись. Будь ласка.</p>
<p>&nbsp;</p>
<p>17:31:42</p>
<p>За-228</p>
<p>Дякую вам.</p>
<p>Є голоси в залі, і тому я ставлю на голосування проект Закону про внесення змін до статті 11 Закону України "Про соціальний і правовий захист військовослужбовців та членів їх сімей" (щодо психологічної реабілітації військовослужбовців після виконання завдань у бойових умовах) (номер 2686) в другому читанні та в цілому.</p>
<p>Прошу голосувати. Прошу визначатись, шановні колеги. Будь ласка.</p>
<p>&nbsp;</p>
<p>17:32:27</p>
<p>За-236</p>
<p>Рішення прийняте. Вітаю авторів законопроекту з прийнятим законом.</p>
<p>Згідно порядку денного ми переходимо до законопроектів в першому читанні. Наступний на розгляді – це проект Закону про внесення змін до Податкового кодексу України" щодо удосконалення справляння акцизного податку при роздрібній торгівлі нафтопродуктами (номер 2388а).</p>
<p>Є пропозиція розглянути даний законопроект за скороченою процедурою. Будь ласка, прошу підтримати скорочену процедуру. Будь ласка голосуємо.</p>
<p>&nbsp;</p>
<p>17:33:20</p>
<p>За-160</p>
<p>Рішення прийнято.</p>
<p>І я запрошую до доповіді голову Комітету з питань податкової та митної політики Южаніну Ніну Петрівну. Будь ласка, прошу до доповіді.</p>
<p>&nbsp;</p>
<p>17:33:50</p>
<p>ЮЖАНІНА Н.П.</p>
<p>Шановний головуючий, шановні колеги! Дозвольте мені від авторського колективу доповісти основні положення та мотивацію внесення на розгляд парламенту проекту Закону України про внесення змін до Податкового кодексу України щодо удосконалення справляння акцизного податку при роздрібній торгівлі нафтопродуктами (реєстраційний номер 2388а), а також довести позицію комітету.</p>
<p>Мотивація внесення законопроекту наступна. Законом України про внесення змін до Податкового кодексу № 71 від 28 грудня було нами запроваджено загальнодержавний акцизний податок з реалізованих суб'єктами господарювання роздрібної торгівлі підакцизних товарів, в тому числі з роздрібного продажу нафтопродуктів. Надходження від даного податку є джерелом формування місцевих бюджетів.</p>
<p>Хочу зауважити, що станом на 1.09.2015 року надходження від цього податку склали більше 4,7 мільярдів гривень, більше третини з яких складає акцизний податок з нафтопродуктів. Ці кошти, звісно, є суттєвим доповненням до доходів місцевих бюджетів та забезпеченням виконання місцевих соціально-економічних програм.</p>
<p>Проте, як свідчить практика, адміністрування цього податку, неточність, викладення норм, неоднозначність їх трактування платниками податків та фіскальними органами дають можливість окремим недобросовісним операторам ринку нафтопродуктів здійснювати маніпуляції з метою мінімізації його сплати через специфіку роздрібного ринку нафтопродуктів.</p>
<p>З іншого боку це призвело до того, що фіскальними органами своє бачення трактується щодо виконання норм, прийнятого нами в грудні, закону. В діючій редакції Податкового кодексу є неоднозначні визначення, і відповіді на питання практично немає. Чи повинні оподатковуватись операції з продажу нафтопродуктів юридичним особам та підприємцям, які не є…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>17:36:54</p>
<p>ЮЖАНІНА Н.П.</p>
<p>Які не є кінцевими споживачами і придбавають, можливо, з метою власного використання, а, можливо, з метою використання в наданні послуг і в подальшому включення вартості такого пального до складу собівартості своїх послуг.</p>
<p>Не визначені також законом питання розрахунків. Ми всі знаємо, що існують талони, картки, інші способи безготівкових розрахунків. Не вирішено питання роздрібного продажу нафтопродуктів, які оформлюються як дрібнооптовий…</p>
<p>&nbsp;</p>
<p>ГОЛОВУЮЧИЙ. Скільки вам ще треба скажіть. Ми вам дамо скільки треба часу, півгодини – півгодини. Скільки?</p>
<p>Ще, будь ласка, 2&nbsp; хвилини. Будь ласка.</p>
<p>&nbsp;</p>
<p>ЮЖАНІНА Н.П.</p>
<p>Саме для упорядочення цих норм законом пропонується визначити об'єктом оподаткування при здійсненні роздрібного продажу нафтопродуктів фізичний відпуск нафтопродуктів з АЗС в літрах незалежно від форми їх відпуску, незалежно від&nbsp; цільового призначення.</p>
<p>І друге, саме головне, встановити для роздрібного продажу нафтопродуктів фіксовану ставку податку на рівні 0,042 євро з одного літра незалежно від ціни&nbsp; продажу, форми продажу, відпуску тощо. Ця ставка була розрахована виходячи із діючої адвалорної ставки у 5 відсотків ціни нафтопродуктів на АЗС і валютного курсу на сьогоднішній день.</p>
<p>Прийняття законопроекту&nbsp; забезпечить спрощення адміністрування, можливості програмування всіх РРО і спеціальних комплексів, які застосовуються на автозаправних комплексах, і як наслідок зменшення корупції у цій сфері. В нас на сьогодні є деякі мережі нафтопродуктів, які взагалі не сплачують роздрібний акциз з продажу нафтопродуктів, маніпулюючи визначенням оптова продаж або ще чимось іншим. Тому наша мета оподатковувати фізичний відпуск&nbsp; кожного літра&nbsp; з АСЗ, бо це є пункт роздрібного продажу нафтопродуктів.</p>
<p>Запропоновані законопроектом новели пропонуються до запровадження з 1 числа четвертого місяця, що&nbsp; настає за місяцем,&nbsp; в якому опубліковано цей закон, тобто заступного аж кварталу після публікації.</p>
<p>Урядом цей проект підтриманий повністю. Комітет з питань податкової та митної політики&nbsp; на своєму засіданні підтримав цей законопроект&nbsp; та рекомендував&nbsp; прийняти його за основу та в цілому як закон&nbsp; України.</p>
<p>Прошу підтримати.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, є потреба&nbsp; обговорювати? Ні. Голосуємо, так? Тоді,&nbsp; шановні колеги, я прошу зайти в&nbsp; зал і приготуватись&nbsp; до голосування. Є пропозиція від&nbsp; комітету, щоб ми його проголосували за основу&nbsp; і в цілому.&nbsp;&nbsp;&nbsp; <i>(Шум у залі)</i></p>
<p>&nbsp;Я тому й питаюся виразно і чітко: чи є потреба обговорювати? Так, почув. Прошу включити:&nbsp; два - "за",&nbsp; два - "проти",&nbsp; для&nbsp;&nbsp;&nbsp;&nbsp; обговорення. Прошу включити, натиснути кнопку (така є у вас на табло), і вам слово надається шляхом запису через електронний реєстр.&nbsp; Будь ласка, записуйтесь.&nbsp;&nbsp;&nbsp;&nbsp;</p>
<p>Колганова Олена Валеріївна.</p>
<p>&nbsp;</p>
<p>17:39:40</p>
<p>КОЛГАНОВА О.В.</p>
<p>Прошу передати Вознюку.</p>
<p>&nbsp;</p>
<p>17:39:45</p>
<p>ВОЗНЮК Ю.В.</p>
<p>Нагадаю колегам про те, що при формуванні&nbsp; бюджету&nbsp; 2015 року, уряд&nbsp; запропонував акцизи на цигарки, на&nbsp; алкоголь і на нафтові продукти, що дозволило сьогодні наповнити місцеві бюджети&nbsp; з перевиконанням в 30-40 відсотків. Чомусь ми про це мовчимо, але&nbsp; насправді сьогодні завдяки цим податкам села, міста районного значення, міста обласного значення мають можливість робити дороги,&nbsp; робити освітлення, робити газифікацію.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; І саме цей&nbsp; податок&nbsp; дав можливість сьогодні місцевим радам&nbsp; дійсно бути децентралізованими.</p>
<p>Що стосується&nbsp;&nbsp; даного законопроекту. Про що він говорить? Про те, що сьогодні&nbsp; фактично ми будемо&nbsp; з літра любого пального, з дизеля,&nbsp; з 95 бензину і так далі, платити просто 1 гривню. Тобто не зважаючи на те, яка буде ціна сьогодні бензину –&nbsp; 25 гривень чи 18 гривень, чи 30 гривень – ставка податку буде в розмірі, фактично, однієї гривні. Незрозуміло для чого це робиться. Тому що, на мою точку зору і на точку зору фракції, 5 відсотків – це оптимальна ставка для цього виду акцизу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Курило Віталій Семенович, "Блок Петра Порошенка".</p>
<p>&nbsp;</p>
<p>17:41:05</p>
<p>КУРИЛО В.С.</p>
<p>Я прошу передати слово депутату Насалику.</p>
<p>&nbsp;</p>
<p>ГОЛОВУЮЧИЙ. Будь ласка, Насалик.</p>
<p>&nbsp;</p>
<p>17:41:14</p>
<p>НАСАЛИК І.С.</p>
<p>Шановні друзі, якраз звертаюсь до "Народного фронту". Цей закон робить прозорим і зрозумілим відщеплення від підакцизних товарів до міських бюджетів. Саме відходи від незрозумілих поняття "на власні потреби", а зараз 30 відсотків закуповує світлі нафтопродукти під власні потреби і реалізують взагалі без жодного акцизу.</p>
<p>Тому я вас дуже прошу, підтримайте цей законопроект. Його підтримали практично всі міські голови, які є в Україні, який дає додаткові кошти до міських бюджетів, а не затягує їх в тінь. Дуже прошу всіх підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Долженков, "Опозиційний блок".</p>
<p>&nbsp;</p>
<p>17:42:02</p>
<p>ДОЛЖЕНКОВ О.В.</p>
<p>Шановні колеги, про що в цьому законопроекті йде фактично мова. В цьому законопроекті пропонують додатково запровадити податок порядок з тим податком, який запровадили в грудні місяці минулого року, акцизний податок з роздрібного продажу алкогольних напоїв пива. Додатково хочу запровадити відповідний акцизний податок на нафтопродукти, зокрема, пальне у розмірі 0,42 євро за літр. Фактично це збільшення податкового навантаження, це не йде боротьба з нерадивими, з роздрібними продажами нафтопродуктів, фактично це додаткове навантаження на бізнес і це приведе фактично до додаткового навантаження на людей, які будуть вимушені сплачувати підвищені ставки і підвищений розмір на пальне, коли вони будуть заправляти свої автівки. Адже, вказане податкове навантаження ляже на них.</p>
<p>Що стосується захисту інтересів місцевих бюджетів? Шановні коаліціанти, так ви ж самі проголосували і зміни до Податкового кодексу України, до Бюджетного кодексу&nbsp; України, у відповідності до яких 25 відсотків податку з доходів фізичних осіб ви забираєте до державного бюджету. Ви ж саме обкрадаєте цей&nbsp; місцевий бюджет, а потім хочете залатати відповідні дири шляхом запровадження нового податкового навантаження. Не потрібно обдурювати людей. Ви фактично обезкровили місцеві бюджети, забрали фінансову базу, а потім говорите про те, що необхідно підтримувати те, що необхідно підтримувати голів місцевих та місцеві ради.</p>
<p>Необхідно проводити кардинальну податкову реформу, яка б знизила податкове навантаження, тому що бізнес зараз перебуває в дуже жахливому стані, як і прості люди, які вимушені сплачувати і військовий збір, які вимушені сплачувати податок на доходи фізичних осіб з пенсій, ось ці питання необхідно вирішувати, а не питання, які було піднято в законопроекті.</p>
<p>&nbsp;</p>
<p>ГОЛОВУЮЧИЙ.&nbsp; Олександра Кужель, "Батьківщина".</p>
<p>&nbsp;</p>
<p>17:44:10</p>
<p>КУЖЕЛЬ О.В.</p>
<p>Дуже дякую. Знаходячись в опозиції при злочинній владі, ми говорили скільки вони вкрали грошей. Я не можу зрозуміти, прийшла нова влада, ми отримуємо збільшення бюджету, перевиконання бюджету, а нам все не достає для міст грошей, щоб вони робили дороги і розвивали свої міста.</p>
<p>Я хочу наголосити на тому, що ці законопроекти, які ми прийняли щодо введення додаткових акцизів на роздрібні ціни, закінчують дію в грудні цього року. Чому? Тому що з 1 січня 2016 року вступає економічна частина Європейської асоціації України. І згідно директив 94 і 96 нам забороняється введення додаткових податків на роздрібну торгівлю, в тому числі і нафтопродукти.</p>
<p>Вважаємо цей законопроект неприйнятним і ще раз наголошуємо, що&nbsp; партія "Батьківщина" не голосує жодного законопроекту, до тих пір, поки не будуть поставлені законопроекти, які створюють захист і умови життя українців. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від фракції "Самопоміч", Журжій, будь ласка,&nbsp; включіть слово. Можете від трибуни, так швидше буде.</p>
<p>Будь ласка, включить на трибуні мікрофон.</p>
<p>&nbsp;</p>
<p>17:45:45</p>
<p>ЖУРЖІЙ А.В.</p>
<p>Колеги, доброго дня! Є погоджена правка. Я хочу її зачитати під стенограму, тому що є певні відмінності в реалізації нафтопродуктів і в&nbsp; роздрібі реалізації тютюну і алкоголю.</p>
<p>Тому є така пропозиція: абзац другий 14.1.212 пункт в другому абзаці після слів: "реалізація суб'єктами господарювання роздрібної торгівлі підакцизних товарів – продаж, відвантаження, фізичний відпуск суб'єктам господарювання роздрібної торгівлі пива, алкогольних напоїв, тютюнових виробів, тютюну та промислових замінників тютюну" доповнити словами, які були в попередній редакції, "безпосередньо громадянам та іншим&nbsp; кінцевим споживачам для їх особистого некомерційного&nbsp; використання". Це стосується не палива, а стосується тютюн і алкоголь.</p>
<p>В спеціальному законі стосовно врегулювання державного обігу тютюну і алкоголь є визначення, що таке роздрібний продаж, а що таке оптовий продаж. Тому що суб'єкту роздрібної торгівлі як такого немає. Суб'єкт продає і в роздріб, і опт, ми маємо визначити операцію. І прохання проголосувати правку із урахуванням сказаних....</p>
<p>&nbsp;</p>
<p>ГОЛОВУЮЧИЙ. Дякую. Ми поставимо пропозицію на голосування.</p>
<p>Будь ласка, Олег Ляшко, Радикальна партія. Юрій Левченко. І заключне слово дамо Южаніній. Будь ласка.</p>
<p>&nbsp;</p>
<p>17:47:05</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Прийняття вказаного законопроекту призведе до здорожчання бензину. Тому фракція Радикальної партії категорично не підтримує вказаний законопроект. Ми наполягаємо на тому, що податки треба навпаки знижувати, а не підвищувати чи запроваджувати нові, в першу чергу, на фонд заробітної плати.</p>
<p>Сьогодні в людей немає можливості платити більше за бензин, за комунальні послуги, за ліки в аптеках, тощо. Тому ми не підтримуємо будь-який законопроект, який веде до здорожчання вартості послуг чи товарів. Навпаки ми наполягаємо на звільненні від податку на додану вартість продажу паливно-мастильних матеріалів, що дасть можливість знизити їхню вартість.</p>
<p>Так само ми наполягаємо на виконанні вимог тарифного Майдану&nbsp; і прийнятті законів, які дадуть можливість реально знизити вартість житлово-комунальних послуг.</p>
<p>У людей немає коштів платити за комуналку, за дорогий бензин, за дорогі ліки. Тому ми це не…</p>
<p>&nbsp;</p>
<p>ГОЛОВУЮЧИЙ. Будь ласка, Юрій Левченко хвилину. Заключне слово – Южаніна. І переходимо до голосування.</p>
<p>&nbsp;</p>
<p>17:48:17</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Ну, багато було правильних речей сказано щодо негативних моментів цього законопроекту. Тут також було сказано, що він виправляє певні помилки. Ну, я не буду зараз торкатися щодо виправлення, хоча, наприклад, слід зазначити, що запропоновані зміни ускладнять ведення бухгалтерського обліку, оскільки вводять новий критерій виникнення податкового зобов'язання, так звану дату оформлення розрахункового документа. А який розрахунковий документ мається на увазі, не зрозуміло: чи це чеки, чи це видаткові накладні, акти, чи ще щось. Ну, це не прописано.</p>
<p>Але, крім цього, насправді основна проблема цього законопроекту полягає в тому, що пропонується соціально справедливу норму оподаткування у відсотковому відношенні замінити на соціально несправедливу норму в абсолютному відношення. Будь-яке абсолютне оподаткування в абсолютних цифрах, а не відсотках, є соціально несправедливим, особливо якщо стосується такої сфери, як продаж нафтопродуктів, які залежать від коливання курсу, я вам нагадую, який може, ціна може змінюватися щодня. Безперечно, це може бути тільки…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, одна хвилина Южаніна. І переходимо до голосування. Будь ласка.</p>
<p>&nbsp;</p>
<p>17:49:31</p>
<p>ЮЖАНІНА Н.П.</p>
<p>Шановні колеги, особливо члени Комітету з питань податкової та митної політики! Ви голосували за прийняття даного законопроекту за основу і в цілому, розуміючи, що ми замінюємо ставку 5 на ставку, визначену в євро. Ви знаєте, що основний акциз також рахується від євро, від євро на перше число кожного кварталу? Це зручно як для самої галузі, так і для адміністрування. Ви знаєте, що норму 5 відсотків взагалі не може адмініструвати наш контролюючий орган?</p>
<p>Даний законопроект напрацьований разом з учасниками ринку. Вони запропонували саме так себе зарегулювати, для того щоб до них не було такої величезної кількості претензій від контролюючого органу. Тому не спекулюйте, будь ласка, на якихось підвищеннях цін. Вони вже підвищені з грудня минулого року на 5 відсотків, а дана ставка у прив'язці до курсу євро означає ту ж саму одну гривню, яка…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте, будь ласка.</p>
<p>&nbsp;</p>
<p>17:50:43</p>
<p>ЮЖАНІНА Н.П.</p>
<p>Яка надає технічну можливість внести навіть в чек, який буде видаватися. Кожний покупець буде розуміти, що в його чеку буде відображена одна гривня, яка сплачена як роздрібний акциз в місцеві бюджети. Очевидно, це самий прозорий механізм, а ви зараз його заполітизували до такого стану, що нібито ще і підвищення ціни провокує даний законопроект.</p>
<p>Прошу забути про всі популістські виклики, які зараз існують у нас в суспільстві і хоча би такі питання врегулювати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми провели дуже активне і жваве обговорення, в нас кілька важливих є рішень.</p>
<p>Я прошу переходити зараз до голосування. Прошу зайти в зал народних депутатів, хто є в кулуарах. Я згідно Регламенту продовжую нашу роботу на 15 хвилин, нам важливо прийняти кілька важливих рішень, кілька важливих голосувань. Я прошу сконцентруватися, зайти в зал, хто знаходиться в кулуарах і підготуватися до голосування.</p>
<p>Отже, я спочатку поставлю на сигнальне голосування пропозицію від комітету.</p>
<p>Ставлю на сигнальне голосування пропозицію прийняти за основу і в цілому проект Закону про внесення змін до Податкового кодексу України щодо… За основу, за основу, це сигнальне, Олег, це сигнальне. Податкового кодексу України щодо удосконалення справляння акцизного податку при роздрібній торгівлі нафтопродуктами, номер 2388а.</p>
<p>Сигнальне голосування за основу, будь ласка, голосуємо.</p>
<p>&nbsp;</p>
<p>17:52:35</p>
<p>За-153</p>
<p>153 – "за".</p>
<p>Немає достатньої кількості голосів.</p>
<p>В нас є два шляхи. Один – або відкласти, щоб прийняти рішення з раніше обговорених, або відправити комітету на доопрацювання.</p>
<p>Ваша пропозиція, будь ласка, Южаніній включіть мікрофон для пропозиції.</p>
<p>&nbsp;</p>
<p>17:52:55</p>
<p>ЮЖАНІНА Н.П.</p>
<p>Я все-таки ради справедливості для того, щоб колегам в комітеті доказати, що вони зараз займалися популізмом в залі, пропоную відправити на повторний розгляд в комітет.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу дослухатись до пропозиції голови комітету і підтримати пропозицію про направлення в комітет для доопрацювання. Хто підтримує дану пропозицію голови комітету, сигнальне голосування, провіримо мобілізацію, прошу проголосувати. Будь ласка, прошу за цю пропозицію проголосувати. Сигнальне голосування. Голосуємо, будь ласка.</p>
<p>&nbsp;</p>
<p>17:53:42</p>
<p>За-197</p>
<p>Рішення не прийняте.</p>
<p>Не маємо ми достатньо кількості голосів, тому ми відкладемо для голосування, для раніше обговореного питання.&nbsp; <i>(Шум у залі)</i></p>
<p>Шановні колеги! Ми, на даний час немає голосів під цей законопроект. <i>(Шум у залі)</i></p>
<p>Будь ласка, Насалик, одна хвилина.</p>
<p>&nbsp;</p>
<p>17:54:10</p>
<p>НАСАЛИК І.С.</p>
<p>Ще раз доброго дня всім. Ну, чесно кажучи, оці популісти вже дістали. Вони можуть виступати палатками під Кабінетом Міністрів України,&nbsp; вони піднімали самі рентну плату, а тепер боряться для того, щоб її зняти. Сьогодні при цьому законопроекті місцеві бюджети, від прозорого хочу нагадати, від прозорого розщеплення, зрозумілого розщеплення, втратили біля 3,5 мільярдів гривень. І це як раз оті люди, які поняття не мають в економіці, зато вижжать в Верховній Раді України.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, у нас зараз є два надзвичайно важливих рішення. Одне –&nbsp; включення до порядку денного сесії та прийняття рішення на поточному пленарному тижні пакет законопроектів. І друге –&nbsp; для прийняття рішення з обговореного питання щодо корупції у спорті. Це є два. По одному вже відбулось обговорення, одне включене в порядок денний.</p>
<p>Шановні колеги, я прошу змобілізуватись зараз, щоб ми змогли проголосувати по тих законопроектах.</p>
<p>Отже, спочатку, як у нас стоїть по порядку денному, я прошу підтримати включення до порядку денного сесії та прийняття рішень на поточному пленарному тижні тих законопроектів, які є в кожному на руках в порядку денному. Я їх перерахую: 3155, 3159, 3154, 3171, 3370, 3224, 3325, 3231… Ой! Ні! 3325. Отже, це ті законопроекти, які нам необхідно зараз включити. Також, 3231, 3106, 3177, 3207, 3225, 3164, 3196, 3197, 3191 і 3153.</p>
<p>Серед них є законопроекти, важливі для плану по лібералізації безвізового режиму. Я прошу підтримати пропозицію включення їх в порядок денний та прийняття рішень на поточному пленарному тижні.</p>
<p>Шановні колеги, я прошу зайти в зал і приготуватись до голосування. Я прошу зайняти робочі місця. І я спочатку поставлю пропозицію на сигнальне голосування. Хто підтримає дану пропозицію щодо включення в порядок денний, прошу проголосувати. Прошу підтримати.</p>
<p>Будь ласка, колеги, голосуємо. Підтримуємо.</p>
<p>Голосуємо. Сигнальне голосування.</p>
<p>&nbsp;</p>
<p>17:57:13</p>
<p>За-167</p>
<p>Шановні колеги, серед тих законопроектів є законопроекти, необхідні для лібералізації безвізового режиму. Я вас прошу ще раз сконцентруватись і підтримати.</p>
<p>Я прошу ще раз сигнальне голосування. Прошу підтримати включення до порядку денного. Ще раз прошу проголосувати, в останнє.</p>
<p>Будь ласка, голосуємо.</p>
<p>&nbsp;</p>
<p>17:57:52</p>
<p>За-168</p>
<p>Рішення не прийнято.</p>
<p>Немає необхідної кількості голосів.</p>
<p>І, шановні колеги, але я зараз поставлю наступне за порядком денним. Це є рішення з обговореного питання. Нагаю вам, проект Закону про запобігання впливу на результати офіційних спортивних змагань корупційних правопорушень. Ми його обговорювали в залі. Всі були за нього, не було застережень. Але тоді не було необхідної кількості голосів.</p>
<p>Отже, дане питання вже є обговорене. Я прошу усіх зайти в зал і приготуватись до голосування. Воно не потребує обговорення, воно потребує тільки прийняття рішення. Я прошу колег, хто є в кулуарах, зайти в зал на робочі місця і приготуватись до голосування.</p>
<p>Шановні колеги, спочатку сигнальне голосування. Ставлю на сигнальне голосування проект Закону про запобігання впливу на результати офіційних спортивних змагань корупційних правопорушень № 2243а. Сигнальне голосування, прошу підтримати. Будь ласка, голосуємо, визначаємось.</p>
<p>&nbsp;</p>
<p>17:59:16</p>
<p>За-242</p>
<p>Весь зал сконцентрувався на боротьбу з корупцією у спорті. І тому зараз ще раз прошу всіх приготуватись. І я ставлю на голосування проект Закону про запобігання впливу на результати офіційних спортивних змагань корупційних правопорушень № 2243а за основу. Пане, Павелко, за основу, так? За основу і в цілому? За основу. Прошу? За основу і в цілому?&nbsp; За основу і в цілому. Будь ласка, голосуємо, визначаємось. Підтримаємо боротьбу з корупцією у спорті! Голосуємо, шановні колеги, будь ласка.</p>
<p>&nbsp;</p>
<p>18:00:09</p>
<p>За-243</p>
<p>Рішення прийняте. Вітаю і авторів законопроекту і вітаю комітет, який готував дане рішення</p>
<p>На позитивній, хорошій ноті ми завершуємо наш сьогоднішній важкий, але продуктивний день. Вітаю всіх з прийнятими законопроектами. І на тому вечірнє засідання Верховної Ради України оголошую закритим.</p>
<p>Наступне наше засідання розпочнеться завтра о 10 годині ранку тут, в цьому залі. Я прошу всіх бути дисциплінованими, щоб ми змогли з 10 години розпочати продуктивну роботу по законопроектах.</p>
<p>Дякую вам. До побачення.</p>
<p>&nbsp;</p>
<p>&nbsp;</p>

