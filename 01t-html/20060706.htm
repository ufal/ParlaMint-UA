Стенограма пленарного засідання
06 липня 2006
<div>
<p align=center>ЗАСІДАННЯ&nbsp; ДЕСЯТЕ</p>
<p align=center>Сесійний зал Верховної Ради України</p>
<p align=center>6 липня 2006 року, 11.00 година</p>
<p align=center>Веде засідання&nbsp; ТУРЧИНОВ О.В.</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати! Шановний народе України!&nbsp; Верховна Рада України продовжує свої пленарні засідання.</p>
<p>Прошу народних депутатів підготуватися до реєстрації. Прошу включити систему „Рада” і провести реєстрацію народних депутатів.</p>
<p>11:00:12</p>
<p>В залі зареєструвалося&nbsp; 437 народних депутатів України. Ранкове засідання Верховної Ради України оголошується відкритим.</p>
<p>Шановні народні депутати! У нас є&nbsp; два дуже приємних повідомлення. Перше. Під час, мені повідомили, ранкового голодування&nbsp; жертв у нас в Верховній Раді немає.</p>
<p>Друге повідомлення, шановні колеги. У нас сьогодні день народження народних депутатів – Денісової Людмили Леонтіївни і Червонописького Сергія Васильовича. Прошу їх привітати і побажати їм здоров`я, щастя і щоб їх день народження завжди&nbsp; проходив в такій радісній обстановці. Будь ласка.</p>
<p>(О п л е с к и)</p>
<p>Шановні колеги, зараз відбулася Погоджувальна рада, і за домовленістю ми надаємо слово як представникам ініціаторам блокування&nbsp; Верховної Ради. Я сподіваюся, що вони допоможуть нам забезпечити порядок роботи і попросять своїх колег все ж таки сісти на робочі місця. І також від&nbsp; коаліції демократичних сил.</p>
<p>Я запрошую на трибуну&nbsp; народного депутата Януковича Віктора Федоровича. Будь ласка.&nbsp; (О п л е с к и)</p>
<p>&nbsp;</p>
<p>11:01:52</p>
<p>ЯНУКОВИЧ В.Ф.</p>
<p>Шановні виборці! Шановні громадяни України! Шановні депутати! Шановна президія!</p>
<p>Все, що відбувалося останнім часом в парламенті, спонукало нас прийти до крайніх заходів – до блокування роботи Верховної Ради. Чого ми намагалися? Ми намагалися, перш за все, того, щоб і Верховна Рада, і Кабінет Міністрів, і влада взагалі мали можливість ефективно працювати. Без створення умов для опозиції, ми знаємо, неможливо побудувати ефективну систему влади. Тому ми як майбутня опозиція захищали свої права. Ми вважали, що опозиція існує не тільки для парламенту і не тільки для депутатів, а вона існує для українського народу і для держави. І не тільки наші виборці, ті, які підтримали нас, а взагалі український народ зацікавлений в тому, щоб влада працювала ефективно. Цього нам всім не вистачає. І дуже важливо було, щоб порозуміння було досягнуто саме в цьому залі, тому що нам працювати з вами ще п’ять років.</p>
<p>Все, що відбувалося після цього, всі ці дев’ять діб, вони дали нам можливість почути один одного. Президент України в своєму виступі до 10-ї річниці Конституції чітко сказав, що треба дотримуватися законів, Конституції і Регламенту. І все, що ми робили останні три доби: і перша зустріч за участю Президента за круглим столом п’ятірки, і після цього робота вже Погоджувальної ради - показали, що в нас є, дійсно, розуміння того, що ми повинні робити разом. Саме разом, чому, тому що ми повинні бути єдині і в цій залі, так як єдина і повинна бути Україна.</p>
<p>Тому ми підготували і розглянули спочатку в присутності президента всі&nbsp; питання, які хвилювали нас по захисту прав опозиції, а потім вже, на погоджувальній раді ми розглянули ці питання більш прискіпливо. Єдине питання, по якому у нас&nbsp; виникли суперечності при зустрічі з президентом, було питання розподілу комітетів по принципу: влада – опозиція.</p>
<p>І це питання, воно також має велике значення, тому що розбудова ефективної системи влади залежить від того, якою буде ефективною і влада, і опозиція. І це зрозуміло, і природно, що на цей час, коли ми підішли до розгляду цього питання і в парламенті, і на нашій погоджувальній раді, що інструменту такого на сьогоднішній день ще немає, його треба створювати. І він буде створюватися в цій залі.</p>
<p>Спочатку прийняттям рішень щодо змін до регламенту. Потім прийняттям відповідних законопроектів і можливих змін в Конституції. Від того, як ми підійдемо до цього питання, не важливо: хто буде при владі, хто буде в опозиції, від цього буде залежати життя українського народу. Від цього буде залежати, як влада зможе виконувати свої безпосередні&nbsp; обов’язки, тобто ефективно працювати на український народ і на&nbsp; державу.</p>
<p>Тому я хотів би зараз оголосити угоду, яка була розглянута, погоджена за окремою одного, я як сказав, третього пункту – це комітетів. Але сьогодні в ночі цей пункт був погоджений і зараз на&nbsp;<a name=Temp></a>Погоджувальній раді він остаточно був розглянутий. Ми над ним ще будемо працювати. Разом з вами.</p>
<p>&nbsp;</p>
<p>ГОЛОВУЮЧИЙ. Віктор Федорович, скільки часу вам ще треба, щоб викласти? Тому що Регламент закінчений виступу.</p>
<p>&nbsp;</p>
<p>ЯНУКОВИЧ В.Ф.&nbsp; Скільки треба…</p>
<p>Я дуже коротко зараз зачитаю угоду.</p>
<p>&nbsp;</p>
<p>ГОЛОВУЮЧИЙ. Додатково 2 хвилини, будь ласка.</p>
<p>&nbsp;</p>
<p>ЯНУКОВИЧ В.Ф. Угода про припинення … про принципи політичних сил&nbsp; у Верховній&nbsp; Раді України п’ятого скликання.</p>
<p>„Ми, керівники депутатських фракцій&nbsp; у Верховній&nbsp; Раді України – Партії регіонів, Блоку Юлії Тимошенко, Блоку „Наша Україна”, Соціалістичної партії України, Комуністичної партії України – усвідомлюючи свою&nbsp; високу відповідальність перед українським народом за збереження його єдності, гідне майбутнє держави та її громадян, виходячи з необхідності подолання політичної та парламентської кризи, утвердження України як демократичної правової держави, носієм суверенітету і єдиним джерелом влади у якій є народ, ґрунтуючись на принципах демократичного плюралізму, партнерства, відкритості та прозорості діяльності, підтверджуючи відданість демократичним цінностям та принципам верховенства права,&nbsp; враховуючи необхідність зробити все залежне від нас для поліпшення життя народу, для усунення всього, що&nbsp; заважає людині збудувати працею чесне та заможне життя людей, з метою налагодження конструктивної роботи єдиного законодавчого органу, визначення принципів взаємовідносин влади та парламентської опозиції, домовилися про наступне: обрання Голови Верховної&nbsp; Ради України, першого заступника і заступника Голови Верховної&nbsp; Ради здійснюється відповідно до статті 88 Конституції України, статті 70 Регламенту Верховної&nbsp; Ради таємним голосуванням шляхом подачі бюлетенів окремо по кожній&nbsp; кандидатурі;</p>
<p>(О п л е с к и)&nbsp;</p>
<p>заступник голови Верховної&nbsp; Ради України від депутатської фракції Партії регіонів у Верховній&nbsp; Раді України, за ним закріплюється організація та забезпечення контрольних функцій парламенту. За опозицією закріплюються комітети Верховної Ради, квоти розподілу посад перших заступників, заступників голів, секретарів та членів комітетів визначити відповідно до статті 6 Закону України „Про комітети Верховної Ради України”, статті 76 Регламенту Верховної Ради України пропорційно від кількісного складу депутатських фракцій та фактичної чисельності народних депутатів. Але принцип розподілу „влада - опозиція” тут зберігається і ми про це домовилися, і буде підготовлена відповідна постанова.</p>
<p>Внесення пропозицій Президенту України щодо кандидатури Прем’єр-міністра України здійснюється відповідно до частини 8 статті 83 Конституції України, частини 3 статті 64 Регламенту Верховної Ради України. Призначення на посаду кандидата на посаду Прем’єр-міністра України за поданням Президента України здійснити відповідно до пункту 12 частини 1 статті 85 Конституції України, частини 9 статті 200 Регламенту Верховної Ради України шляхом відкритого голосування.</p>
<p>П’яте. Створити робочу групу з представників депутатських фракцій, яка разом з Секретаріатом Президента протягом тижня готує перелік органів державної влади з контрольними функціями, керівництво яких передається депутатським фракціям, які не ввійшли до складу коаліції. Над цим питанням, я вже сказав, ми працюємо.</p>
<p>До 24 липня 2006 року з метою сформування повного складу Конституційного Суду України одночасно привести до Присяги суддів Конституційного Суду відповідно до процедури, визначеної частиною 3 статті 17 Закону України „Про Конституційний Суд України”.</p>
<p>Призначення на посади і звільнення з посад голів державних адміністрацій здійснюється після консультацій Кабінету Міністрів та Секретаріату Президента України з відповідними радами.</p>
<p>Створити робочу групу&nbsp;для опрацювання протягом тижня пропозицій щодо внесення&nbsp; змін до положень Регламенту Верховної Ради, які б надали&nbsp; опозиції права та встановити механізми&nbsp; контролю за діючою владою з подальшим закріпленням цих норм в законі, які врегулюють діяльність парламентської опозиції.</p>
<p>І дев’ятий&nbsp; пункт. Протягом 10 днів після затвердження складу Кабінету Міністрів припинити&nbsp; сумісництво депутатського мандату з іншими видами діяльності.</p>
<p>І останнє. Сторони погоджуються, що сьогодні в цей час ми розблоковуємо Верховну Раду&nbsp; України і Верховна Рада почне працювати у пленарному режимі.&nbsp; І крапка.</p>
<p>Тому я … Я хочу почути підтримку нашої коаліції. Чому я не чую?</p>
<p>(О п л е с к и)</p>
<p>Чи бажання немає працювати? Дякую.</p>
<p>Я прошу своїх колег депутатів Верховної Ради дати можливість працювати президії і Верховній Раді.</p>
<p>&nbsp;</p>
<p>ГОЛОВУЮЧИЙ. Дякуємо, Вікторе Федоровичу, за цікаву та змістовну інформацію.</p>
<p>Слово надається від коаліції демократичних сил народному депутату України Тимошенко Юлії Володимирівні.</p>
<p>&nbsp;</p>
<p>11:13:58</p>
<p>ТИМОШЕНКО Ю.В.</p>
<p>Шановні колеги, це прекрасно, що Верховна Рада переходить в нормальний регламент роботи, в нормальний порядок роботи. І я думаю, що після того, як я скажу декілька слів. Ми зрозуміємо, що в принципі не блокування, не ультиматуми зараз в парламенті не потрібні, тому що є інші методи вирішування будь-яких питань, які можуть виникнути під час парламентської діяльності.</p>
<p>І почну я з того, що вся наша команда, коаліція демократичних сил, яка йшла на вибори окремо, три політичні сили, ми всі в своїх програмних засадах, без виключення, мали один пункт. Ми мали пункт, що ми бачимо опозицію парламентську, як новий державний інститут, який мусить бути наділений всіма необхідними і достатніми правами для того, щоб здійснювати функцію контролю за діючою владою, а також пропонування альтернативного курсу до того, що робить влада – розвитку країни. Я думаю, що ми, спостерігаючи за світовою історію, знаємо, що в кожній країні світі виборювалися права опозиції сотнями років і надзвичайно важко. І боротьбі між владою і опозицією за права – це дуже і дуже серйозний еволюційний шлях.</p>
<p>І тому, я хотіла привернути вашу увагу, що можливо вперше в історії незалежної України, можливо, майбутня влада, я кажу „можливо”, тому що ще не всі процедури виконані. Не просто хоче не ділити опозицію всіма контрольними правами, а дати опозиції написати концепції цих прав і можливостей і ми беремо зобов’язання, це підтримати, ми – це майбутня, можливо, влада. І можу вам сказати, що дуже вірно замічено, що поки не проголосований Голова Верховної Ради, прем’єр-міністр, міністри, ми не можемо констатувати, хто в країні став владою, а хто став опозицією і немає ніяких гарантій, як пройдуть голосування і ми всі це добре знаємо. І тому, коли ми сьогодні створювали документи, а ми їх почали створювати ще тоді, коли йшли взагалі в політику тому що ми знали, що це мусить бути, ми абсолютно твердо створювали ці правила не знаючи хто буде владою, хто буде опозицією вважайте, що ми створювали ці права для опозиції розуміючи, що ми можемо бути опозицією. І розуміючи, які у нас були складності, коли ми 10 років були опозицією, яка мала право, перепрошую, тільки намети ставити і язиками плескати в мікрофони і на мітингах. Ми хочемо змінити цю ситуацію раз і назавжди докорінно в Україні.</p>
<p>І тому я вважаю, що сьогодні ми в парламенті переживаємо історичний момент, коли опозиція за доброю волею всього парламенту з будь-якого розділу наділяється серйозними абсолютно реальними інструментами контролю за владою.</p>
<p>І тому ми зараз запропонували такий варіант, який обговорили, який погодили, і, який ми впевнені, що він може стати реальністю. Перше – це розподілити чітко функції, що влада стратегію формує, стратегію реформ в Україні втілює вжиття і потім відповідає за це, як перед парламентом, перед опозицією так і перед народом України. Опозиція має право на будь-яку систему контролю, яку ми з вами&nbsp; разом створимо.</p>
<p>І тому комітети у Верховній Раді, як інструмент нашої парламентської роботи ділиться на дві частини – це комітети, які закріплені за опозицією і комітети, які закріплені за владою. Я підкреслюю, що це&nbsp; повноцінні комітети з усіма притаманними їм функціями законодавчою, організаційною&nbsp;&nbsp; і контрольною. Комітети постійно діючі в яких будуть приймати участь всі без виключення депутати, які хочуть працювати в тому чи іншому комітеті. Але для опозиції комітети отримують ще додатковий статус контрольних, де посилюється одна з функцій – контрольна, без втрати всіх інших. Причому у нас за підсумками зараз вийшло 15 комітетів у опозиції, повноцінних і 15 комітетів у можливої майбутньої влади. Причому, до комітетів контрольних опозиції відносяться такі комітети контрольні як Регламентний, який дає можливість контролювати всі дії, практично дотримання Регламенту, свободи слова, національних меншин, контроль за діяльністю правоохоронних органів та Збройних сил, Комітет контролю за екологічною політикою та природокористуванням, з питань функціонування системи правосуддя, Комітет контролю з питань приватизації, Комітет контролю державної регуляторної політики та захисту промисловців, підприємців і інвесторів. Окремо я можу сказати, що створені на прохання можливої майбутньої опозиції такі комітети як Комітет контролю за діяльністю державних монополій національних акціонерних компаній, державних банків та управління державними корпоративними правами. Крім того, комітет контролю за державними тендерами і конкурсами, комітет контролю за енергетичною безпекою та енергозбереженням і так далі. І можу вам сказати, що це далеко не вичерпний перелік. І крім того, Рахункова палата, яка була контрольним органом, але була контрольним органом, який мав все ж таки обмежені права. Сьогодні по нашій домовленості, змінами до Закону „Про Рахункову палату” набуде цей орган надзвичайних контрольних функцій, що за рухом всіх державних фінансів як корпоративних, так і бюджетних. І можемо сказати, що ми абсолютно відкриті підтримати той законопроект, який запропонує майбутня опозиція. І Рахункова палата мусить зробити так, щоб жодна державна копійка не пішла за межі закону і за межі того напрямку, який визначений законами.</p>
<p>Я переконана в тому, що ми з вами мусимо, крім розподілу пакетів, приймати декілька законопроектів і змін до законів, по-перше, це Закон „Про парламентську опозицію”. Мова йде про те, що ми підготували, наша демократична коаліція підготувала законопроект і передали майбутній можливій опозиції і ми сказали, що все, що ви випишете в цьому законі для того, щоб нормально функціонувала опозиція, ми апріорі готові це зробити, починаючи від формування порядку денного без 226 голосів, наприклад, 2 рази в місяць чи в будь-якій періодичності, яку ми визначимо. Наприклад, створення спеціальних слідчих комісій по будь-якому питанню 150 голосами, але завжди у нас був блок - включити в порядок денний 226 потрібно. Ми готові це знімати. І можна перераховувати це безкінечно. Ми готові прийняти зміни до Регламенту, які передбачають розширення прав опозиції і готові приймати зміни до Закону „Про комітети”, які раз і назавжди нам закріпить розподіл комітетів між владою і опозицією, щоб не потрібно було кожний раз це в таких боях здобувати.</p>
<p>І ще одне. Ви пам’ятаєте, як колись в царствуючих європейських родинах обмінювалися дітьми для одруження, ми пропонуємо обмінятися в цих комітетах першими заступниками, ми ваших перших заступників запрошуємо в комітети, які буде очолювати влада і ми розраховуємо на те, що ви наших політичних дітей запросите першими заступниками комітетів в контрольні комітети. При чому, ми хочемо передбачити в Законі „Про комітети”, що більшість в тих контрольних комітетах, де, дійсно, мусить працювати опозиція більшість буде належати опозиції, але це не виключається, що і депутати від влади також будуть там присутні, тому що комітет є повноцінним, він не закриває входження жодного депутата до складу будь-якого комітету. І, взагалі, я хотіла б, щоб ви знали наші наміри і ми їх просто оголошуємо можливо сьогодні, в день розблокування, але і без блокування у нас в програмах, в наших баченнях передбачено, що контроль повноцінний за опозицією. І хочу сказати, що і надалі, і надалі ми будемо розуміти, що не можна розраховувати тільки на те, що до влади прийдуть моральні і чесні політики. Вони можуть прийти моральними і чесними, але покладатися потрібно не на індивідуальні якості особистості, а покладатися на побудовану систему, надійну і функціонуючу, яка не допускає зловживань.</p>
<p>І тому далі ми готові подумати разом з вами над тим, як добре, якщо винайдено порушення, виявлено порушення, - що з цим робити, як довести до кінця питання і відповідальності влади, не тільки контролю. Як зробити так, щоб будь-яка людина, яка при владі порушила закон, щоб незворотньо за це відповідала. І якщо так станеться, що нашу кандидатуру проголосують на посаду Прем’єр-міністра, я можу вам сказати, що така допомога опозиції в очищенні тих авгієвих стаєнь потрібна в першу чергу владі.</p>
<p>І тому я думаю, що завершено консенсусом та проблема, яка піднята, дає нам підстави розраховувати, що і надалі політична команда, якою є парламент, буде робити історичні прориви в державотворенні. Я дякую за увагу.</p>
<p>&nbsp;</p>
<p>ГОЛОВУЮЧИЙ. Дякуємо, Юлія Володимирівна.</p>
<p>Шановні колеги, кожний із виступаючих використав приблизно однаковий час. І я хочу сказати, шановні колеги, що під час роботи Погоджувальної ради йшлось не про конкретну фракцію регіонів чи комуністів, чи Блок Юлії Тимошенко, чи „Наша Україна” і СПУ, а йшлось про відносини між владою та опозицією. І саме ці відносини наш парламент повинен закріпити, я сподіваюсь, на багато-багато років.</p>
<p>Тепер, шановні колеги, я прошу заслухати оголошення.</p>
<p>Відповідно до статті 60-ї Регламенту Верховної Ради України повідомляємо про обрання&nbsp; заступниками голови фракції „Нашої України” народних депутатів України Зварича Романа Михайловича та Оніщука&nbsp; Миколу Васильовича.</p>
<p>Шановні колеги, під час роботи Погоджувальної ради досягнута наступна домовленість.</p>
<p>Перше. Ті позиції, які ви&nbsp; зараз почули у виступах і Юлії Володимирівни, і Віктора Федоровича, вони повинні бути оформленні Постановою Верховної Ради щодо переліку та відповідальності комітетів Верховної Ради. І за розрахунками нашими ця постанова буде готова до 12.30.</p>
<p>&nbsp;Саме тому є пропозиція до 12.30 оголосити перерву. Коли нема заперечень, я прошу всіх ініціаторів наочної агітації, яка у нас&nbsp; розвішана в залі, зняти її обережно.</p>
<p>І об’являється перерва до 12 години&nbsp; 30 хвилин, коли ми з вами розпочнемо засідання з прийняття постанови. Будь ласка.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати, справа в тому, що технічні служби ще не встигли&nbsp; роздрукувати проект постанови, який ми зараз повинні голосувати, для того, щоб всі народні депутати могли з ним ознайомитись.</p>
<p>Тому технічні служби просять продовжити перерву до однієї години. І я об’являю продовження&nbsp; перерви до години. Будь ласка, до 13-ої години. Будь ласка.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, дуже&nbsp; хотів би вас підбадьорити, але ж не можу це зробити. Справа у тому, що робоча група ще не може вийти з проектом постанови.</p>
<p>І саме тому я продовжую перерву на півгодини і прошу лідерів фракцій, а також членів Тимчасової президії&nbsp; зібратися на третьому поверсі для проведення Погоджувальної ради. Дякую.</p>
<p>Розумію, що йдуть пропозиції не на півгодини, а до четвертої години перерва.&nbsp; Але ж є питання наступне, я буду відверто з вами говорити, о четвертій годині ми будемо готові зібратися чи ні? Саме тому я прошу все ж таки зараз на півгодини продовжити перерву і лідерів фракції, і членів тимчасової президії зібратися. Давайте витримку всі мати.&nbsp; Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, я прошу сідати на свої місця. Зараз закінчилася Погоджувальна рада і, на жаль, ми не змогли зараз протягом цього часу узгодити проект Постанови, який стосується кількості та порядку відання комітетів та&nbsp; схеми їх розподілу. Саме тому робоча група буде безперервно працювати. І я сподіваюся. що до&nbsp; завтрашнього ранку така постанова буде підготовлена і внесена до залу.</p>
<p>Наступне питання, шановні колеги. У нас є&nbsp; інші питання, важливі питання. зокрема обрання керівництва Верховної Ради, тощо.&nbsp; Я думаю, що є над чим працювати Верховній Раді. Але ж зараз до мене звернулося&nbsp; дві фракції, які просять… це фракція „Наша Україна” і „Блок Юлії Тимошенко”&nbsp; просять об’явити перерву на півгодини. У зв’язку з тим, що через півгодини закінчується час ведення ранкового засідання, то я закриваю ранкове засідання.</p>
<p>Верховна Рада продовжить роботу&nbsp; о 16-ій годині.</p>
<p>&nbsp;</p>
<p>&nbsp;</p>
</div>
