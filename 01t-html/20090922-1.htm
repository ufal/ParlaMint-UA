Стенограма пленарного засідання
22 вересня 2009
<div>
<p>ЗАСІДАННЯ ТРЕТЄ</p>
<p>Сесійний зал Верховної Ради України</p>
<p>22 вересня 2009 року, 16:00 година</p>
<p>Веде засідання Голова Верховної Ради України В.М.ЛИТВИН&nbsp;</p>
<p><b>&nbsp;</b></p>
<p>ГОЛОВУЮЧИЙ. Шановні колеги, прошу займати свої місця для того, щоб ми могли продовжити роботу.</p>
<p>Прошу, шановні колеги, підготуватися до реєстрації. Ввімкніть систему „Рада”.</p>
<p>16:01:13</p>
<p><i>(Реєстрація народних депутатів України)</i></p>
<p>Зареєструвалися в сесійній залі 431 народний депутат. Вечірнє засідання Верховної Ради України оголошую відкритим.</p>
<p>Шановні колеги, ми з вами домовлялися, що після ранкового засідання&nbsp; на вечірньому засіданні ми перейдемо до прийняття рішення з приводу законопроектів про встановлення прожиткового мінімуму та мінімальної заробітної плати. Разом з тим, дві фракції – фракція Регіонів і фракція Комуністичної партії – вимагають оголосити перерву на 30 хвилин для проведення консультацій. <i>(Шум у залі)</i></p>
<p>Шановні колеги! Я ще раз хочу вам сказати. Я... я ще раз хочу вам сказати, от поклали. Так в мене питання… Ну, я прошу вас. Іване Григоровичу! Іване Григоровичу! Ну ви ж прекрасно все розумієте. Так треба проводити засідання Погоджувальної ради чи ви будете просто проводити консультації?</p>
<p>Будь ласка, ініціатори. Олександр Сергійович Єфремов, мікрофон.</p>
<p>&nbsp;</p>
<p>16:02:25</p>
<p>ЄФРЕМОВ О.С.</p>
<p>Уважаемый<a name=Temp></a> Владимир Михайлович, уважаемые коллеги! Мы бы просили, чтобы у вас в кабинете собралась Погоджувальна рада и выяснила целый ряд вопросов по поводу дальнейшего голосования по данному законопроекту.</p>
<p>&nbsp;</p>
<p>ГОЛОВУЮЧИЙ. Шановні народні депутати! Я прошу вас! Зараз ми проведемо засідання, тільки за однієї умови, що коли приймалося рішення про те, щоб кожен депутат поіменно висловив свою позицію з приводу цих законопроектів, то це означало навпаки, що було прийнято усвідомлення рішення. І не потрібно звинувачувати, у тому числі головуючого, що він поступив неправильно.</p>
<p>Або давайте поступимо у такий спосіб, я попереджую можливі запитання: проведемо реєстрацію біля столів. Зареєструвалися. Хто не зареєструвався – вилучимо картки. Проголосуємо. Відмінимо тоді те рішення, проголосуємо карками. Але згідно з Конституцією, я нагадую це для вас, кожен депутат має голосувати персонально.</p>
<p>Тому прошу, будь ласка, керівники фракцій, голова бюджетного комітету, збираємося… <i>(Шум у залі) </i>Я хочу ще раз сказати, я жодним чином не порушую Регламент. Я провів консультації з юридичним управлінням. І автору хочу сказати, шановні колеги, жодного порушення немає. Все.</p>
<p>Оголошується перерва до 16 годин 35 хвилин. Керівників фракцій прошу зібратися у кабінеті Голови.</p>
<p>&nbsp;</p>
<p align=center><i>ПІСЛЯ ПЕРЕРВИ</i></p>
<p><b>&nbsp;</b></p>
<p>ГОЛОВУЮЧИЙ. Шановні народні депутати! Дозвольте поінформувати вас про&nbsp; результати засідання Погоджувальної ради.</p>
<p>На засіданні Погоджувальної ради обговорювалось ряд пропозицій, а саме: це рішення Верховної Ради України про зміну способу голосування щодо законопроектів про державні соціальні стандарти.</p>
<p>Перша&nbsp; пропозиція зводилась до того, щоб поставити на голосування Верховної Ради України пропозицію про скасування рішення Верховної Ради&nbsp; України про прийняття постанови про спосіб голосування щодо законів, які стосуються соціальних стандартів.</p>
<p>Друга пропозиція зводилась до того, щоб відкласти голосування, скажімо, на четвер. Треба…одну хвилинку. У першому і другому випадках треба голосувати. Була пропозиція провести рейтингове голосування щодо цих законопроектів,&nbsp; і який набере найбільшу кількість голосів, розглядати його для прийняття за основу. Ця пропозиція була&nbsp; відразу заблокована у зв’язку з тим, що не можна проводити рейтингове голосування щодо законопроектів. Треба приймати остаточне&nbsp; рішення.</p>
<p>Була спроба знайти компроміс у тій частині, що Верховна Рада України підтримає пропозицію про відкладення прийняття рішення до четверга із соціальних стандартів. А в свою чергу завтра, о 10-ій годині розпочне роботу Верховної Ради&nbsp; України з розгляду, наголошую, всіх пропозицій щодо кадрових змін. Усіх, які поступили від депутатів і від Кабінету Міністрів України.</p>
<p>Разом з тим, жодна із цих пропозицій не знайшла підтримки. Тому я пропоную поступити в такий спосіб – те, що пропонувалось на Погоджувальній раді. Я поставлю на голосування всі пропозиції. Якщо Верховна Рада України&nbsp; не підтримає їх, а саме: першу пропозицію про скасування рішення Верховної Ради України&nbsp; про прийняття постанови парламенту про зміну способу голосування щодо законопроектів про державні&nbsp; соціальні стандарти. Якщо ця пропозиція не буде підтримана, друга пропозиція: про відтермінування прийняття рішення з приводу законопроектів щодо державних соціальних стандартів на четвер. Якщо друга пропозиція не буде підтримана, то ми тоді будемо виконувати рішення Верховної Ради України і голосувати в той спосіб, який визначала Верховна Рада України.</p>
<p>Шановні колеги! Я просив би за результатами наслідку Верховної Ради України цих пропозицій не вдаватися до блокування. Бо всі наполягали на тому, що ми повинні прийняти рішення прозоро і відкрито про соціальні стандарти. Давайте прозоро і відкрито його приймемо.</p>
<p>Тобто прошу уваги! Я ставлю на голосування першу пропозицію. Про скасування рішення Верховної Ради України про прийняття Постанови парламенту про зміну способу голосування щодо законопроектів про державні соціальні стандарти. Прошу шляхом голосування, шановні колеги, визначитися.</p>
<p>&nbsp;</p>
<p>17:12:52</p>
<p>За-207</p>
<p>Рішення не прийнято.</p>
<p>По фракціях, будь ласка. Партія регіонів – 171 <i>(Шум у залі)</i>,<i>&nbsp; </i>"Блок Юлії Тимошенко" – 2,&nbsp; "Наша Україна-Народна Самооборона" – 7, комуністів – 27, "Блок Литвина" – 0, позафракційні&nbsp; - 0.</p>
<p>Я ставлю на голосування про відкладення&nbsp; прийняття рішення… Чого ви поспішаєте, ще не проголосували, шановні колеги! Встигнете, сядьте, будь ласка, вам треба проголосувати. <i>(Шум у залі)</i><b> </b><b></b></p>
<p>Шановні колеги! Я просив би вас. Ставиться ваша пропозиція про відкладення голосування щодо законопроектів про державні соціальні стандарти на четвер. Це ж ваша пропозиція, я її ставлю на голосування!</p>
<p>Я ставлю на голосування пропозицію про прийняття рішення з приводу законопроектів про державні соціальні стандарти... перенести прийняття рішення на четвер на 10-ту годину ранку. Прошу голосувати.&nbsp; Будь ласка, ви ж самі просили, то голосуйте тепер.</p>
<p>&nbsp;</p>
<p>17:14:39</p>
<p>За-19</p>
<p>Шановні колеги! Ну я прошу, заспокойтеся! Висновок очевидний: соціальні стандарти і підвищення&nbsp; прожиткового рівня нікому не потрібні! Потрібна непрацююча Верховна Рада України! <i>(Оплески) </i>Будь ласка,&nbsp; надумаєтесь, скажете!</p>
<p>Я… <i>(Шум у залі)</i> Що? Ми не скасували, але ж зараз поіменне голосування як проводити, бійку влаштовувати, чи що? <i>(Шум у залі) </i>Якщо вас влаштовує, я можу запропонувати голові Лічильної комісії, щоб він там.&nbsp; Будь ласка, давайте. <i>(Шум у залі)</i></p>
<p>Ну я не можу, це буде голова Лічильної комісії. <i>(Шум у залі)</i></p>
<p>Шановні депутати! Я пропоную вам, як ще компромісне рішення. Я не хочу, як і ви, не хочу, щоб потім ви заходили по одному в кабінет і розказували, що ви не підтримуєте цього безглуздого блокування. Я пропоную вам,&nbsp; давайте знайдемо тоді&nbsp; такий компроміс і я поставлю на голосування, що ми тоді відкладаємо розгляд питання про прийняття рішення на четвер. Завтра о 10-ій годині розпочнемо з розгляду кадрових питань. Ну це є компроміс?! Давайте проголосуємо за такий компроміс! Чому ви жодного компромісу не хочете? <i>(Шум у залі)</i></p>
<p>Зараз, одну хвилину, я прошу! <i>(Шум у залі) </i>Шановні колеги, давайте цю пропозицію зараз кожна фракція, будь ласка, висловіть свою позицію. Віктор Федорович Янукович, потім – Іван Григорович Кириленко.</p>
<p>&nbsp;</p>
<p>17:16:45</p>
<p>ЯНУКОВИЧ В.Ф.</p>
<p>Шановні народні депутати, шановні виборці! Фракція Партії регіонів вносить пропозицію голосувати сьогодні, сьогодні, не відкладати. У цьому залі не займатись клоунадою. <i>(Шум у залі)</i></p>
<p>У цьому залі голосувати сьогодні соціальні стандарти за порядком денним затвердженим. <i>(Шум у залі) </i>За порядком денним звичайним способом. <i>(Шум у залі)</i></p>
<p>Якщо ви хочете, якщо ви хочете зірвати це питання, голосування, ми вам не дозволимо. Ви вже його зірвали. <i>(Шум у залі) </i>Почали зривати ще в липні місяці і з липня місяця тягнете. Це питання ви вимушені будете приймати. Вас народ заставить.</p>
<p><b>&nbsp;</b><b></b></p>
<p>ГОЛОВУЮЧИЙ. Я поставив. Я хочу сказати. Вікторе Федоровичу, шановні колеги!&nbsp; Рішення Верховна Рада прийняла – 241 голос – про те, щоб кожен депутат персонально висловився „за” чи „проти”. Треба відмінити це рішення Верховної Ради, тоді я поставлю на голосування з величезним задоволенням. Ви ж не хочете слухати моїх пропозицій. Будь ласка.</p>
<p>&nbsp;</p>
<p>17:18:32</p>
<p>КИРИЛЕНКО І.Г.</p>
<p>Шановний Володимире Михайловичу, шановні колеги! Фракція однозначно підтримує пропозицію розпочати негайно голосування. Уже тягли скільки могли. По повній процедурі обговорили. Всі висловилися з приводу пропозицій, які там містяться в цих законопроектах. Автори мали заключне слово. Все сказано. Рішення вчора прийнято Погоджувальною радою. Відкрито, легітимно. Сьогодні воно отримало підтримку в залі. Повний зал депутатів. Ну чого ми знущаємося з людей? Починаємо процедуру голосування! Починаємо голосувати! Категорично! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Микола Мартиненко, будь ласка.</p>
<p>&nbsp;</p>
<p>17:19:13</p>
<p>МАРТИНЕНКО М.В.</p>
<p>Шановний Володимире Михайловичу, шановні колеги! Ми з вами визначилися сьогодні в залі щодо процедури розгляду даного питання.&nbsp; Мало того,&nbsp; я нагадаю для всіх депутатів, що вчора на Погоджувальній раді&nbsp; це було як компроміс таким чином голосувати сьогодні по&nbsp; розгляду даних питань на сьогоднішньому пленарному засіданні.</p>
<p>&nbsp;Чомусь ми під диктовку однієї фракції повинні переглядати свої позиції. Чомусь ми уже деякий місяць блокуємо трибуну. Це взагалі не зрозуміло не тільки народним депутатам, а всім виборцям, тим паче.</p>
<p>Тому є тільки один вихід. Ставити питання на голосування у&nbsp; спосіб визначений сьогодні вранці. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Адам Іванович Мартинюк.</p>
<p>&nbsp;</p>
<p>17:20:08</p>
<p>МАРТИНЮК А.І.</p>
<p>Дякую. Мартинюк фракція комуністів.</p>
<p>Шановні колеги! Сьогоднішнє обговорення показало, що&nbsp; незважаючи на те, хто як виступав, хто підтримував, хто проти соціальних стандартів виступав, але в кожному виступі практично звучала думка про те, що так далі жити не можна. Тобто з таким мінімумом, який закладений в бюджеті на 2009 рік. А ви знаєте, що проголосували, щоб протягом року, це вперше в історії, не змінювались ніякі стандарти, що вони залишились на рівні 2008 року, так бути не може.</p>
<p>Тобто нам обов’язково треба знайти шляхи для того, щоб розв’язати ті питання, які ми сьогодні розглядали і з чотирьох законопроектів чи з п’яти законопроектів, бо по суті з чотирьох, бо один з них має відношення до бюджету вже 2010 року рекомендаційного характеру, постанова колеги Папієва, потрібно проголосувати за один із них для того, щоб знайти оптимальне рішення. І я хотів би запросити інших колег шукати таке рішення.</p>
<p>&nbsp;</p>
<p>ГОЛОВУЮЧИЙ. Олег Зарубінський, будь ласка.</p>
<p>&nbsp;</p>
<p>17:21:19</p>
<p>ЗАРУБІНСЬКИЙ О.О.</p>
<p>Олег Зарубінський, „Блок Литвина”.</p>
<p>Шановні колеги! Виникає якась дивна ситуація. Вчора на засіданні Погоджувальної ради люди, які представляли всі 5 парламентських фракцій погодилися з тим, що треба виконувати норму Конституції. І в першу чергу, коли питання йде про ту проблему, яка була в центрі уваги протягом кількох місяців із-за якої невирішення начебто і блокувалася Верховна Рада. Сьогодні народні депутати зійшлися в залі. Відбулися з десятої до другої години всі виступи, обговорення. В чому проблема? Для чого блокувати? Що, людей не привезли ще? Ну, то скажіть це чесно. Не привезли людей, не вистачає людей. Але ж є інші депутати. Подивіться. В залі практично 400 чоловік.</p>
<p>І ще один момент. От у мене результати голосування тільки що. У мене питання. А хто пропонував відкласти до четверга процедуру голосування? Партія регіонів скільки проголосувала за це? От я бачу, чотири чоловіки. То що ж ви хочете?</p>
<p>&nbsp;</p>
<p>ГОЛОВУЮЧИЙ. Шановні народні депутати! Для того, щоб найти компроміс, я ще раз готовий поставити на голосування. Прошу сісти на свої робочі місця. Поставити на голосування пропозицію про зміну способу голосування, повернутись про відкладення. Але рішення це потрібно приймати, я маю на увазі про прожитковий мінімум. Чому ви не хочете його приймати? Ви хотіли у будь-який спосіб його приймати, вам же всі можливості для цього створені. Давайте приймати! Чого ж ви не хочете його приймати? Тому&nbsp; я ще раз&nbsp; поставлю на голосування, щоб потім&nbsp; не було змагання за людей. Вже всі виступили, досить! <i>(Шум у залі)</i> Я прізвища нікого не називав.</p>
<p>Шановні колеги! Я ще раз поставлю на голосування (сядьте на місця свої) про те, щоб&nbsp; прийняти рішення про скасування Постанови&nbsp; Верховної Ради України про прийняття&nbsp; парламентом рішення про зміну способу голосування щодо законопроектів про державні соціальні стандарти, про повернення до розгляду питання про скасування&nbsp; постанови. Голосуйте, будь ласка.</p>
<p>Відмініть голосування. Єфремов, будь ласка. Послухаємо голову регламентного комітету! Він скаже, що не&nbsp; потрібно порушувати нам Регламент Верховної Ради і працювати. Давайте, що ви всі кричите!</p>
<p>Будь&nbsp; ласка, Олександр Сергійович Єфремов.</p>
<p>&nbsp;</p>
<p>17:23:58</p>
<p>ЄФРЕМОВ О.С.</p>
<p>Уважаемый Владимир Михайлович, уважаемые коллеги! Владимир Михайлович, вы сей час сказали, хорошую фразу о том, что давайте в конечном итогебудь-каким способом проголосуем за данный проект постановления.</p>
<p>И те инсинуации, которые сегодня были по поводу того, что&nbsp; сегодня депутатов в течение трех часов, действительно,&nbsp; которые&nbsp; находятся в командировке либо&nbsp; находятся в больнице, привезти невозможно,&nbsp; а разговор идет о каждом голосе&nbsp; в этом&nbsp; зале, чтобы понятно было, то это заведомо поставить на провальное голосование.</p>
<p>Поэтому мы вас&nbsp; поддерживаем. И давайте мы&nbsp; сменим нормальное голосование, как у нас было карточками. Разблокируется трибуна, мы проголосуем за данный проект&nbsp; постановления. Это будет выявление&nbsp; каждой воли депутата, который здесь присутствует, и мы можем каждого увидеть на табло, кто как проголосовал, и не будет&nbsp; никаких вопросов. Но загонять каждый раз ситуацию, когда&nbsp; делается все для…</p>
<p>&nbsp;</p>
<p>ГОЛОВУЮЧИЙ. Шановні народні депутати! У зв’язку з тим… Я зараз ще раз поставлю ці&nbsp; пропозиції на голосування, але хочу&nbsp; вам сказати, у зв’язку з тим, що тривалий час&nbsp; була заблокована робота Верховної Ради під приводом одним, що потрібно&nbsp; прийняти закони про підвищення державних соціальних стандартів. Було запропоновано, щоб кожен народний депутат висловив персонально свою позицію не из прекрасного далёка, а у Верховній Раді України, бо дуже багато розповідають про те, що&nbsp; в Верховну Раду&nbsp; соромно ходити... <i>(Оплески) </i>Я думаю, що прийшли нормально. Але, щоб кожен депутат персонально сказав, він „за” чи „проти”, щоб ми потім прийняли рішення і не поверталися більше до цього рішення.</p>
<p>Учора жодних заперечень з цього приводу не було. Сьогодні вранці ми прийняли постанову, заперечень не було. Скажіть, будь ласка, які ще потрібно пропозиції для того, щоб прийняти цей закон?&nbsp;</p>
<p>Разом з тим я ще раз пропоную зараз поставити&nbsp; на переголосування. Будь ласка, сядьте на місця, переголосуємо. Ну я на переголосування поставлю. Ну що ви, шановні колеги?! Ну хочете – ну ламайте мікрофони, будь ласка. Я зараз поставлю на переголосування, щоб повернутися до розгляду питання про скасування рішення Верховної Ради України про прийняття постанови парламенту про зміну способу голосування щодо законопроектів про державні соціальні стандарти.&nbsp; Будь ласка.</p>
<p>А що, система не працює? Відбувається голосування. Будь ласка.</p>
<p>&nbsp;</p>
<p>17:27:20</p>
<p>За-213</p>
<p>Вже краще. Не повернулися.</p>
<p>Тепер я ставлю&nbsp; на голосування про перенесення прийняття рішення щодо обговорених законопроектів, номери зачитаю: 4762, 5062, 5091-1, 5091-2, 5091-3 на 10-ту годину в четвер 24 вересня для повернення для розгляду цієї пропозиції. Будь ласка.</p>
<p>&nbsp;</p>
<p>17:28:11</p>
<p>За-18</p>
<p>Рішення не прийнято.</p>
<p>&nbsp;</p>
<p>ГОЛОС ІЗ ЗАЛУ. Володимире Михайловичу, пора... Ми з повагою...</p>
<p>&nbsp;</p>
<p>ГОЛОВУЮЧИЙ. По фракціях. Ну, я прошу вас, ну, що ви…</p>
<p>&nbsp;</p>
<p>ГОЛОС ІЗ ЗАЛУ. Ну, мы не понесем вас на руках. А що робити? Нет, ну, а що?&nbsp; <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні народні депутати,&nbsp; у зв’язку із тим, у зв’язку з тим… <i>(Шум у залі) </i>…що звучать погрози особисто на мою адресу і немає можливості проводити засідання....</p>
<p>Я лише одне скажу перед тим, як закрити засідання. Люди добрі, схаменіться! Що буде з країною в результаті, якщо підете на поводу у них!</p>
<p>Я оголошую вечірнє засідання Верховної Ради України закритим. <i>(Шум у залі)</i></p>
<p><b>&nbsp;</b></p>
<p><i>&nbsp;</i></p>
</div>
