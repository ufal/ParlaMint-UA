Стенограма пленарного засідання
17 квітня 2008
<div>
<p align=center>ЗАСІДАННЯ&nbsp; ДВАДЦЯТЬ ДРУГЕ&nbsp;</p>
<p align=center>Сесійний зал Верховної Ради України</p>
<p align=center>17 квітня&nbsp; 2008 року, 10:00 година</p>
<p align=center>Веде засідання Голова Верховної Ради України ЯЦЕНЮК А.П.</p>
<p><b>&nbsp;</b></p>
<p>ГОЛОВУЮЧИЙ. Всім доброго ранку, шановні народні депутати України. Прошу реєструватися.</p>
<p>10:01:14</p>
<p>В залі зареєструвалося 427 народних депутатів України. Ранкове засідання Верховної Ради України оголошується відкритим.</p>
<p>Шановні народні депутати України, у нас сьогодні надзвичайно складний порядок денний. В першу чергу – це маса соціальних законопроектів.</p>
<p>Друге.&nbsp; Це треба&nbsp; завершити Закон про Кабінет Міністрів.</p>
<p>Третє. Це треба розглянути питання&nbsp; щодо&nbsp; мінімального прожиткового рівня щодо заробітної платні.</p>
<p>Тому я прошу всіх налаштуватися на роботу. Давайте привітаємо Кузьмука Олександра Івановича з днем народження. Олександр Іванович.</p>
<p>(О п л е с к и)</p>
<p>&nbsp; І Триндюка Юрія Григоровича також давайте&nbsp; привітаємо з днем народження. (О п л е с к и)</p>
<p>Шановні колеги, а де Юрій Богданович? Немає Юрія Богдановича для доповіді? Зараз найдем тоді Юрія Богдановича. Підійшла вже стаття 27 Регламенту, 30 хвилин вимагає перерву „Блок Юлії Тимошенко” і „Наша Україна – Народна Самооборона”.&nbsp;Починаємо з перерви, як завжди.&nbsp;&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні колеги, дозвольте перед наданням слова Миколі Володимировичу Томенку Голова Верховної Ради порадиться з парламентарями, як далі жити. Прошу, заява двох фракцій була про перерву, тому Микола Томенко.</p>
<p>Шановні колеги, я в перш чергу звертаюсь до парламентарів, до друзів, до лівої і правої частини залу: не втягуйте себе в жодні політичні інтриги, не втягуйте себе в жодні путчисти, ГКЧПісти і іншу всяку абсолютно непотрібну річ. Ну, якщо в когось є ідеї про те, щобИ, так як не знайшли мови з Головою Верховної Ради, тому що у нього є проблеми: по-перше, він знає Конституцію, а по-друге – виконує Регламент, вибрати заступника Голови Верховної Ради, а потім змінити календарний план, і доки Голови парламенту не буде в парламенті, провести зміни до Конституції, ще до якоїсь історії, то я зразу хочу застерегти, що доля усіх путчистів і ГКЧПістів однакова. (О п л е с к и)</p>
<p>Микола Володимирович, прошу.</p>
<p>&nbsp;</p>
<p>10:44:03</p>
<p>ТОМЕНКО М.В.</p>
<p>Арсеній Петрович, я хочу вас заспокоїти. Не лякайтеся, БЮТ вас завжди підтримає.</p>
<p>&nbsp;</p>
<p>ГОЛОВУЮЧИЙ. Дякую, Микола Володимирович.&nbsp;&nbsp;&nbsp;</p>
<p>&nbsp;</p>
<p>ТОМЕНКО М.В. Тому я від імені наших двох фракцій хочу зробити наступну заяву. Я розумію, що солодке і коштовне слово „міська влада” для дуже багатьох чиновників, але воно не вартує хаосу в наших містах і, не дай Бог, людських жертв.</p>
<p>Те, що відбулося вчора у Харкові, не може не непокоїти нас, і та вакханалія на ринку „Барабашова” мусить бути адекватно оцінена правоохоронними органами. Я хочу вам нагадати, що в свій час в Дніпропетровську починалося з розборок на ринку, а потім там гинули люди. Тому, Арсеній Петрович, ми вимагаємо від вас, щоб правоохоронні органи невідкладно втрутилися в ситуацію, яка склалася в Харкові загалом і довкола ринку „Барабашова” і поінформували Верховну Раду України.</p>
<p>Я, до речі, з цікавістю вчора прочитав, що один із чільників Харківської міської ради заявив про те, що на ринку пожежа. Дійсно, за кілька хвилин пожежа почалася. Тому я хотів би, щоб прокуратура і це врахувала, коли буде нам доповідати, а ми невідкладно розглянули питання про дострокові вибори в місті Харкові.</p>
<p>Також від імені фракції БЮТ хочу заявити про необхідність розгляду питання стосовно Києва, оскільки склалася парадоксальна ситуація, ми за кілька місяців в місті Києві, бо більшість тут кияни, залишимся без бюджету. Так, команда Черновецького активно взялась за роботу, що сьогодні видає премії вчителям, медикам на рік вперед. У мене матеріали керівників&nbsp; району, які кажуть: якщо ми по 10 мільйонів&nbsp; зараз це видамо, то у нас вчителі і медики&nbsp; залишилися без&nbsp; грошей. Тому я хотів би нагадати чильникам Києва, що 80 відсотків київського бюджету – це те, що платим ми – фізичні і юридичні особи – кияни платять. Тому не треба бавиться в свою виборчу компанію і ставити під загрозу життя столиці України. тому наша друга вимога сьогодні:</p>
<p>перше,&nbsp; оприлюднити інформацію стосовно слідчої комісії, яку провадив Президент, тому що виникла парадоксальна ситуація, журналісти вже розповідають, що в цих матеріалах слідчої комісії інформація настільки цікава про унікальний досвід Леоніда&nbsp; Черновецького, що нібито Секретаріат&nbsp; Президент&nbsp; прийняв рішення засекретить її, щоб скористалися мери недружніх європейських столиць до нас. Тому я хотів би цю слідчу комісію&nbsp; все-таки матеріали прочитати, щоб кияни подивилися що розслідували і що найшли в цій слідчій комісії. А ми повинні прийняти рішення про два тури голосування в місті Києві, щоби не 7 відсотків киян&nbsp; вибирали мерів, а кияни в своїй столиці більшістю&nbsp; голосів голосували за керівника міста. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Шановний&nbsp; Микола Володимирович, якщо можна, з місця, щоб я ще раз остаточно з`ясував і дав чіткий посил нашим колегам- &nbsp;Парламентарям які вимоги сьогодні двох чи це однієї фракції. Включіть, будь ласка, мікрофон Миколі Володимировичу Томенку.</p>
<p>&nbsp;</p>
<p>10:47:16</p>
<p>ТОМЕНКО М.В.</p>
<p>Шановні колеги, ми домовились на засіданні ради коаліції, що позиція двох фракцій – дати доручення або звернутись до правоохоронних органів підготувати інформацію про те, що відбулося вчора в Харкові і заслухати по мірі готовності, а зараз від імені двох фракцій ми просимо поставити питання про дострокові вибори в місті&nbsp; Харкові, а від імені фракції БЮТ я виступлю з пропозицією також сьогодні невідкладно&nbsp; розглянути питання про два тури виборів в місті Києві.</p>
<p>&nbsp;</p>
<p>ГОЛОВУЮЧИЙ. Шановні колеги, мені дуже прикро, що ми починаємо робочий день не з законопроектів щодо вступу України до Світової торгівельної організації, не з законопроектів про прожитковий мінімум і соціальні стандарти, а знову з заполітизованих речей.</p>
<p>Фактично, мова йде про те, щоб поставити зараз на голосування законопроект номер 2228 „Про дострокові вибори в місті Харкові”. Хочете з процедури? Давайте, будь ласка. Нема поки що доповідача. Включайте мікрофони, записуйтеся з процедури, 5 хвилин. Бабенко, "Блок&nbsp; Юлії Тимошенко" .</p>
<p>&nbsp;</p>
<p>10:48:48</p>
<p>БАБЕНКО В.Б.</p>
<p>Бабенко, "Блок&nbsp; Юлії Тимошенко" .</p>
<p>Я поділяю слова спікера про те, що СОТ – дуже важливо. Але чого нам чекати від Харкова? Поки почнуть гинути люди і тоді ми будемо займатися Харковом і ринком, і цими питаннями?&nbsp;Дякую.</p>
<p>&nbsp;</p>
<p>ГОЛОВУЮЧИЙ. Князевич.</p>
<p>&nbsp;</p>
<p>10:49:11</p>
<p>КНЯЗЕВИЧ Р.П.</p>
<p>Кириленко В’ячеславу.</p>
<p>&nbsp;</p>
<p>ГОЛОВУЮЧИЙ. В’ячеслав Кириленко, будь ласка.</p>
<p>&nbsp;</p>
<p>10:49:16</p>
<p>КИРИЛЕНКО В.А.</p>
<p>В’ячеслав Кириленко, "Наша Україна - Народна Самооборона".</p>
<p>Шановні колеги, ми ось уже місяць вимагаємо від парламенту, щоби було&nbsp; розглянуто і проголосовано харківське питання. Тому що позачергові вибори харківського міського голови і Харківської міської ради мусять відбутися. І комісія давала звіт, і депутатам роздані матеріали, які чітко вказують на зловживання, які відбулися в Харківській міській владі. І Харків застиг в очікуванні того, що відбудеться оновлення міської влади.</p>
<p>Вчорашні події у Харкові лише є додатковим підтвердженням того, що харків’яни&nbsp; повинні вирішити всі протиріччя, які накопилися у Харкові і подолати там всі зловживання. Тому зараз це питання треба голосувати, але після цього ми повинні завершити розгляд питання про Кабінет&nbsp; Міністрів України. І я запрошую колег із БЮТ до консолідованого голосування по цьому питанню.</p>
<p>&nbsp;</p>
<p>ГОЛОВУЮЧИЙ. Петро Цибенко.</p>
<p>&nbsp;</p>
<p>10:50:21</p>
<p>ЦИБЕНКО П.С.</p>
<p>Прошу передати Симоненку.</p>
<p>&nbsp;</p>
<p>ГОЛОВУЮЧИЙ. Петро Симоненко.</p>
<p>&nbsp;</p>
<p>10:50:25</p>
<p>СИМОНЕНКО П.М.</p>
<p>Уважаемые избиратели!</p>
<p>Симоненко, фракция коммунистов. Я хочу привлечь ваше&nbsp; внимание, что борьба кланов за захват власти в Украине перешла в завершающий этап. Ясно, что один из руководителей подобной политики находится на президентском кресле, и чего его политика стоит, уже всем давно известно.</p>
<p>Но именно этот захват&nbsp; власти и продолжает иметь место в части раздела властных полномочий через дележ собственности. В городе Киеве, для киевлян это сотни миллионов долларов уже обойдется избирательная кампания, это снова пострадает не только столица Украины, потому что в столице Украины будет толчок цен и тарифов, это обязательно отразится на всей Украине. Все граждане будут страдать.</p>
<p>В Харькове, свидетельствуют вчерашние события, цена человеческой жизни – копейки. Они спалят завтра не только рынок – все, что угодно в борьбе кланов за то, чтобы захватить власть в городе. И таким образом, это свидетельствует о том, что реальная угроза для&nbsp; Украины и независимости, и политического суверенитета.</p>
<p>&nbsp;</p>
<p>ГОЛОВУЮЧИЙ. Сулковський.</p>
<p>&nbsp;</p>
<p>10:51:32</p>
<p>СУЛКОВСЬКИЙ П.Г.</p>
<p>Я прошу слово Лавриновичу передати.</p>
<p>&nbsp;</p>
<p>ГОЛОВУЮЧИЙ. Олександр Лавринович.</p>
<p>&nbsp;</p>
<p>10:51:38</p>
<p>ЛАВРИНОВИЧ О.В.</p>
<p>Шановний Арсеній Петрович, шановні колеги! Арсеній Петрович, ви вчора сказали, що ви врятували коаліцію тим, що не поставили на голосування Закон „Про Кабінет&nbsp; Міністрів”. Я хотів би, щоб ви сьогодні діяли виключно в межах тимчасового Регламенту, щоб ми завершили розгляд питання про КабінетМіністрів результативним голосуванням з тим результатом, який у нас буде на табло, і після того працювали по порядку денному.</p>
<p>Якщо є бажання ставити 2228, то слід відзначити, що відповідно до Закону "Про місцеве самоврядування” ми сьогодні не маємо жодного судового рішення, яке б свідчило про порушення Конституції і Законів України органами і посадовими особами місцевого самоврядування міста Харкова. Якщо це – здійснення&nbsp; політичного бажання або більше бажання просто припинити роботу парламенту, щоб де-юре не зафіксувати...</p>
<p>&nbsp;</p>
<p>ГОЛОВУЮЧИЙ. Олег Зарубінський.</p>
<p>&nbsp;</p>
<p>10:52:44</p>
<p>ЗАРУБІНСЬКИЙ О.О.</p>
<p>Шановний Арсеній Петрович, шановні колеги, шановні виборці! Мені здається, нам треба внести зміни в тимчасовий Регламент. Вже протягом багатьох днів о 10 годині не розпочинається розгляд питань, а починаються якісь перерви. Хотів би колегам порадити і попросити: проводьте, будь ласка, свої наради, починаючи з шостої ранку, з п’ятої ранку, і не заважайте Верховній Раді працювати над законодавчими актами, над проектами законів о 10 годині, як це і передбачено.</p>
<p>І ще один момент. Мені здається, Арсеній Петрович, вже треба припинити практику, коли наш парламент – єдиний законодавчий орган – стає заручником внутрікланових і внутрікорпоративних розборок. Так буде кожен день: будуть вноситися якісь нові політичні речі, політичні постанови, політичні закони, а ті закони, які стоять вже місяць (з приводу соціальних проблем, економічних), будуть відсуватись.</p>
<p>І ще. Якщо щось включено до порядку денного, воно має розглядатися в кінці дня, а те, що...</p>
<p>&nbsp;</p>
<p>ГОЛОВУЮЧИЙ. Камчатний.</p>
<p>&nbsp;</p>
<p>10:53:56</p>
<p>КАМЧАТНИЙ В.Г.</p>
<p>Прошу передати слово Ляшку.</p>
<p>&nbsp;</p>
<p>ГОЛОВУЮЧИЙ. Олег Ляшко.</p>
<p>&nbsp;</p>
<p>10:54:02</p>
<p>ЛЯШКО О.В.</p>
<p>Шановний Арсенію Петровичу, шановні колеги! Я підтримую те, про що сказав Микола Томенко. Як автор законопроекту 2228, наполягаю на тому, щоб ми нарешті почали його розглядати. Як народний депутат України, маю право так само, як і всі присутні в цьому залі інші депутати, висловити з трибуни Верховної Ради позицію щодо законопроекту, і ніхто не може це мені заборонити, подобається це комусь, законопроект, чи не подобається.</p>
<p>Тому я прошу не влаштовувати політику з цього питання, а давайте візьмем і розберемся. Коли Верховна Рада, більшість підтримає цей законопроект – значить, буде воля парламенту. Але меншість не має права заважати більшості парламенту голосувати з приводу законопроектів, які визначені і підтримані коаліцією. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Обговорення питання завершено.</p>
<p>Питання щодо дострокових виборів мера міста Харкова та Харківської міської ради знаходиться в порядку денному українського парламенту. Є? Є. Таким чином, голосувати щодо цього питання не потрібно.</p>
<p>У зв’язку з тим, що є вимоги двох фракцій, ми можемо це питання легко ставити першим. При цьому, я як Голова парламенту, категорично заперечую, категорично заперечую надмірну політизацію українського парламенту. Ми могли розглянути це питання після обіду, коли би пройшли весь ряд соціальних і економічних законопроектів. Але, на превеликий жаль, я змушений підкоритися волі більшості, яка представлена сьогодні коаліцією і яка відповідно до Регламенту фактично має вирішальне право на формування порядку денного.</p>
<p>Щодо зауважень окремих народних депутатів, то хотів би ще раз зазначити, що доля коаліції спасена відповідно до вимог Регламенту. І, шановний Олександр Володимирович, я думаю, ви знаєте, що якщо питання не розглянуте, то його не можна ставити на голосування. Це так, до слова. Коротка юридична довідка.</p>
<p>Колеги, я пропоную, щоб ми приступили до заслуховування питання щодо дострокових виборів мера міста Харкова. Приступили до заслуховування, товариші. (Ш у м&nbsp; у&nbsp; з а л і)&nbsp; Товариші! (Ш у м&nbsp; у&nbsp; з а л і)</p>
<p>Поступила заява на перерву двох фракцій – фракція Партії регіонів та фракція Комуністичної партії, – і прийшов у президію мій колега, тому оголошуємо перерву.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні колеги, я прошу займати свої місця. Для оголошення заяви надаю слово Шуфричу Нестору Івановичу. Уже і два заступники появилися без виборів.</p>
<p>Будь ласка, Нестор Іванович.</p>
<p>&nbsp;</p>
<p>11:29:53</p>
<p>ШУФРИЧ Н.І.</p>
<p>Дякую. Шановний Арсеній Петрович, шановні колеги, я хочу звернути увагу всіх нас і, безумовно, народу України на те, що вчора засідання Верховної Ради України закінчилося розглядом питання про Кабінет Міністрів України. Як нам доповів головуючий, Голова Верховної Ради, в зв’язку з тим, що не розглянуто приблизно двадцять сторінок і є ще низка поправок, які треба обов’язково розглянути і проголосувати, сьогодні ми почнемо роботу з продовження розгляду питання про Кабінет Міністрів України.</p>
<p>З інформації, яка була надана Головою Верховної Ради України нам стало відомо, що відсутній доповідач з цього закону. Такого ще в практиці Верховної Ради не було ніколи.</p>
<p>Я думаю – ми бажаємо пану Ключковському здоров’я,&nbsp; - але все ж таки, я думаю, що незамінних людей у Верховній Раді немає. Якщо від коаліції ніхто не може доповідати цей закон, Партія регіонів готова делегувати для представлення цього закону нашого представника у відповідному профільному комітеті. Тому, давайте говорити чесно самим собі і народу України, ви не хочете розглядати Закон про Кабінет Міністрів України, як і низку законів, по яких у вас немає єдиного рішення, це стосується і закону 1408 про пільги, про які ви стільки кричали, але не можете це питання вирішити.</p>
<p>І ми хочемо сказати наступне, ми не дозволимо в <a name=Temp></a>порушення Регламенту розривати питання і будемо наполягати, щоб ви закінчили ваше питання про Кабінет Міністрів України, а потім побачимо, що буде далі.</p>
<p>Наступне. Що стосується питання Харкова. Ми вже бачимо, що сталося з Києвом. Незважаючи на те, що ми вважали питання Києва вашим внутрішнім питанням, тому що пан Черновецький був депутатом фракції „Нашої України” і у 2006 році балотувався по списку до Верховної Ради саме від списку „Нашої України”, і вісім місяців він тримав в кишені цей мандат. Ми наголосили, що такі вибори в Києві є грубим порушенням Конституції, тому що немає рішення суду, яке стало би підставою для дострокових виборів, але, враховуючи, що це ваше внутрішнє питання, ми вам не заважали. Але зараз ми стаємо на захист принципів самоврядування, принципів, які затверджені Конституцією і законами України. І ми не дозволимо свавілля, ми не дозволимо, щоб ваші економічні і соціальні проблеми ви з флангів запалювали і провокували постійні вибори в Україні. Ви вже не спроможні оголосити вибори в рамках цієї країни, так беретеся за окремі регіони.</p>
<p>Я хочу вам сказати, ми захистимо Конституцію, закони ніяких додаткових виборів місцевих органів влади без рішень суду не буде. І хочу вам сказати на зрозумілій мові: „Харьков не сдадим и не думайте!».</p>
<p>Спасибо.&nbsp; (Ш у м&nbsp; у&nbsp; з а л і)</p>
<p>&nbsp;</p>
<p>ГОЛОВУЮЧИЙ. Матвієнко в залі докладчик. Так ви що доповідаєте, ви визначені доповідачем? Товариші, я так дивлюся, що ми так хочемо працювати, як я другий раз женитися. Давайте визначатися: ми працюємо чи ганяємо тут... Будь ласка.</p>
<p>&nbsp;</p>
<p>ГОЛОС ІЗ ЗАЛУ. Арсеній Петрович, мы блокируем. Да, мы не можем это, да. Нет, мы блокируем.</p>
<p>&nbsp;</p>
<p>ГОЛОС ІЗ ЗАЛУ.&nbsp; Ми не дамо працювати.</p>
<p>&nbsp;</p>
<p>ГОЛОС ІЗ ЗАЛУ. Да. Питання по Харкову, ми проти цього питання принципово.</p>
<p>&nbsp;</p>
<p>ГОЛОВУЮЧИЙ. Значить, колеги, визначиться, будь ласка, по доповідачу, я готовий розглядати Закон про Кабмін, як визначитесь по доповідачу, поставимо Закон&nbsp; про Кабмін.</p>
<p>Тепер, що стосується Харкова. Я звертаюся до фракції Партії регіонів: „Чи даєте ви можливість розпочати процедуру розгляду питання по Харкову?”.</p>
<p>&nbsp;</p>
<p>ГОЛОС ІЗ ЗАЛУ. Ні, не дамо, це принципова позиція. Ми не дамо роздивитися питання по Харкову.</p>
<p>&nbsp;</p>
<p>ГОЛОС ІЗ ЗАЛУ. Кворума не было в коалиции.</p>
<p>&nbsp;</p>
<p>ГОЛОС ІЗ ЗАЛУ. Це порушення.</p>
<p>&nbsp;</p>
<p>ГОЛОВУЮЧИЙ. Керівники фракцій, до мене в кабінет пішли.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=left>&nbsp;</p>
<p>ГОЛОВУЮЧИЙ. Завершилось засідання керівників фракцій, я б його перефразував і сказав, що тільки почалось, фактично, засідання керівників фракцій. Ми знову зайшли у фазу надуманої політичної турбулентності, я би так її назвав, а іншими словами, можливо, і певного політичного фарсу. Але для того, щоб відновити роботу парламенту, комусь треба знову зробити крок назад. Мова йде про те, що: або зняти вимогу щодо постанови про&nbsp; голосування по місту Харкову, одначе коаліція категорично відмовляється від цієї вимоги, або опозиції піти назустріч коаліції і дати можливість заслухати це питання і відповідно до закону і Конституції&nbsp; проголосувати його. Одначе, опозиція також категорично відмовляється це робити.</p>
<p>Таким чином, мистецтво компромісу поки що не досягнуто, і прийнято наступне рішення: керівники фракцій збираються задля того, щоб сформувати пакет. Пакет, який дасть можливість і коаліції, і опозиції прийти до згоди в частині голосування або неголосування по тим чи іншим питанням порядку денного. З огляду на це, я пропоную наступним чином поступити: хай керівники фракцій ідуть радитися – це пункт перший.</p>
<p>Пункт другий, в тому числі і завдяки цій ситуації будь-які політичні афери у парламентській залі вже не пройшли, і це також є позитивом. Це я все ГКЧПістам привіт передаю.</p>
<p>Пункт третій, що стосується завтрашнього засідання порядку денного. О 9.30… Сьогодні&nbsp; ми завершимо роботу з керівниками фракцій до вечора, завтра о 9.30 керівники фракцій знову в мене, щоб розпочати, а точніше, завершити роботу парламенту, тому що в нас відповідно до календарного плану наступних три тижні – це робота у комітетах і відповідні свята.</p>
<p>Я думаю, що якщо за завтра пам’ять не прийде, то за наступних три тижні, сподіваюся на те, що буде можливість все-таки розпочати роботу і знову зробити те, що ми вже з вами робили не один раз. У нас досвід&nbsp; виходу з криз є, так що давайте виходити з цієї кризи.</p>
<p>Перед суддями я можу тільки вибачитися…</p>
<p>&nbsp;</p>
<p>КАРМАЗІН Ю.А. Судді. А як же!? Їх же 90 чоловік, давайте приймемо.</p>
<p>&nbsp;</p>
<p>ГОЛОВУЮЧИЙ. Ну, як приймемо?.. Ну, як приймемо?</p>
<p>(Ш у м&nbsp; у&nbsp; з а л і)&nbsp; Я прошу ще раз… Все. (Ш у м&nbsp; у&nbsp; з а л і)</p>
<p>Шановні судді, всяке буває. Вибачайте. Отак ми і працюємо. Я сподіваюся, що ви працюєте точно краще, ніж ми. Я просто прошу вибачення від імені всього парламенту перед вами. Но ми все зробимо в наступний раз. Дякую.</p>
<p>Засідання Верховної Ради оголошую закритим. Керівники фракцій – на консультації. Завтра в 9.30 ще раз у мене. О 10-ій розпочинаємо пленарне засідання.</p>
<p align=left>&nbsp;</p>
<p>&nbsp;</p>
</div>
