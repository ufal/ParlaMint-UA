Стенограма пленарного засідання
07 листопада 2017
&nbsp;
<p align=center>ЗАСІДАННЯ ДВАДЦЯТЬ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>07 листопада 2017 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:00:37</p>
<p>ГОЛОВУЮЧИЙ. Шановні колеги, 16:00. Готові до праці?&nbsp; Прошу заходити в зал, приготуватися до реєстрації.</p>
<p>Запросіть народних депутатів в зал.</p>
<p>У нас на порядку денному надзвичайно важливий законопроект, і я прошу заходити в зал і приготуватися до&nbsp; реєстрації.</p>
<p>Готові? Отже, прошу народних депутатів зареєструватись. Будь ласка.</p>
<p>&nbsp;</p>
<p>16:03:51</p>
<p>В залі зареєстровано 342 народних депутати. Щоб в нікого не було сумнівів. І вечірнє засідання Верховної Ради України оголошую відкритим.</p>
<p>Перш за все хотів би зробити повідомлення. У нас сталося технічне непорозуміння, заяву про вихід з групи "Воля народу" Володимир Михайлович Литвин зачитав з трибуни Верховної Ради, а насправді вона має бути зачитана з президії головуючим на засіданні. І тому зараз я приводжу у відповідність і зачитую дану заяву.</p>
<p>Отже, згідно з поданою заявою та відповідно до частини третьої статті 60 Регламенту Верховної Ради України повідомляю про вихід народного депутата України Литвина Володимира Михайловича зі складу депутатської групи "Воля народу".</p>
<p>І тепер, шановні колеги, переходимо до наступного законопроекту, який є у порядку денному, це проект Закону про внесення змін до деяких законів України щодо посилення гарантій безпеки дітей. Хочу нагадати, що мінімальна кількість правок до нього, і тому ми досить швидко перейдемо до прийняття рішення, і закликаю голів фракцій запросити депутатів в зал.</p>
<p>І запрошую до доповіді голову підкомітету Комітету з питань сім'ї, молодіжної політики, спорту та туризму Спориша Івана Дмитровича.</p>
<p>Пане Іван, Україна очікує ваше слово. Будь ласка.</p>
<p>&nbsp;</p>
<p>16:05:33</p>
<p>СПОРИШ І.Д.</p>
<p>Шановна президія, шановні народні депутати! Досить важливий законопроект в другому читанні 3579, де буде йти питання безпеки дітей в умовах російської агресії. Хотілося, щоб наші народні депутати всі підійшли в зал. Адже досить важливе питання, тому що комітет вважає, що його ухвалення посилить увагу правоохоронців та військовослужбовців до питання дотримання прав дитини.</p>
<p>До даного законопроекту надійшло 27 поправок, з яких комітет пропонує врахувати 11 поправок, відхилити всього 10 поправок і врахувати частково 6 поправок. Зокрема комітет пропонує відхилити поправки, якими пропонується вилучити із законів України "Про основи національної безпеки України" та "Про засади внутрішньої і зовнішньої політики" норми щодо захисту прав дітей.</p>
<p>Більшість з інших змін, що пропонується внести до законопроекту, до другого читання, носять уточнюючий та редакційний характер. Комітет просить виправити технічну помилку та викласти абзац третій підпункту "г" підпункту 2 пункту 2 Розділу І законопроекту в редакції поправки номер 25, яка була врахована комітетом. А саме: "Запобігання соціальному сирітству та інституалізація дітей, зокрема шляхом забезпечення підтримки батьків у виконанні ними батьківських обов'язків та розвитку системи соціальних послуг для сімей з дітьми". Тобто відмовитися від терміну "Системи послуг раннього втручання", що є одним із видів соціальних послуг.</p>
<p>Водночас народними депутатами України Юлією Тимошенко, Іваном Крульком подана поправка номер 28, де пропонується доручити Кабінету Міністрів України подати до Верховної Ради України законопроект з викладенням повного тексту цього законопроекту.</p>
<p>Оскільки запропоновані норми суперечать Конституції України, комітет пропонує врахувати цю поправку частково.</p>
<p>Якою пропонується доручити… Але натомість підтримати поправку членів нашого комітету, це номер 27, якою пропонується доручити Кабінету Міністрів України під час опрацювання проекту Закону "Про Державний бюджет України на 2018 рік" передбачити суттєве підвищення розміру прожиткового мінімуму для дитини, а також до 1 січня 18-го року внести на розгляд Верховної Ради України проект Закону щодо покращення соціального захисту сімей з дітьми та встановлення справедливих соціальних гарантій дітям.</p>
<p>Тому комітет просить підтримати даний законопроект, і можемо перейти до поправок.</p>
<p>&nbsp;</p>
<p>ГЕРАЩЕНКО І.В. Переходимо, будь ласка, до поправок, шановний колего. Зараз ми…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу авторів правок приготуватись, бути сумлінними і відповідальними при оголошенні правок.</p>
<p>1-а, Богдан. Не наполягає.</p>
<p>2-а, Логвинський. Не наполягає.</p>
<p>3-я, Шаповалов.</p>
<p>5-а. Не наполягає.</p>
<p>6-а. Не наполягає.</p>
<p>10-а, Павленко. Є у залі Павленко? Не наполягає.</p>
<p>Логвинський. Не наполягає.</p>
<p>Веселова.</p>
<p>&nbsp;</p>
<p>ГЕРАЩЕНКО І.В. Наталія Веселова, ви наполягаєте...</p>
<p>&nbsp;</p>
<p>ГОЛОВУЮЧИЙ. Веселова, ваша правка? Не наполягає.</p>
<p>Левченко. Левченко включіть мікрофон.</p>
<p>&nbsp;</p>
<p>16:09:39</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ.</p>
<p>У змінах до статті 8 Закону України "Про засади внутрішньої і зовнішньої політики" пропонується серед осіб, які мають пріоритет у забезпеченні доступним житлом, передбачити також дітей-сиріт та дітей, позбавлених батьківського піклування, осіб з їх числа.</p>
<p>Вважаємо, що до таких осіб слід включити сім'ї з дітьми взагалі, що відповідатиме статті 27 Конвенції ООН "Про права дитини". Тобто мова іде про те, що наша поправка пропонує допомагати з житлом всім сім'ям, що мають дітей, а не лише в частині багатодітних сімей або дітей-сиріт, або дітей, позбавлених батьківського піклування. Це логічно, враховуючи те, що у нас є абсолютно жахлива демографічна криза сьогодні&nbsp; в країні. Я думаю, що треба робити все можливе для того, щоб стимулювати українців народжувати не тільки… мова має іти про багатодітні сім'ї, а навіть 1-2 дитини – це вже добре. Тому прошу&nbsp; поправку цю врахувати.</p>
<p>Поправка № 15. Написано, що вона нарахована частково, а взагалі неврахована взагалі.</p>
<p>&nbsp;</p>
<p>ГОЛОВУЮЧИЙ. 15 поправка. Я прошу Івана Дмитровича прокоментувати.</p>
<p>&nbsp;</p>
<p>16:10:54</p>
<p>СПОРИШ І.Д.</p>
<p>Дійсно, поправка 15 врахована частково. У зв'язку з урахуванням поправки № 17, де&nbsp; в поправці 17 у нас пропонується забезпечити доступним житлом саме багатодітні сім'ї, а не всі сім'ї з дітьми. Тому поправка 15 врахована частково в зв'язку з урахуванням поправки № 17, в якій пропонується забезпечити доступним житлом, і так я говорив, багатодітні сім'ї.</p>
<p>Тому можна ставити її на голосування, але тут вона врахована частково.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, Левченко наполягає, щоб поправка 15 була врахована&nbsp; повністю. І, власне, таким чином я&nbsp; поставлю на голосування. І нагадую,&nbsp; у нас залишилася одна поправка. Я прошу всіх запросити в зал і прошу голів фракцій максимально змобілізувати особовий склад.</p>
<p>І я ставлю на голосування пропозицію Левченка, щоб поправка 15 була прийнята в повному обсязі. Хто підтримує дану пропозицію Левченка, прошу проголосувати.</p>
<p>&nbsp;</p>
<p>16:12:17</p>
<p>За-44</p>
<p>Рішення не прийнято.</p>
<p>Наступна 22 поправка. Народний депутат Левченко. Включіть, будь ласка, мікрофон.</p>
<p>&nbsp;</p>
<p>16:12:28</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ.</p>
<p>Змінами до цієї ж статті 8 закону передбачається включення до основних засад&nbsp; внутрішньої політики, в соціальній сфері, також розвитку, цитую, "системи послуг раннього втручання з метою&nbsp; запобігання відмовам батьків від новонароджених дітей з вадами розвитку". На нашу думку, така система раннього втручання має стосуватися запобігання відмовам батьків загалом від новонароджених дітей, в тому числі і від дітей з вадами розвитку. Тобто не має мова йти про те, що система має працювати виключно на запобігання відмови батьків від дітей з вадами розвитку, а мова має йти про те, що ця система має працювати на убезпечення від того, щоби&nbsp; батьки відмовлялися від своїх дітей взагалі, в незалежності від того, наскільки вони розвинуті чи не розвинуті.</p>
<p>Тому, власне кажучи, прошу врахувати мою поправку і вставити буквально&nbsp; п'ять слів, "в тому числі", щоб не тільки "з вадами розвитку", а "в тому числі і з вадами розвитку". Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, прокоментуйте, пане Іван.</p>
<p>І нагадую, через хвилину-дві буде голосування. Це президентський законопроект, який стосується підтримки і посилення гарантій безпеки дітей. Нам тільки важливо, щоб в залі&nbsp; була достатня кількість депутатів. Прошу усіх запрошувати в зал.</p>
<p>Пане Іван, будь ласка.</p>
<p>&nbsp;</p>
<p>16:13:52</p>
<p>СПОРИШ І.Д.</p>
<p>Дійсно, поправку відхилено у зв'язку із врахуванням поправки № 25, в якій взагалі виключаються "послуги раннього втручання", оскільки це лише один з видів соціальних послуг. Адже в нас в поправці 25 передбачається, що запобігання соціальному слідству та інституалізація&nbsp; дітей має здійснюватися шляхом забезпечення підтримки батьків у виконанні ними батьківських обов'язків та розвитку системи соціальних послуг для сімей з дітьми . Тому при цьому з тексту абзацу виключається "послуги раннього втручання", оскільки, це лише один з видів соціальних послуг.</p>
<p>Тому 22&nbsp; поправка Левченка відхилена в зв'язку з поправкою номер 25.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І, я розумію, Юрій Левченко наполягає на голосуванні. І я ставлю на голосування&nbsp; поправку 22 народного депутата Левченка, комітет&nbsp; її відхилив, комітет відхилив. Хто підтримує дану поправку, прошу голосувати.</p>
<p>&nbsp;</p>
<p>16:15:05</p>
<p>За-54</p>
<p>Рішення не прийнято.&nbsp;</p>
<p>Отже, колеги, наступна, 23-я. Не наполягає.</p>
<p>24-а. Не наполягає.</p>
<p>26-а. Не наполягає.</p>
<p>Таким чином ми завершили обговорення. І я прошу всіх зайти в зал, зайняти робочі місця, ми переходимо до прийняття рішення.</p>
<p>Зараз я ще дам представнику комітету слово для виступу. І прошу заходити в зал, займати робочі місця, колеги. Голова комітету вимагає, ми дамо ще голові комітету хвилину, змобілізуйте зал. Зараз Іван Дмитрович. Будь ласка, Іван Дмитрович.</p>
<p>&nbsp;</p>
<p>16:16:00</p>
<p>СПОРИШ І.Д.</p>
<p>Я дуже хотів би, щоб всі народні депутати прийшли до залу, тому що ми сьогодні, знову ж таки, хочу повториться, що ми говоримо про гарантії безпеки дітей, особливо ще раз наполягаю на тому, що тут ми повинні посилити безпеку дітей, особливо в час російської агресії. І в даному законопроекті, що ми приймемо його в другому читанні, це буде дійсно законом, де буде посилена увага правоохоронців, посилена увага військовослужбовців до питань дотримання прав дитини. Тому б дуже хотілося, щоб всі прийшли в зал і проголосували за даний законопроект, щоб дійсно він став законом для наших дітей.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І голова комітету Артур Палатний авторитетно скаже позицію комітету і переходимо до голосування. Прошу всіх заходити в зал.</p>
<p>Дякую, пан Іван, за доповідь.</p>
<p>Будь ласка.</p>
<p>&nbsp;</p>
<p>16:16:53</p>
<p>ПАЛАТНИЙ А.Л.</p>
<p>Шановні колеги, це дуже важливий законопроект для наших дітей і я неодноразово казав це на Погоджувальній раді. Нарешті все&nbsp; ж таки цей законопроект внесли в прохідну частину, я сподіваюсь, в прохідну частину Верховної Ради України. Я хочу сказати, що другого такого шансу вже не буде, тому що законопроекти нашого комітету не завжди доходять, вранці вони стоять, тому я всіх прошу сконсолідуватися. Тут немає політики, тут немає корупції, тут немає нічого те, щоб заважало всім проголосувати за наших дітей. Я всіх прошу проголосувати і підтримати цей законопроект, зібратися в залі Верховної Ради. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, переходимо до прийняття рішення.</p>
<p>Прошу усіх займати робочі місця.</p>
<p>Будь ласка,&nbsp; ще депутати підходять. Поки підходять депутати, я ще дам замміністра пані Наталії слово.</p>
<p>Включіть мікрофон на трибуні, в урядовій ложі включіть мікрофон, будь ласка,&nbsp; пані Наталі.</p>
<p>&nbsp;</p>
<p>16:18:25</p>
<p>ФЕДОРОВИЧ Н.В.</p>
<p>Міністерство соціальної політики просить підтримати цей дуже важливий законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Отже, ми маємо спільну позицію всіх депутатських фракцій, уряду і можемо приймати позитивне&nbsp; відповідальне рішення. Я прошу всіх зайняти робочі місця.</p>
<p>І я ставлю на голосування проект Закону про внесення змін до деяких Законів України щодо посилення гарантій&nbsp; безпеки дітей (№ 3579) в другому читанні та в цілому. Колеги, відповідально кожен голос має значення, займіть робочі місця і прошу підтримати позицію комітету в другому читанні та в цілому 3579. Прошу проголосувати, прошу підтримати. Голосуємо. Прошу підтримати.</p>
<p>&nbsp;</p>
<p>16:19:34</p>
<p>За-190</p>
<p>Не встигли депутати зайти в зал. Ми почекаємо, поки зайдуть в зал. Я прошу депутатів заходити в зал, займати робочі місця. Я прошу голів фракцій запросити депутатів в зал. Будь ласка,&nbsp; прошу заходити в зал.</p>
<p>Прошу голів фракцій запросити&nbsp; депутатів у зал, через хвилину буде&nbsp; голосування. Будь ласка, заходіть в зал і займайте робочі місця. І поки народні депутати&nbsp; збираються в зал… будь ласка, голоси будуть.</p>
<p>Отже, колеги, прошу зайняти робочі місця,&nbsp; я поставлю зараз&nbsp; на повернення. Будь ласка, займаємо робочі місця. Я ставлю на голосування… Не виходіть, колеги, я&nbsp; вас прошу, це діти, це безпека дітей. Одну хвилинку. Колеги, верніться&nbsp; в зал. Друже, я прошу ну, проголосуйте, колеги…</p>
<p>Так, отже, приймаємо рішення. Я ставлю пропозицію повернутися до проекту Закону про внесення змін до деяких законів України щодо посилення гарантій безпеки дітей. Я прошу всіх зайняти робочі місця. Я бачу, не всі на робочих місцях, будь ласка.</p>
<p>Отже, прошу всіх взяти участь в голосуванні. Я ставлю пропозицію повернутися до проекту Закону про внесення змін до деяких законів України щодо посилення гарантій безпеки дітей (номер 3579). Прошу уважно голосувати, прошу підтримати. Голосуємо, колеги, дисципліновано і сумлінно. Прошу підтримати, прошу проголосувати. Голосуємо, прошу підтримати.</p>
<p>&nbsp;</p>
<p>16:23:42</p>
<p>За-206</p>
<p>Позитивна тенденція, але ще не всі зібралися. Тому я запрошую усіх в зал. Прошу показати по фракціям і прошу голів фракцій запросити депутаті в зал.</p>
<p>Я прошу зараз до слова Ірину Луценко представника Президента України у Верховній Раді. Будь ласка, одну хвилину. І прошу запросити усіх депутатів в зал. Пані Ірина, будь ласка.</p>
<p>&nbsp;</p>
<p>16:24:10</p>
<p>ЛУЦЕНКО І.С.</p>
<p>Шановні колеги, я би дуже просила вас сконсолідуватися і проголосувати одне елементарне питання, як ми відносимося до долі наших дітей сьогодні в Україні. За 10 років кількість дитячого населення зменшилася з 14 мільйонів до 7 мільйонів населення. Ми говоримо зараз&nbsp; про те, щоб регламентувати, що охорона дитинства є однією з важливих складових національних інтересів дитини.</p>
<p>Я приведу вам тільки деякі цифри. За останніх 5 років, а особливо зараз, в період війни тільки не від збройної агресії щороку зростає кількість дітей, що стали жертвами злочинів, це близько 8 тисяч дітей, розбоїв в 2014 році постраждали 48 дітей, в 2015 – 68, за 11 місяців 2016 року – 98. В цьому році – більше 100 дітей, грабежів – 405, 452; 504, 545 – в 2017 році. Зґвалтувань в 2014 році – 80 дітей, 64 дитини…</p>
<p>&nbsp;</p>
<p>ГОЛОВУЮЧИЙ. Будь ласка, хвилину.</p>
<p>&nbsp;</p>
<p>ЛУЦЕНКО І.С. В 2016-му – 75.</p>
<p>У нас величезна мережа інтернатних закладів. Ми хочемо цю мережу перетворити в будинки сімейного типу. Закладено в 2017 році були кошти на переведення від інтернатів до будинків сімейного типу. У нас більше півтора мільйона сімей, де тільки мама виховує діток. Це 3 мільйони діток знаходяться в складних життєвих обставинах.</p>
<p>Люди, перед нами майбутнє України! Якщо ми не дамо можливість цьому питанню надати пріоритетний напрямок в питаннях національної безпеки і оборони, то для кого, власне, ми воюємо, для кого ми робимо ці реформи? Якщо ми не будемо ставити питання дітей, їхнього здоров'я і розвитку в пріоритет, то для чого тоді ми тут збираємося і що ми робимо?</p>
<p>Прошу вас консолідуватися, не шукати ніяких партійних і підводних каменів з цього питання. Тут жодного питання немає ніякого політичного. Це тільки…</p>
<p>&nbsp;</p>
<p>ГОЛОВУЮЧИЙ. Отже, колеги, я прошу усіх зайти в зал. Це не є питання політичне. Це питання, яке об'єднує і всі фракції, і уряд. Нам просто потрібна більша дисципліна в залі. Посилення гарантій безпеки дітей – це очевидно для кожного патріота, для кожного громадянина є важливе.</p>
<p>І я прошу всіх заходити в зал. Зараз я дам ще слово для виступу. одна хвилина, Мірошниченко. Будь ласка, заходьте в зал, колеги!</p>
<p>&nbsp;</p>
<p>16:27:18</p>
<p>МІРОШНИЧЕНКО Ю.Р.</p>
<p>Шановні колеги, шановні колеги, насправді що це за закон? Закон просто говорить про те, що питання сім'ї, дітей і все, що пов'язано з майбутнім в країні, має бути об'єктом вивчення і захисту на рівні національної безпеки. Ну хіба сім'я і діти не є&nbsp; об'єктом уваги держави?&nbsp;</p>
<p>Тому, на моє переконання, це&nbsp; нормальний закон, за який треба голосувати. Тому запрошую наших колег, які представляють опозицію, так само підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, прошу всіх зайняти робочі місця, і я ставлю зараз пропозицію повернутися до цього закону. І кожен голос має вагу.</p>
<p>Я прошу усіх зайняти робочі місця і прошу усіх підтримати.&nbsp; І відставити політичні розбіжності, які можуть&nbsp; між нами бути по інших питаннях.</p>
<p>Отже, я ставлю на голосування пропозицію повернутися до&nbsp; голосування за проект Закону про внесення змін до деяких законів України щодо посилення гарантій безпеки дітей (№ 3579).&nbsp; Прошу проголосувати і прошу підтримати, колеги. Кожен голос має значення.</p>
<p>Прошу зайняти робочі місця і прошу підтримати пропозицію повернутися до розгляду 3579. Прошу голосувати. Прошу підтримати дітей. Голосуємо. Прошу підтримати.</p>
<p>&nbsp;</p>
<p>16:29:02</p>
<p>За-252</p>
<p>Рішення прийнято.</p>
<p>І ставлю проект Закону 3579 в&nbsp; другому читанні та в цілому. Прошу підтримати. Прошу проголосувати. Голосуємо, колеги. Прошу підтримати. І дякую всім за розуміння. Прошу проголосувати.</p>
<p>&nbsp;</p>
<p>16:29:27</p>
<p>За-249</p>
<p>Закон прийнятий.</p>
<p>Наступний проект Закону про внесення змін до законодавчих актів України з питань забезпечення жилими приміщеннями військовослужбовців та членів сімей військовослужбовців, які загинули під час виконання обов'язків військової служби (№ 4995). Доповідач від комітету –&nbsp; Вінник Іван. Тут теж поправок дуже мало, і тому прошу не розходитися. Прошу залишатися <a name=_GoBack></a>в залі, голосування відбудеться за кілька хвилин.</p>
<p>Прошу, пане Іван.</p>
<p>&nbsp;</p>
<p>16:30:09</p>
<p>ВІННИК І.Ю.</p>
<p>Шановний український парламент! До комітету надійшов розглянутий в першому читанні і прийнятий за основу Закон України (реєстраційний номер 4995) щодо змін до Закону України "Про житловий кодекс" і Закону України "Про соціально-правовий статус військовослужбовців та членів їх сімей" щодо забезпечення гарантованого права на отримання житла.</p>
<p>До цього проекту було подано 6 пропозицій, 3 з них враховано, 2&nbsp; враховано редакційно, 1&nbsp; відхилена. Тому, якщо заперечень немає, давайте не розходитися, а голосувати, це нескладний проект, він потрібен сьогодні для підвищення соціального захисту військовослужбовців і буде гарантувати родині загиблого бійця отримання житла, на яке він згідно Конституції має право розраховувати.</p>
<p>Дякую. Голосуємо в цілому в пропозиції комітету, згідно таблиці.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Вже голосування, колеги, не розходьтесь, навпаки, заходьте в зал. Я хочу звернутись до народних депутатів. Це питання соціального забезпечення українських військовослужбовців. Зараз відбудеться голосування, я прошу зайняти робочі місця. Колеги, вже голосування. Я прошу…&nbsp; Потім буде довше обговорення, колеги. Зараз вже голосування. Я прошу повернутись, проголосувати, потім проведете нараду.</p>
<p>Я ще раз нагадую вам назву законопроекту. Це проект Закону про внесення змін до законодавчих актів України з питання забезпечення жилими приміщеннями військовослужбовців та членів сімей військовослужбовців, які загинули під час виконання обов'язків військової служби. Я переконаний, кожен депутат під час голосування за такий закон має перебувати на робочому місці і його підтримати. Тому я прошу усіх зайняти робочі місця і приготуватись до голосування. І не змушуйте мене кожного разу принижуватись, закликаючи депутатів на робочі місця. Наші військові в окопах, на робочих місцях без закликів, а з відчуття обов'язку. Так і ми маємо себе відчувати і вести. Будь ласка, займіть місця.</p>
<p>Прошу приготуватись до голосування.</p>
<p>Отже, я прошу всіх приготуватись до голосування. І я ставлю на голосування проект Закону про внесення змін до законодавчих актів України з питань забезпечення жилими приміщеннями військовослужбовців та членів сімей військовослужбовців, які загинули під час виконання обов'язків військової служби, номер 4995, за пропозицією комітету в другому читанні та в цілому. Прошу проголосувати. Прошу підтримати. Усіх патріотів прошу проголосувати, прошу підтримати. Голосуємо. Прошу підтримати.</p>
<p>&nbsp;</p>
<p>16:33:36</p>
<p>За-216</p>
<p>Я бачу, що не встигли. Зараз я поставлю на повернення. Тільки під час таких законопроектів треба бути в залі. Я бачу, Андрій. І прошу всіх запросити в зал, зайняти робочі місця. Майте відповідальність. Нам довірило суспільство ключові рішення в цій державі приймати. І кожний має нести відповідальність за перебування тут, в цьому залі, на робочому місці.</p>
<p>Я прошу всіх приготуватись до голосування. Зараз поставлю пропозицію на повернення. Отже, прошу всіх зайняти робочі місця. Я ставлю пропозицію повернутись до проекту Закону 4995 про забезпечення жилими приміщеннями військовослужбовців та членів сімей військовослужбовців, які загинули під час виконання обов'язків військової служби. Прошу проголосувати, прошу підтримати всіх, всім залом. Кожен голос, колеги, уважно! Прошу підтримати повернення до 4995. Прошу проголосувати, кожен голос має вагу. Голосуємо, колеги! Прошу підтримати.</p>
<p>&nbsp;</p>
<p>16:35:00</p>
<p>За-223</p>
<p>Три голоси. <i>(Шум у залі)</i></p>
<p>А що ж ви робите, хлопці? А що ж ви робите? Ви під час такого голосування можете із зали виходити?</p>
<p>Будь ласка, одна хвилина Кишкарю, 30 секунд. І прошу запросити усіх у зал, передзвоніть друзям, які сидять поруч, і запросіть у зал.</p>
<p>Будь ласка, Кишкарь, 30 секунд.</p>
<p>&nbsp;</p>
<p>16:35:21</p>
<p>КИШКАР П.М.</p>
<p>Шановні колеги, я хочу наголосити про важливість підтримки цього законопроекту, адже мова саме про тих людей, які втратили свого годувальника на війні. Я 1 числа втратив свого найближчого друга Сергія Сиротенка, який загинув під Мар'янкою. Його сім'я залишилася без годувальника, залишилася без батька і чоловіка, залишилася з трьома дітьми і зарплатою матері у 4 тисячі гривень. Український уряд, українська держава гарантує кожній сім'ї, якщо, не дай Боже, з ним щось трапиться на війні, достойну компенсацію на придбання житла. Саме про це мова іде у цьому законопроекті. Прошу підтримати, прошу відповідально поставитися до своїх обов'язків…</p>
<p>&nbsp;</p>
<p>ГОЛОВУЮЧИЙ. Друзі, я бачу підійшло 5-7 депутатів, не виходьте із залу. Наші військовослужбовці, якби були відповідальними, стали би на вході і не випускали б нікого із залу, поки ми не вийдемо на позитивне голосування. Прошу всіх зайняти робочі місця.</p>
<p>І я ставлю пропозицію на голосування повернутись до проекту Закону про забезпечення жилими приміщеннями членів сімей військовослужбовців, які загинули під час виконання обов'язків військової служби (4995). Прошу підтримати сім'ї загиблих і прошу проголосувати. Прошу підтримати, прошу голосувати. Голосуємо. Прошу підтримати. Голосуємо.</p>
<p>&nbsp;</p>
<p>16:37:14</p>
<p>За-237</p>
<p>Ми повернулись.</p>
<p>І ставлю на голосування проект Закону про внесення змін до законодавчих актів України з питань забезпечення жилими приміщеннями військовослужбовців та членів сімей військовослужбовців та членів сімей військовослужбовців, які загинули під час виконання обов'язків військової служби, (4995) в другому читанні та в цілому. Прошу проголосувати, прошу підтримати. Голосуємо.</p>
<p>&nbsp;</p>
<p>16:37:51</p>
<p>За-243</p>
<p>Рішення прийнято. Закон прийнятий, колеги.</p>
<p>Тепер ми переходимо до блоку питань, які&nbsp; вже очікують два місяці на розгляд, які, я переконаний, теж зможуть об'єднати весь зал, бо це&nbsp; питання протидії торгівлі людьми, які одночасно є нашими зобов'язаннями співпраці з ЄС.&nbsp; Це всі закони першого читання.</p>
<p>Перший з них – це проект Закону про внесення змін до деяких законодавчих актів України щодо посилення протидії торгівлі людьми та захисту постраждалих осіб (№ 6125).</p>
<p>І я прошу підтримати розгляд його за скороченою процедурою. Прошу проголосувати, прошу підтримати за скороченою процедурою. Будь ласка.</p>
<p>&nbsp;</p>
<p>16:38:50</p>
<p>За-155</p>
<p>Рішення прийнято.</p>
<p>І я запрошую до доповіді заступника міністра соціальної політики Федорович Наталію Володимирівну.</p>
<p>Будь ласка, пані Наталя.</p>
<p>&nbsp;</p>
<p>16:39:03</p>
<p>ФЕДОРОВИЧ Н.В.</p>
<p>Дякую сердечно. Шановний пане Голово, шановні народні депутати, на ваш розгляд виноситься проект Закону України про внесення змін до деяких законодавчих актів України щодо посилення протидії торгівлі людьми та захисту постраждалих осіб.</p>
<p>Проектом акту пропонується внести зміни до низки законів України з метою&nbsp; вдосконалення державної політики з питань протидії торгівлі людьми. Зокрема до Закону України про протидію торгіві людьми в частині приведення у відповідність визначення торгівлі людьми до Протоколу про попередження і припинення торгівлі людьми, особливо жінками, дітьми і покарання за неї. Також цей протокол доповнює конвенцію ООН проти транснаціональної організованої злочинності, зокрема, розширивши мету, що дозволить надавати допомогу особам, які постраждали від різних форм торгівлі людьми, в тому числі примусова праця, рабство, проведення дослідів над людиною, вилучення органів, інші&nbsp; форми експлуатації.</p>
<p>Наступне. В частині доповнення основних принципів протидії торгівлі людьми принципами надання допомоги особам з інвалідністю, керуючись Конвенцією&nbsp; ООН про права осіб з інвалідністю, в частині надання повноважень у сфері протидії торгівлі людьми органам місцевого самоврядування, зокрема щодо проведення процедури встановлення статусу особи, яка постраждала від торгівлі людьми, а також надати&nbsp; відповідні послуги,&nbsp; а це значно спростить&nbsp; доступ постраждалих осіб до отримання допомоги.</p>
<p>Наступне. В частині розширення мережі закладів, які надаватимуть допомогу&nbsp; особам, які постраждали від торгівлі людьми, центрами соціально-психологічної допомоги, а саме ці центри, ці установи на даний час є найбільш пристосованими комунальними закладами для надання допомоги такій категорії осіб. А також внести зміни до низки законів України, зокрема про місцеве самоврядування в Україні, про місцеві державні адміністрації і про зайнятість населення, про правовий статус іноземців та осіб без громадянства,&nbsp; про свободу пересування та вільний вибір місця проживання в Україні, Кодексу адміністративного судочинства України.</p>
<p>Прийняття цього законопроекту не потребує додаткових видатків з державного бюджету. Прошу підтримати. Дякую.</p>
<p>&nbsp;&nbsp;&nbsp;&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>16:41:07</p>
<p>ГОЛОВУЮЧИЙ. Дякуємо за доповідь, шановна пані Наталія. Ви можете на ваше робоче місце іти.</p>
<p>А я запрошую для співдоповіді голову підкомітету Комітету з питань правової політики та правосуддя Руслана Сидоровича. Будь ласка, до мікрофона запрошую вас.</p>
<p>&nbsp;</p>
<p>16:41:24</p>
<p>СИДОРОВИЧ Р.М.</p>
<p>Шановні колеги! Даний законопроект, насправді мав бути прийнятий у цій сесійній залі вже давно. Я не буду дуже детально зупинятися на самому законопроекті, його описав представник уряду. А коротко, по суті.</p>
<p>Відповідно до "Пояснювальної записки" законопроекту він є&nbsp; розроблений з метою вдосконалення державної політики з питань протидії торгівлі людьми, що дозволить покращити якість надання послуг та допомоги особам, які&nbsp; постраждали від торгівлі людьми.</p>
<p>Для досягнення&nbsp; мети, суб'єктом законодавчої ініціативи&nbsp; пропонується внести зміни до Кодексу адміністративного судочинства України, законів України про місцеве самоврядування в Україні,&nbsp; про місцеві державні адміністрації, про свободу пересування та вільний вибір місця проживання в Україні, про протидію торгівлі людьми, про Раду Міністрів Автономної Республіки Крим, про правовий статус іноземців та осіб без громадянства і про зайнятість населення.&nbsp;&nbsp;&nbsp;</p>
<p>Даний законопроект необхідно прийняти, виходячи з тих зобов'язань, які Україна взяла на себе, ратифікувавши 21 березня 2010 року Конвенцію Ради Європи про заходи щодо протидії торгівлі людьми, вчиненої 16 травня 2005 року. Чому це настільки важливо? Весь світ на сьогоднішній день так само спостерігає за тим, наскільки Україна ефективно здатна боротися з торгівлею людьми. Мало того, Сполучені Штати Америки застерігають, що зволікання України у прийнятті відповідного законопроекту може призвести до припинення не гуманітарної допомоги Україні. Я думаю, що на сьогоднішній день кожен, хто зараз знаходиться у сесійній залі, повинен дати собі висновок, чи він не голосуванням, не підтримкою такого законопроекту може призвести до втрати підтримки від нашого стратегічного партнера Сполучених Штатів Америки. Саме тому я закликаю проголосувати цей законопроект за основу лише…</p>
<p>&nbsp;</p>
<p>ГОЛОВУЮЧИЙ. 30 секунд завершити, будь ласка, дайте.</p>
<p>&nbsp;</p>
<p>СИДОРОВИЧ Р.М. Цей законопроект необхідно проголосували лише за основу, тому що зміни, які необхідно внести до процесуального законодавства, необхідно буде привести у відповідність з тими процесуальними кодексами, які вже є проголосовані у Верховній Раді. Крім того, питання фінансової допомоги, яке покладається, пропонується одним з аспектів покладати на органи місцевого самоврядування, потребує окремого аналізу, адже відповідно до законодавства забороняється покладати на органи місцевого самоврядування фінансові зобов'язання з держави, не показавши джерел для покриття цих витрат. Тому голосуємо за основу і доопрацьовуємо до другого читання. Дякую. я прошу підтримати.</p>
<p>&nbsp;</p>
<p>ГОЛОВУЮЧИЙ. (Геращенко) Дякуємо за роз'яснення. Абсолютно справедливо зазначив зараз співдоповідач, що цей законопроект є частиною зобов'язань України в рамках нашого двостороннього діалогу з Радою Європи.</p>
<p>І я зараз прошу фракції записатися на обговорення: два – за і два – проти. І дійсно попросити залу, щоб ми дуже активно сьогодні пройшли цей блок, який дуже рідко виходить на наш розгляд і стосується захисту прав людини. Це не менш важливо, ніж боротьба з корупцією і інші ключові реформи, які проводить український парламент. Будь ласка,&nbsp; шановні колеги,&nbsp; записуємося на обговорення.</p>
<p>Будь ласка, народний депутат Лінько. Передає слово Віктору Галасюку.</p>
<p>Будь ласка,&nbsp; пане Віктор.</p>
<p>&nbsp;</p>
<p>16:45:11</p>
<p>ГАЛАСЮК В.В.</p>
<p>Шановна пані головуюча! Шановні колеги народні депутати! Коли півтора мільйони українців виїздять за кілька років в Польщу працювати легально – це не торгівля людьми? Коли мільйони українців руйнують свої родини для того, щоб десь за кордоном заробити кілька сотень євро, переслати їх, щоб прогодувати своїх дітей – це не торгівля людьми? Коли Україна сьогодні, влада сьогодні проводить таку політику, що мільйони людей стають або жебраками, або вимушеними емігрантами –&nbsp; що це не торгівля людьми? Коли за закордонні кредити готові продати все, що завгодно, коли Європа каже, ми вам дамо 600 мільйонів євро кредиту, тільки відмініть мораторій на експорт лісу-кругляка, який ми з вами в цьому залі прийняли. Як це називається? Це називається, віддайте нам вудку, а ми дамо вам трохи риби.</p>
<p>До чого це призводить? Та це призводить до торгівлі людьми, що люди самі себе готові продавати, щоб тільки вижити. Тому сьогодні потрібно першочергово ставити на розгляд промислові інвестиційні законопроекти. Вже четвертий раз переноситься день промислового розвитку і економіки. Хіба це нормально? Треба дуже чітко розставити пріоритети. Не може бути надбудови без фундаменту. Фундамент – це власна промисловість і власна економіка. Всі інші варіанти ведуть тільки до одного –&nbsp; або бідність і вічна залежність від закордонних кредитів, або ще гірше, консервація ролі України на узбіччі європейської цивілізації. Хіба такого майбутнього ми прагнемо для своєї країни?</p>
<p>Тому тільки радикальна зміна економічного курсу країни, радикальна зміна монетарної політики, спрямувати всі зусилля на підтримку захист і розвиток власного виробництва і підприємництва. Так, як робила Польща, так, як робила Туреччина, як раніше робили Китай і Малайзія. Україна – одна з найбагатших країн Європи, тільки треба нормально нею керувати, в інтересах суспільства.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; наступний виступаючий – Олег Березюк.</p>
<p>Так само Сидоровичу передає слово, будь ласка.</p>
<p>&nbsp;</p>
<p>16:47:25</p>
<p>СИДОРОВИЧ Р.М.</p>
<p>Шановні колеги, я, звичайно,&nbsp; погоджуюся&nbsp;&nbsp; з попереднім виступаючим щодо того, що сильна&nbsp; економіка є запорукою успішної держави і&nbsp; успіху&nbsp; наших громадян, але&nbsp; рівень захисту прав людини є визначальний. На сьогоднішній&nbsp; Україна знаходиться&nbsp; на сумному другому&nbsp; місці по кількості звернень&nbsp; до Європейського Суду з прав людини. Це говорить про те, що порушення прав громадян, порушення прав людини у нас носить&nbsp; системний характер.</p>
<p>Даний законопроект&nbsp; потрібно приймати&nbsp; не лише тому, що&nbsp; нас про це просить&nbsp; наш стратегічний&nbsp; партнер&nbsp; Сполучені Штати. Ми повинні це зробити для того, щоб&nbsp; людина почувала себе захищеною для того, щоб людина, коли вона потрапляє в халепу, розуміла&nbsp; шлях, в який&nbsp; спосіб&nbsp; вона зможе захистити свої права. До мене як до народного депутата неодноразово зверталися наші&nbsp; громадяни, які ставали об'єктом&nbsp; торгівлі людьми. Ми зобов'язані&nbsp; прийняти такий законопроект, який дасть реальну дієву&nbsp; допомогу тим особам,&nbsp; які є за своєї чи неграмотності, чи незнання потрапили в халепу, це&nbsp; наш обов'язок перед нашими&nbsp;&nbsp; громадянами і перед усіма людьми. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Більше немає бажаючих виступати. На жаль, в президії не має&nbsp; можливості записатися на обговорення. Я скористуюся своїм правом від позафракційних долучитися до обговорення цього законопроекту.</p>
<p>&nbsp;</p>
<p>16:48:58</p>
<p>ГЕРАЩЕНКО І.В.</p>
<p>Я би хотіла апелювати до шановної Радикальної партії, виступаючий від якої зараз&nbsp; говорив про дещо іншу проблему.</p>
<p>&nbsp;Абсолютно погоджуючись з тим,&nbsp; що для українського суспільства тема зубожіння і&nbsp; економіки сьогодні є однією з&nbsp; ключових, я хочу все-таки закликати вас, шановні колеги, не маніпулювати цими поняттями і дуже&nbsp; делікатно ставитися до іншої теми, яка насправді, дійсно,&nbsp; є ключовою, якщо&nbsp; ми говоримо про зміни в українському суспільстві,&nbsp; це&nbsp; права людини. І попри будь-який вибір, коли людина сама обирає, як їй заробляти на життя і навіть вибирає шлях еміграції, це є вибір людини.</p>
<p>А цей законопроект стосується абсолютно іншого –&nbsp; це рабство, яке на сьогодні&nbsp; існує в українському суспільстві, сексуальних злочинів, коли жінок українських просто вивозять таємно з країни і примушують до сексуального рабства. І я би просила вас, от не змішувати ці речі. Ви з добрих іноді міркувань хочете ввести вашу проблематику економічну, але права людини, вони є не менш важливими, а іноді навіть&nbsp; і більше важливими. Чим більше буде захищено права українця, тим більше економічно він також буде захищений.</p>
<p>Я не згадувала вам в негативному контексті. Розумію, що ви будете підтримувати цей законопроект, але дуже прошу, щоби, от, ми однаково з повагою ставилися до права українця на роботу, але і до наших обов'язку, політиків,&nbsp; захищати права людини.</p>
<p>А сьогодні питання рабства, в тому числі на окупованих територіях, де українців змушують працювати, де наші, ті, хто відбувають покарання тюремне, їх примушують до рабської праці, це також є, по суті, торгівля людьми безправними. І ми маємо їх захистити, а також посилити відповідальність тих, хто примушує сьогодні людей до рабства.&nbsp; Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:50:53</p>
<p>ГОЛОВУЮЧИЙ. Колеги, отже, за хвилину ми переходимо до голосування. Я прошу усіх зайти в зал, зайняти робочі місця. Я прошу голів фракцій максимально запросити депутатів в зал.</p>
<p>Зараз ще від доповідача заступника міністра з соціальної політики Федорович Наталії Володимирівни заключне слово. І, колеги, за хвилину – голосування, прошу усіх заходити в зал. Будь ласка, пані Наталя.</p>
<p>&nbsp;</p>
<p>16:51:16</p>
<p>ФЕДОРОВИЧ Н.В.</p>
<p>Дякую сердечно. Я хочу подякувати шановному Руслану Михайловичу, іншим народним депутатам, які на комітетах підтримали цей законопроект.</p>
<p>Я хочу сказати про те, що ми абсолютно розуміємо про відповідальність різного рівня бюджетів і виплата матеріальної допомоги жертвам торгівлі людьми передбачена в цьому законопроекті, як і в існуючому, з державного бюджету, тому це не будуть видатки місцевих бюджетів, відразу коментую з цього приводу.</p>
<p>А звертаючись, шановні народні депутати, до вас, хочу вам лише одну інформацію. Рівно 2 тижні тому у вівторок ми зустрічали двох наших громадян з Азербайджану в нашому аеропорту "Бориспіль". Вони 20 років – один, інший – 22 роки, пробули в трудовому рабстві. Саме те, що в Україні є діючий закон, а ми зараз його вдосконалюємо, і&nbsp; серед іншого з метою, щоби відповідальність за цей страшний злочин не перекваліфіковувалася в судах і покарання для злочинців не було меншим, ми просимо вас підтримати цей законопроект, він дуже важливий. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Переходимо до прийняття рішення. Прошу усіх зайняти робочі місця. Переконливо прошу усіх зайняти робочі місця.</p>
<p>Отже, я ставлю на голосування проект Закону про внесення змін до деяких законодавчих актів України щодо посилення протидії торгівлі людьми та захисту постраждалих осіб (№ 6125) за пропозицією комітету за основу. Прошу підтримати. Прошу голосувати 6125 за основу. Голосуємо, колеги. Прошу підтримати.</p>
<p>&nbsp;</p>
<p>16:53:14</p>
<p>За-222</p>
<p>Леонід! Леонід! Ну, це ж безвідповідально! Ви ж відповідальний політик! Можна сказати, європолітик. Я бачу. Острікову бачу. Це один голос. Льоня – два голоси. Колеги, будь ласка, займіть робочі місця. Ну, не ганьбіть ні себе, ні Верховну Раду! Будь ласка, займіть робочі місця.</p>
<p>Я ставлю на голосування пропозицію повернутись до розгляду проекту Закону про внесення змін до деяких законодавчих актів України щодо посилення протидії торгівлі людьми та захисту постраждалих осіб (№ 6125). Прошу проголосувати. Прошу підтримати. Колеги, кожен голос… Голосуємо. Прошу підтримати. Голосуємо.</p>
<p>&nbsp;</p>
<p>16:54:29</p>
<p>За-232</p>
<p>Рішення прийнято.</p>
<p>І тепер ставлю проект Закону 6125 за основу. Прошу проголосувати. І прошу підтримати, колеги, за основу. Прошу всіх взяти участь в голосуванні. Прошу підтримати. За основу. Голосуємо.</p>
<p>&nbsp;</p>
<p>16:54:58</p>
<p>За-232</p>
<p>Рішення прийнято.</p>
<p>Наступне. Проект Закону про внесення змін до статті 149 Кримінального кодексу України (щодо приведення у відповідність до міжнародних стандартів). Це той самий блок питань. 6243. І я прошу підтримати розгляд за скороченою процедурою. Будь ласка,&nbsp; прошу підтримати розгляд за скороченою процедурою. Голосуємо.</p>
<p>&nbsp;</p>
<p>16:55:37</p>
<p>За-179</p>
<p>Рішення прийнято.</p>
<p>І я запрошую до доповіді народного депутата&nbsp; України Луценко Ірину Степанівну.</p>
<p>Пані Ірино, будь ласка.</p>
<p>&nbsp;</p>
<p>16:55:48</p>
<p>ЛУЦЕНКО І.С.</p>
<p>Шановні колеги,&nbsp; вашій увазі пропонується три законопроекти, які комплексно покращать ситуацію з торгівлею людьми в України і за межами громадян України, які виїхали&nbsp; на заробітки, які вийшли заміж чи оженилися, переїхали&nbsp; проживати на іншу територію, не міняючи громадянства.</p>
<p>Перший законопроект&nbsp; був законопроект Кабінету Міністрів, де держава бере на себе зобов'язання&nbsp; допомагати жертвам торгівлі людьми через створення притулків, через надання їм відповідних статусів, через підтримку тих громадян, які зазнали цього злочину, і їм потрібна моральна, психологічна і&nbsp; юридична підтримка.</p>
<p>Законопроект, який пропонується зараз вашій увазі, це посилення&nbsp; відповідності по&nbsp; цьому злочину. Лише офіційні дані. Про реальну кількість постраждалих можна лише&nbsp; здогадуватися. По даним Організації Об'єднаних Націй в Україні таких постраждалих щороку може бути до 160 тисяч. Основними країнами призначення, де зрештою опиняються жертви кримінальних порушень, вчинених на території України є: Росія, Польща, Туреччина, Німеччина, Ізраїль, Греція, Об'єднані&nbsp; <a name=Temp></a>Арабські Емірати.</p>
<p>Для досягнення мети приведення статті 149 Кримінального кодексу України у відповідність до Конвенції Організації Об'єднаних Націй проти національної організованої злочинності та протоколу до неї про попередження і припинення торгівлі людьми, особливо над жінками і дітьми, і покарання за неї, пропонується наступним чином вирішити це питання. Визнати три складові об'єктивні сторони злочину і передбачити, що торгівля людьми є вербування, переміщення, переховування, передача або одержання людини, які вчинені з метою експлуатації, з використанням обману, шантажу, уразливого стану…</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>16:58:41</p>
<p>ГОЛОВУЮЧИЙ. Будь ласка, дайте завершити, одну хвилину.</p>
<p>&nbsp;</p>
<p>ЛУЦЕНКО І.С.&nbsp; Або шляхом підкупу третьої особи.</p>
<p>Не менш важливим є питання встановлення відповідальності за торгівлю людьми незалежно від наявності згоди жертви або, якщо до неї застосований будь-який примус.</p>
<p>Шановні колеги, враховуючи значимість цього питання і враховуючи величезну кількість жертв, про які я зазначила тільки що в цій офіційній статистиці Організація Об'єднаних Націй, прошу підтримати законопроект, реєстраційний номер якого 6243, та рекомендувати Верховній Раді прийняти його за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, зараз для співдоповіді я маю запросити голову Комітету з питань законодавчого забезпечення правоохоронної діяльності пана Кожем'якіна. Наскільки я розумію, буде доповідати його заступник. Пан Паламарчук, будь ласка, запрошуємо вас до слова.</p>
<p>Неправильна інформація щодо співдоповідача вказана в нашому регламенті.</p>
<p>Просимо вас. Будь ласка.</p>
<p>&nbsp;</p>
<p>16:59:09</p>
<p>ПАЛАМАРЧУК М.П.</p>
<p>Шановний головуючий! Шановні колеги! Комітет розглянув на своєму засіданні 20 вересня 17-го року проект Закону України про внесення змін до статті 149 Кримінального кодексу України (щодо приведення у відповідність до міжнародних стандартів) (реєстраційний номер 6243).</p>
<p>Законом пропонується викласти статтю 149 Кримінально-процесуального кодексу України в новій редакції, якою, зокрема, надається нове визначення поняття "торгівля людьми", встановлюється відповідальність та додаткові кваліфікуючі ознаки складу цього злочину. Враховується&nbsp; позитивне направлення законопроекту, а також беручи до уваги обов'язок України щодо імплементації у вітчизняне законодавство норм Конвенції ООН проти транснаціональної організованої злочинності та протоколи до неї, комітет підтримує даний законопроект та рекомендує Верховній Раді України за результатами розгляду в першому читанні прийняти його за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Отже, комітет вважає, що цей законопроект в першому читанні тільки ми маємо проголосувати. Колеги, є потреба в обговоренні чи голосуємо? Є потреба в обговоренні. Я прошу записатись від фракцій на обговорення, два – за, два – проти. Наполягають колеги на обговоренні, тому, будь ласка.</p>
<p>Будь ласка, пані Юзькова передає Олегу Ляшку. Просимо.</p>
<p>&nbsp;</p>
<p>17:00:52</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, я впевнений, що більшість з вас усвідомлює просту істину: права людини нерозривно зв'язані рівнем житті. Чи працює ця людина, чи достатній дохід для того, щоб годувати свою сім'ю, щоб поставити на ноги дітей? Коли в сім'ї немає доходів, коли люди жебракують, це найперше порушення прав людини.</p>
<p>Оскільки команда Радикальної партії, моя команда, ми є апологетами захисту прав українців, ми вважаємо, що найкращий захист прав українців, це щоб була сильна країна, сильна економіка, робочі люди, достойні зарплати і достойні доходи. Наша команда зареєструвала в парламенті цілий ряд законопроектів, які дадуть можливість модернізувати, оновлювати основні фонди, знижувати енергозатратність, створювати нові робочі місця, торгувати не сировиною, а готовою продукцією.</p>
<p>І все це ключове. З метою збільшення доходів українців. Щоб люди не жебракували, щоб люди не продавали свій голос на виборах, щоб люди не їхали на заробітки по закордонах. Щоб українські люди в своїй рідній країні мали можливість себе реалізувати, щоб українська молодь, коли вивчиться, не шукали вже з дитинства мрію, куди поїхати за кордон, щоб себе реалізувати, а щоб у рідній країні могли всього добитися, працевлаштуватися, заробляти і народжувати нових дітей.</p>
<p>Політика, яку проводить нинішня влада, ця політика позбавляє українців майбутнього, ця політика прирікає на бідність, на жебрацтво, на вічну залежність. У нас хочуть, щоб Україна була на обочині світового прогресу. Увесь світ іде вперед, а ми повземо назад, а нам вішають лапшу на вуха, розказують, що проводять реформи. Реформа повинна бути одна: українцям роботу і достойну зарплату, тоді сильна країна, сильна економіка, сильна армія і маємо майбутнє.</p>
<p>&nbsp;</p>
<p>ГОЛОВУЮЧИЙ. Наступний виступаючий, будь ласка, від "Опозиційного блоку" народний депутат Павлов. З місця буде виступати.</p>
<p>&nbsp;</p>
<p>17:03:07</p>
<p>ПАВЛОВ К.Ю.</p>
<p>Шановна президія, шановні народні депутати! "Опозиційний блок", Дніпропетровська область, Кривий Ріг. Ви знаєте, захист прав людини, безумовно, найважливіше питання у тій праці, яку ми зараз проводимо. І "Опозиційний блок" є послідовний у своїй діях і у своїх передбачених діях. Тому "Опозиційний блок" буде підтримувати цей законопроект, тому що враховуючи, в якій ситуації доволі часто оказуються наші громадяни, це безумовно треба захищати їх права і їх свободу. І це найважливіше питання, я вважаю, для всіх народних депутатів парламенту. Тому "Опозиційний блок" буде підтримувати цей законопроект. І ми пропонуємо всім підтримати цей законопроект як найважливіший у нашому житті.</p>
<p>&nbsp;</p>
<p>ГОЛОВУЮЧИЙ. Дякуємо за висловлену позицію, за підтримку законопроекту і за хорошу українську мову.</p>
<p>Я зараз прошу депутатів уже збиратися, тому що ми будемо переходити до голосування.</p>
<p>Шановний пане Мірошниченко, ваш колега виступив уже щодо цього законопроекту.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Ні, у нас немає цього по Регламенту, ви на наступному підключитесь до обговорення. У нас ще у цьому блоці є кілька законопроектів.</p>
<p>Так, будь ласка. Шановні колеги, будь ласка, на робочі місця повертаємося, зараз&nbsp; ми переходимо до голосування за законопроект № 6243, проект Закону про внесення змін до статті 149 Кримінального кодексу.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:04:49</p>
<p>ГОЛОВУЮЧИЙ. Отже, переходимо до прийняття рішення. Я прошу всіх зайняти робочі місця. Щоб ми не повертались до голосування, прошу всіх зайти в зал і приготуватись до прийняття рішення.</p>
<p>Можемо переходити до прийняття рішення? Ще не можемо, ще чекаємо. Будь ласка, прошу зайти в зал. Колеги, ви не встигаєте інколи добігти. Через 10 секунд голосування. Будь ласка, зайдіть в зал, займіть робочі місця.</p>
<p>Отже, я ставлю на голосування проект Закону про внесення змін до статті 149 Кримінального&nbsp; кодексу України (щодо приведення у відповідність до міжнародних стандартів) (№ 6243) за пропозицією комітету за основу. Прошу підтримати, прошу проголосувати. Підтримаєте, колеги? Прошу проголосувати. Голосуємо злагоджено і відповідально. Прошу підтримати.</p>
<p>&nbsp;</p>
<p>17:06:21</p>
<p>За-236</p>
<p>Рішення&nbsp; прийнято.</p>
<p>І останній в цьому блоці проект Закону – це проект Закону про внесення змін до деяких законодавчих актів України щодо провадження господарської діяльності з посередництва у працевлаштуванні за кордоном (№ 6275).</p>
<p>І я прошу підтримати пропозицію, розглянути цей проект закону за скороченою процедурою. Прошу проголосувати, прошу підтримати. Голосуємо.</p>
<p>&nbsp;</p>
<p>17:07:04</p>
<p>За-169</p>
<p>Рішення прийнято.&nbsp;</p>
<p>І я запрошую&nbsp; до доповіді народного депутата України Луценко Ірину Степанівну. Будь ласка, пані Ірина.</p>
<p>&nbsp;</p>
<p>17:07:16</p>
<p>ЛУЦЕНКО І.С.</p>
<p>Шановні колеги, я вам дуже вдячна, що ви віднеслися з такою серйозною відповідальністю до цієї проблеми, яка існує і в Україні, зокрема.</p>
<p>Декілька цифр. 5 тисяч дітей, рівно стільки пропало безвісті в цьому році в Україні станом на серпень місяць. Не всі вони просто втекли з дому, більшість з них попали на ринок торгівлі людьми. Це велика проблема для України і трагедія для кожної дитини, які мусять жебракувати, займатися проституцією, продавати або яких вб'ють заради біоматеріалів, торгівля, так звана торгівля органами.&nbsp; Вдумайтеся, вбивають наших дітей, вбивають наших&nbsp; жінок, вбивають наших&nbsp; громадян. Той, хто не вважає себе цією проблемою, не має права називати себе людиною, і суспільство, яке не намагається з цим боротися, не може вважати себе цивілізованим. Тому я прошу зараз відкласти всі справи і проголосувати за наступний законопроект.</p>
<p>Об'єм торгівлі українцями в грошовому еквіваленті можна прирівняти до об'єму експорту озброєнь України, так, як США прирівнюють ці два ринки:&nbsp; ринок, темний ринок торгівлі наркотиками&nbsp; приблизно&nbsp; однаковий , як&nbsp; і ринок торгівлі людьми.</p>
<p>Третій законопроект, який пропонується вашій увазі, це посилення контролю за підприємствами, які займаються посередницькою діяльністю по влаштуванню українців за кордоном. Цей законопроект&nbsp; дає можливість дипустановам контролювати направлених людей на працевлаштування за кордоном додатковими функціями, наділяє додатковими функціями виконавчі служби, Міністерство соціальної політики та інші органи, які контролюють так звані підприємства, що займаються посередництвом, у видачі їм ліцензій, а також у звіті, чи всі люди, яких вони&nbsp; направили за кордон, працюють офіційно, чи всі вони захищені, чи всі вони оформлені договірними…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд.</p>
<p>&nbsp;</p>
<p>ЛУЦЕНКО І.С. Враховуючи&nbsp; вище зазначене і ту страшну статистику, яку я вам приводила, прошу, шановні колеги, з розумінням віднестися до цього законопроекту, який фактично закриває цикл. Держава гарантує жертвам захист, ми посилюємо відповідальність за торгівлю людьми і посилюємо повноваження органам, які контролюють ці підприємства. Підтримати зазначений законопроект за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді я запрошую голову Комітету з питань соціальної політики, зайнятості та пенсійного забезпечення Денісову Людмилу Леонтіївну. Будь ласка, пані Людмила.</p>
<p>&nbsp;</p>
<p>17:10:08</p>
<p>ДЕНІСОВА Л.Л.</p>
<p>Дякую. Шановні народні депутати, на своєму засіданні 19 вересня 2017 року комітет підтримав даний законопроект. Законопроектом пропонується посилити контроль за діяльністю суб'єктів господарювання, які надали послуги з посередництва, з працевлаштування за кордоном та підвищити відповідальність за порушення законодавства в цій сфері з метою унеможливлення торгівлі людьми.</p>
<p>Також пропонується диференціювати штрафні санкції за порушення ліцензійних умов з посередництва працевлаштування за кордоном. На сьогодні Закон України про зайнятість населення визначає лише необхідність отримання ліцензій та рамково окреслює порядок діяльності суб'єктів господарювання, які надають такі послуги. Комітет підтримав ініціативу народних депутатів та наголошує за необхідність врегулювання на законодавчому рівні положень, що спрямовані на протидію торгівлі людьми.</p>
<p>Серед позитивних моментів, комітет виділяє наступне, визначені обставини, за наявності яких суб'єкти господарювання, які надають послуги з посередництва, працевлаштування за кордоном, не матимуть права здійснювати такі, займатися таким видом діяльності. Відтак особа, яка має судимість за злочини проти волі, честі та гідності, особи не можуть бути фізичною особою, підприємцем чи входити до складу керівного органу або наглядової ради юридичної особи, що проводять господарську діяльність у цій сфері. Встановлено фінансово-адміністративну відповідальність, надані додаткові повноваження Міністерства соціальної політики щодо адміністративних справ, адміністративних порушень, спеціальні підрозділи Національної поліції України виділено, наділені функції здійснювати контроль.</p>
<p>Тому ми дуже просимо вас підтримати даний законопроект за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам, пані Людмила.</p>
<p>І прошу провести запис: два – за, два – проти, будь ласка. Романова, будь ласка,&nbsp; включіть мікрофон.</p>
<p>&nbsp;</p>
<p>17:12:22</p>
<p>РОМАНОВА А.А.</p>
<p>Передаю слово Роману Семенусі.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; пане Роман.</p>
<p>&nbsp;</p>
<p>17:12:27</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги,&nbsp; посилення контролю за діяльністю суб'єктів господарювання, які надають громадянам України послуги з посередництва працевлаштування за кордоном, справді необхідний крок. Проте, я думаю, якби сьогодні Верховна&nbsp; Рада розглядала законопроект, який стимулює економіку, стимулює розвиток і збільшення робочих місць, для того, щоб люди все менше виїжджали, а навпаки працювали в Україні, залишались в Україні і повертались в Україну. Тому, на жаль, ми розглядаємо лише те, що буде посилювати контроль за тим, що люди виїжджають.</p>
<p>По суті законопроекту. Законопроект справді заслуговує на підтримку не тільки в посиленні контролю за діяльністю таких посередників, а і підвищує відповідальність за порушення законодавства у цій сфері. Друга позитивна новела законопроекту, те, що призначається конкретний відповідальний, а саме Мінсоцполітики, і це дуже правильно, оскільки кожна відповідальність має мати своє прізвище.</p>
<p>Проте, "Самопоміч" буде підтримувати в першому читанні з&nbsp; низкою зауважень, ми просимо їх врахувати у підготовці законопроекту до другого читання. А саме, перше, згідно з проектом закону суб'єкти господарювання, які надають послуги з посередництва у працевлаштуванні за кордоном, зобов'язані подавати територіальним органам Мінсоцполітики відомості про чисельність працевлаштованих ними за кордоном осіб. Треба, на мою точку зору, уточнити, кому саме, якому центральному органу виконавчої влади йде мова, адже Мінсоцполітики не має свої територіальних органів, треба чітко визначити, кому буде подаватися така інформація.</p>
<p>І останнє. В частині першій статті 20 Закону України "Про ліцензування видів господарської діяльності" пропонується встановити, що запровадження виду господарської діяльності, що підлягає ліцензуванню без ліцензій, чи здійснення таких видів господарської діяльності з порушенням умов ліцензування, посадові особи притягаються до кримінальної та адміністративної відповідальності у встановленому законом порядку.</p>
<p>Проте, кримінальна відповідальність за здійснення господарської діяльності без ліцензії в Кримінальному кодексі України не передбачена, а в законопроекті відповідних змін до Кримінального кодексу України також не запропоновано. Я вважаю, що це треба виправити в підготовці до другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І, колеги, небагато буде виступаючих. Зараз від "Блоку Петра Порошенка" до слова запрошується&nbsp; Урбанський Олександр Ігорович, а потім ми переходимо до голосування. І тому прошу всіх запросити в зал, і голів фракцій, і секретаріат Верховної Ради.</p>
<p>Урбаський Олександр Ігорович. Включіть, будь ласка, мікрофон.</p>
<p>&nbsp;</p>
<p>17:14:50</p>
<p>УРБАНСЬКИЙ О.І.</p>
<p>Я хочу передати слово Марії Іоновій.</p>
<p>&nbsp;</p>
<p>ГОЛОВУЮЧИЙ. Будь ласка, пані Марія.</p>
<p>&nbsp;</p>
<p>17:15:00</p>
<p>ІОНОВА М.М.</p>
<p>Шановні колеги, ми зараз чуємо багато&nbsp; застережень, але мені здається, що&nbsp; ми можемо їх доопрацювати&nbsp; до другого читання. Але давайте просто послухаємо цифри. Тому що ця проблематика торгівлі людьми вона&nbsp; актуальна в усіх країнах світу. І оскільки… перш за все, що це все ж таки злочинна діяльність, яка приносить надприбутки.&nbsp;</p>
<p>Я зараз озвучу цифри, що даними управління&nbsp;&nbsp; ООН&nbsp; з наркотиків та&nbsp; злочинності щорічний дохід від торгівлі людьми – 10-12 мільярдів доларів. За даними Міжнародної організації праці прибуток від всіх форм експлуатації становить 217 мільярдів доларів.</p>
<p>Що стосується цифр, які в Україні. Мінсоцполітики&nbsp; наводить дані з вересня 2012 року. Встановлено статус&nbsp; особи, яка&nbsp; постраждала від&nbsp; торгівлі людьми, це 443 громадян України. В поточному році&nbsp; статус встановлено&nbsp; 169. Тому я&nbsp; прошу взяти до&nbsp; уваги ці страшні цифри і все ж таки, якщо є&nbsp; якісь застереження, доопрацювати до другого читання. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Колеги, обговорення завершено. Я&nbsp; прошу всіх заходити в зал і&nbsp; приготуватись до&nbsp; прийняття рішення. Будь ласка,&nbsp; народні депутати. І поки депутати заходять в зал, я надаю&nbsp; слово від міністерства Федорович Наталії.</p>
<p>І будь ласка, запросіть&nbsp; усіх депутатів у зал.</p>
<p>Федорович Наталія, одна хвилина, урядова ложа. Будь ласка.</p>
<p>&nbsp;</p>
<p>17:16:34</p>
<p>ФЕДОРОВИЧ Н.В.</p>
<p>Шановні народні депутати, дуже просимо підтримати&nbsp; цей надзвичайно важливий законопроект. Він дуже важливий, тому що структури, які&nbsp; здійснюють посередницьку діяльність, мають&nbsp; здійснювати цю діяльність від&nbsp; початку і до завершення, нести відповідальність не лише за підготовку видачі документів за те, щоб занести&nbsp; їх у відповідні посольства відповідних країн, а повну відповідальність за працевлаштування легальну, офіційну, із дотриманням прав людини. Підтримайте, будь ласка. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Отже, переходимо до прийняття рішення. Будь ласка, займаємо робочі місця. Готові? Голосуємо.</p>
<p>Я ставлю на голосування проект Закону про внесення змін... Чекаю, чекаю.</p>
<p>Проект Закону про внесення змін до деяких законодавчих актів України щодо впровадження господарської діяльності з посередництва у працевлаштуванні за кордоном (№ 6275). Пропозиція комітету: підтримати його за основу, лишень за основу. І я прошу всіх підтримати, і прошу усіх проголосувати. Прошу підтримати, прошу проголосувати 6275 за основу. Голосуємо. Прошу підтримати, прошу проголосувати.</p>
<p>&nbsp;</p>
<p>17:18:12</p>
<p>За-208</p>
<p>Не всі встигли зайти, будемо очікувати. Будь ласка, запросіть депутатів в зал. Я прошу усіх запросити колег, які знаходяться не в залі. Прошу запросити в зал народних депутатів. І секретаріат Верховної Ради, і голів фракцій прошу&nbsp; запросити в зал. Прошу показати по фракціям, будь ласка, голосування по фракціях.</p>
<p>Ще йдуть короткі консультації, я думаю, нам допоможуть. Прошу заходити в зал. Прошу максимально всіх підтримати&nbsp; даний законопроект. Не виходити, а заходити в зал прошу, закликаю.</p>
<p>Будь ласка, зараз я поставлю на повернення. Я долучусь до вашої дискусії. Це ж тільки за основу. Колеги, прошу підтримати.</p>
<p>&nbsp;</p>
<p>ГЕРАЩЕНКО І.В. Шановна Радикальна партія, мова йде тільки про голосування за основу. Просимо підтримати в першому читанні, а потім допрацювати. Команда ваша сильна, допрацює потім до другого читання, що він буде ідеальний, ідеальний.</p>
<p>&nbsp;</p>
<p>ГОЛОВУЮЧИЙ. Ще 10 секунд, завершується інтенсивна консультація. Прошу в той час заходити в зал, займати робочі місця. Я, колеги, я звернусь. Олег Валерійович, це тільки за основу. Я прошу вас підтримати за основу. Ми зможемо до другого читання доопрацювати, в кого є застереження.</p>
<p>Отже, готові? Я поставлю першою пропозицію повернутись до голосування, а потім поставлю за основу. Будь ласка, займіть робочі місця. І прошу усіх підтримати.</p>
<p>Отже, колеги… Заходьте, заходьте, колеги, в окопи, займайте місця робочі. Готові?</p>
<p>Я ставлю пропозицію повернутись до голосування за проект Закону про внесення змін до деяких законодавчих актів України щодо провадження господарської діяльності з посередництва у працевлаштуванні за кордоном. 6275. Готові голосувати?</p>
<p>Отже, голосуємо за повернення. Прошу підтримати, колеги. Давайте відповідально проголосуємо. Прошу проголосувати за повернення. Голосуємо. Прошу підтримати повернення. Прошу проголосувати. Прошу підтримати. Голосуємо.</p>
<p>&nbsp;</p>
<p>17:21:50</p>
<p>За-214</p>
<p>12 голосів, не всі встигли. Будь ласка,&nbsp; покажіть по фракціях.</p>
<p>"Блок Петра Порошенка" – 102, "Народний фронт" – 55, "Опозиційний блок" – 1, "Самопоміч" – 18, Радикальна партія – 12, "Батьківщина" – 6, "Воля народу" – 1.</p>
<p>Колеги, я прошу вас змобілізуватися. Це останнє питання з цього блоку. Будь ласка,&nbsp; займіть робочі місця. Я бачу, що не встигли. Зараз я поставлю ще раз.</p>
<p>Будь ласка,&nbsp; зайдіть в зал, займіть робочі місця. Я бачу, консультації завершилися позитивно, отже ми маємо політичну єдність&nbsp; в залі. Головне&nbsp; - об'єднатися.&nbsp; Готові?</p>
<p>Колеги, давайте тоді… Давайте, колеги, ще раз я поставлю. Якщо не буде, я&nbsp; запропоную в комітет знову&nbsp; повернути.</p>
<p>Я ставлю на голосування пропозицію повернутися до голосування за основу проекту Закону 6275. Прошу проголосувати. Прошу підтримати. Прошу підтримати.</p>
<p>&nbsp;</p>
<p>17:23:15</p>
<p>За-211</p>
<p>Колеги, якщо я поставлю… Увага! Будь ласка,&nbsp; якщо я поставлю в комітет на доопрацювання, це підтримується? В комітет на доопрацювання, на повторне перше читання. Щоб ми не відхиляли законопроект, повторне перше підтримується, так? Підтримується повторне перше? Повторне перше. Повторне перше. Колеги, повторне перше. Це є нормальний компроміс, треба його підтримати.</p>
<p>Я прошу всіх змобілізуватися. Зараз я ставлю на голосування пропозицію – на повторне перше читання. Я прошу підтримати, це є нормальна, це є конструктивна, компромісна пропозиція. Готові?</p>
<p>Я прошу підтримати пропозицію, що проект Закону&nbsp; про внесення змін до деяких законодавчих актів України&nbsp; (№ 6572) повернути… направити до комітету для підготовки&nbsp; на повторне перше читання, колеги. Прошу підтримати. Прошу проголосувати. Це компромісна пропозиція. Прошу підтримати, на повторне перше читання. Прошу голосувати. Голосуємо, колеги. Прошу підтримати.</p>
<p>&nbsp;</p>
<p>17:24:40</p>
<p>За-230</p>
<p>Рішення прийнято.</p>
<p>Колеги, давайте я зараз буду в залі питатись, перед тим як щось ставити на голосування. В мене є така функція, яка дозволяє проводити рейтингове голосування. І я зараз буду ставити на предмет підтримки того чи іншого законопроекту. Будь ласка, сконцентруйтесь. Не виходіть з залу. Не виходіть з залу.</p>
<p>Перше. У нас наступний закон, це проект Закону про внесення змін до Податкового кодексу України щодо стабілізації розрахунків на Оптовому ринку електричної енергії України. Я поставлю на рейтингове голосування щодо підтримки цього законопроекту в залі, якщо не буде підтримки я його перенесу. Прошу всіх приготуватись до голосування.</p>
<p>Я ставлю не законопроект на голосування, а на предмет його підтримки. 6005, прошу проголосувати, хто підтримує, щоб ми перейшли до розгляду цього законопроекту. Прошу проголосувати. Прошу підтримати. Голосуємо. Прошу підтримати. Голосуємо. Якщо є підтримка в залі, ми перейдем до його розгляду.</p>
<p>&nbsp;</p>
<p>17:25:53</p>
<p>За-185</p>
<p>Підтримки нема.</p>
<p>Наступне, колеги. Я звернусь до всіх дуже уважно, тому що це питання піднімалось кілька раз на Погоджувальній раді. Наступний проект Закону про внесення змін до деяких законів України щодо забезпечення рівних прав і можливостей жінок і чоловіків під час проходження військової служби у Збройних Силах України та інших військових формуваннях. Давайте, колеги, підтримаємо, перейдемо до його розгляду, і це буде правильним, колеги. Це буде наш важливий сигнал і для українських жінок, і для нашої співпраці з ЄС.</p>
<p>Я зараз ставлю рейтингове голосування на готовність залу перейти до розгляду цього законопроекту. Я прошу зайняти робочі місця. І прошу усіх підтримати, колеги. Готові? Можемо голосувати?</p>
<p>Отже, я провожу рейтингове голосування на предмет підтримки даного законопроекту, 6109. Прошу проголосувати, прошу підтримати.</p>
<p>Рейтингове голосування. Голосуємо.</p>
<p>&nbsp;</p>
<p>17:27:03</p>
<p>За-192</p>
<p>Отже, колеги, наступний. Я прошу, колеги, я прошу всіх змобілізуватись максимально, щоб ми вибрали ті закони, які зараз можуть найти підтримку в залі.</p>
<p>Наступний ставлю на рейтингове голосування. Пропозицію перейти до Закону про внесення змін до статті 21 Закону України "Про військовий обов'язок і військову службу" (щодо удосконалення окремих питань виплати одноразової грошової допомоги у разі загибелі (смерті), інвалідності або часткової втрати працездатності без встановлення інвалідності іноземців або осіб без громадянства, які проходять військову службу у Збройних Силах України).</p>
<p>Хто підтримує, щоб ми зараз перейшли до цього законопроекту, прошу проголосувати. Це рейтингове голосування. Прошу підтримати, прошу проголосувати. Прошу підтримати.</p>
<p>&nbsp;</p>
<p>17:28:15</p>
<p>За-196</p>
<p>Якби всі фракції голосували, було би позитивне голосування, якби всі голосували.</p>
<p>Наступний, колеги, я попрошу уваги. Наступний проект Закону про внесення зміни до розділу ІІ "Прикінцеві положення" Закону України "Про внесення змін до Митного кодексу України та Закону України "Про розвиток літакобудівної промисловості" щодо підтримки літакобудівної галузі" (№ 6538).</p>
<p>Прошу сконцентруватись і я проводжу рейтингове голосування на предмет підтримки даного проекту закону, рейтингове голосування. Прошу проголосувати, прошу підтримати. 6538. Прошу проголосувати, колеги.</p>
<p>&nbsp;</p>
<p>17:29:13</p>
<p>За-158</p>
<p>Що ж, колеги, раз у нас є політичні розбіжності, наш наступний блок – це є блок питань, які не стосується політики, які є виключно технічними, які стосуються віднесення селищ міського типу до категорії міст районного значення. Це прохання місцевих громад. Я думаю, це ми можемо об'єднатись і проголосувати, колеги. Я прошу зараз уважно подивитись, у нас є важливий блок, до якого ми ніколи ніяк не могли дійти, зараз ми до нього дійшли.</p>
<p>Перший проект Постанови про віднесення селища міського типу Решетилівка Решетилівського району Полтавської області до категорії міст районного значення. Це прохання громад, громади чекають нашого рішення. Я прошу зараз усіх зайняти робочі місця. Колеги, я прошу ці технічні питання, які мають встановити лишень підтримку місцевих громад, підтримати усім залом.</p>
<p>І таким чином ми переходимо до розгляду проекту Постанови 6550 і я ставлю пропозицію, щоб ми провели його розгляд за скороченою процедурою. Прошу проголосувати, прошу підтримати. Голосуємо, колеги, за скорочену процедуру. Це питання, які, я впевнений, підтримає весь зал без поділу на фракції, на політичні партії. Прошу&nbsp; підтримати процедуру скорочену на розгляд. Будь ласка, голосуємо.</p>
<p>&nbsp;</p>
<p>17:31:00</p>
<p>За-185</p>
<p>Рішення прийнято.</p>
<p>І я запрошую до виступу голову підкомітету Комітету з питань державного будівництва, регіональної політики та місцевого самоврядування Реку Андрія&nbsp; Олександровича.</p>
<p>Будь ласка, Андрій Олександрович.</p>
<p>&nbsp;</p>
<p>17:31:25</p>
<p>РЕКА А.О.</p>
<p>Шановні народні депутати. Селище міського типу Решетилівка є адміністративним, промисловим, культурним центром Решетилівського району Полтавської області та розташований на відстані 40 кілометрів від обласного центру. Відповідно Закону України "Про добровільне об'єднання територіальних громад" Решетилівка, селище, та Потічківська селищна сільська територіальні громада об'єдналися в Решетилівську селищну об'єднану громаду.</p>
<p>Враховуючи, що селище міського типу Решетилівка розташоване на перетині магістральних шляхів сполучень загальнодержавного значення та знаходиться в центрі Полтавської області, населений пункт має перспективи для подальшого соціально-економічного розвитку та залучення інвестицій. Питання про віднесення селища міського типу Решетилівка Решетилівського району Полтавської області до території міст районного&nbsp; значення погоджено відповідно до законодавства та розглянуто… Решетилівською селищною та Полтавською обласною радою.</p>
<p>Комітет Верховної Ради з питань державного будівництва, регіональної політики та місцевого самоврядування підтримую подання Полтавської обласної ради про&nbsp; віднесення селища міського типу Решетилівка Решетилівського&nbsp; району Полтавської&nbsp; області до категорії міст районного значення.</p>
<p>Просимо народних депутатів підтримати відповідний проект постанови (реєстраційний номер 6550)&nbsp; і прийняти його за основу та в цілому.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу провести запис: два - за,&nbsp; два - проти.&nbsp;&nbsp;&nbsp;</p>
<p>Величкович Микола Романович від "Народного фронту"</p>
<p>&nbsp;</p>
<p>17:33:30</p>
<p>ВЕЛИЧКОВИЧ М.Р.</p>
<p>"Народний фронт" просить підтримати і проголосувати "за".</p>
<p>&nbsp;</p>
<p>ГОЛОВУЮЧИЙ. Герасимов Артур Володимирович від&nbsp; "Блоку&nbsp; Петра Порошенка", будь ласка.</p>
<p>&nbsp;</p>
<p>17:33:45</p>
<p>ГЕРАСИМОВ А.В.</p>
<p>Шановні колеги, прохання всіх згрупуватися і підтримати цей закон. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Кулініч від "Партії "Відродження". Олег Іванович, будь ласка.</p>
<p>&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>17:33:56</p>
<p>КУЛІНІЧ О.І.</p>
<p>Шановні колеги, я переконливо прошу підтримати цю постанову тому що Решетилівка на сьогодні є одним із центрів української національної&nbsp; культури, решетилівська вишивка білим по&nbsp; білому відома не тільки в Україні, а й в цілому світі.&nbsp; В Решетилівці&nbsp; працює ряд потужних промислових підприємств, і від голосування по цій&nbsp; постанові&nbsp; дуже багато залежить, як ми проголосуємо тому що кількість робочих&nbsp;&nbsp; місць тільки&nbsp; буде збільшуватися і будуть збільшуватися надходження до місцевого&nbsp; бюджету Решетилівки. Тому я переконливо прошу підтримати проект постанови і&nbsp; надати&nbsp; Решетилівці статус міста районного значення. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Від Радикальної партії Олега Ляшка слово має Олег Ляшко. Будь ласка, Олег Валерійович.</p>
<p>&nbsp;</p>
<p>17:34:48</p>
<p>ЛЯШКО О.В.</p>
<p>Олег Ляшко, Радикальна партія. Наша потужна команда за Решетилівку, за Полтавщину, за нашу рідну країну. І, користуючись нагодою, я хочу подякувати жителям ще одного славного міста на Полтавщині Гребінка, які 29 жовтня 81 відсоток виборців за мера міста від Радикальної партії, 62 відсотки жителів Гребінки за команду Радикальної партії, 16 з 26 депутатів у об'єднані громади Гребінці з Радикальної партії. Я закликаю всім українців брати приклад із жителів Гребінки.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Зараз дам, зараз буде заключний виступ. Зараз дам, зараз буде заключний виступ. І я прошу всіх запросити в зал, і голів фракцій, і секретаріат Верховної Ради, і прошу всіх зайти в зал і приготуватися до голосування.</p>
<p>Від "Опозиційного блоку" слово має народний депутат Михайло Папієв, будь ласка.</p>
<p>&nbsp;</p>
<p>17:35:58</p>
<p>ПАПІЄВ М.М.</p>
<p>Дякую. Шановні народні депутати України. шановні громадяни України, фракція політичної партії "Опозиційний блок" завжди підтримувала наших громадян. Ми і надалі, як і сьогодні цілий день в голосуванні цілою фракцією потужною присутністю найбільш потужно будемо підтримувати людей. Тому я закликаю всіх народних депутатів України проголосувати за Решетилівку. Дякую вам.</p>
<p>&nbsp;</p>
<p>ГОЛОВУЮЧИЙ. Дякую, колеги. Це воля місцевих громад, давайте підтримаємо місцеві громади.</p>
<p>Я прошу всіх зайти в зал, зайняти робочі місця і приготуватися до голосування. Будь ласка, запросіть хто є в кулуарах в зал. Прошу приготуватись до голосування.</p>
<p>І я ставлю на голосування проект постанови про віднесення селища міського типу Решетилівка Решетилівського району Полтавської області до категорії міст районного значення (№ 6550) за основу і в цілому, за пропозицією комітету. Прошу підтримати місцеву громаду, прошу проголосувати. Голосуємо. Голосуємо, колеги.</p>
<p>&nbsp;</p>
<p>17:37:23</p>
<p>За-215</p>
<p>Не всі встигли, не зорієнтувались. Я бачу, не зорієнтувались. Будь ласка,&nbsp; запросіть депутатів в зал, зараз я поставлю на повернення. Будь ласка,&nbsp; по фракції, зорієнтуйте депутатів, тому що дехто голосував проти. Прошу всіх зайти в зал, колеги, запросіть депутатів в зал, займіть робочі місця.</p>
<p>Будь ласка,&nbsp; колеги, займіть робочі місця. Готові? Всі на місцях? Не виходіть з залу. Надя! Надя, назад, Надя, в окопи. Україна кличе.</p>
<p>Отже, колеги, прошу об'єднатись, і я ставлю на голосування пропозицію повернутись до голосування за Решетилівку, колеги, за Решетилівку. Прошу голосувати, 6550, прошу підтримати. За Решетилівку голосуємо. Прошу&nbsp;&nbsp; підтримати, кожний голос.</p>
<p>&nbsp;</p>
<p>17:38:49</p>
<p>За-231</p>
<p>І, отже, я ставлю на&nbsp; голосування проект Постанови про віднесення селища міського типу Решетилівка Решетилівського району Полавської області до категорії міст районного значення за основу і в цілому. Голосуємо. Прошу підтримати, прошу&nbsp; проголосувати. Прошу підтримати, голосуємо кожний голос має вагу. Голосуємо.</p>
<p>&nbsp;</p>
<p>17:39:23</p>
<p>За-226</p>
<p>Як виборче&nbsp; законодавство, але ми пройшли&nbsp; це випробування перед парламентом.</p>
<p>Наступний в нас&nbsp; проект Постанови про зміни в адміністративно-територіальному устрої&nbsp; Донецької області, зміну і встановлення меж Слов'янського району&nbsp; Донецької області (№ 6105).</p>
<p>Я прошу&nbsp; підтримати розгляд за скороченою процедурою. Будь ласка,&nbsp;&nbsp; прошу проголосувати.</p>
<p>&nbsp;</p>
<p>17:40:01</p>
<p>За-180</p>
<p>Рішення прийнято.</p>
<p>І я запрошую до слова доповідача, народного депутата України&nbsp; Курила Віталія Семеновича.</p>
<p>Хто доповідає? Будь ласка.</p>
<p>&nbsp;</p>
<p>17:40:29</p>
<p>КУРИЛО В.С.</p>
<p>Шановні колеги, даний законопроект внесено мною у співавторстві з народним депутатом України Максимом Єфімовим.</p>
<p>Метою прийняття даної постанови є упорядкування&nbsp; адміністративно-територіальних відносин в сучасних умовах та забезпечення процесу добровільного об'єднання територіальних громад. Пропонується віднести місто Святогірськ Слов'янської міської ради Донецької області до категорії міст районного значення і передати в Слов'янський район Донецької області, збільшивши таким чином територію Слов'янського району на 826 гектар. Це дасть можливість створити територіальну громаду.</p>
<p>Тому всі питання погоджені. Питання погоджено із Слов'янською міською радою. Питання погоджено військово-цивільною адміністрацією. Питання погоджено містом Святогірськом. І питання пройшло розгляд на комітеті, і одноголосно комітет дав згоду на те, щоб винести в зал і проголосувати. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова підкомітету Комітету з питань державного будівництва, регіональної політики та місцевого самоврядування Федорук Микола Трохимович. Пане Микола, будь ласка.</p>
<p>&nbsp;</p>
<p>17:42:02</p>
<p>ФЕДОРУК М.Т.</p>
<p>Шановні колеги, Комітет з питань державного будівництва, регіональної політики та місцевого самоврядування, за дорученням Голови Верховної Ради Андрія Парубія, розглянув на своєму засіданні 5 квітня 2017 року проект Постанови Верховної Ради про зміни в адміністративно-територіальному устрої Донецької області, зміну і встановлення меж Слов'янського району Донецької області, внесений народними депутатами України Єфімовим та Курилом. Пропонується, всебічно розглянувши питання, з'ясувавши позиції народних депутатів – членів комітету, підтримуючи продовження процесу добровільного об'єднання територіальних громад Донецької області, комітет ухвалив висновок: рекомендувати Верховній Раді України відповідно до пункту 1 частини першої та частини другої статті 114 Регламенту Верховної Ради України проект Постанови Верховної Ради про зміни в адміністративно-територіальному устрої Донецької області, зміну і встановлення меж Слов'янського району Донецької області (реєстраційний номер 6105) за наслідками розгляду в першому читанні прийняти за основу та в цілому. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу провести запис: два – за, два – проти.</p>
<p>Вовк Віктор Іванович, будь ласка. Олег Ляшко, будь ласка.</p>
<p>&nbsp;</p>
<p>17:43:35</p>
<p>ЛЯШКО О.В.</p>
<p>Фракція Радикальної партії голосуватиме за зміну меж Слов'янського району. Важлива проблема для об'єднання громад. Але я хотів би привернути увагу колег-депутатів до інших, не менш важливих проблем. Це вирішення проблем наших братів і сестер – вимушених переселенців, які втратили власний дім, роботу, свої пожитки і статки в результаті російської агресії на Донбасі. Майже 2 мільйонів людей – українців сьогодні без власного даху&nbsp; над головою.</p>
<p>Команда Радикальної партії вимагає від уряду під час розгляду проекту бюджету на 2018 рік передбачити мільярдні видатки на вирішення проблем із працевлаштуванням, і в першу чергу із забезпеченням житлом, вимушених переселенців. По всій країні сотні і тисячі колишніх дитячих садків, шкіл, лікарень треба за рахунок&nbsp; державного бюджету поставити&nbsp; батареї, поміняти вікна, двері, і щоб&nbsp; люди безплатно&nbsp; там жили. Тому що сьогодні вимушені переселенці, коли знімають житло і платять космічні гроші, вони не користуються ніякими пільгами по сплаті комунальних платежів і платять і за зйом&nbsp; житла, і космічні комунальні платежі.</p>
<p>Інша проблема, про яку хотів би сказати. Транспортне сполученням з Маріуполем. Частина&nbsp; мого серця належить Маріуполю, адже разом із Дмитром Ліньком, Ігорем Мосійчуком, іншими героями ми доклали зусиль&nbsp; до звільнення Маріуполя від російських терористів. Маріуполь – це Україна. Треба зробити&nbsp; до Маріуполя&nbsp; нормальну дорогу.</p>
<p>Вчора у мене була зустріч з Прем’єр-міністром, де ми обговорювали питання, щоб Київ-Маріуполь, Маріуполь-Львів&nbsp; новий поїзд ходив швидкісний. Реконструкція залізничного перегону Комишувата-Волноваха для того, щоб збільшити транспортне сполучення з Маріуполем, для того, щоб більше вивозити звідти продукції,&nbsp; щоб жителі Маріуполя мали&nbsp;&nbsp; більше роботи і більше зарплати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від "Блоку Петра Порошенка" до виступу запрошується Рибак Іван&nbsp; Петрович.</p>
<p>&nbsp;</p>
<p>17:45:49</p>
<p>РИБАК І.П.</p>
<p>Іван Рибак, 202 виборчий округ, Чернівецька область.&nbsp; Ми на засіданні грунтовно обговорили даний проект постанови та, враховуючи&nbsp; рекомендації профільного комітету, будемо голосувати та підтримаємо дану постанову,&nbsp; так як це, дійсно, важливе питання для Слов'янського району&nbsp; на Донеччині.</p>
<p>Закликаємо всіх також підтримати наше рішення та проголосувати….</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Опозиційного блоку" слово має Долженков Олександр Валерійович.</p>
<p>Будь ласка.</p>
<p>&nbsp;</p>
<p>17:46:19</p>
<p>ДОЛЖЕНКОВ О.В.</p>
<p>Дуже багато законопроектів, які розглядаються в цій залі,&nbsp; чомусь пов'язані з питанням об'єднаних територіальних громад. Я вважаю, що питання, та мої колеги фракції "Опозиційного блоку", зміна адміністративних меж будь-якого населеного – чи то Донецької області, Тернопільської, Львівської області –&nbsp; не може бути пов'язана з об'єднаними територіальними громадами, адже добровільним цей процес не назвеш в будь-якому разі. Тому що на рівні бюджету, в рамках так названої бюджетної децентралізації, населені пункти, села, селища, міст районного значення, стаття 69 Бюджетного кодексу України, позбавили фінансову основу у вигляді податку на доходи фізичних осіб, перекинувши зазначені надходження податкові саме до об'єднаних територіальних громад чи в районні бюджети. Ми зазначаємо, що це примусове іде об'єднання територіальних громад, їх укрупнення для того, щоб більшу кількість видатків на охорону здоров'я, на освіту, перекласти з державного бюджету саме на них.&nbsp; Більше того, Кабінетом Міністрів України затверджена стратегія пріоритетного розвитку територіальних громад, тобто фактично відбувається об'єднання не з низу, а з верху.</p>
<p>А що стосується внутрішніх переселенців, то фракція "Опозиційний блок" не одноразово вносила на розгляд, зареєструвала законопроекти, пов'язані з захистом їх майнових прав. Але, на жаль, ця зала говорить про одне, а під час голосування робить інше.</p>
<p>А що стосується також захисту інтересів неконтрольованих територій Донецької, Луганської областей, то, на жаль, чинним законопроектом № 7000 Закону України про Держбюджет на наступний рік передбачено зупинення виплат заборгованості з боку держави за пенсії, заробітні плати та інші стипендії особам, які проживають на неконтрольованих територіях.</p>
<p>Ми подали проект щодо скасуванні цієї…</p>
<p>&nbsp;</p>
<p>ГОЛОВУЮЧИЙ. Додати вам, так? 30 секунд, будь ласка.</p>
<p>&nbsp;</p>
<p>ДОЛЖЕНКОВ О.В. Дуже дякую, шановний Голово.</p>
<p>Ми надали пропозиції щодо скасування зазначеного положення ганебного, яке було в іншому законі України про держбюджет на поточний рік. Але при цьому чинна влада, коаліція не підтримує зазначені пропозиції. Звичайно, необхідно допомагати людям, а особливо внутрішнім переселенцям та вдуматись, та заслухати їх проблеми. А не просто говорити про реінтеграцію Донбасу без заслуховування думки тих мешканців, які живуть…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І зараз від "Народного фронту" Максим Бурбак.</p>
<p>&nbsp;</p>
<p>17:49:18</p>
<p>БУРБАК М.Ю.</p>
<p>Шановні колеги! Фракція "Народного фронту" буде підтримувати даний законопроект. Адже це іде на користь нашим громадам. І ми все робимо в цьому залі, і дуже вдячні всім фракціям, які одностайно підтримали такі важливі законопроекти. Вони дійсно важливі. Тому що люди на місцях чекають таких позитивних рішень. Люди на місцях чекають підтримки того процесу добровільного об'єднання територіальних громад, який було розпочато три роки урядом Арсенія Яценюка, який ми продовжуємо зараз.</p>
<p>Відбулися вибори нещодавно в об'єднаних територіальних громадах. 24 грудня наступні вибори. І наш обов'язок, разом з тим, щоб призначити ці вибори, а також і допомагати об'єднаним територіальним громадам у тому, щоб виділяти&nbsp; додаткові&nbsp; кошти на інфраструктурні проекти. Тому вчора нами&nbsp; було підписано законопроект, який &nbsp; вже дозволить у цьому році перерозподілити додатково&nbsp; 13 мільярдів гривень, з яких&nbsp;&nbsp; 7,6 мільярдів гривень&nbsp;&nbsp; піде&nbsp; на&nbsp; фінансування програми субсидій, щоб наші соціально вразливі версти населення&nbsp; могли спокійно пройти опалювальний сезон. Понад мільярд гривень іде на&nbsp; соціально-економічний розвиток наших громад. І тому,&nbsp; голосуючи&nbsp; і підтримуючи&nbsp; ці законопроекти, я&nbsp; закликаю вас у четвер також проголосувати за зміни до бюджету&nbsp; у цьому році і ми додатково дамо фінансування.</p>
<p>Окремо&nbsp; хочу зупинитися на тому, щоб&nbsp; у цьому&nbsp; сесійному залі була одностайна підтримка тих громад, де конче треба провести&nbsp; перевибори.&nbsp; Мої рідні Чернівці потерпають від засилля колишніх регіоналів, які перемогли там&nbsp; зараз&nbsp; і повзучий&nbsp; реванш регіоналів відбувся.</p>
<p>Ми&nbsp;&nbsp; зареєстрували з моїм колегою&nbsp; Миколою Федоруком законопроект&nbsp; щодо&nbsp; призначення&nbsp; позачергових виборів&nbsp;&nbsp; Чернівецької міської ради,&nbsp; адже (вслухайтесь) 380 мільйонів&nbsp; гривень до сих&nbsp; пір лежать на рахунках нерозподілені, бо вони&nbsp;&nbsp; не знають, як роздеребанити. Вони їх деребанили при Януковичі і хочуть зараз це зробити. Тому, шановні колеги,&nbsp; ще&nbsp; раз закликаю вас підтримати&nbsp; ці рішення, а у подальшому підтримувати&nbsp; наші&nbsp; громади, а також перевибори&nbsp;&nbsp; у громадах, де&nbsp; назріла ця&nbsp; ситуація.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, обговорення завершено.</p>
<p>Прошу займати робочі місця, ми переходимо до прийняття рішення.</p>
<p>Будь ласка, всіх прошу зайти в зал і зайняти робочі місця. Це питання, які узгоджені з місцевими громадами, які давно чекають свого вирішення.&nbsp; І давайте віддамо належне українським громадам.</p>
<p>І я ставлю на голосування проект Постанови про зміни в адміністративно-територіальному устрої Донецької області зміну і встановлення меж Слов'янського району Донецької області&nbsp; (№ 6105) за пропозицією комітету за основу і в цілому.&nbsp; Прошу проголосувати, прошу підтримати. Голосуємо, колеги. Прошу підтримати. Голосуємо.</p>
<p>&nbsp;</p>
<p>17:52:17</p>
<p>За-201</p>
<p>Немає голосів. Повернути в комітет доопрацювання, підтримуєте чи ні?&nbsp; Ні, так?</p>
<p>Колеги, але я змушений згідно Регламенту. Тобто, наскільки мені відомо, давайте я ще раз поставлю. Колеги, я ще раз поставлю. Прошу всіх приготуватись до&nbsp; голосування.</p>
<p>Я ще раз ставлю проект Постанови про зміни в адміністративно-територіальному устрої Донецької області зміни і встановлення меж Слов'янського району Донецької області&nbsp; (№ 6105). Прошу підтримати, прошу проголосувати, пропозиція комітету за основу і в цілому. Прошу проголосувати, прошу підтримати. Голосуємо.</p>
<p>&nbsp;</p>
<p>17:53:12</p>
<p>За-201</p>
<p>Нема голосів, колеги.</p>
<p>Нема в залі єдності з того приводу, постанова відхилена.</p>
<p>Давайте, я тоді проведу ще по наступній постанові, чи є готовність залу Прошу приготуватись, колеги.</p>
<p>Наступна в нас є&nbsp; постанова, якщо під неї&nbsp; є голоси, переходимо, якщо нема, не переходимо. Наступний проект Постанови про зміну і встановлення меж міста Бережани Тернопільської області (6296).</p>
<p>Я проводжу рейтингове голосування&nbsp; на предмет підтримки цієї постанови. Прошу проголосувати, прошу підтримати, це рейтингове голосування на предмет підтримки, прошу проголосувати, Бережани Тернопільської області.</p>
<p>&nbsp;</p>
<p>17:54:04</p>
<p>За-199</p>
<p>Колеги, на жаль, і нема голосів, а насправді вже і нема часу на розгляд, тому що лишається 5 хвилин. І ми просто не встигнемо розглянути&nbsp; навіть за скороченою процедурою цей законопроект. Як підказує Ірина Геращенко, Регламент ми порушувати не можемо. І це принципова позиція.</p>
<p>Колеги, це був важкий день, але дуже плідний день. І я усім дякую за продуктивну,&nbsp; активну роботу під час сьогоднішнього пленарного дня. Завтра нас чекає не менш важливий день –&nbsp; ратифікації. Тому я прошу завтра о 10-й годині всіх прибути в зал для продовження нашої не легкої, але такої потрібної для країни роботи.</p>
<p>А зараз вечірнє пленарне засідання Верховної Ради України оголошую закритим. Всім дякую. До побачення.</p>
<p>&nbsp;</p>

