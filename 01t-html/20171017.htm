Стенограма пленарного засідання
17 жовтня 2017
&nbsp;
<p align=center>ЗАСІДАННЯ СІМНАДЦЯТЕ</p>
<p align=center>Сесійний зал Верховної Ради України</p>
<p align=center>17 жовтня 2017 року, 13 година</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p><a name=_GoBack></a>13:05:28</p>
<p>ГОЛОВУЮЧИЙ.&nbsp; Доброго дня, шановні колеги, прошу заходити в зал приготуватись до реєстрації.</p>
<p>Готові до реєстрації? Шановні колеги, прошу&nbsp; провести реєстрацію. Прошу зареєструватись.</p>
<p>&nbsp;</p>
<p>13:06:27</p>
<p>Зареєстровано 338 народних депутатів. Ранкове пленарне засідання Верховної Ради України оголошую відкритим.</p>
<p>Сьогодні день народження&nbsp; народного депутата України Олега Миколайовича Дмитренка. Привітаємо нашого колегу. Вітаємо з днем народження.</p>
<p>І, колеги, у нас на початку засідання має бути&nbsp; 30 хвилин для&nbsp; виступів уповноважених представників&nbsp; депутатських фракцій та&nbsp; груп. Але перед тим я хотів би доповісти про результати роботи Погоджувальної ради. І прошу всіх, колеги, уважно послухати мене.</p>
<p>Увага! Колеги, на Погоджувальній раді відбулася дуже гостра дискусія, на жаль, засідання Погоджувальної ради було зірвано на певному етапі. І хочу вам доповісти про&nbsp; результати нашого засідання. Але перед тим хотів би&nbsp; сказати, що ми на Погоджувальній раді підняли і філософські питання, питання про етапи боротьби за українську державність і в 1990 році, &nbsp;1991-му, коли ми здобували українську державу, і про помаранчевий майдан, і про Революцію Гідності. Я сказав, що мав честь у всіх тих етапах брати активну участь. І хочу наголосити, що я є прихильником того, щоб відбувався постійній діалог Верховної Ради&nbsp; України із суспільством. І цей діалог має відбуватися з усім українським суспільством.</p>
<p>В нас було заплановано на сьогодні проведення медичної реформи. І на Погоджувальній раді шляхом опитування голів фракцій більшість фракцій підтвердило, що сьогодні на вимогу суспільства має бути розпочато розгляд медичної реформи.</p>
<p>Разом з тим я цілковито чую ті вимоги, про які сьогодні говорять під Верховною Радою України мітингуючи і ряд фракцій Верховної Ради&nbsp; України, і я готовий по кожній з цих позицій сказати свою особисту позицію.</p>
<p>Перше, по недоторканності. Я завжди був і залишаюся прихильником зняття недоторканності. На сьогодні ми маємо у Верховній Раді&nbsp; законопроект, який був поданий 150 депутатами, який є зареєстрований,і маємо поданий Президентом України як&nbsp; невідкладний законопроект про зняття недоторканності, про що Президент неодноразово&nbsp; наголошував у своїх виступах.</p>
<p>І я зараз, з трибуни, як і на Погоджувальній раді, даю доручення Комітету правової політики – пан Руслан Князевич! – невідкладно розглянути ці два законопроекти, і як тільки вони будуть розглянуті, на моє переконання, вони мають бути винесені в зал і розглянуті. Обидва законопроекти.</p>
<p>Наступне, хочу вас повідомити: я завжди був і є прихильником відкритих виборчих списків. Більш того, кодекс, який зареєстрований у Верховній Раді&nbsp; України про відкриті списки, був поданий і зареєстрований за моїм авторством як народного депутата України.</p>
<p>Я провів п'ять робочих груп на тему виборчого законодавства, і ми звернулися до всіх фракцій, щоб фракції дали свою позицію. На жаль, жодна фракція&nbsp; своєї позиції не надала. Але ці закони готові до розгляду, і ми їх цілковито можемо перейти до розгляду тих законопроектів після медичної реформи і після питань про зняття недоторканності.</p>
<p>Стосовно Антикорупційного суду. Це я відправив у Венеціанську комісію подання, щоб ми отримали авторитетну думку найбільш фахового міжнародного органу. І ми отримали на сьогодні висновок, який передбачає відкликання тих законопроектів, які є, і внесення нового законопроекту. Таким чином з трьох вимог сьогодні Верховна Рада України може перейти до виконання двох вимог. І тому я зараз за рішенням Погоджувальної ради даю доручення, щоб був оприлюднений тижневий розклад пленарних засідань. І в ньому передбачити, що після питань медичної реформи поставити два питання про зняття недоторканності, двох законопроектів, а після них законопроекти, які стосуються виборчої реформи. І я вважаю, це є той підхід, який здатний забезпечити компроміс в залі і який дає чітку відповідь, що Верховна Рада України чує суспільство і чує вимоги суспільства.</p>
<p>Разом з тим вважаю неприйнятним і блокування Погоджувальної ради, вважаю неприйнятним і блокування роботи Верховної Ради України. І хочу нагадати, що всі етапи великих випробувань чи етапи здобуття української державності чи Помаранчевої революції, чи Революції Гідності, власне, парламент, Верховна Рада України була тим майданчиком, який стабілізовував ситуацію і виводив Україну з кризи. І вважаю намагання, намагання зірвати роботу парламенту, намагання дискредитувати український парламент – це є роботою проти України, це є роботою проти українських національних інтересів. І хочу сказати, що ми повинні всі разом не допустити, щоб був заблокований парламент Верховної Ради України, щоб була зірвана робота Верховної Ради України. Мільйони українців чекають медичної реформи, і я вважаю, що як і всі інші реформи, парламент може гідно пройти той шлях і прийняти позитивне рішення. А після того, я ще раз наголошую, ми невідкладно розглянемо питання недоторканності, і після недоторканності ми невідкладно перейдемо до всіх законопроектів, які стосуються виборчої реформи. Це моє повідомлення, і я хотів би, щоб ми всі тут в залі один до одного ставилися з повагою і забезпечили сьогодні повноцінну і конструктивну роботу Верховної Ради України. Згодні? Працюймо!</p>
<p>Колеги, згідно Регламенту, ми переходимо до виступів народних депутатів України&nbsp; від фракцій. Хочу нагадати: сьогодні виступають представники від фракцій.&nbsp; І я прошу всі фракції і групи приготуватися до запису, і прошу провести запис для виступів від трибуни. Будь ласка.</p>
<p>Від "Волі народу" до слова запрошується Литвин Володимир Михайлович. Будь ласка.</p>
<p>&nbsp;</p>
<p>13:14:10</p>
<p>ЛИТВИН В.М.</p>
<p>Шановні народні депутати, є відома хрестоматійна істина: завдання держави полягає не в тому, щоби створити рай на землі, а завдання держави полягає в тому, щоб не перетворити життя людей на землі остаточно на пекло. Судячи з усього, є всі підстави стверджувати, що українська влада домоглася реалізації другої частини цієї сентенції.</p>
<p>От я сьогодні слухав засідання Погоджувальної ради, думав, депутати, які працювали на округах, вони скажуть про ті проблеми, які печуть людям. Але я вкотре переконався, що це була ярмарка лицемірства. Говорили про те, що насправді не поділяють, але говорили на те, щоби подобатися тому тренду, який намагаються задати сьогодні в Україні.</p>
<p>Під час зустрічі в далекому селі літня вироблена жінка сказала такі слова: "Чому вони постійно говорять? І про що вони постійно говорять? Невже ви не розумієте, що ми розуміємо, що за цими словами. Невже вони не розуміють, що вони говорять про те, чого не відбувається в житті. Що ми просто від ваших реформ вимираємо." Вже реформу в освіті зробили. Реформу пенсійну зробили. Про результати вражаючі цієї пенсійної реформи говорили. Ви ще сьогодні наберіться "сміливості", так би мовити, в лапках, коли вам дадуть команду, проголосуйте за так звану медичну реформу. І я думаю, що наступний буде черговий законопроект про ринок землі, тоді українські землі будуть купувати вже без людей. Бо зараз продають і перепродають землю з людьми, а так будуть, абсолютно чисте буде відпрацьоване поле. Люди вимирають, а в Києві реформи.</p>
<p>Я думаю, що влада, в тому числі ми тут в сесійному залі, не скуштували того, що відчувають люди. Я думаю, тоді б прикусили язики і менше мололи невпинно про реформи і про європейський вибір. Скільки можна лякати війною, вулицею і шукати ворогів. У нас скоро всі будуть ворогами, вся Європа. Ми одні будемо виключно гарні. Люди кажуть, ви думаєте, що ми годовані відходами, нічого не розуміємо? Ми все розумієм, за що ви боретесь. Просто боретесь за корито.</p>
<p>І ще один момент. Ну до якої зневіри можна довести людей, коли з Міжнародним валютним фондом з'ясовують ціну на газ. То може краще запросити Міжнародний валютний фонд, щоб він був урядом, це дешевше обійдеться країні.</p>
<p>І наостанок. Я пропоную, коли все-таки наважитесь, пройдете всі поправки по Закону про медичну реформу, опублікувати його перед підписанням, щоб люди побачили, яке щастя в черговий раз ви накидаєте на них.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Радикальної партії слово надається Олегу Валерійовичу Ляшко. Будь ласка.</p>
<p>&nbsp;</p>
<p>13:17:31</p>
<p>ЛЯШКО О.В.</p>
<p>Олег Ляшко, Радикальна партія.&nbsp; Шановні колеги, минулого тижня ми презентували вам законопроект "Купуй українське - плати українцям". Під цим законопроектом підписалося більше сорока народних депутатів. Але мушу констатувати, що станом на цю хвилину законопроект досі не зареєстрований. Тому що вигадують будь-які причини, щоб не дати можливості зареєструвати законопроект. Назва, бачите, не подобається "Купуй українське – плати українцям".</p>
<p>Очевидно, хочуть, щоб ми назвали його по-іншому, як проводиться 26 років вся політика: не плати українцям, не купуй українське. І тоді, очевидно, цей законопроект буде влаштовувати. Можливо, вас і влаштовує, нас ні. Я хочу, щоб в українських магазинах були українські товари, вироблені українськими людьми і щоб за свою роботу люди отримували достойну зарплату.</p>
<p>Минулого тижня пролунало повідомлення, що Польща відмовилась від кредиту у 10 мільярдів доларів, який мала взяти в Міжнародному валютному фонді. Колись Польща приходила до нас, в Україну, за трусами, за носками, за віниками і за чайниками. Ви пам'ятаєте цей "челночний туризм", багато хто на цьому заробляв свої чималі гроші. Сьогодні вони відмовляються від кредитів. А ми, як наркомати за голкою, ми бігаємо за кредитами.</p>
<p>Ціла делегація поїхала до Міжнародного валютного фонду. І який ми чуємо звіт від МВФ. В МВФ домовляються про ціну на газ для українців. В МВФ домовляються про умови продажу землі української. В МВФ обговорюють питання українського пенсійного віку. Та це не питання МВФ. Це наші питання!</p>
<p>Про що треба говорити? Про зниження процентних ставок по кредитах, про зниження податків, про стимулювання і відновлення власної економіки, про створення робочих міст для українців. Про продаж не сировини, а готової продукції. Про закупівлю не імпортних товарів, а українських товарів! Про підвищення зарплат для українців! Про підвищення пенсій для пенсіонерів! От якою має бути політика української держави.</p>
<p>Якщо ми не змінимо політику, ми ніколи "не зліземо з цієї наркоманської голки кредитів", ми ніколи не станемо багатими, ми ніколи не станемо достойними! І Україна не буде великою державою.</p>
<p>Радикальна партія, моя команда, пропонує іншу політику. Робочі місця для українців, високі зарплати, забезпечена старість, достойні пенсії, розвиток і підтримку національного виробництва, відновлення миру в Україні і територіальної цілісності, захист держави, безпека держави – це ключові вимоги, які дадуть нам можливість бути переможцями у сучасному, глобальному, жорсткому, драконівському світі! Маємо перемагати! Всі виконують програму Радикальної партії, скотиняки!</p>
<p>&nbsp;</p>
<p>ГОЛОВУЮЧИЙ. Від "Народного фронту" слово надається керівнику фракції Бурбаку Максимові. Будь ласка, пане Максим.</p>
<p>&nbsp;</p>
<p>13:20:43</p>
<p>БУРБАК М.Ю.</p>
<p>Шановні колеги, а насамперед шановні українці, я хочу сказати по складам навіть, бо деякі наші колеги не чують цього або відмовляються чути, що фракція "Народний фронт", наша політична сила всіляко підтримує зняття недоторканності з народних депутатів і суддів. Ми підтримуємо вибори за відкритими списками і ми виступаємо за якісне антикорупційне судочинство. Про всі ці норми ми неодноразово наголошували і доводили своїми діями. У повному складі "Народний фронт" голосував за заміни до Конституції в першому читанні, які стосувалися недоторканності депутатів. Ми голосували за подання Генеральної прокуратури щодо зняття недоторканності з коаліційних депутатів. Так як цей парламент і Генпрокурор скасували недоторканність, такого ще не було в історії України, це вперше було знято недоторканність з депутатів провладної коаліції. Ми вітаємо, що Президент вніс до парламенту новий законопроект про зняття недоторканності, але цей законопроект повинен пройти повну процедуру відповідно до Регламенту. Тому, Андрію Володимировичу, підтримуємо вашу ініціативу, щоб ви дали доручення профільному комітету якнайшвидше розглянути і вносити в зал.</p>
<p>Друге. Венеціанська комісія розкритикувала обидва законопроекти про Антикорупційний суд. Я нагадую, що "Народний фронт" неодноразово пропонував, що треба створити робочі групи і напрацювати новий якісний законопроект, який врегульовує система антикорупційного судочинства в Україні.</p>
<p>По-третє, "Народний фронт" завжди відстоював відкриті списки у виборчому законодавстві. Зараз у парламенті п'ять законопроектів про вибори за відкритими списками, але потрібен якісний законопроект. Я буду постійно нагадувати всім фракціям, які активно агітували за законопроект щодо виборчого законодавства на місцевих виборах, і нагадувати їм, як пройшли вибори у 2015 році. За цим законом у 30 відсотків округів немає жодного депутата в місцевих радах. Наприклад, в Чернівцях на тому окрузі, де проживаю я особисто, немає депутата міськради, бо такий недолугий законопроект. Зміни до виборчого законодавства повинні бути якісними. До всіх цих змін треба підходити зважено і з холодним розумом.</p>
<p>Тому фракція "Народний фронт" пропонує: найперше, розглянути заплановану медичну реформу, всіма нами запропоновану, яку очікують мільйони українців. Це та невідкладна реформа, яку зараз вимагає суспільство, це медична реформа. І потім перейдемо до змін до виборчого законодавства.</p>
<p>Як голова фракції, депутат-мажоритарщик можу вам відповідально сказати: людям ваші вибори зараз до лампади, їм зараз треба медицину, бо їм треба виживати. Тому вибори, і ще раз хочу нагадати, будуть в 2019 році, тоді і будете займатися своїм політиканством. А всім тим, хто розхитує ситуацію, можу просто порадити працювати в сесійній залі та в профільних комітетах, або не заважайте іншим.</p>
<p>Спроба внести деструктив у роботу парламенту також може завадити нам ухвалити в цілому законопроект 7163: про законодавче встановлення факту російської агресії на Донбасі і визнання тимчасової окупації ОРДЛО.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>БУРБАК М.Ю. "Народний фронт" не дасть поховати цей законопроект. Найближчим часом ми повинні його доопрацювати і проголосувати. І там на вимогу "Народного фронту", ще раз повторюю для тих, хто не чує, не буде Мінських домовленостей, ми не дамо легітимізувати в вітчизняному законодавстві Мінські угоди.</p>
<p>І наступне. У нас попереду ще бюджетний процес, і давайте працювати відповідально, тому що для цього нас сюди обирали, для того, щоб ми реформували країну і відроджували європейську державу Україна. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Опозиційного блоку" Вілкул. Будь ласка.</p>
<p>&nbsp;</p>
<p>13:24:35</p>
<p>ВІЛКУЛ О.Ю.</p>
<p>Шановний народе України, про це чомусь ніхто не каже, але сьогодні Рада почала роботу завдяки підземному переходу, по якому депутати пройшли до зали. Тисячі людей оточили парламент, і це ті люди, що привели вас до влади три роки тому. І вони вже розуміють, що їх обманули. Замість того, щоб розпустити цей парламент, влада продукує так звані реформи, які тільки погіршують життя людей.&nbsp;</p>
<p>Так, влада внесла бюджет поліцейської держави з бідними людьми та стогнучою економікою. В порівнянні з бюджетом&nbsp; 17-го року на 50 відсотків пропонується збільшити витрати на поліцію та прокуратуру, витрати на Кабмін, Апарат Верховної Ради – на 70 відсотків. В&nbsp; порівнянні з 13-м роком витрати на силовиків збільшуються в три рази, при цьому мінімальна пенсія та зарплата збільшилася ледь більше ніж на 50 відсотків. Тобто влада компенсує інфляцію в собі, тільки собі, за рахунок людей. Завдання бюджету, який запропонувала влада на наступний рік, боротьба з інакомисленням. Владі доводиться добре годувати&nbsp; силові структури, щоб&nbsp; боротися з тими, хто не може так вже жити далі, а, судячи з настрою, таких людей вже 90 відсотків.</p>
<p>Ми вимагаємо розглянути альтернативний проект бюджету, який розроблений опозиціонерами. В ньому передбачено істотне збільшення соціальних виплат не за рахунок залучення нових кредитних коштів, а за рахунок працюючої економіки та оптимізації витрат на силовиків. А для підтримки промисловості ми вимагаємо прийняти наш пакет законопроектів з нової індустріалізації і пропозиції до бюджету, що стосується інвестицій та інновацій. В бюджеті 18-го року влада запропонувала лише 50 мільйонів гривень на інновації. Для порівняння, це витрати всього за один день на СБУ і Генпрокуратуру, а реформа охорони здоров'я покликана лише прискорити відхід людей на той світ.</p>
<p>Так, у нас великі проблеми&nbsp; з медициною. Але&nbsp; запропонована реформа –&nbsp; це&nbsp; черговий обман, щоб люди платили за лікування ще більше. Насправді, в її основі подальше закриття лікарень. Перекладання на плечі пацієнтів фінансування охорони здоров'я та створення нових корупційних схем. Хочуть створити агентство, що в ручному режимі буде ділити 97 мільярдів гривень, що виділяється на медицину, забривши їх з регіонів. Вилучення у регіонах медичної субвенції приведе до зменшення фінансування&nbsp; медичних установ з подальшим їх закриттям, приватизацією приміщень і земельних ділянок.&nbsp;</p>
<p>"Опозиційний блок" буде голосувати проти так званої медичної реформи, як&nbsp; голосував проти освітньої та пенсійної. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Від "Самопомочі" Єгор Соболєв,&nbsp; будь ласка.</p>
<p>&nbsp;</p>
<p>13:27:58</p>
<p>СОБОЛЄВ Є.В.</p>
<p>У нас прохання і порада до всіх, хто є в цій залі, вийдіть зараз до людей, поговоріть з ними. Це, насправді, найкращі люди країни, це люди, які робили Євромайдан, це люди, які захищали і захищають нашу незалежність, це люди, які є справжніми громадянами в найбільшому значенні цього слова. Вони сьогодні прийшли з дуже добрими намірами, вони прийшли допомогти парламенту України прийняти рішення в інтересах&nbsp; України. Казати їм "приходьте післязавтра", казати їм "приходьте через тиждень" – це шлях в нікуди. Так добрі наміри перетворюються на злобу,&nbsp; так добрі наміри перетворюються на протести, так добрі наміри перетворюються на зіткнення. В наших силах і в наших можливостях сьогодні цього всього уникнути.</p>
<p>"Самопоміч" і багато колег з інших фракцій максимально готові зробити все, щоби рішення пройшли і пройшли згідно Регламенту парламенту. Якщо Президент сьогодні внесе законопроект про Антикорупційний суд, я перший попрошу Раду відкликати наш законопроект, так&nbsp; само по всіх інших рішеннях, ми готові шукати згоду. Але, панове, з цими людьми не можна гратися.</p>
<p>Андрію Парубій, інші люди, з якими ми були на Євромайдані! Не варто, це вогонь, це така сила, яку треба берегти, але з нею не можна жартувати. Я хочу сказати кожному, хто є в цій залі, чим товстіше загони правоохоронців навколо Верховної Ради, тим більше буде обурення українців, які знесуть такі загони.&nbsp; У нас з вами єдиний вихід: запросити зараз людей сюди, їхніх представників вийти, поспілкуватися з усіма учасниками мітингу і знайти сьогодні рішення, які поведуть цю країну цивілізованим європейським шляхом.</p>
<p>Я хочу звернутися до міністра охорони здоров'я, до всіх колег з уряду. Ви знаєте, як ми вас підтримуємо і будемо підтримувати, але громадяни мудрі і ми з вами це добре розуміємо. Поки ми не подолаємо топ-корупцію в цій залі, не винищимо її в уряді, в Адміністрації Президента, не буде ні охорони здоров'я доброю, ні добрих пенсій, навіть оборони доброї не буде, про що говорять останні розслідування антикорупційного бюро. Давайте зробимо те, що зроблять відповідальні представники будь-якого парламенту. Коли нас оточили тисячі людей, зустрінемося з ними і разом приймемо потрібні для країни рішення. Вийдіть до людей.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка" Сергій. Хто виступає? Від "БПП" Березенко, будь ласка, Сергій Березенко прошу до трибуни.</p>
<p>&nbsp;</p>
<p>13:31:12</p>
<p>БЕРЕЗЕНКО С.І.</p>
<p>Шановні колеги, шановний Голово! Я все-таки хотів говорити сьогодні про ту реформу, яку на сьогодні ще не прийняв парламент. Ми пройшли освітню, судову, пенсійну реформи, ми проголосували дуже багато важливих законів цієї осені. Але всі присутні в цьому залі в свій час йшли на вибори з одними і тими самими обіцянками, покращити добробут тих людей, які підпадають під бюджетну сферу і, зокрема, працівникам галузі охорони здоров'я. Я хотів би запитати, що за весь цей час ми конкретно зробили для них. Не взагалі поговорити, що ми переживаємо за медичну галузь, а конкретно для кожного лікаря, який рятує кожен день життя людей, який в даний момент може рятувати життя когось з наших близьких. Ці люди на сьогодні працюють за копійки, вони не мають перспектив залишатися в Україні і залишатися лікарями в наших лікарнях, їм навіть нема з чим працювати і на чому. Ми прекрасно розуміємо і можемо задати собі питання, де сучасна техніка, де дієві препарати, де новітні технології? Галузь охорони здоров'я сьогодні вимагає негайних змін. І законопроект 6327, який ми всі, або переважна більшість депутатів в цьому залі підтримуємо, це реальний шанс змінити систему. Систему стару Семашка, якого давно вже немає в живих, а вона досі діє на теренах України. Давайте відверто, немає сенсу платити за ліжко-місця, як ми це робимо багато років, за кількістю котрих ми посідаємо четверте місце в світі. При цьому за рівнем скорочення життя&nbsp; Україна є лідером континенту.</p>
<p>У нас на сьогодні на десять померлих українців –&nbsp; це сім, які померли від хвороб серцево-судинної системи в ХХІ столітті в центрі Європи. Ми повинні відійти системи фінансування ліжко-місць до фінансування медичної послуги. Ми повинні дати нову якість оплати, і, саме головне, вона повинна бути прозора і ефективна.</p>
<p>Запропонована медична реформа є результатом кропіткої роботи багатьох з вас. Ви всі приходили на комітет, майже всі представники фракцій працювали в робочих групах. Ми напрацювали дуже багато з моменту, як весною цього року перші чотири закони від уряду були внесені в зал. На сьогодні 886 поправок до другого читання опрацьовані комітетом і підтримані комітетом, хто про що б не говорив. І на сьогодні абстрагуватися від розгляду цього закону хочуть лише ті, хто тільки критикує і нічого справді не зробив&nbsp; для покращення реформи, фактично погодившись з існуючим станом речей.</p>
<p>Фракція "Блоку Петра Порошенка" закликає вас, відійдіть від політичних гасел, давайте сьогодні почнемо з медичної реформи, проголосуймо її. І дамо шлях, якщо не нам, то майбутнім поколінням жити в нормальному цивілізованому світі, в європейській Україні. Дякую. Підтримайте медреформу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, вам.</p>
<p>Від фракції "Батьківщина" до слова запрошується Тимошенко Юлія Володимирівна.</p>
<p>&nbsp;</p>
<p>13:34:27</p>
<p>ТИМОШЕНКО Ю.В.</p>
<p>Шановні колеги! Ви всі потрапили до цього залу виключно внаслідок довіри людей, яку люди вам надали. І вони очікують від кожного депутата сьогодні, що люди не будуть зайві в цьому залі, а люди сьогодні зайві, не лише в цьому залі, вони зайві в країні.</p>
<p>Тисячі людей стоїть під Верховною Радою. Ви думаєте, їх щастя сюди привело? Ні. Вони прийшли підтримати ті вимоги, які сформували лідери громадських організацій. Ці три вимоги дуже чіткі.</p>
<p>Перше. Люди вимагають не&nbsp; на словах припинити корупцію, а створити Антикорупційний суд, який, до речі, може бути незалежний від Президента та його&nbsp; оточення. Тому що люди мудрі вони знають, що всі корупція глобальна в&nbsp; Україні вона&nbsp; йде від Президента та&nbsp; його оточення, а не просто десь &nbsp;знизу у випадкових&nbsp; людей. І тому Антикорупційний суд, незалежний від Президента України, це є шлях до того, щоб притягнути насправді таких масштабних корупціонерів до влади, і ніхто їх не захистить. Це означає, що&nbsp; будуть розглянуті тарифи на електроенергію, які&nbsp; сформовані за&nbsp; принципом "Роттердам плюс", це найбільша корупція в державі, де участь приймає Президент.</p>
<p>Друге. Ціна, тарифи на газ. Зрозуміло, що там мегакорупція в НАК "Нафтогазі", з тією мафією, яка працювала багато років. Антикорупційний суд може&nbsp; розглянути це незалежно. І багато інших речей, які&nbsp; захистять бюджетний ресурс від відмивання через корупційні схеми на офшорні компанії. І, безумовно, ми побачили, що і на Міністерство оборони, на жаль, не є виключенням, і що сьогодні так само багато мільярдні контракти підписані з абсолютно штучними, якимось неіснуючими практично компаніями, і ці гроші на Міноборони не будуть йти на захист нашої держави, а&nbsp; будуть знову йти на офшорні рахунки людей, наближених до&nbsp; Президента. Тому&nbsp; потрібен Антикорупційний суд, щоб&nbsp; дати можливість зберегти кожну копійку і направити на&nbsp; підняття рівня життя людей.&nbsp;</p>
<p>Друге. Це зняття депутатської недоторканності. Скажіть, будь ласка, 5 хвилин в цьому залі потрібно, щоб&nbsp; це проголосувати. Чому на вимогу людей це не ставиться? І продовжується вибіркове&nbsp; правосуддя, коли ті, хто реально займаються корупцією в цьому залі, поза межами і відповідальності, і закону.</p>
<p>І третє. Це виборче законодавство. І не в законодавстві лише&nbsp; питання, а в тому, що люди кожен раз піднімаються на революції, і кожен раз після революції завдяки фальсифікаціям, завдяки недосконалому…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд.</p>
<p>&nbsp;</p>
<p>ТИМОШЕНКО Ю.В. Завдяки якраз фальсифікаціям, Охендовським&nbsp; і іншим кожний раз знову мафія приходить після кожної революції до влади.</p>
<p>Дорогі друзі, підтримайте людей, які стоять на вулиці, негайно поставте на голосування всі три закони і проголосуйте їх, і тоді це буде щирість у цьому залі, а не обманюйте їх з усіх трибун.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Отже, колеги, виступи від фракцій завершені. Але у мене на столі лежать три заявки на перерву. Першу подали фракція "Блоку Петра Порошенка" і "Народний фронт", вони готові замінити перерву на виступ. І я надаю слово для виступу. І я надаю слово для виступу три хвилини Ірині Луценко. Будь ласка, пані Ірино.</p>
<p>&nbsp;</p>
<p>13:38:34</p>
<p>ЛУЦЕНКО І.С.</p>
<p>Шановні колеги, оскільки ми взяли перерву від двох фракцій, тому буду звертатися від фракцій коаліції до шанованої нами опозиції – демократичної, різної: друзі, не ломіться у відкриті двері! Коаліція Верховної Ради, яка складається з двох фракція – це "Блок Петра Порошенка" і&nbsp; "Народний фронт" – неодноразово заявляли про свою послідовну позицію, яка співпадає повністю із послідовною позицією Президента України Петра Порошенка.</p>
<p>Ще у 2015 році Президент Порошенко вніс законопроект – зміни до Конституції, яким він&nbsp; пропонував зняти депутатську недоторканність і&nbsp; недоторканність суддів. Цей законопроект не знайшов підтримки серед депутатського корпусу, не було бажаючих знайти 300 голосів, хоча&nbsp; це була позиція коаліції. Тому Президент України в своєму законопроекті, яким він вніс законопроектом зміни до Конституції, зняв суддівську недоторканність. Його послідовна позиція продовжується і по сьогоднішній день: ним зареєстровано невідкладно визнаний законопроект, який визнаний невідкладним, 7203, про зняття депутатської недоторканності. Тільки що наші фракції, коаліції сказали, що будуть голосувати за зняття депутатської недоторканності, а тому прошу підтримати весь зал, бути послідовними в своїх виступах і своїм голосуванням.</p>
<p>Наступне, стосовно Антикорупційного суду. Коаліція продовжує послідовну позицію, яка співпадає з послідовною позицією Президента. У своєму законопроекті про суд та судоустрій Президент України вніс позицію, про це проголосував зал, підписано, і вона діє, про створення Антикорупційного суду в Україні. В бюджеті 2018 року за наполяганням Президента України Порошенка внесено фінансування на створення і дію Антикорупційного суду з 18 року. Прошу вас згадати про те, що за рекомендаціями Венеційської комісії, яка сказала відкликати два депутатських закони, тому що прерогативою внесення таких законопроектів є Президент України, Президент звертається до всіх фракцій Верховної Ради: зберіться на консультацію, випрацюйте костяк закону, який Президент, виходячи з своїх повноважень, внесе в зал. Для того, щоб ми не продовжували розгляд таких п'яти тисяч поправок, які ми бачили під час розгляду судової реформи.</p>
<p>Наступне, по виборчому законодавству. Наша позиція, позиція коаліції так само, як і Президента України Порошенка, є послідовною. М'яч на полі Верховної Ради. 5 законопроектів, які вже зареєстровані у Верховній Раді, говорять про те, що немає єдиної консолідованої…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ЛУЦЕНКО І.С. Немає єдиної консолідованої позиції. Тому закликаємо всі фракції як коаліції, так і шановної нами опозиції, зібратись для консультацій і випрацювати цей закон. Ми готові його підтримати.</p>
<p>І останнє. Президент як головнокомандуючий тримає в особливій сфері свого спостереження, нагляду і уваги сферу закупівель обмундирування, обладнання…</p>
<p>&nbsp;</p>
<p>ГОЛОВУЮЧИЙ. Пані Ірино, не в плані тому рідко чи не рідко, є однакові правила для всіх. Я зараз дозволю вам завершити, але надалі уникайте таких речей.</p>
<p>&nbsp;</p>
<p>ЛУЦЕНКО І.С. Я мушу прореагувати на це.</p>
<p>Тому Президент закликає, враховуючи те, що саме за наполяганням президентської фракції, Президента і фракції коаліції "Народного фронту" ми голосували за створення НАБУ, Антикорупційного бюро, за е-декларування, продовжити&nbsp; неупереджений розгляд цього питання по закупівлях пального в армії, провести повністю всі необхідні експертизи. Останнє слово Президента. Він не дасть і не допус…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наступна у нас є заявка на перерву від фракції "Опозиційний блок" і групи "Відродження", надаю… <i>(Шум у залі) </i>Ну хай виступлять вже і потім буде перерва наступна. У нас є три заявки, я зараз оголошую другу. Ігор Шурма, 3 хвилини. А потім буде реальна перерва, яку просить "Самопоміч", "Батьківщина".</p>
<p>Будь ласка.</p>
<p>&nbsp;</p>
<p>13:43:31</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Я звертаюся до громадян України. Чому на сьогоднішній день питання медицини так гостро стоїть в Україні? А я поясню чому. Тому що влада сьогодні не має концептуального бачення, якою має бути національна система охорони здоров'я. Сьогодні влада не має стратегічного розуміння, як впроваджувати зміни. І даний законопроект, який намагається доказати вам всім, що це є реформа, ніякого відношення до реформи охорони здоров'я він не має. Це є чисто фінансовий документ, документ про гроші. Ви в цьому документи, шановні громадяни, не найдете жодного слова про медичного працівника, ви не найдете про продовження довголіття, про зміцнення здоров'я, про зменшення інвалідності, про збільшення народжуваності. Цей документ на сьогоднішній день ставить собі за ціль тільки одне – створити національну службу охорони здоров'я, яка буде одноосібно розподіляти 100 мільярдів гривень. Це багато чи мало? Якщо ми плануємо ввести англійську модель так, як нам міністерство говорить, то, порахуйте, це в 44 рази менше ніж в Англії, вихлоп буде нульовий, ніякої реформи не буде.</p>
<p>Більше того, цей законопроект закладає в себе вже інформацію, що не буде виконана ця так звана реформа. Чому? Бо на її виконання потрібно 5 відсотків внутрішнього валового продукту. Сьогодні в бюджет, який підписуєте в.о.міністра, 3,5 відсотки, це 30 відсотків грошей бракує. Це шлях до корупції. Будуть сидіти чиновники, на яких вже забито 218 мільйонів на утримання в 18-му році, і ділити гроші, кому дати, а кому не дати.</p>
<p>Більше того, туди включено 3,5 відсотки фінансування, в тому числі і приватної медицини. І це буде ще відтік. Туди включено фінансування відомчої медицини. Сюди включено фінансування Академії медичних наук. І прийде черговий вересень і жовтень, і таких грошей у нас знову не буде.</p>
<p>І на саме закінчення я хотів би звернутися до Президента України. Пане Президент, а чого вас підставляють ваші фракції? Ось документ, який ви нам пропонували прочитати, аналітична довідка Національного інституту стратегічних досліджень до вашого щорічного послання до парламенту. Тут написано, що ці законопроекти, які називаються реформами, не відповідають нормам Конституції, порушена 49 стаття Конституції, порушена 22 стаття Конституції, 64 стаття Конституції. В першому читанні з грубим порушенням, фальсифікацією порушена 116 стаття Закону України "Про Регламент". Закон змінив свою назву, змінив свою сутність. І на сьогоднішній день в цьому посланні, що ви нам послали, написали, ці законопроекти не можуть бути прийняті без доопрацювання. Так що ж виходить, ваші депутати проголосують законопроект і підставлять вас підписати те, що…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>ШУРМА І.М. …забороняє підписати Інститут стратегічних досліджень.</p>
<p>Громадяни України! Я хотів би, щоб ви поіменно запам'ятали тих, хто сьогодні голосує "за". Серед агітаторів медиків нема. За цілий рік міністерство не спромоглося провести ні одної колегії Міністерства охорони здоров'я, щоб порадитися з медичною спільнотою. Це є документ, який не має нічого спільного до медицини. І сьогоднішня зелена кнопка&nbsp; це є курок снайперської гвинтівки, натиснете – вб'єте медицину…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, третя заявка на перерву від "Самопомочі" і фракції "Батьківщина". Вимога – таки перерву, я правильно розумію, вимога повноцінної перерви. І оскільки дана перерва накладається на перерву з другої до четвертої, для того, щоб реалізувати свої бачення, ранкове пленарне засідання Верховної Ради України оголошую закритим.</p>
<p>І прошу всіх о 16-й годині прибути в зал для продовження нашої роботи. Дякую вам.</p>
<p>&nbsp;</p>

