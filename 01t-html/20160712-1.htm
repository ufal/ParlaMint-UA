Стенограма пленарного засідання
12 липня 2016
&nbsp;
<p align=center>ЗАСІДАННЯ ШІСТДЕСЯТ П'ЯТЕ</p>
<p align=center>Сесійний зал Верховної Ради України</p>
<p align=center>12 липня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:02:14</p>
<p>ГОЛОВУЮЧИЙ. Шановні колеги, 16 година. Я дуже прошу всіх заходити в зал, підготуватися до реєстрації для участі у вечірньому засіданні. Я прошу Секретаріат Верховної Ради повідомити депутатам, що зараз продовжиться наша робота. І прошу голів фракцій теж запросити депутатів в зал.</p>
<p>Я прошу заходити в зал і підготуватися до реєстрації, будь ласка.</p>
<p>Шановні колеги, поки підходять народні депутати, я вам пояснюю логіку нашої роботи згідно порядку денного. Я прошу уважно, шановні колеги. Увага. Послухайте мене дві хвилинки. Якщо можливо зупинити дискусії на одну хвилину. Подивіться зараз законопроект про фінансування видатків Центральної виборчої комісії. Ми його включили в порядок денний і з нього можемо починати. Потім у нас стоїть по порядку денному законопроекти про забезпечення організаційно-правових умов соціального захисту дітей-сиріт та дітей, позбавлених батьківського піклування. Як мені сказали автори, всі фракції, які є в залі його підтримають і є прихильниками цього законопроекту. Потім питання про виконання резолюції Ради безпеки Організації об'єднаних націй від 20 липня 15-го року щодо спільного всеосяжного плану дій в частині секторальних санкцій. Рішення РНБО теж, як мені пояснили, всі підтримають.</p>
<p>Питання тільки в тому шановні колеги, чи нас буде достатньо в залі, щоб ми могли голосувати. Я дуже прошу голів фракцій запросити депутатів в зал. Кожне з тих рішень є надзвичайно важливим для функціонування держави, для функціонування органів влади, і інститутів влади. Я дуже прошу усіх депутатів з зрозумінням підійти до вирішення цього питання і максимально змобілізуватися для роботи.</p>
<p>Шановні колеги, отже, я вам&nbsp; пояснив логіку наших дій, ви знаєте всі законопроекти і очевидно, всі їх підтримують. І тому я прошу&nbsp; зараз провести реєстрацію народних депутатів. Шановні колеги, прошу зареєструватись для участі у вечірньому засіданні.&nbsp; Будь ласка, реєструємося, колеги.</p>
<p>&nbsp;</p>
<p>16:07:38</p>
<p>Зареєстровано 322 депутати.</p>
<p>Вечірнє засідання Верховної Ради&nbsp; України оголошую відкритим.</p>
<p>Спочатку я зачитаю два оголошення, які надійшли в&nbsp; Президію Верховної Ради&nbsp; України.</p>
<p>Перше. Відповідно до статті&nbsp; 60 Закону&nbsp; України&nbsp; "Про Регламент Верховної Ради&nbsp; України" повідомляю про створення у Верховній Раді&nbsp; України восьмого скликання міжфракційного депутатського об'єднання "За розбудову транспортної галузі&nbsp; України". Головою цього об'єднання обрано народного депутата&nbsp; України Сольвара Руслана Миколайовича.</p>
<p>Наступне. Відповідно&nbsp; до статті 60 Закону&nbsp; України&nbsp; "Про Регламент Верховної Ради&nbsp; України" повідомляю про створення у Верховній Раді України восьмого скликання міжфракційного депутатського об'єднання&nbsp; "Трансформація України". Співголовами&nbsp; цього об'єднання&nbsp; обрано народних&nbsp; депутатів&nbsp; України Козаченка Леоніда Петровича і Кириленка Івана Григоровича.</p>
<p>Вітаю співголів депутатського об'єднання.</p>
<p>І, шановні колеги,&nbsp; ми переходимо до розгляду проекту Закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії) номер 4865.&nbsp;&nbsp;&nbsp;&nbsp;&nbsp;</p>
<p>Я сподіваюся, усі&nbsp; розуміють значимість і важливість прийняття цього рішення для того, щоб вибори відбулись і для того, щоб інститути влади&nbsp; працювали. І я, колеги, закликаю&nbsp; вас підтримати пропозицію його розгляду за скороченою процедурою. Колеги, скорочена процедура підтримується?&nbsp;&nbsp;&nbsp;</p>
<p>Підтримується скорочена процедура? Колеги, прошу зайняти робочі місця і приготуватися до голосування. І я прошу підтримати розгляд за скороченою процедурою це питання. Дякую вам. Дякую, колеги. Будь ласка, займаємо робочі місця.</p>
<p>Отже, я ставлю на голосування розгляду за скороченою процедурою проекту закону 4865. Хто підтримує дану пропозицію, прошу проголосувати. Будь ласка, колеги, голосуємо. Прошу голосувати.</p>
<p>&nbsp;</p>
<p>16:10:26</p>
<p>За-141</p>
<p>Я ще раз поставлю на голосування, колеги, прошу змобілізуватися максимально, прошу зайти в зал, зайняти робочі місця.</p>
<p>Колеги, прошу підтримати, це питання однаково важливе для всіх, для всіх фракцій, незалежно від того чи вони знаходяться в опозиції, чи вони знаходяться в коаліції. Будь ласка, колеги, я ще раз поставлю, якщо не буде волі залу, ми перейдемо до повної процедури.</p>
<p>Я ще раз ставлю на голосування пропозицію розгляду за скороченою процедурою проекту закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії) номер 4865.</p>
<p>Шановні колеги, прошу проголосувати, скорочена процедура 4865. Будь ласка, голосуємо колеги, прошу підтримати.</p>
<p>&nbsp;</p>
<p>16:11:47</p>
<p>За-167</p>
<p>Рішення прийняте.</p>
<p>І я запрошую до доповіді доповідача народного депутата України Алєксєєва Сергія Олеговича.</p>
<p>З місця Алєксєєв Сергій Олегович. Включіть мікрофон з місця, будь ласка.</p>
<p>&nbsp;</p>
<p>16:12:08</p>
<p>АЛЄКСЄЄВ С.О.</p>
<p>Дякую, шановний головуючий.</p>
<p>Шановний головуючий, шановні колеги, на ваш розгляд пропонується проект Закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії) (за реєстраційним номером 4865). Прийняття зазначеного законопроекту обумовлено тим, що Центральною виборчою комісією призначені проміжні вибори народних депутатів України в семи одномандатних виборчих округах на 17 липня 2016 року. Закон України&nbsp; про державний бюджет України для забезпечення підготовки і проведення таких виборів не передбачив достатнього фінансування, згідно з розрахунками ЦВК.</p>
<p>Хочу навести деякі показники. Збільшилась кількість одномандатних виборчих округів, було передбачено бюджетом 4, зараз їх 7. Збільшилась кількість виборчих дільниць до одна тисяча 142, було передбачено 600 виборчих дільниць. Фактично зареєстровано 376 кандидатів в народні депутати, було передбачено в бюджеті 175 кандидатів в народні депутати.</p>
<p>Таким чином необхідно забезпечити додатковий обсяг фінансування в сумі 12,5 мільйонів гривень. Крім вище наведеного, для функціонування державного реєстру виборців також необхідно додаткове фінансування, а саме, для забезпечення проведення місцевих виборів у 2016 році необхідно здійснити державну закупівлю послуг із сервісного обслуговування друкувальних пристроїв, що використовуються органами ведення Державного реєстру виборців, вартість яких становить 5 мільйонів 303 тисячі гривень. Для забезпечення функціонування серверів баз даних та захищеності оброблювальної інформації, що становлять 9 мільйонів 952 тисячі 800 гривень. Також у зв'язку із прийняттям Закону України про державну службу додаткове фінансування потребує істотно змін умов оплати праці членів ЦВК та співробітників ЦВК. І необхідно збільшення до 4 мільйонів гривень. Таке фінансування пропонується здійснювати за рахунок інших поточних видатків ЦВК, тобто шляхом перерозподілу коштів.</p>
<p>В підсумку для проведення проміжних виборів в одномандатних округах, місцевих виборів та забезпечення...</p>
<p>&nbsp;</p>
<p>СИРОЇД О.І. Дайте можливість завершити.</p>
<p>&nbsp;</p>
<p>16:14:19</p>
<p>АЛЄКСЄЄВ С.О.</p>
<p>...та забезпечення належного функціонування Державного реєстру виборців пропонується збільшити обсяг видатків державного бюджету на загальну суму 27 мільйонів 755 тисяч 800 гривень.</p>
<p>Головне науково-експертне управління в своєму висновку від 06.07.2016 року зазначає, що рішення по законопроекту має прийматись з урахуванням висновків уряду.</p>
<p>Міністерством фінансів України наданий експертний висновок до вказаного законопроекту, яким в цілому його погоджено, але запропоновано взяти інше джерело збільшення надходжень, зокрема адміністративний збір за проведення державної реєстрації юридичних осіб, фізичних осіб-підприємців та громадських формувань.</p>
<p>Профільний комітет своїм рішенням рекомендував прийняти даний законопроект за основу і в цілому з урахуванням пропозицій Міністерства фінансів.</p>
<p>Шановні колеги, прошу даний законопроект прийняти за основу і в цілому, змінивши джерело покриття таких видатків з державного бюджету з рентної плати за користування надрами для видобування природного газу на адміністративний збір за проведення державної реєстрації юридичних осіб, фізичних осіб-підприємців та громадських формувань, і доручити профільному комітету та Головному юридичному управлінню Апарату Верховної Ради здійснити технічні, юридичні і редакційні доопрацювання при підготовці тексту закону на підпис.</p>
<p>Колеги, прошу підтримати цей законопроект, інакше у нас не вистачить фінансування на вибори, і проміжні вибори можуть зірватися. Дякую за увагу.</p>
<p>&nbsp;</p>
<p>СИРОЇД О.І. Дякую вам за доповідь.</p>
<p>Прошу до співдоповіді народного депутата Олександра Горбунова, голову підкомітету Комітету з питань бюджету.</p>
<p>&nbsp;</p>
<p>16:15:52</p>
<p>ГОРБУНОВ О.В.</p>
<p>Шановний головуючий, шановні колеги, Комітет з питань бюджету на своєму засіданні 7 липня розглянув даний законопроект за номером 4865. Законопроект передбачає збільшення на 27,8 мільйона гривень обсягу видатків державного бюджету для Центральної виборчої комісії, що дозволить насамперед забезпечити підготовку та проведення проміжних виборів народних депутатів України 17 липня 2016 року у семи одномандатних виборчих округах та повноцінне функціонування Державного реєстру виборців.</p>
<p>Джерелом покриття додаткових видатків пропонується визначити збільшення плану доходів загального фонду державного бюджету за рахунок рентної плати за використання надрами та видобування природного газу. Зазначене джерело має ризики щодо реалістичності досягнення збільшеного річного плану, на що також вказали Головне науково-експертне управління Апарату Верховної Ради та Мінфін.</p>
<p>Зважаючи на зазначене, Мінфін запропонував замінити запропоноване джерело на адміністративний збір за проведення державної реєстрації юридичних осіб, фізичних осіб підприємців та громадських формувань. Така пропозиція була підтримана Комітетом з питань бюджету.</p>
<p>З огляду на вище зазначене, за наслідками розгляду комітет прийняв рішення рекомендувати Верховній Раді проект Закону за номером 4865 прийняти за основу та в цілому як закон, з урахуванням пропозицій комітету викладених у листі висновку комітету до цього законопроекту та пов'язаних з необхідністю врахування пропозицій Мінфіну щодо заміни джерела покриття додаткових видатків, внесених редакційний та техніко-юридичних уточнень, та збалансування бюджетних показників.</p>
<p>Відповідно Комітету з питань бюджету разом з Головним юридичним управлінням Апарату Верховної Ради при оформленні такого закону у разі його прийняття належить внести необхідні редакційні та техніко-юридичні уточнення до законопроекту та додатків до нього.</p>
<p>Прошу підтримати рішення комітету.</p>
<p>Дякую, колеги.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис два – "за", два – "проти", будь ласка.</p>
<p>Будь ласка, Сташук, включіть мікрофон.</p>
<p>&nbsp;</p>
<p>16:18:16</p>
<p>СТАШУК В.Ф.</p>
<p>Я прошу передати слово Леоніду Ємцю.</p>
<p>&nbsp;</p>
<p>16:18:22</p>
<p>ЄМЕЦЬ Л.О.</p>
<p>Дякую.</p>
<p>Леонід Ємець, фракція "Народний фронт", місто Київ.</p>
<p>Шановні колеги, ну однозначно ми маємо підтримати даний законопроект, бо без нього провести вибори належним чином, забезпечити обов'язок держави надати право на визначення шляхом голосування виборцям цим семи округів, без цього закону це буде вкрай важко.</p>
<p>Але я вам хочу сказати, що насправді ці гроші будуть викинуті на вітер, давайте говорити чесно. Без зміни виборчого законодавства говорити про те, що у нас є можливість провести чесні вибори, сьогодні це буде неправдою. Тому що той рівень фальсифікації, який ми сьогодні бачимо в цих семи округах говорить про те, що волевиявлення громади там буде однозначно викривлено за рахунок шалених коштів, які сьогодні вливають кандидати мажоритарників в ці округи, за рахунок шалених коштів, які витрачаються на гречку, на інші матеріальні допомоги, які нівелюють сам, сам факт і саму функцію виборчого процесу в цих округах. Тому я, звичайно, визнаю, що це обов'язок української держави провести там вибори, але закликаю всіх народних депутатів повернутися до питання зміни виборчого законодавства в частині відкритих виборчих списків, як ми це обіцяли українському народу, і як це записано в Коаліційній угоді. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Князевич Руслан Петрович.</p>
<p>&nbsp;</p>
<p>16:20:03</p>
<p>КНЯЗЕВИЧ Р.П.</p>
<p>Дякую, шановний пане голово, шановні колеги. Я все ж таки просив би, щоб ми не закликали зараз не виділяти ці кошти і розмежовувати дещо питання. Йде мова про те, що це наш з вами борг. Коли ми формували державний бюджет на 2016 рік, ми не передбачали такої можливості, що може бути необхідність проводити проміжні вибори аж в 7 округах. І заклали в бюджетні гроші на проведення проміжних виборів з розрахунку не більше 4 одномандатних виборчих округів. Але життя внесло свої корективи.</p>
<p>І зважаючи на ці обставини, тепер ніхто, крім нас, не може виправити свою помилку. Мова йде про прості речі. Центральна виборча комісія є тільки головним розпорядником коштів. Це не кошти Центральної виборчої комісії, я просив би зараз не підміняти поняття. Через Центральну виборчу комісію з Державного казначейства вони проходять транзитом на окружні виборчі комісії, а далі відповідно дільничним виборчим комісіям.</p>
<p>Кошти, які ми сьогодні, я сподіваюся, проголосуємо і виділимо, підуть на друкування бюлетенів і забезпечення голосування в цих округах; на друкування протоколів і встановлення результатів виборів в цих округах; на заходи безпеки як збереження самих бюлетенів до дня голосування, так і проведення виборів і від надалі транспортування безпечно протоколів до окружних і Центральної виборчої комісії. І на зарплату членам дільничних виборчих комісій, щоб не сталося так, що вони в останній день, зважаючи на відсутність коштів, просто не прийдуть на роботу або покинуть своє робоче місце.</p>
<p>Друзі, немає тут ніякої політики. Ми зобов'язані, бо ми є єдиним органом, який може вносити відповідні зміни до державного бюджету, вже сьогодні зробити правильний крок і прийняти це рішення. Якщо ми сьогодні не приймемо це рішення, то… і якщо найближчим часом не буде зреалізовано шляхом підписання <a name=_GoBack></a>Президентом, то далі немає сенсу приймати такі рішення, бо ви знаєте, що вибори відбудуться через три дні. Тому дуже вас прошу, це одне з тих питань, які не викликають серйозної дискусії, жодна політична сила не заявила свою позицію проти такого рішення. Давайте сьогодні його приймемо, тим більше…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка, завершити.</p>
<p>&nbsp;</p>
<p>16:22:15</p>
<p>КНЯЗЕВИЧ Р.П.</p>
<p>Тим більше, що всі без винятку політичні сили висунули кандидатів в цих округах і тому думаю всі зацікавлені в тому, щоб ці вибори відбулися. І хай переможе сильніший.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.</p>
<p>Зараз я надам слово Олександрі Кужель.</p>
<p>Але через три хвилини відбудеться прийняття рішення. Я прошу секретаріат Верховної Ради повідомити, що зараз відбудеться прийняття рішення, підготуватись. І я прошу усіх голів фракцій запросити депутатів в зал сесійний.</p>
<p>А зараз я надаю слово від "Батьківщини" Кужель Олександрі Володимирівні. Будь ласка, пані Олександра.</p>
<p>&nbsp;</p>
<p>16:22:48</p>
<p>КУЖЕЛЬ О.В.</p>
<p>Я дуже підтримую слова пана Князевича, але у мене і питання. Вже більше як місяць Президент не підписав той закон, яким ми збирались з вами робити реформу судів. А тут вдруг ви кажете сьогодні він обов'язково підпише по ЦВК. Кожен рік у нас з вами як вибори, так і недостає коштів. Навчиться, треба обов'язково планувати.</p>
<p>І, по-друге, в мене питання, пан Парубій. І доповідач і автор поставили наголос на тому, що буде зніматись реєстраційний збір з громадських організацій і так далі, то, що ми з Оксаною Продан зняли це питання. Дайте чітку відповідь. Чи це зміни до закону, і громадські організації при реєстрації будуть сплачувати знову реєстраційний збір? Чи ви розподіляєте ті гроші, які по діючому законодавству сьогодні сплачують тільки промисловці і підприємці?</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Для відповіді я запрошую ще автора законопроекту, який дасть відповідь на це питання.</p>
<p>Шановні колеги, прошу заходити в зал.</p>
<p>І ще одна хвилина Алексєєв Сергій Олегович. Прошу дати відповідь Олександрі Кужель по її питанню. Будь ласка, одна хвилина.</p>
<p>&nbsp;</p>
<p>16:24:07</p>
<p>АЛЄКСЄЄВ С.О.</p>
<p>Мається на увазі лише той реєстраційний збір, який передбачений діючим законодавством. Це надходження, які передбачені від діючого законодавства, не більш того.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення завершено. Я просто хочу вам наголосити. Інститути влади повинні працювати незалежно від політичних дискусій. Два з половиною роки тому ми тут охороняли Верховну Раду в час війни, щоб вона працювала. Тому що інститути влади повинні працювати незалежно від того, що відбувається навколо і всередині.</p>
<p>В мене як ні в кого немає жодного інтересу в тих округах, в яких сьогодні йдуть дочасні вибори. Я не знаю, які йдуть політичні кандидати. Я не знаю, хто там переможе, і я не знаю, яка там соціологія є. Я знаю одне, коли держава працює, вона повинна бути здатна приймати рішення. Яка не здатна приймати рішення, ставиться під сумнів функціонування державного механізму.</p>
<p>Тому я прошу усіх зайти в зал і я прошу усіх зараз відповідально проголосувати за дане рішення.</p>
<p>Шановні колеги, з вашого дозволу я поставлю на рейтингове голосування, якщо немає заперечень в залі, щоб ми побачили мобілізаційну спроможність залу. Я прошу усіх зайняти свої місця і приготуватись до голосування.</p>
<p>Шановні колеги, я прошу взяти участь в рейтинговому голосуванні. І прошу проголосувати усі фракції незалежно від політичних позицій, прошу взяти участь в рейтинговому голосуванні. Будь ласка, колеги, прошу проголосувати. Будь ласка, голосуємо, колеги.</p>
<p>&nbsp;</p>
<p>16:26:22</p>
<p>За-218</p>
<p>Шість голосів бракує. Я прошу зайти в зал. Прошу секретаріат запросити депутатів в зал. І прошу додати ще кілька голосів від тих фракцій, які є в залі. Колеги, будь ласка.</p>
<p>Я прошу колег зайти в зал і взяти участь в голосуванні. Я бачу, усі політичні фракції, вони підтримують. Я бачу, усі, хто є в залі, підтримують. Нам необхідно тільки змобілізуватись, колеги. Я дуже прошу вас змобілізуватись. Додайте ще кілька голосів, Іване, буквально кілька голосів додайте і ми зможемо прийняти рішення.</p>
<p>Отже, прошу приготуватись. Оксана, Оксана в залі, так? Шановні колеги, я ставлю на голосування проект Закону про внесення змін до Закону України "Про Державний бюджет України на 2016 рік" (щодо збільшення видатків Центральній виборчій комісії) (номер 4865) за пропозицією комітету даний законопроект ставиться за основу і в цілому з урахуванням пропозицій комітету. Хто підтримує дане рішення, прошу проголосувати 4865 за основу і в цілому. Голосуємо, колеги. Прошу проголосувати. Будь ласка.</p>
<p>&nbsp;</p>
<p>16:28:17</p>
<p>За-238</p>
<p>238 – "за". Рішення прийняте.</p>
<p>Вітаю авторів законопроектів. Вітаю також і профільний комітет. Увага! Колеги, не виходіть. Зараз я поставлю на голосування включення в порядок денний для прийняття рішення проект Закону про внесення змін до Закону України "Про забезпечення організаційно-правових умов соціального захисту дітей-сиріт та дітей, позбавлених батьківського піклування" щодо наставництва над дітьми-сиротами та дітьми, позбавленими батьківського піклування. Мені сказали, що всі фракції підтримують даний законопроект.</p>
<p>Шановні колеги, я дуже розраховую на те, що зараз ми всі разом, гуртом зможемо його включити в порядок денний і прийняти рішення. Прошу не виходіть, колеги. Є підтримка усіх фракцій. Це, правда, є? Так мені сказали. Колеги, прошу зайняти робочі місця і прошу підтримати.</p>
<p>І я ставлю на голосування включення в порядок денний для прийняття рішення, щоб ми відразу зараз перейшли до його розгляду, проект Закону про внесення змін до Закону України про забезпечення організаційно-правових умов соціального захисту дітей-сиріт та дітей, позбавлених батьківського піклування (4784). Хто підтримує дане рішення, прошу проголосувати колеги. Будь ласка, голосуємо, прошу підтримати, голосуємо колеги.</p>
<p>&nbsp;</p>
<p>16:29:50</p>
<p>За-210</p>
<p>210. Колеги! Я попрошу з мобілізуватися. Я до речі, хочу сказати, що у нас стоїть наступний і 4831 і 4831-1 і ми будемо теж голосувати взаємопідтримуючи. Я дуже прошу ті фракції, які не брали участь в голосуванні підтримати дане рішення. І я впевнений, що колеги підтримають їх, коли буде 4831. Я дуже розраховую на те, що у нас в залі буде взаємопідтримка і взаєморозуміння. Пані Юрій, я прошу вас підтримайте даний законопроект. Підтримайте і 4831. Я бачу. Будь ласка, поставте…</p>
<p>&nbsp;Колеги! Пане Ярослав, я прошу проголосувати, якщо можна. Я ще раз ставлю пропозицію включення до порядку денного для прийняття рішення проект Закону про внесення змін до Закону України про забезпечення організаційно правових умов соціального захисту дітей-сиріт та дітей, позбавлених батьківського піклування. Колеги, давайте об'єднаємося всі разом і підтримаємо це рішення. Хто підтримає дане рішення включення в порядок денний для прийняття рішення, прошу проголосувати, колеги. Будь ласка, голосуємо. Прошу проголосувати.</p>
<p>&nbsp;</p>
<p>16:31:24</p>
<p>За-223</p>
<p>Три голоси колеги. Три голоси. Хочу вам наголосити ставити в порядок денний я можу кілька раз я прошу, не встиг Каплін, і я&nbsp; прошу депутатів зайти в зал, зайняти робочі місця.&nbsp; Колеги, три голоси. Ставити? Три голоси, колеги. Будь ласка, колеги три голоси. Я бачу підняті руки, я бачу, що не встигли. Будь ласка, зайдіть в залі і займіть робочі місця. Я прошу усіх зайняти робочі місця. Зайшли в зал, колеги, всі?&nbsp; Дев'ятий,&nbsp; будь ласка.</p>
<p>І я ставлю ще раз, колеги, бо це питання соціального захисту дітей-інвалідів – це не є питання політичне.&nbsp; І я прошу ще раз проголосувати за включення в порядок денний для прийняття рішення проекту Закону про забезпечення організаційно-правових умов соціального захисту дітей-сиріт та дітей, позбавлених батьківського піклування. Прошу усіх підтримати дітей і дітей-інвалідів. Прошу проголосувати за включення в порядок денний&nbsp;&nbsp; сесії для прийняття рішення 4784.</p>
<p>Колеги, голосуємо. Прошу проголосувати. Прошу проголосувати. Голосуємо.</p>
<p>&nbsp;</p>
<p>16:32:56</p>
<p>За-237</p>
<p>Рішення прийнято.&nbsp;</p>
<p>Дякую за розуміння і дякую за підтримку.</p>
<p>І я пропоную зараз&nbsp; підтримати розгляд за скороченою процедурою. Хто підтримує дану пропозицію, прошу проголосувати розгляд за скороченою процедурою.</p>
<p>&nbsp;</p>
<p>16:33:25</p>
<p>За-179</p>
<p>Рішення прийнято.&nbsp;</p>
<p>І я запрошую до доповіді представника Президента&nbsp; України у Верховній Раді&nbsp; Герасимова Артура Володимировича.&nbsp; Будь ласка.</p>
<p>Пустіть пана Артура до трибуни.</p>
<p>Пане Артур,&nbsp; будь ласка.</p>
<p>&nbsp;</p>
<p>16:34:02</p>
<p>ГЕРАСИМОВ&nbsp; А.В.</p>
<p>Шановний пане Голово, шановні колеги! В нашій країні майже 7 тисяч дітей-сиріт і дітей, позбавлених батьківського піклування я проживають в інтернатних закладах різних типів. Більшість із них, на жаль, з різних причин (вік, стан здоров'я), практично не мають шансів&nbsp; бути усиновленими чи влаштованими в іншій формі сімейного виховання. При цьому проживання в інтернатному закладі часто не сприяє підготовці таких дітей до подальшого самостійного життя, визначенню та розвитку їх здібностей, реалізації їх інтересів у професійному самовизначенні. Як наслідок, діти виростають не підготовленими до життя поза межами закладу і вступають у доросле життя, не маючи необхідних соціальних вмінь і навичок, ведуть асоціальний спосіб життя. З метою вирішення вище вказаної проблеми, на законодавчому рівні Президентом України внесено проект Закону України про внесення змін до Закону України "Про забезпечення організаційно-правових умов соціального захисту дітей-сиріт та дітей, позбавлених батьківського піклування" щодо наставництва над дітьми-сиротами та дітьми, позбавленими батьківського піклування (реєстраційний номер 4784).</p>
<p>Даним законопроектом пропонується впровадити наставництво, як одну із сучасних форм роботи з дітьми, які виховують в інтернатних закладах. Наставником зможе стати повнолітня дієздатна особа, яка пройшла відповідний курс підготовки та уклала договір про наставництво з адміністрацією закладу, на яку покладено функцію опікуна та піклувальника дитини. Крім того, вказаним проектом закону передбачено механізм і спрямовані на забезпечення дотримання прав та інтересів дітей, над якими встановлено наставництво. Наприклад, мова йде про відповідальність наставника за порушення прав і законних інтересів дитини, заподіяння їй шкоди, контроль з боку служби у справах дітей.</p>
<p>Шановні колеги, законодавче врегулювання зазначених вище питань дозволить посилити гарантії дотримання прав та інтересів дітей-сиріт та дітей, позбавлених батьківського піклування", які проживають в інтернатних закладах, та сприятиме їх підготовці до самостійного життя. З огляду на зазначене, прошу підтримати законодавчу ініціативу Президента України та…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину завершити.</p>
<p>&nbsp;</p>
<p>ГЕРАСИМОВ&nbsp; А.В. З огляду на зазначене, прошу підтримати законодавчу ініціативу Президента України та прийняти проект Закону України "Про забезпечення організаційно-правових умов, соціального захисту дітей-сиріт та дітей, позбавлених батьківського піклування" щодо наставництва над дітьми-сиротами та дітьми позбавлених батьківського піклування за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується голова підкомітету Комітету з питань сім'ї, молодіжної політики, спорту та туризму Спориш Іван Дмитрович, будь ласка.</p>
<p>&nbsp;</p>
<p>16:36:47</p>
<p>СПОРИШ І.Д.</p>
<p>Шановні народні депутати, шановна президія, дійсно щойно ви почули Артура Герасимова і сьогодні дані питання повинні нас об'єднати. Тому що якщо питання йде про дітей-сиріт, про їх захист соціальний, ми повинні&nbsp; всі бути об'єднані і проголосувати всі одноголосно. Адже ми знаємо прекрасно про дітей, які виховуються в інтернатах, які є не захищені, яка їх доля після цього інтернату. І ми знаємо прекрасно, що більше половини попадають в тюрми.</p>
<p>&nbsp;Тому я хотів би, щоб ми разом з вами сьогодні дійсно свідомо розглянули даний законопроект, адже в ньому пропонується визначити такий вид діяльності щодо дітей-сиріт та дітей, позбавлених батьківського піклування, як наставництво, під яким розуміється добровільна безоплатна&nbsp; діяльність наставника з надання дітям, які проживають у закладах для дітей-сиріт і дітей, позбавлених батьківського піклування індивідуальної підтримки та допомоги насамперед у підготовці до самостійного життя. І я думаю, що наставники є і були, але ми повинні їх узаконити, узаконити, щоб&nbsp; це було на державному рівні.</p>
<p>Підтримує даний законопроект Міністерство соціальної політики. Міністерство фінансів... Я думаю, оскільки тут частково впливає на видаткову частину бюджету, але на невелику, і тому я думаю, що під час обговорення проекту члени нашого комітету даний законопроект підтримали і запровадили, щоб сприяти кращій інтеграції дітей до життя у соціумі, то ми повинні дійсно даний законопроект підтримати. Тому наслідками розгляду комітет прийняв рішення: рекомендувати Верховній Раді України в першому читанні прийняти законопроект за основу, даний законопроект дійсно, як я вже говорив, повинен нас всіх об'єднати, адже сьогодні рішається доля незахищених дітей. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Я прошу провести запис: два – "за", два – "проти". Будь ласка, шановні колеги.</p>
<p>Веселова Наталія Василівна від фракції "Самопоміч", будь ласка.</p>
<p>&nbsp;</p>
<p>16:39:20</p>
<p>ВЕСЕЛОВА Н.В.</p>
<p>Прошу передати слово Сотник Олені.</p>
<p>&nbsp;</p>
<p>16:39:30</p>
<p>СОТНИК О.С.</p>
<p>Шановні колеги, я, дійсно, дуже прошу вашої уваги, сконцентруватися – і підтримати даний законопроект. Освітою дітей-сиріт я насправді займаюся з 16-ти своїх років і дуже добре розумію цю проблематику. І, дійсно, наставники існували завжди, завжди спеціалізовані організації громадські допомагали різним установам, допомагали соціалізації дітей-сиріт, тому що так вже сталося, що з Радянського Союзу у нас освіта для цих дітей дещо відстає від цивілізованих принципів. Насправді ці діти є відділені від інших дітей, які мають родину і мають можливість виховуватися в родині.</p>
<p>І в першу чергу прошу вас підтримати цей законопроект. А до авторів звертаюся щодо можливості спрощення звернення з позовом про розірвання договору про наставництво, тому що ми особисто стикалися з ситуацією зловживання цим інструментом, а особливо, коли він буде узаконений.</p>
<p>Тому пропоную все ж таки спростити можливість і дати можливість установам звертатися з відповідним позовом, і підтримати всі ті організації, особливо громадські організації, які здійснюють цю діяльність вже протягом останніх 10-ти, а, можливо, вже 15-ти років, і проголосувати за цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Помазанов Андрій Віталійович, будь ласка.</p>
<p>&nbsp;</p>
<p>16:40:56</p>
<p>ПОМАЗАНОВ А.В.</p>
<p>Андрій Помазанов, фракція "Народний фронт".</p>
<p>Шановні колеги, що ми бачимо сьогодні в залі? Зараз розглядається законопроект за ініціативою Президента України. Уваги – нуль, в парламентській залі хаос.</p>
<p>Що ми бачимо друге? Виступає на парламентській трибуні представник Президента в парламенті пан Герасимов – уваги нуль.</p>
<p>Третє. Шановні колеги, що ми бачимо? Розглядається законопроект, який направлений на соціальний захист дітей-сиріт – в парламенті уваги нуль.</p>
<p>Шановні колеги, по законопроекту. Давайте підтримаємо цей законопроект разом. Звичайно, що він є не досконалий, але ми можемо доопрацювати його до другого читання. Але хочу сказати, що такі інститути наставництва насправді дійсно існують і будуть існувати, навіть якщо ми не ухвалимо цей законопроект сьогодні і не ухвалимо його потім в другому читанні. Але Президент сьогодні зініціював це питання, оскільки ми повинні на законодавчому рівні забезпечити соціальні права і гарантії дітей-сиріт. Ви зараз, тут присутні, хто не чує взагалі нікого зараз, хто виступає, звичайно, чиїхось дітей відправите в Лондон, але ці діти-сироти будуть вимушені потім іти на вулицю без освіти, без гарантій, без нічого.</p>
<p>Тому, шановні колеги, ми зараз повинні разом згуртуватися. Лежиш ти, сидиш ти або працюєш, ми повинні зараз разом підтримати наших українських дітей. І якщо комусь байдуже, то нехай, звичайно, не голосує. Але, колеги, ухвалюємо і доопрацьовуємо до другого читання, ми разом зробимо цей інститут таким, що може працювати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, зараз буде заключний виступ, через 3 хвилини ми перейдемо до прийняття рішення. Я прошу секретаріат Верховної Ради повідомити депутатів, що через 3 хвилини буде голосування і голів фракцій запросити депутатів в зал.</p>
<p>А зараз надаю слово від "Опозиційного блоку" Павленкові Юрію Олексійовичу. Будь ласка.</p>
<p>&nbsp;</p>
<p>16:42:54</p>
<p>ПАВЛЕНКО Ю.О. Шановні депутати, на жаль, за красивою фразою, за красивою метою немає чітких механізмів як вирішується ця проблема. Я за 10 років своєї професійної діяльності знаю дійсно дуже багато наставників людей, які самовіддано віддавали серце дитині-сироті. Разом з тим, даний закон по суті своїй погіршує ситуацію з захистом дитини-сироти, дитини позбавленої батьківського піклування. Тільки декілька позицій самого закону, які є небезпечними. Перше, дозвіл на спілкування з наставником дає директор закладу, чим ми його посилюємо. Тобто Президент з однієї сторони декларує мету реформу інтернатів, з іншої сторони цим законом пропонує посилити директора інтернатного закладу. В законі не визначено хто несе відповідальність за життя і здоров'я дитини під час спілкування із наставником. Таким чином, норми цього закону ставлять під загрозу життя і здоров'я дитини-сироти, дитини позбавленої батьківського піклування. Нерозділені функції між центрами соціальних служб сім'ї, дітей і молоді і службами у справах дітей, натомість договір погоджує орган опіки і піклування, а це&nbsp; взагалі є законодавчою нісенітницею, це неможливо буде зробити. Взагалі, якщо ми говоримо про наставництво, то для врегулювання цієї категорії достатньо було постанови Кабінету Міністрів з тим, аби визначити функції кожного органу центральної місцевої, органу влади.</p>
<p>І ще одне. Я хочу звернутися і до Кабінету Міністрів, і до шановного Президента України. Сім місяців тому назад був прийнятий закон, який визначав категорію діти-жертви збройного конфлікту. Сім місяців немає постанови Кабінету Міністрів. В законі було про патронатні сім'ї, – нічого не зроблено Кабінетом Міністрів. За рік більше половини органів опіки і піклування…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ПАВЛЕНКО Ю.О. За рік більше половини районних державних адміністрацій, міських рад не влаштували в сім'ю жодну дитину-сироту, дитину, позбавлену батьківського піклування. І, шановний пане Артуре, всі 7 тисяч дітей, про яких ви говорили, мають можливість бути влаштовані в сім'ї, якщо цим займаються конкретні органи опіки і піклування, якими є РДА. Вони бездіють протягом останнього року. І, на жаль, цей закон так само…</p>
<p>&nbsp;</p>
<p>ГОЛОВУЮЧИЙ. 10 секунд, але дійсно 10 секунд.</p>
<p>&nbsp;</p>
<p>ПАВЛЕНКО Ю.О. …да. І, на жаль, цей закон не стосується дітей-інвалідів, бо там чітко виписані заклади для дітей-сиріт, позбавлених батьківського піклування. А їх уже не існує, вони вже…</p>
<p>&nbsp;</p>
<p>ГОЛОВУЮЧИЙ. Пане Юрій, навчіться якось концентрувати свій час на виступ. Вибачте, будь ласка.</p>
<p>Заключне… Заключне, Герасимов. І переходимо до прийняття рішення. 1 хвилина. І прошу всіх заходити в зал. Будь ласка, пане Артур. Включіть мікрофон. Герасимов Артур.</p>
<p>&nbsp;</p>
<p>16:46:18</p>
<p>ГЕРАСИМОВ А.В.</p>
<p>Шановні колеги, чи маємо ми допомогти дітям-сиротам? Для мене це питання навіть не стоїть. Я щиро вважаю, що весь парламент має об'єднатися і прийняти цей закон за основу. Але я дійсно щиро розумію, що питання дуже складне. Воно потребує пильної роботи парламенту. Тому сьогодні ми і просимо всіх об'єднатися і проголосувати за основу, щоб при підготовці до другого читання, ми обговорили детально всі норми, дуже обережно поставилися до питання цього закону, які можуть визивати дискусії між різними представниками фракцій, їх вирішили і в другому читанні підготували повністю обговорений закон без будь-яких негативних моментів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пане Артур.</p>
<p>Я теж переконаний, що для того і є за основу і обговорення до другого читання, щоб ми змогли всі, які є поправки визначити і додати під час обговорення. Але приймаючи його ми відкриваємо шлях для вивчення даної проблеми і прийняття по ній рішення.</p>
<p>Шановні колеги! Я прошу приготуватись до прийняття рішення. Я прошу зайняти свої робочі місця. Обговорення завершене. Переходимо до прийняття рішення.</p>
<p>Отже, я ставлю на голосування проект Закону про внесення змін до Закону України "Про забезпечення організаційно-правових умов, соціального захисту дітей-сиріт та дітей, позбавлених батьківського піклування" щодо наставництва над дітьми-сиротами та дітьми, позбавленими батьківського піклування, №4784, за основу.</p>
<p>Колеги, прошу проголосувати даний законопроект за основу. Будь ласка, колеги, голосуємо. Прошу проголосувати і підтримати.</p>
<p>&nbsp;</p>
<p>16:48:33</p>
<p>За-231</p>
<p>Рішення прийняте. Вітаю авторів законопроекту. Вітаю комітет.</p>
<p>Шановні колеги, я прошу залишатись на місцях. Я зараз вам запропоную наступні законопроекти, які стоять.</p>
<p>Є законопроект 4825, який стосується наших міжнародних зобов'язань. Колеги, наших міжнародних зобов'язань. І теж є прохання його включити в порядок денний сесії. Це є проект Постанови про затвердження рішення Ради національної безпеки і оборони України від 20 травня "Про виконання резолюції Ради Безпеки Організації Об'єднаних Націй від 20 липня 15-го року.</p>
<p>Шановні колеги, хто підтримує включення в порядок денний сесії для прийняття рішення 4825, прошу проголосувати. Будь ласка, колеги, 4825, включення в порядок денний сесії для прийняття рішення. Затвердження рішення РНБО. Прошу голосувати. Будь ласка, голосуємо.</p>
<p>&nbsp;</p>
<p>16:49:52</p>
<p>За-206</p>
<p>206, колеги. Що порадите?</p>
<p>Колеги, дивіться, колеги, я буду ставити, ми подивимося, де в нас є потенціал просто. Це лишень включення в порядок денний сесії. Мені сказали, що 4733 законопроект, це проект Закону про внесення змін до деяких законодавчих актів України щодо вдосконалення містобудівної діяльності. Він є в переліку. Можливо, по ньому ми будемо мати повне об'єднання залу. 4733-1 і 4733-2. Я поставлю на голосування і прошу вас змобілізуватися, і показати, чи є воля залу, щоб ми його включили в порядок денний сесії.</p>
<p>Хто підтримує включення&nbsp; в порядок денний сесії для прийняття рішення проект Закону про внесення змін до деяких законодавчих актів України щодо удосконалення містобудівної діяльності, прошу проголосувати. Для включення в порядок денний сесії і прийняття рішення. Будь ласка, голосуємо, колеги. Прошу проголосувати.</p>
<p>Прошу проголосувати, колеги. Будь ласка, голосуємо.</p>
<p>&nbsp;</p>
<p>16:51:10</p>
<p>За-227</p>
<p>Ми можемо перейти до його розгляду зараз, колеги. Давайте я поставлю всі інші питання і перейдемо до розгляду зараз. Колеги, увага, будьте на місці, будь ласка. Ми просто подивимося, які законопроекти можемо ми зараз прийняти.</p>
<p>Проект Постанови про внесення змін до розділу I додатка до Постанови Верховної Ради України "Про відзначення пам'ятних дат і ювілеїв у 2016 році". За цей законопроект підходили кілька депутатів, зокрема депутати з Дрогобича.</p>
<p>Бо там йдеться про відзначення 750 років від дня створення Дрогобича. Можливо, цей законопроект об'єднає всіх в залі. Я поставлю на голосування і прошу змобілізуватись, колеги, і дати відповідь на це питання.</p>
<p>Отже, хто підтримує включення в порядок денний сесії для прийняття рішення, це дуже простий проект Постанови про внесення змін до розділу І додатку до Постанови Верховної Ради України "Про відзначення пам'ятних дат, ювілеїв у 2016 році", хто підтримує включення в порядок денний для прийняття рішення, прошу проголосувати. Будь ласка, колеги, голосуємо 4828. Будь ласка.</p>
<p>&nbsp;</p>
<p>16:52:30</p>
<p>За-203</p>
<p>203 – бракує голосів станом на зараз.</p>
<p>Колеги, і наступне, яке в порядку денному. Це є проект Постанови про визначення представника Верховної Ради України до складу Комісії з питань вищого корпусу державної служби. Це звучало на Погоджувальній раді. Це є вимога громадських структур. Це загальне зобов'язання Верховної Ради України. Я теж прошу, щоб ми його включили в порядок денний сесії для прийняття рішення. І прошу, колеги, об'єднатись і підтримати. Можливо, ми зможемо по ньому об'єднати зал. І я прошу провести консультації, можливо, більше депутатів дадуть свої голоси.</p>
<p>Отже, я ставлю на голосування пропозицію включити в порядок денний сесії для прийняття рішення проект Постанови про визначення представника Верховної Ради України до складу Комісії з питань вищого корпусу державної служби. Хто підтримує дане рішення, прошу проголосувати, колеги. Будь ласка, голосуємо.&nbsp;&nbsp;</p>
<p>&nbsp;</p>
<p>16:53:44</p>
<p>За-196</p>
<p>196 – за. Я звернусь до…</p>
<p>Прошу включити по фракціях. По фракціях прошу показати.</p>
<p>Шановні колеги, будь-яка фракція може зараз вирішити це питання. Будь-яка фракція з тих, які не голосують зараз може вирішити це питання. Чи є в нас шанс, пані Альона?</p>
<p>Я ще раз поставлю колеги. Я прошу, ще раз наголошую: це наше зобов'язання, це позиція Верховної Ради наша участь формуванні вищого корпусу державної служби. Це не є питання політики, сьогодні всі питання об'єднуючи, державницькі питання. Колеги я ще раз поставлю. По регламенту це дозволено&nbsp; ще раз поставити. Я прошу ще раз проголосувати.</p>
<p>І я зачитаю хто проголосував: "Блок Петра Порошенка" – 104, "Народний фронт" – 62, "Опозиційний блок" – 0, "Самопоміч" – 9, "Відродження" – 0, "Батьківщина" – 3, "Воля народу" – 4, позафракційні – 13.</p>
<p>Мені видається і є шанс зараз це&nbsp; прийняти. Я ще раз ставлю пропозицію: включити в порядок денний для прийняття рішення проект Постанови про визначення представника Верховної Ради України до&nbsp; складу комісії з питань вищого корпусу державної служби (4459). Колеги,&nbsp; прошу хоча б частково підтримати, прошу проголосувати колеги. Будь ласка, голосуємо колеги. Прошу проголосувати.</p>
<p>&nbsp;</p>
<p>16:55:35</p>
<p>За-192</p>
<p>Ситуація не міняється. 192. Альона, ми не обговорюємо зараз, ми включаємо. Або ви переконаєте фракцію можливо, якщо ваш виступ переконає фракцію. Наступний, який у нас є це з тих невідкладних, які були. Це є проект Закону про внесення змін до деяких законів України щодо окремих питань реорганізації фондів соціального страхування та їх державної реєстрації, 4831 і 4831-1. Попередній раз він набрав без двох голосів. Якщо є, буде воля залу,&nbsp; ми зможемо по ньому проголосувати колеги. Я прошу взяти участь у голосуванні і прошу своїм голосуванням визначити готовність до його обговорення. Хто підтримає включення в порядок денний сесії для прийняття рішення (4831) і (4831-1), прошу проголосувати. Не підтримуєш, так? Прошу проголосувати, будь ласка.</p>
<p>Прошу проголосувати (4831) включення в порядок&nbsp; денний для прийняття рішення. Голосуємо.</p>
<p>&nbsp;</p>
<p>16:56:56</p>
<p>За-201</p>
<p>Шановні колеги!&nbsp; Шановні колеги, йде важке голосування і важка робота парламенту. До мене звернулися представники і автори законопроекту, який стосується проекту&nbsp; Постанови про внесення змін до розділу I додатку до Постанови Верховної Ради України "Про відзначення пам'ятних дат і ювілеїв". Мені повідомили, що деякі фракції змінили свою позицію і готові проголосувати. І якщо це так,&nbsp; я поставлю його ще&nbsp; раз, і прошу змобілізувати зал. Особливо представництво Дрогобича, прошу змобілізувати зал, підтримаємо Дрогобич і дрогобичан, колеги.&nbsp;</p>
<p>&nbsp;4828 – це відзначення пам'ятних дат і ювілеїв.&nbsp; Питання, яке пройшло повністю&nbsp; підтримку усіх фракцій і груп. Давайте об'єднаємося хоча&nbsp; б навколо того і продемонструємо здатність приймати рішення.</p>
<p>Можемо голосувати? Можемо&nbsp; приймати рішення?</p>
<p>Колеги! Отже, 4828 – проект Постанови про внесення змін до розділу I додатку першого&nbsp; до Постанови Верховної Ради України "Про відзначення пам'ятних дат і ювілеїв у 2016 році". Хто підтримує включення в порядок денний для прийняття рішення, колеги, прошу проголосувати. Прошу підтримати комітет. Прошу спільно і разом взяти участь в голосуванні.&nbsp; 4828 – включення в порядок денний для прийняття рішення.&nbsp; Будь ласка, голосуємо, колеги. Прошу проголосувати.</p>
<p>&nbsp;</p>
<p>16:58:58</p>
<p>За-222</p>
<p>Можемо, можемо включити, можемо.&nbsp; Будь ласка, колеги, запросіть в зал. Я бачу, що не встигли, бо під час розгляду треба бути на місцях.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Колеги, прошу зайняти місця, прошу приготуватися до голосування. Товариство, три голоси вони є в залі, просто вони мандрують по залі, а не знаходяться на робочих місцях.</p>
<p>Шановні колеги, щоб я не називав по прізвищах. Пане Ємець, пане Ємець, це я говорю Парубій Андрій. Леонід Ємець, ваша карточка з вами, ви голосуєте? Це мудро, це мудро. Колеги, всі приготувалися. Мустафа є, буде успіх.</p>
<p>Будь ласка, і я ставлю на голосування пропозицію включити в порядок денний для прийняття рішення проект постанови про внесення змін до розділу І додатка до Постанови Верховної Ради України "Про відзначення пам'ятних дат і ювілеїв у 2016 році". Прошу голосувати, прошу підтримати, колеги. Будь ласка, голосуємо, колеги, голосуємо спільно і злагоджено, і відповідально.</p>
<p>&nbsp;</p>
<p>17:00:21</p>
<p>За-224</p>
<p>Два голоси. Це смішно, колеги, і сумно від того є. Два голоси, які є в залі, просто не голосують, колеги. Я прошу народних депутатів зайняти робочі місця, не виходити з залу, а навпаки заходити в зал. Я бачу, що не всі встигли. Я дуже прошу всіх зараз приготуватися, зайняти робочі місця, колеги. Готові, всі змобілізувалися?</p>
<p>Я ще раз ставлю включення в порядок денний сесії для прийняття рішення (4828) "Про відзначення пам'ятних дат і ювілеїв у 2016 році". Прошу включити в порядок денний сесії для прийняття рішення, прошу проголосувати. Колеги, будь ласка, голосуємо злагоджено і відповідально. Надя, всі чекали тебе. Карточка є? Голосуємо, колеги. Прошу проголосувати.</p>
<p>&nbsp;</p>
<p>17:01:33</p>
<p>За-236</p>
<p>Рішення прийняте.</p>
<p>Дякую фракції "Батьківщина" за відповідальну позицію.</p>
<p>Тепер я прошу проголосувати за розгляд даного питання за скороченою процедурою. Хто підтримує дану пропозицію, прошу проголосувати розгляд за скороченою процедурою. Будь ласка, колеги, голосуємо.</p>
<p>&nbsp;</p>
<p>17:02:04</p>
<p>За-182</p>
<p>Рішення прийнято.</p>
<p>Я запрошую до доповіді голову Комітету з питань культури і&nbsp; духовності Княжицького Миколу&nbsp; Леонідовича. Будь ласка, пане Микола.</p>
<p>&nbsp;</p>
<p>17:02:16</p>
<p>КНЯЖИЦЬКИЙ М.Л.</p>
<p>Дякую. Прошу підтримати зміни до постанови, буду максимально коротким. Вона передбачає відзначення 925 років з часу заснування міста Дрогобич і 400 років з часу писемної згадки міста Чуднів, цих двох міст. Прошу підтримати всі фракції і проголосувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу провести запис: два – "за", два – "проти", будь ласка.</p>
<p>Будь ласка, Ігор Гузь від "Народного фронту". Включіть мікрофон.</p>
<p>&nbsp;</p>
<p>17:02:57</p>
<p>ГУЗЬ І.В.</p>
<p>Колеги, вважаю, що треба підтримувати і не нехтувати цими питаннями, тому що, насправді, для багатьох міст, для багатьох об'єктів такі питання є актуальними. Для людей це свято, тому прошу сконсолідуватися, підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Колеги, обговорення завершено. Прошу зайти в зал і зайняти робочі місця. Я бачив щойно депутати вийшли, я прошу зайти в зал і зайняти робочі місця, приготуватися до прийняття рішення. Будь ласка, колеги.</p>
<p>Колеги, готові до голосування? Всі зайшли в зал? Шановні колеги, я ставлю на голосування проект Постанови про внесення змін до розділу I додатку до Постанови Верховної Ради України "Про відзначення пам'ятних дат і ювілеїв у 2016 році" (№4828) за пропозицією комітету… за пропозицією комітету за основу і в цілому. Хто підтримує дану пропозицію, хто підтримує дану пропозицію, прошу проголосувати. Колеги, будь ласка, голосуємо. Голосуємо, прошу проголосувати.</p>
<p>&nbsp;</p>
<p>17:05:03</p>
<p>За-217</p>
<p>217. <i>(Шум у залі)</i></p>
<p>Колеги, я поставлю один раз на повернення, колеги, один раз. Я не розумію, що робиться в голові депутата, який виходить з залу, коли він знає, що бракує одного чи двох голосів. Бо коли їхні законопроекти, вони закликають інших. Поки в нас не буде взаємної поваги один до одного, у нас не буде ніякої поваги від суспільства і ми не будемо здатні приймати жодного рішення, колеги. Таке враження, що головуючому на засіданні найбільше треба ці законопроекти. Я прошу усіх зайти в зал, зайняти робочі місця, колеги. Я прошу приготуватись до голосування, до прийняття рішення.</p>
<p>Отже, я ставлю на голосування пропозицію повернутись до розгляду проекту Постанови про відзначення пам'ятних дат і ювілеїв у 2016 році (4828). Хто підтримує дану пропозицію, прошу проголосувати. Будь ласка, голосуємо, колеги. Чекайте, двоє чоловік чекаємо. Є. Прошу голосувати. Будь ласка, голосуємо: повернення до голосування (4828).</p>
<p>&nbsp;</p>
<p>17:06:40</p>
<p>За-232</p>
<p>Ми повернулися.</p>
<p>Тепер я ставлю знову на голосування проект Постанови про внесення змін до Постанови Верховної Ради України "Про відзначення пам'ятних дат і ювілеїв у 2016 році" (4828) за пропозицією комітету за основу і в цілому. Хто підтримує дане рішення, прошу проголосувати. Будь ласка, голосуємо, колеги, за основу і в цілому. Голосуємо.</p>
<p>&nbsp;</p>
<p>17:07:24</p>
<p>За-244</p>
<p>Рішення прийняте.</p>
<p>Шановні колеги, ми з тих запропонованих законопроектів підтримали для розгляду тільки один – 4733. Я спитаюся ще раз вас, чи є в нас шанс вищий корпус державної служби? Альона Шкрум, чи є шанс? Якщо я поставлю ще раз, колеги, спробуємо? Не буде заперечень?</p>
<p>Я ще раз, колеги, у нас зараз є максимальна мобілізація, я ще раз поставлю пропозицію. Давайте Альоні Шкрум одну хвилину і я ще раз це поставлю.</p>
<p>Будь ласка, одна хвилина. Великої ваги питання. Будь ласка, пані Альона, одна хвилина і всі лишаємось в залі. Прошу.</p>
<p>&nbsp;</p>
<p>17:08:03</p>
<p>ШКРУМ А.І.</p>
<p>Шкрум Альона, фракція "Батьківщина".</p>
<p>Дякую вам, пане Голово. Ну насправді це не просто шанс, це наш конституційний обов'язок як Верховної Ради України подати свого представника від Верховної Ради у Вищу комісію державної служби. Деякі депутати мене питають хто це, я зазначу, що це не народний депутат України, це людина, яка за кваліфікаційними вимогами не може бути народним депутатом, не може бути політиком, він має бути державним службовцем неупередженим категорії А, комітет його кандидатуру розглянув, він зустрічався з більшістю фракцій. Проблема в тому, що вчора… Я зараз скажу як його звуть, це Василькевич Ярослав Іванович, його робочий стаж був на посаді голови секретаріату Комітету з правоохоронної діяльності, а наразі він призначений головою Секретаріату Конституційного Суду України, тобто керівна посада – державний службовець категорії А. Мав співбесіду з більшістю фракцій, мав співбесіду з нашим профільним комітетом. Я просто вас проінформую, що комісія вчора вже закінчила відбір всіх інших кандидатів, і навіть громадськість вже була відібрана до цієї…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>17:09:13</p>
<p>ШКРУМ А.І. Єдиний кандидат, якого не подали до цієї комісії, це Верховна Рада. На жаль, це не робить нам честі, шановні. Ми маємо подати людину, це наш конституційний обов'язок. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз поставлю це у включення в порядок денний сесії для прийняття рішення. Я сподіваюсь, що слова Альони Шкрум почули всі депутати. Я сподіваюсь, що ми знайдемо більшу підтримку в залі. Я дуже розраховую на те, що ми здатні приймати рішення там, де від нас чекає суспільство, де Конституція передбачає як наш безпосередній прямий обов'язок, який маємо робити. Можна голосувати, колеги.</p>
<p>Я ще раз поставлю пропозицію включити в порядок денний для прийняття рішення (4459). Хто підтримує дану пропозицію, прошу проголосувати, колеги, будь ласка.</p>
<p>&nbsp;</p>
<p>17:10:19</p>
<p>За-182</p>
<p>Рішення не прийняте.</p>
<p>І, колеги, останнє. нам бракувало буквально кілька голосів по санкціях. Друзі, санкції, рішення РНБО, це наші міжнародні зобов'язання. Коли ми чекаємо від наших колег, що вони підтримають санкції проти Росії, вони так само чекають від нас, що ми зможемо так само відповідально приймати рішення. Коли ми висловлюємо (повагу) неповагу до наших партнерів з США, з Європейського Союзу, завтра ми отримаємо таку ж саму неповагу до нас.</p>
<p>Я тому ще раз поставлю. Надя, я вас прошу, Надя, я дуже… Останнє голосування, я вас прошу. Це справді є відповідальне рішення – затвердити рішення Ради національної безпеки і оборони про запровадження санкцій. Це рішення Ради національної безпеки і оборони. Я ще раз попрошу вас об'єднатися, включити в порядок денний для прийняття рішення.</p>
<p>Отже, я ставлю – це міжнародні зобов'язання – ще раз пропозицію включити в порядок денний для прийняття рішення проект Постанови про затвердження рішення Ради національної безпеки і оборони "Про виконання резолюції Ради Безпеки Організації Об'єднаних Націй" від 20 липня 2015 року щодо Спільного всеосяжного плану дій в частині секторальних санкцій. Хто підтримує включення в порядок денний для прийняття рішення прошу проголосувати. Колеги! Питання санкцій, прошу проголосувати. Будь ласка, голосуємо.</p>
<p>&nbsp;</p>
<p>17:11:57</p>
<p>За-215</p>
<p>10 голосів.</p>
<p>Давайте…</p>
<p>Фракції, зберіть, будь ласка, депутатів зараз.</p>
<p>Я даю одне слово для Ірини Геращенко, для виступу.</p>
<p>І прошу депутатів зайти в зал.</p>
<p>Прошу пані Ірина.</p>
<p>&nbsp;</p>
<p>17:12:17</p>
<p>ГЕРАЩЕНКО І.В.</p>
<p>Дякую.</p>
<p>Шановні колеги, я в першу чергу хочу звернутися до всіх присутніх в цій залі в тому числі і тих, хто щодня зловживає ефіром, коли задає питання, а, що Україна зробила, апелюючи до наших міжнародних партнерів, задля введення санкцій. Так ось зараз є той момент, коли кожен з народних депутатів може довести, що він виступає за санкції. І, якщо хтось не проголосує зараз за це рішення, в тому числі цілі фракції, які оголосили тут лежачий протест, будь ласка, не зловживайте після цього на ефірах словом "санкції", тому що зараз це буде ваша безпосередньо відповідальність за те, що ми не підтримуємо санкцій проти країни-агресора.</p>
<p>А ті всі, хто підтримує санкції хочу подякувати вам. І прошу мобілізуватися і дійсно підтримати це питання, яке є надзвичайно важливим в контексті того, що цього місяця Європейський Союз, інші країни демократичні підтримали санкції проти країни-агресора. Та давайте, щоб і Україна зараз не перекладала одне на одного відповідальність, а сама проголосувала, кожен народний депутат, за введення санкцій, за підтримку санкцій проти країни-агресора.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олег Ляшко. Включіть мікрофон. Від трибуни, будь ласка. Будь ласка, від фракції Олег Ляшко.</p>
<p>&nbsp;</p>
<p>17:13:38</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Знаєте цілий день депутати від Радикальної партії ми сидимо спокійно, нікому не заважаючи, блокуємо, сидячий протест. Але я вимушений встати сказати. Коли ви розказуєте, що ми в усьому винні тому, що ми вимагаємо від вас розслідувати корупцію, розслідувати офшори, знизити тарифи, знизити ціну драконівську на газ, ви нас не чуєте.</p>
<p>Коли ви не проводите якихось рішень, виявляться, ми винні. Ми винні у тому, що ви грабуєте людей, ми винні у тому, що Президент в офшорах тримає статки. Ми винні у тому, що ви встановили космічну ціну на газ. У чому ми ще винні? Може в тому, що Путін напав чи в тому, що в інших якихось гріхах? Не перекладайте свою відповідальність. Не будьте боягузами. Є проблема, проблема полягає в тому, що мільйони людей через вас стала жебраками. Давайте вирішувати. А не принижуєте українців, принижуєте колег депутатів, спокійно спостерігаючих за нашим протестом.</p>
<p>&nbsp;</p>
<p>ГОЛОВУЮЧИЙ. Колеги, обговорення завершено.</p>
<p>Колеги, давайте ще раз змобілізуємося. Колеги, якщо ми пройдемо, перейдемо до єдиного проекту, який був підтриманий, 4733.</p>
<p>Колеги, я прошу ще раз, я ставлю ще раз на голосування пропозицію включити в порядок денний сесії для прийняття рішення 4825 про виконання резолюції Ради Безпеки Організації Об'єднаних Націй від 25 липня 15-го року. Хто підтримує включення в порядок денний сесії для прийняття рішення, прошу проголосувати. Колеги, голосуємо. Будь ласка, голосуємо, колеги, 4825. Нам бракувало буквально кілька голосів. Прошу проголосувати.</p>
<p>&nbsp;</p>
<p>17:15:47</p>
<p>За-209</p>
<p>Рішення не прийнято.</p>
<p>Отже, шановні… Єдиний законопроект, по якому була підтримка включити в порядок денний для розгляду, це є 4733-1 і 4733-2, проект Закону про внесення змін до деяких законодавчих актів України щодо удосконалення містобудівної діяльності.</p>
<p>Включили, ми включили його в порядок денний для прийняття рішення. Колеги, ми проголосували. <i>(Шум у залі)</i></p>
<p>Шановні колеги, я… це є єдиний законопроект, який в залі отримав підтримку. Є пропозиція його розгляду за скороченою процедурою. Хто підтримує дану пропозицію, прошу проголосувати, будь ласка. Хто за скорочену процедуру, прошу проголосувати, будь ласка.</p>
<p>&nbsp;</p>
<p>17:17:10</p>
<p>За-150</p>
<p>150 – "за".</p>
<p>Я запрошую до доповіді першого заступника голови Комітету з питань будівництва і містобудування, і житлово-комунального господарства Андрієвського Дмитра Йосиповича. Будь ласка. Андрієвський, ви будете від трибуни виступати? Будь ласка, Андрієвський Дмитро Йосипович. Ви вимагали, щоб цей закон був поставлений, він поставлений, прошу доповідати. Будь ласка, Дмитро Йосипович.</p>
<p>&nbsp;</p>
<p>17:18:11</p>
<p>АНДРІЄВСЬКИЙ Д.Й.</p>
<p>Дякую, Андрію Володимировичу, за те, що поставили цей закон. І дякую, депутатам, які його підтримали для включення в порядку денному.</p>
<p>Значить, я дуже коротко хочу сказати, що цим законом є можливість змінити повністю ідеологію роботи органів Держархбудконтролю. Ми вводимо замість застарілих норм по 5 категоріям складності будівництва, вводимо 3 класи наслідків, наслідків, які відбуваються в результаті руйнації або пошкодження об'єктів.</p>
<p>Таким чином, ми даємо можливість практично 80 відсоткам об'єктів, які сьогодні будуються, будуватись… почате будівництво після направлення відповідного звернення, повідомлення до органів архбудконтролю. Там де, ну фактично йде, скажімо так, проблемні питання щодо надання згоди на будівництво, фактично ми припиняємо будь-які можливості для корупції, для того щоб заважати людям побудувати. Таким чином, 80 відсотків будівництва буде відбуватися після направлення відповідного звернення. Там, де треба буде зробити більш серйозним контроль за будівництвом, буде існувати дозвіл на будівництво замість тої декларації, яка сьогодні існує. Таким чином, ми змінимо принципово роботу органів держархбудконтролю. Це прогресивний закон, і авторами цього закону є представники фактично всіх фракцій. Андрій Володимирович, я прошу поставити на сигнальне голосування. Давайте, якщо ми подивимося, якщо в нас є підтримка в залі, для&nbsp; того, щоб його не зіпсувати, цей розгляд. І можна буде підтримати тоді, коли ми побачимо таку підтримку. Дякую за увагу.</p>
<p>&nbsp;</p>
<p>ГОЛОВУЮЧИЙ. Дмитро Йосипович я вас попрошу провести переговори&nbsp; з Віктором Пинзеником, він пояснить, що немає такої форми, поставимо пізніше, якщо не буде голосів. На жаль, кожне&nbsp; питання завершується прийняттям рішення. Я просто дуже прошу змобілізувати людей&nbsp; в залі для прийняття рішення. Шановні колеги, я думаю у&nbsp; нас є у всіх шанс, щоб ми прийняли цей закон, бо по ньому була повна підтримка залу. Я&nbsp; запрошую до співдоповіді&nbsp; народного депутата України Левченка Юрія Володимировича. Будь ласка.</p>
<p>&nbsp;</p>
<p>17:20:40</p>
<p>ЛЕВЧЕНКО Ю.В.</p>
<p>Левченко "Свобода" 223 округ, місто Київ. Безперечно, той законопроект, який перший, який&nbsp; зараз доповідався Андрієвським, він певним чином, я б так сказав, на відсотків 10 покращує ситуацію порівняно&nbsp; з діючою ситуацією в системі забудов. Але чим власне кажучи відрізняється мій альтернативний законопроект, і чому я наполягаю, щоб міняти цей законопроект якраз є набагато кращий. Основна різниця полягає в тому, що в цьому проекті, який був першим, який подавався першим, немає як і зараз немає обов'язковості громадських слухань. Насправді основним мірилом будь-якої забудови і ставлення до забудови має&nbsp; бути ставлення громади, яка проживає навколо відповідного об'єкта, до цієї забудови. Чи підтримає громада цю забудову, чи не підтримає громада цю забудову.</p>
<p>Сьогодні такого в законодавстві немає і через це, зокрема, ми маємо абсолютну вакханалію&nbsp; незаконних забудов по всій&nbsp; Україні і так само, цього немає в цій&nbsp; пропозиції, в якій доповідався основний&nbsp; законопроект.</p>
<p>Я вношу в своєму законопроекті&nbsp; обов'язковість громадських слухань, що без позитивного рішення на громадських слуханнях в яких будуть брати участь мешканці навколишніх територій,&nbsp; неможна буде почати будь-яку забудову відповідної складності. На превеликий жаль, зараз такого немає і я вважаю, що це обов'язково треба&nbsp; вставити, бо без цього, насправді, неможна буде навести лад в цій системі.</p>
<p>Так само, мій законопроект пропонує набагато більші штрафи за порушення в сфері містобудівної діяльності, ніж це пропонує основний законопроект, де&nbsp; в багатьох випадках штрафи просто&nbsp;&nbsp;&nbsp; смішні. Ну, штрафи забудовникам такі як, знаєте, півтори-дві тисячі&nbsp;&nbsp; гривень за порушення, це просто "цирк" тому що&nbsp; забудовник заробляє сотні мільйонів і йому півтори-дві тисячі гривень заплатити штрафу, абсолютно жодна проблема.</p>
<p>Так само в основному законопроекті є велика проблема,&nbsp; яка полягає в&nbsp; тому, що не прописуються мінімальні критерії до&nbsp; рівня складності об'єкту, тобто написано, це по суті все видається на поталу&nbsp; відповідному органу вирішувати як він буде вирішувати&nbsp;&nbsp; і що є підвищеної складності, чи середньої складності, і так далі.</p>
<p>Прошу, дайте,&nbsp; будь ласка, пане головуючий, дайте 30 секунд,&nbsp; будь ласка, якщо можна, закінчити.</p>
<p>&nbsp;</p>
<p>ГОЛОВУЮЧИЙ. Будь ласка, дайте 30 секунд для завершення доповіді.</p>
<p>&nbsp;</p>
<p>17:22:50</p>
<p>ЛЕВЧЕНКО Ю.В.</p>
<p>Тому в своєму проекті, я також вставляю мінімальні&nbsp; вимоги до відповідного рівня складності. Тобто, наприклад, якщо поверховість більше 4-х поверхів, неможна вже&nbsp; цей об'єкт, сказати, що це&nbsp; низький рівень складності і відповідно,&nbsp; до нього будуть зовсім інші вимоги від контролюючих органів.</p>
<p>Отже, я переконаний, що мій альтернативний проект є значно кращим в плані&nbsp; боротьби з незаконними&nbsp;&nbsp; забудовами по всій&nbsp; Україні і прошу підтримати.&nbsp; Готовий відповісти на будь-які питання.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую&nbsp; вам. Дякую, пане Юрій. Дякую, пане Дмитро, за доповіді</p>
<p>А тепер, прошу провести запис: два - "за",&nbsp; два - "проти".&nbsp;&nbsp;&nbsp;&nbsp;&nbsp; Будь ласка, колеги, два - "за",&nbsp; два - "проти", прошу провести запис.</p>
<p>Алексєєв Ігор Сергійович&nbsp; "Народний фронт",&nbsp; будь ласка.</p>
<p>&nbsp;</p>
<p>17:23:53</p>
<p>АЛЕКСЄЄВ І.С.</p>
<p>Прошу передати слово Геннадію Кривошеї.</p>
<p>&nbsp;</p>
<p>17:24:00</p>
<p>КРИВОШЕЯ Г.Г.</p>
<p>Геннадій Кривошея, фракція "Народний фронт".</p>
<p>Шановні народні депутати, шановні колеги, по-перше, дякую за те, що включили, дякую всім, хто разом зі мною і з нашими колегами співавторами підписався під зверненням для того, щоб цей законопроект був включений до порядку денного. В дійсності досить важливий законопроект і основний акцент на ньому ми робимо на те, що на сьогоднішній день більше 80 відсотків людей, які звертаються до Державної архітектурної будівельної інспекції, це стосується якраз будівництво їхнього власного звичайного житла, це села, селища міського типу, міста, звичайні будинки. На сьогоднішній день існує цілий ряд можливостей для того, щоб представниками на місцях Державною архітектурною будівельною інспекцією вчинялися, так звані, корупційні дії. Якщо ми проголосуємо за даний законопроект, буде звичайне повідомлення для цих людей, ніхто не буде вимагати з них ніякі декларації, ніхто не буде вимагати від них коштів для того, щоб вони могли зловживати своїм службовим становищем. Це одна із основних причин чому ми досить сильно рекомендуємо і активізуємо на цьому увагу.</p>
<p>Разом з тим, до нашого колеги пана Юрія стосовно альтернативного законопроекту, я, як співавтор даного законопроекту, готовий разом з Юрієм відстоювати ті зауваження, які стосуються, в першу чергу, громадських обговорень. Тому що ми знаємо що таке незаконні забудови, ми маємо цілий ряд забудовників, які є недобросовісними, і люди, які порядні, забудовники, які відповідають всім нормам і працюють відповідно до тих державних будівельних норм, сьогодні мають відчувати в тому числі захист. Тому, Юрію, готовий підтримати для того, щоб громада розуміла де, що і як будується у них по сусідству. І якщо вони цього не хочуть, то, зрозуміло, що такого будівництва не повинно бути. Дякую.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>17:26:00</p>
<p>ГОЛОВУЮЧИЙ. Дякую, шановний колего. Будь ласка, Андрієвський від "Блоку Петра Порошенка" вам слово.</p>
<p>&nbsp;</p>
<p>17:26:02</p>
<p>АНДРІЄВСЬКИЙ Д.Й.</p>
<p>Шановні колеги, я дякую за те обговорення, яке зараз відбувається. Про що я хотів би зауважити і запропонувати колегам, пану Левченко? Більшість питань, які порушували ви в своєму законопроекті, можна було б врегулювати при розгляді до другого читання, ми готові і по штрафах попрацювати.</p>
<p>Що ж до громадських слухань?</p>
<p>То це питання краще врегульовувати комплексно. І я хочу нагадати, що&nbsp; зараз в комітеті розглядається законопроект 4585, там, де ми можемо знайти згоди і узгодити це питання з іншими законодавчими актами, таким чином підготувавши комплексний закон.</p>
<p>Також ми розглядаємо законопроект 4390, який створює містобудівну документацію для об'єднаних громад, де теж можна врахувати низку пропозицій, які містяться в вашому законі. Більше того, якщо ми подивимося два законопроекти: той, який запропонований групою авторів, яку я представляю і законопроект пана Левченка, ми побачимо, що це фактично тотожні проекти, більшість положень яких можна врахувати на&nbsp; етапі другого читання, а також допрацьовуючи закони 4390 та 4585. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановний колего.</p>
<p>Будь ласка, від фракції "Самопоміч"&nbsp; пан Підлісецький.</p>
<p>&nbsp;</p>
<p>17:27:24</p>
<p>ПІДЛІСЕЦЬКИЙ Л.Т.</p>
<p>Прошу передати слово Альоні Бабак.</p>
<p>&nbsp;</p>
<p>ГОЛОВУЮЧИЙ. Будь ласка, Альона Бабак. Мікрофон включіть, будь ласка.</p>
<p>&nbsp;</p>
<p>17:27:28</p>
<p>БАБАК А.В.</p>
<p>Шановні колеги, фракція "Об'єднання "Самопоміч" в першому читанні буде підтримувати цей проект закону.</p>
<p>Водночас ми звертаємо увагу на дуже серйозну проблему в цьому законі, яка просто обов'язково має бути усунена до другого читання. В 37 статті передбачається, що дозвіл на виконання будівельних робіт може бути анульований шляхом скасування містобудівних умов та обмежень відповідним спеціально уповноваженим органом містобудування та архітектури за приписом органом Держархбудконтролю, тобто - до суду, це не може бути. Фактично є у нас забудовник, який отримав від уповноваженого органу умови... містобудівні умови і обмеження, раптом приходять, кажуть: ці умови не такі і ми вам анулюємо дозвіл взагалі на будівництво через те, що орган архітектури і містобудування вам видав неправильні умови і обмеження. Такого бути не може, це лише повинно вирішуватися в судовому порядку, якщо дійсно є проблема. Але ставити&nbsp; заручником суб'єкта господарювання у відносинах двох уповноважених органів – архконтролю державного і містобудування і архітектури - не можна. Ми вважаємо, це неправильним і будемо працювати над внесенням правки до другого читання, це є принципова, дуже серйозна річ. Дякуємо.</p>
<p>&nbsp;</p>
<p>ГОЛОВУЮЧИЙ. Дякуємо, шановна колего.</p>
<p>Будь ласка, Олександрі Кужель, яка зараз знаходиться на трибуні. Ввімкніть мікрофон, вона виступить від фракції "Батьківщина".</p>
<p>&nbsp;</p>
<p>17:29:00</p>
<p>КУЖЕЛЬ О.В.</p>
<p>Шановні колеги, по-перше, я хочу наголосити на тому, що це є просто безвідповідально, коли дві фракції вимагають розглядати законопроекти по тарифах, які є необхідні мільйонам граждан України, і я прошу їх усіх подивитися на провладну фракцію і тих депутатів, які сьогодні не голосують і не підтримують нас в цій боротьбі, і прослідкуйте їх доходи, з чого вони будуть сплачувати. Бо так подивишся: церковні миші.</p>
<p>А щодо цих законопроектів, які ви зараз внесли в порядок денний і зараз розглядають, я хочу поставити наголос на тому: розберіться, будь ласка, яку реформу ви робите. Ми перший раз ГАСКи забрали з міст, забрали в центр. Потім другими реформами віддали ГАСКи з центру на міста. На сьогоднішній день в Прибалтиці в ГАСКу на всю країну 3 людини працює, бо там працює страхування будівництва. І якщо ти будуєш без дозволу, держава зносить цей будинок – і ти ж сам сплачуєш це знесення.</p>
<p>І тому я вважаю, що якщо ми говоримо про закони, якщо ми народні депутати, які представляємо народ України, то треба розглядати першочергові законопроекти, які необхідні.</p>
<p>І, шановна провладна коаліція, ви говорите про гарні покращання законопроекту, а в Чернігові ви підтримуєте БПП - забудовника, проти якого вся Київська міська рада воює, про незаконне будівництво пана Микитася, так скажіть: або шашечки – або їхать?</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:30:54</p>
<p>ГОЛОВУЮЧИЙ. Дякую вам.</p>
<p>Юрій Левченко. Будь ласка, пане Юрій. Мікрофон включений, пане Юрій, у вас.</p>
<p>&nbsp;</p>
<p>17:31:01</p>
<p>ЛЕВЧЕНКО Ю.В.</p>
<p>Дякую. Дякую за надане слово.</p>
<p>Я хотів би все ж таки звернути увагу ще раз доповідачів по першому законопроекту і звернутися до них з певною пропозицією. При всіх, що ви сказали, позитивах вашого проекту є в ньому величезна прогалина, яка дозволить повністю знівелювати будь-які позитиви. Я говорю знову-таки про визначення наслідків будівництва, від яких залежить рівень дозвільних документів, які мають надаватися.</p>
<p>У вас є цих три категорії – незначні наслідки, середні наслідки, значні наслідки. І в законопроекті вашому жодним чином не прописано яким чином вони, власне кажучи, категорізуються, тобто немає прописаного механізму як вирішувати що значне, що не значне, що середнє. Відповідно при бажанні можна будь-яке серйозне будівництво, де потрібні дозволи, назвати таке, що має незначні наслідки і повністю обійти повністю всю дозвільну процедуру.</p>
<p>Відповідно, пане Голово, прошу…</p>
<p>&nbsp;</p>
<p>ГОЛОВУЮЧИЙ. Будь ласка, одну хвилину завершити, будь ласка.</p>
<p>&nbsp;</p>
<p>17:32:14</p>
<p>ЛЕВЧЕНКО Ю.В. Тому, якщо таким чином ви залишите цей законопроект і немає жодних гарантій, що в другому читанні буде відповідна поправка прийнята, то будь-який позитив, який тут закладний, навіть в вашому проекті, буде знівельований, тому що при бажанні можна будь-яке будівництво буде назвати таке, що має незначні наслідки, і відповідно працювати не по складній дозвільній процедурі, як це має бути, а по дуже короткій взагалі процедурі навіть без повідомлення. Відповідно, я вас закликаю, врахуйте хоча би цю одну мою пропозицію в першому читанні, де я пропоную додати по суті один пункт, який би говорив, що об'єкти будівництва, що мають понад 4 поверхи, не можуть бути віднесені до класу наслідків СС1 – незначні наслідки. Я вас закликаю врахувати цю правку одразу в першому читанні, тому що якщо цього не буде, то всі ваші нібито позитивні намагання по факту, як то кажуть, в руках відповідного чиновника будуть знівельовані і хмарочоси на 25 поверхів будуть оголошувати себе об'єктами з незначними наслідками.</p>
<p>Прошу підтримати це в першому читанні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, через 5 хвилин відбудеться голосування.</p>
<p>Зараз голова комітету прокоментує виступ Юрія Левченка, я дам обов'язково слово. Я прошу секретаріат Верховної Ради запросити депутатів в зал, прошу усіх зайти в зал.</p>
<p>І, Дмитро Йосипович, я прошу дати відповідь, чи ви би підтримували пропозиції Левченка? Нам би це дало би більший шанс для проходження за основу даного законопроекту.</p>
<p>3 хвилини, включіть мікрофон, Дмитро Йосипович Андрієвський. Будь ласка, пане Дмитро.</p>
<p>&nbsp;</p>
<p>17:33:51</p>
<p>АНДРІЄВСЬКИЙ Д.Й.</p>
<p>Дякую.</p>
<p>Мені достатньо буде 1 хвилини. Я згоден, і можна було б врахувати ту пропозицію, яку пан Юрій Левченко робить. Ми саме з цього і виходимо. Щодо підготовки до другого читання ми чітко опрацьовуємо всі ці класи наслідків. Тому однозначно можна буде записати, що будинки більше 4 поверхів не можуть відноситися до першої категорії незначних наслідків. З цим ми погоджуємося.</p>
<p>Також ми запрошуємо колег долучитися до доопрацювання цього законопроекту. Я впевнений, що ми спокійно до другого читання цей законопроект підготуємо в тому вигляді, який би, з одного боку, стимулював би галузь будівництва, з іншого боку, робив би неможливими ті технологічні катастрофи, які останнім часом постійно відбуваються, на превеликий жаль, в Україні. Дякую.</p>
<p>&nbsp;</p>
<p>ГОЛОВУЮЧИЙ. Пане Дмитро, не відключайте мікрофон. Чи можу я поставити в першому читанні з поправкою Юрія Левченка? Чи можу я так сформулювати? Будь ласка, включіть мікрофон.</p>
<p>&nbsp;</p>
<p>17:34:51</p>
<p>АНДРІЄВСЬКИЙ Д.Й. Так, Андрію Володимировичу. Це можна поставити саме в такій редакції, враховуючи поправку Юрія Левченка. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, отже, ми завершили обговорення, як я розумію. Я прошу всіх народних депутатів зайти в зал, зайняти робочі місця. Я прошу секретаріат Верховної Ради повідомити депутатів, що ми переходимо до прийняття рішення. Будь ласка, займаємо робочі місця, колеги. Заходимо в зал, займаємо робочі місця. Через 1 хвилину відбудеться прийняття рішення по даному законопроекту. Будь ласка.</p>
<p>Мене просять автори поставити на рейтингове, щоб побачити, який є потенціал в залі. Якщо нема заперечень в залі, я поставлю на рейтингове голосування. Але прошу не виходити з залу, а заходити навпаки.</p>
<p>Так, всі колеги… Отже, я ставлю рейтингове голосування по законопроектах 4733 і 4733-1 і 2. Отже, прошу, шановні колеги, взяти участь у рейтинговому голосуванні. Будь ласка, голосуємо, колеги.</p>
<p>&nbsp;</p>
<p>17:36:31</p>
<p>За-203</p>
<p>Автори, я прошу змобілізувати депутатів. Цей законопроект набирав велику кількість голосів.</p>
<p>Ви не встигли, я бачу, але…</p>
<p>Колеги!</p>
<p>Колеги, я прошу на табло, щоб ми подивилися, які фракції, щоб просто мобілізувались.</p>
<p>Я прошу максимально змобілізуватись. Колеги, прошу зайняти свої робочі місця.</p>
<p>Я прошу авторів законопроекту допомогти просто зібрати депутатів, колеги. Цей законопроект мав повну підтримку в залі. Я просто дивуюсь, що відбулося за той період.</p>
<p>Колеги, будь ласка. Я поставлю… Я наголошую ще раз. Я поставлю з поправкою Левченко, яку озвучив. Я попрошу з поправкою Левченко, яку… Я так поставлю. Я тільки так і поставлю. Так, так.</p>
<p>Колеги! Отже… Я ще раз ставлю рейтингове голосування. Я наголошую, я поставлю з поправкою Левченка. Рейтингове голосування. Прошу взяти участь в голосуванні, колеги. Будь ласка, всі гуртом голосуємо дружно і відповідально. Будь ласка, голосуємо, колеги.</p>
<p>&nbsp;</p>
<p>17:38:24</p>
<p>За-216</p>
<p>Може "Самопоміч". Можливо, висловіть позицію свою, колеги. "Самопоміч", хто зможе висловити позицію, чому не голосуєте?</p>
<p>Бабак, будь ласка, Альона.</p>
<p>Будь ласка, включіть мікрофон.</p>
<p>&nbsp;</p>
<p>17:38:39</p>
<p>БАБАК А.В.</p>
<p>Об'єднання "Самопоміч" вважає, переважна група депутатів вважає те, що це дуже комплексний, серйозний законопроект, який потребує серйозного вивчення. І оцінки саме зміни класифікації з одної системи категорійності на систему оцінки наслідків від такого будівництва. І фактично у фракції розділилися думки. Я особисто підтримую, як підтримав комітет, але вважаю, що мусимо змінити цю норму стосовно скасування дозволів на підставі скасування умови обмежень. Але це можна зробити до другого читання. Але я, наприклад, особисто не можу впливати зараз на членів своєї фракції, які вважають, що закон системний, вимагає дуже серйозного вивчення, і тому саме така думка сьогодні у фракції.</p>
<p>&nbsp;</p>
<p>ГОЛОВУЮЧИЙ. Шановна фракція і пані Альона, зараз в ваших руках фактично цей закон. Можливо, цю правку ми її озвучимо просто. Так само, як Левченка що було. Щоб у першому читанні ваші застереження були зняті. Можливо, така форма можлива, друзі? Можливо чи ні, порадьтеся між собою. Я прошу зайти в зал народних депутатів.</p>
<p>Готові, так? Фактично "Самопоміч" це питання вирішує. Дякую вам, друзі.</p>
<p>Шановні колеги, прошу зайняти робочі місця. Прошу підійти до робочих місць і приготуватися до голосування.</p>
<p>Пані Оленка, ви з карточкою? Поставте її, щоб проголосувати, колеги.</p>
<p>Шановні колеги, я ставлю на голосування проект Закону про внесення змін до деяких законодавчих актів України щодо удосконалення містобудівної діяльності (№4733-1) з поправкою, яку озвучив під стенограму Юрій Левченко, за пропозицією комітету за основу, колеги. Хто підтримує дане рішення, прошу проголосувати за основу (4733-1).</p>
<p>Будь ласка, голосуємо, колеги. Прошу проголосувати.</p>
<p>&nbsp;</p>
<p>17:41:06</p>
<p>За-237</p>
<p>Перепрошую, табло збилось. 237 – "за". Рішення прийняте. Вітаю авторів, які сьогодні, власне, нас переконували прийняти цей законопроект. За основу законопроект прийнятий. Вітаю авторів законопроекту.</p>
<p>Шановні колеги, наше засідання наближається до кінця, а в нас є постанови про звільнення суддів. Скажіть чи є шанс зараз по них проголосувати. Давайте я поставлю рейтингове головування. Якщо немає голосів, закриємо засідання, воно вже закривається. Колеги, прошу всіх приготуватись.</p>
<p>Шановні колеги, проект Постанови "Про звільнення суддів". До речі, серед них, якщо я не помиляюсь, є той суддя, який звільняв Садовника. Це знову ж таки наш обов'язок. І знову ж таки відповідь кожного з нас буде своїм виборцям і суспільству. Можна по ефірах говорити про погану судову систему, але набагато важливіше своїм голосуванням показати готовність її змінювати. Ми маємо три&nbsp; постанови про звільнення суддів. Зараз я поставлю на рейтингове голосування. Але кожен побачить чи ми, як народні депутати, готові не словами а своїми діями очищати судову систему.</p>
<p>Отже, я ставлю рейтингове голосування по готовності голосувати за постанови по звільненню суддів. Шановні колеги, прошу взяти участь в рейтинговому голосуванні. Бу<a name=Temp></a>дь ласка, голосуємо. Прошу проголосувати.</p>
<p>&nbsp;</p>
<p>17:42:53</p>
<p>За-204</p>
<p>204, але депутати підходять, колеги. Я ще раз поставлю, колеги. Я ще раз поставлю, прошу заходити в зал. Це короткі питання, це три голосування, короткі питання. Три проекти постанов про звільнення суддів колеги. Я прошу зайти в зал, і я прошу Леоніду Ємцю одну хвилину. поки депутати збираються. Прошу заходити в зал. Леонід Ємець - одна хвилина, будь ласка. Прошу заходити в зал.</p>
<p>&nbsp;</p>
<p>17:43:24</p>
<p>ЄМЕЦЬ Л.О.</p>
<p>Леонід Ємець фракція "Народний фронт" місто Київ.</p>
<p>Шановні колеги, я просто, щоб ви розуміли з приводу, яких суддів іде рішення. Тут основна частина - це ті, які досягли 65 років, вони не мають права здійснювати судочинство і ,грубо кажучи, просто займають там місця, кабінети, продовжують отримати заробітну плату, хоча вже ніякого відношення до&nbsp; здійснення судочинства&nbsp; вони не мають. А також це судді, які написали заяви про звільнення. Це ті люди, які можуть сьогодні звільнити місця для нових кандидатів, які прийдуть на відкритих конкурсах на ці посади. Давайте ми відкриємо шлях до нових&nbsp; професіоналів не заангажованих в цих&nbsp; судових, пов'язаних між собою корупцію, схемах. Дякую.</p>
<p>&nbsp;</p>
<p>ГОЛОВУЮЧИЙ. Колеги, я ще раз прошу всіх змобілізуватися, і я ще раз поставлю рейтингове голосування з приводу готовності нас розглядати постанови про звільнення суддів.</p>
<p>Шановні колеги, прошу зайняти робочі місця і прошу проголосувати рейтингове голосування про постанови про звільнення суддів. Ми не можемо їх поставити, якщо ми не зможемо прийняти рішення. Прошу голосувати, взяти участь в рейтинговому&nbsp; голосуванні.</p>
<p>Будь ласка, голосуємо, колеги.</p>
<p>&nbsp;</p>
<p>17:45:03</p>
<p>За-206</p>
<p>Я не зможу поставити на голосування, якщо я бачу,&nbsp; що в залі немає готовності.</p>
<p>В мене ще одна є пропозиція, яка прозвучала з залу. В нас є по порядку денному далі закони, які&nbsp; як мені повідомили голови фракцій, усі підтримують:&nbsp; 3665 і 3665-1&nbsp; - Закон про медіацію.&nbsp; Зараз я поставлю пропозицію, щоб ми його&nbsp; поставили зараз в порядку денному. І якщо, дійсно, всі його підтримують, ми маємо час його розглянути. Прошу приготуватись. Прошу проголосувати. І якщо будуть голоси, і буде політична воля, то ми його зараз розглянемо, він&nbsp; є в порядку денному.&nbsp;</p>
<p>Так, але він є далі, а ми не можемо змінювати і у мене не має такої волі, змінювати. Тому я ставлю на голосування поставити його зараз. Будуть голоси, поставлю, а не буде голосів, закриваємо вечірнє засідання. Домовились? Я кажу: ставлю на голосування і будуть голоси – розглядаємо, а не буде, я закриваю&nbsp; засідання.</p>
<p>Прошу всіх зайняти&nbsp; робочі місця і приготуватись до голосування.</p>
<p>Є прохання від кількох &nbsp;фракцій,&nbsp; щоб ми зараз розглянули 3665&nbsp; 3665-1 – проект Закону про медіацію. Хто підтримує розгляд зараз цього законопроекту, прошу проголосувати, колеги,&nbsp; будь ласка, голосуємо. Прошу проголосувати. Голосуємо.</p>
<p>&nbsp;</p>
<p>17:46:38</p>
<p>За-200</p>
<p>Рішення не прийнято.&nbsp;</p>
<p>Шановні колеги, у нас був дуже виснажливий, але дуже важливий день під час якого ми змогли прийняти 12 законопроектів, і це насправді була дуже відповідальна і сумлінна робота парламенту. Я хочу подякувати усім народним депутатам за сьогоднішній день, за нашу продуктивну роботу і нагадати, що завтра о 10 ранку ми нашу роботу продовжуємо, завтра будуть багато міжнародних угод. Я дуже прошу усіх дисципліновано завтра о 10 годині ранку бути тут у сесійній залі.</p>
<p>А зараз, згідно Регламенту, майже шоста година. Я оголошую вечірнє засідання Верховної Ради України закритим. До завтра до 10 години. Всього найкращого!</p>

