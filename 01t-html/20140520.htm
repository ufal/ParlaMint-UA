Стенограма пленарного засідання
20 травня 2014
&nbsp;
<p>ЗАСІДАННЯ СОРОК ДРУГЕ</p>
<p>Сесійний зал Верховної Ради України</p>
<p>20 травня 2014 року, 10 година</p>
<p>Веде засідання Голова Верховної Ради України О.В.ТУРЧИНОВ<b></b></p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати! Прошу сідати на свої робочі місця і підготуватися до реєстрації. Працівників Секретаріату прошу нагадати депутатам, що о 10 годині розпочинається пленарне засідання. Прошу, шановні колеги, починаємо реєстрацію народних депутатів.</p>
<p>Включіть систему "Рада".</p>
<p>&nbsp;</p>
<p>10:05:03</p>
<p>В залі зареєструвалося&nbsp;253 народних депутати. Верховна Рада розпочинає свою роботу.</p>
<p>Шановні колеги, за традицією у вівторок ми даємо можливість виступити лідерам депутатських груп і фракцій. Прошу записатись на виступи, будь ласка.</p>
<p>Від фракцій… Шановні колеги, я ж не технічний керівник парламенту! Тому, не працюють у вас кнопки - підійдіть до Секретаріату і вони вам нададуть допомогу.</p>
<p>Шановні колеги, будь ласка, від фракції "Батьківщина" слово надається Сергію Соболєву народному депутату України.</p>
<p>&nbsp;</p>
<p>10:06:13</p>
<p>СОБОЛЄВ С.В.</p>
<p>Шановний головуючий, шановні колеги! Я думаю, що сьогоднішній тиждень - це не просто тиждень продовження тих подій, які відбуваються в країні вже не перший місяць і по яких нам треба чітка визначеність того, що далі буде і яким чином парламент буде реагувати на ці події.</p>
<p>Я хотів би почати свій виступ з того, що на сьогодні на всіх зустрічах лунає одне-єдине питання: до яких пір в парламенті буде сидіти Царьов, який фактично проводить всю антиукраїнську політику, по якому є всі відповідні рішення, і ці рішення не ухвалюються парламентом. До яких пір в парламенті будуть відсутні ті, хто роздають зброю терористам, хто фактично сприяють захопленню місцевих адміністрацій, міліції, Служби безпеки, інших державних установ. І фактично в такий спосіб підтверджують стару істину, що ці люди так і не випали з гнізда Януковича, а залишаються тими, хто проводять політику Януковича в суверенній Україні.</p>
<p>Третє питання, яке лунає на всіх&nbsp; зустрічах, - це фактично питання державної безпеки. І я думаю, що коли сьогодні окремі політики пробують спровокувати нас на зупинення антитерористичної операції. Ми дуже добре пам'ятаємо зупинення антитерористичної операції під час великого релігійного свята. Тільки це зупинення закінчилося черговими вспоротими животами, мародерами, вбивствами мирного населення, яке робило терористичне угрупування, направлене сюди Путіним і Російською Федерацією.</p>
<p>Саме тому ми повинні чітко розділити тих людей, які готові іти на переговори і з якими можна вести переговори, і тих, хто зробив для себе вибір. І вибір цей явно не Україна, ні українські інтереси, а цей вибір є, яким чином розчленувати Україну і дестабілізувати ситуацію в Україні. Саме тому &nbsp;сьогоднішній порядок денний фактично складається з трьох принципових питань.</p>
<p>Перше питання: як зробити так, щоб не можливо було зірвати вибори в Україні? І ті пропозиції, які є від Центральної виборчої комісії, нам треба негайно ухвалювати, бо зняття так званих технічних кандидатів і спроби вивести із комісій людей, які представляють цих технічних кандидатів, - це і є спроба прямо зірвати вибори в країні.</p>
<p>По-друге, це комплекс питань, які стосуються антикорупційної боротьби. Це питання, які безпосередньо пов'язані із тиском на малий і середній бізнес, який і далі відбувається тими ж людьми, які ні в якому разі не змінилися. Можливо, вони за цей час поміняли собі кандидатів в Президенти, поміняли партійні прапори. Але подивіться, що відбувається в тих же райвідділах міліції, в тих же райвідділах Служби безпеки України, в тих же районних прокуратурах. На жаль, ми бачимо тих самих, хто роками виховувався клікою Януковича для виконання однієї функції: руйнування української держави.</p>
<p>Саме тому для нас є чітка позиція тих законопроектів, які дають можливість сьогодні врегулювати питання з малим і середнім бізнесом, і тими так званими псевдоперевірками, які унеможливлюють нормальну роботу підприємств, перш за все середнього і малого і бізнесу.</p>
<p>І останнє. Це, без сумніву, питання, які пов'язані із найважливішими законопроектами, які ми розглянули минулого тижня. Я думаю, це питання можна вивести в єдиний комплекс: які дозволять створити і Національне бюро розслідувань як незалежний орган, які дозволять створити всі передумови для проведення антикорупційної політики через пряме звернення до судів. І це все разом дасть можливість реалізувати ті необхідні кроки, які ще до виборів дадуть можливість стабілізувати ситуацію в країні.</p>
<p>Саме тому той перелік питань, який затверджений на цей сесійний день, є необхідний і ми його будемо підтримувати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Регіонів" слово надається народному депутату Шуфричу.</p>
<p>&nbsp;</p>
<p>10:10:56</p>
<p>ШУФРИЧ Н.І.</p>
<p>Дякую, шановний Олександре Валентиновичу.</p>
<p>Шановні колеги, дійсно, Україна зараз переживає непрості часи. І я не можу не погодитися з тим, що в цьому є і вина, як то кажуть, Януковича. Але давайте вже закінчимо звалювати все на "попередников". Три місяці - фактично вже біля ста днів - є нова влада в Україні. І в свій час я згадую, як ви нам говорили: "Когда вы перестанете говорить про попередников?" Тому давайте: взяли відповідальність - і вона зараза на владі.</p>
<p>З іншого боку,&nbsp; різне можна говорити про фракцію Партії регіонів. Але ті ключові рішення, які були необхідні для того, щоб в свій час добитися стабільності в перші дні, то ми були там, де нам треба бути: ми були в залі і голосували: і за припинення вогню, і щодо питань, які стабілізували ситуацію у Верховній Раді, голосував я особисто.</p>
<p>Олег, 28 депутатів Верховної Ради членів фракції Партії регіонів забезпечили більшість і віддали свої голоси. Ми тоді звернулися з одним єдиним проханням до влади. Ми, безумовно, дуже скорбимо за те, що в Києві загинули люди. Небесна Сотня – це наша трагедія, трагедія всієї України. А знаете ли вы, что сегодня уже&nbsp; на Юго-Востоке считают небесную дружину? Уже больше ста людей погибло на Востоке Украины. И все переживают, что это не первая небесная дружина.</p>
<p>В суботу в Харкові відбувся дуже складний, але важливий для України круглий стіл. На ньому було прийнято рішення: запропонувати Верховній Раді України прийняти меморандум, який став би реальною дорожньою картою щодо виходу із кризи. Проти жодного пункту, який був запропонований на круглому столі щодо цього меморандуму, не було жодного заперечення. Які там ключові позиції? Там лише те, &nbsp;про що ми весь час говоримо і з чим ми вже майже погодились в більшості. А саме: необхідність децентралізації… Але скажіть, будь ласка, чи не соромно всім нам, депутатам Верховної Ради України, що за 100 днів ми не спромоглися запропонувати країні реальний варіант внесення змін до Конституції щодо децентралізації. На що ми спромоглися – об'єднати всі пропозиції і відправити у Венеціанську комісію. Невже це ви обіцяли на Майдані? Невже за це загинули люди на Майдані? Вимога щодо децентралізації була однією з головних, з якою ви висунули вимоги щодо влади Януковича, а віз і понині там.</p>
<p>Друге питання. Ми приречені вирішити питання щодо конституційного забезпечення статусу російської мови. В який спосіб – це&nbsp; дискусія. Але це має відбутись. Ми маємо дати гарантії 20 мільйонам російськомовних наших громадян, що їхнє право на використання рідної мови буде захищено і більше ніколи не стане питанням провокації. Ми вже допровокувались в цій залі. Ми вимагали скасування Севастопольських угод. Їх зараз нема і що легше стало нашій країні?! Севастопольські угоди пішли разом із Кримом. Тому ми маємо бути відповідальні в кожному нашому слові і в кожній нашій дії.</p>
<p>Позиція фракції Партія регіонів, яка зараз отримує підтримку і розуміння в більшості кіл, щодо нашого суспільства, щодо представників суспільства, – це виключно мирний шлях знаходження компромісу. Має бути призупинена військова операція і надана можливість людям, які взяли зброю, захищаючи свої громадські права, її скласти, і почути, що їх… і вони мають відчути, що їх почули, що до них є повага і увага. Іншого шляху у нас немає, мир має наступити в нашій країні! Дякую за увагу!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Від&nbsp; Всеукраїнського&nbsp; об'єднання "Свобода" слово надається&nbsp; Олегу Тягнибоку.</p>
<p>&nbsp;</p>
<p>10:16:14</p>
<p>ТЯГНИБОК О.Я.</p>
<p>Слава&nbsp; Україні! Шановне товариство, сьогодні ми, українці,&nbsp; тримаємо іспит на здатність&nbsp; бути державною нацією, і нам потрібно відрізняти зерно від полови,&nbsp;&nbsp; брехню від правди.</p>
<p>Тут щойно представник&nbsp; Партії регіонів&nbsp; розказував про "небесну дружину" на Сході&nbsp; України. Так, дійсно, "небесна дружина" вже формується, і вона формується, на превеликий жаль,&nbsp; зі складу тих&nbsp; патріотів, яких було знайдено в річках з розпоротими животами, – це "небесна дружина". Вона формується зі складу&nbsp; тих священиків, яких там забили терористи, так, це "небесна дружина". "Небесна&nbsp; дружина" формується з нашого "свободівця"&nbsp; Дмитра Чернявського,&nbsp; керівника прес-служби Донецької організації, який загинув під час мирного мітингу в Донецьку від рук терористів. Це "небесна дружина".</p>
<p>І тому сьогодні&nbsp;&nbsp; треба чітко розрізняти хто за Україну, а хто за Москву. І як можна вести будь-які переговори, і круглі столи з терористами і сепаратистами? Адже сепаратисти&nbsp; - це є ті, які хочуть відділити частину України і приєднати її до Росії, а терористи їм&nbsp; допомагають. Оті трупи, які знайдені, вбитих бородатих терористів, то що, громадяни&nbsp; України?&nbsp; Це все громадяни Російської Федерації, це ті, які були&nbsp; закинуті сюди і які&nbsp; знищують сьогодні українців і створюють штучне&nbsp; громадянське протистояння тут, на території&nbsp;&nbsp; України.</p>
<p>Не можна вести ніяких&nbsp; переговорів з терористами і сепаратистами, бо з ними&nbsp; що говорити? <i>(Оплески)&nbsp; </i>Хіба про те, як розбудовувати Росію. Вони ж не зацікавлені в тому, щоб будувати&nbsp; Україну. Говорити треба&nbsp; з тими, хто хоче жити в Україні, хто має&nbsp; своє бачення спільно в українській державі.</p>
<p>І тому, товариство, сьогодні є величезне випробування і для нації, і величезне&nbsp; випробування для теперішньої влади. Ми маємо собі усвідомити надзвичайно важливий факт: сьогодні в нас розпочалася повзуча контрреволюція, і вона буде далі тривати, якщо ми тут не ухвалимо Закон про люстрацію.</p>
<p>Товариство, не можу вже більше волати, але мушу це робити. Не буде люстрації - очищення влади, - у нас далі та середня ланка залишиться такою самою. Ви подивіться, що робиться в інформаційній політиці: український інформаційний простір далі знаходиться в окупаційному стані, далі бруд і болото зі сторони Москви ллється на українського слухача і на&nbsp; українського глядача. Як можна?! Ми фактично вже кілька місяців у стані війни знаходимось з Москвою. А далі? По наших українських каналах всі ті серіали про руських ментов, про героїзм руської армії. Товариство, це треба припиняти, і чим швидше ,тим краще, тому що ми втратимо абсолютно все. Люстрація - очищення влади - це є база. Нема люстрації - далі всі ті кадри залишаються.</p>
<p>Ви подивіться, Податкова&nbsp; - схеми працюють ті самі, старі, митниця - схеми ті самі, старі, працюють. Нам потрібно якнайшвидше очищення влади, і це базове - те, що вимагає сьогодні "Свобода". І люстрація нам допоможе в боротьбі проти саботажу і проти, власне, того, що призупиняються реальні конкретні зміни і реформи, які сьогодні дуже важливі в українському суспільстві і в українській державі.</p>
<p>Я хотів би вас всіх попросити сьогодні обов'язково внести в порядок денний питання про зняття депутатської недоторканості Царьова. Чому знову немає цього питання в порядку денному, народ того чекає? Генеральна прокуратура повинна далі подавати подання на тих депутатів, які підтримують терористів і сепаратистів.</p>
<p>Наступне. Законопроект 4834, внесений свободівцями, про гарантії соціального правового захисту військовослужбовців. Я вдячний, що внесений в порядок денний проект моєї постанови, 4897, про забезпечення належним чином медичного обслуговування учасників бойових дій, які зараз героїчно борються на східному фронті, наші поранені солдати і офіцери повинні лікуватися і проходити реабілітацію в "Феофанії", товариство, а не в поганих умовах військових шпиталів. Ну, і дуже важливо, щоби все-таки внесли в порядок денний №4828 про&nbsp; підвищення професійного рівня співробітників правоохоронних органів, який би передбачав переатестацію працівників прокуратури, міліції, Державного кордону, Служби безпеки України, щоб зупинити&nbsp; повзучу контрреволюцію.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Від фракції "УДАР" слово надається&nbsp; Віталію Кличку.</p>
<p>&nbsp;</p>
<p>10:21:31</p>
<p>КЛИЧКО В.В.</p>
<p>Шановні колеги! Шановний головуючий! Шановні виборці!&nbsp; Цей тиждень повинен ввійти&nbsp; в історію України. Для цього найважливіше – провести президентські вибори, і вони повинні пройти чесно і прозоро, і відбутися як&nbsp; чесний, демократичний вияв волі громадян. Тому відповідальність усіх політичних сил – щоб вибори відбулися для всіх частин України: щоб на Донбасі політики використовували&nbsp; свій вплив не для&nbsp; розпалювання конфлікту, а для його залагодження і сприйняття виборів; щоб усі дільниці відкрились вчасно, а члени комісії й спостерігачі виконували свою роботу чесно і добросовісно.</p>
<p>У цій залі ми ухвалили зміни до закону, який дозволяє забезпечити голосування і його безпеку для всіх виборців. Показником ефективності для силовиків має стати виконання цього закону, гарантування безпеки голосування – це найважливіше, що повинно&nbsp; відбутися в регіонах.</p>
<p>На нас дивиться весь світ і дії кожного –&nbsp; ще раз хочу підкреслити, кожного – будуть&nbsp; виявлені. Ми отримали дані про&nbsp; те, що один з кандидатів на посаду міського голови Одеси Геннадій Труханов має аж два паспорти, є громадянином Російської Федерації. Інформація про&nbsp; це публікувалась у ЗМІ. Як може людина балотуватися на посаду мера українського міста, яка є іноземним громадянином? <i>&nbsp;(Оплески) </i></p>
<p>&nbsp;Не кажучи вже про те, що&nbsp;&nbsp; це громадянин держави, який по суті на сьогоднішній день воює з Україною, під знаменом якої бойовики влаштовують криваві провокації.</p>
<p>Прошу вважати цю частину мого виступу депутатським запитом, і звертаюсь до головуючого: прошу вас, Олександр Валентинович, дати усі необхідні доручення, щоб викладені обставини були розслідувані, а винні в порушенні цього закону були притягнуті до відповідальності.</p>
<p>Друге принципове&nbsp; питання. Для відновлення миру дуже важливим є показати всім сторонам протистояння шлях до перемир'я. Але наголошую: це має бути шлях до миру, а не загравання з певними групами у суспільстві. Вже самі бойовики визнають, що все менше людей підтримують їх дії і військове протистояння не має підтримки у суспільстві. Тому час розставити крапки над "і".</p>
<p>Перед виборами ми бачимо цілий набор законопроектів про недопущення покарання учасників заворушень. Амністія можлива, тільки коли незаконно озброєні учасники заворушень складуть зброю, звільнять захоплені приміщення і перестануть тероризувати мирних громадян</p>
<p>Урядовий законопроект має відповідні положення, і його варто підтримати, принаймні за основу, щоб оперативно його допрацювати. Зокрема, ще раз переглянути перелік статей, за якими пропонується звільнити від відповідальності. Щоб не уникли від відповідальності ті, хто стріляв по людям чи катував людей.</p>
<p>Ще раз застерігаю: не намагайтеся спекулювати на озброєному протистоянні. Шлях до миру лише один: скласти незаконно отриману зброю.</p>
<p>&nbsp;</p>
<p>Далі працювати над питаннями, які насправді хвилюють людей: економічний розвиток, соціальний захист, боротьба з корупцією.</p>
<p>Далі. Український народ об'єднався навколо підтримки своїх захисників. Сотні мільйонів гривень збирається сьогодні для допомоги Збройним Силам. Ми проконтролюємо кожну гривню. Ми ініціюємо створення спеціальної комісії, яка контролюватиме фінансування Збройних Сил, щоб кошти ішли на допомогу солдатам і офіцерам, а не комусь в кишеню.</p>
<p>І останнє. Нова Конституція повинна дати центральній і місцевій владі можливості ефективно вирішувати саме ці питання, а суспільству дати можливість контролювати владу. Це означає: не можна допустити концентрацію влади в чиїхось руках.</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>КЛИЧКО В.В. Справа не в передачі функції Президента Прем'єру, це не вирішить питання ефективності. Справа в балансі повноважень Президента і Прем'єра, як це є у Франції, у Польщі і в інших країнах, які мають схожі умови з Україною. Це також означає: децентралізація повинна дати права і повноваження громадянам.</p>
<p>Тому немає необхідності проштовхувати будь-які проекти Конституції…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>КЛИЧКО В.В. Тому нема необхідності проштовхувати будь-який проект Конституції, навіть урядовий , тим більш за спиною суспільства.</p>
<p>Перед тим як Конституцію розглядатимуть у цьому залі, її мають опрацювати фахівці в усіх регіонах України. Тільки тоді вона буде працювати на все суспільство, на кожного громадянина України. Слава Україні!</p>
<p>&nbsp;</p>
<p>ГОЛОВУЮЧИЙ. Від депутатської групи "Суверенна європейська Україна" слово надається Олександру Сергійовичу Донію.</p>
<p>&nbsp;</p>
<p>10:28:01</p>
<p>ДОНІЙ О.С.</p>
<p>Олександр Доній, група "Суверенна європейська Україна". Добрий день, шановні пані та панове! Нам давно варто було б&nbsp; серйозно поговорити про внутрішню ситуацію у нас, у Верховній Раді. Бо, коли країна знаходиться в стані зовнішньої військової агресії, коли тут провокують &nbsp;військові дії з боку російських фашистів, російських шовіністів, які намагаються розірвати нашу країну, то в першу чергу парламент як Верховна Рада повинен демонструвати виконання закону. Зараз ми всі читаємо, що, наприклад,у Венеційську комісію подаються пропозиції по змінах до Конституції. А, в першу чергу, подумати, перед тим як змінювати закон, потрібно про те, що закон повинен виконуватись. І, на жаль, наші пропозиції ані по виконанню закону, дотриманню процедури - чомусь до них не дослуховуються. Питання: чому?</p>
<p>Ви знаєте, я сьогодні передивився порядок денний. Порядок денний, який є у кожного з депутатів, я сподіваюсь, дивляться деякі депутати на порядок денний. Висновок комітету – відсутній, висновок комітету – відсутній, висновок комітету – відсутній! Нагадаю, що депутати не мають права в сесійній залі розглядати законопроект, якщо висновок комітету відсутній. Три комітети розглянули – "відхилити", і 24 висновки відсутні! Натомість ті пропозиції, актуальні пропозиції, яких вимагають депутати, чомусь не ставляться на порядок денний.</p>
<p>Наша група вимагає лише два питання. Два питання, і їх жодного нема. Перше питання - це позбавлення депутатських повноважень Царьова. Тому що людина, яка закликає до сепаратистських дій, не повинна знаходитись в цій залі, не повинна мати високий статус народного депутата. Але чомусь немає питання позбавлення депутатських повноважень Царьова в сесійній залі!</p>
<p>Тут виступали колеги від однієї фракції за позбавлення депутатських повноважень, від іншої фракції. Так де воно в порядку денному?! Колеги, а хто взагалі формує?! Як воно оце формується все?!</p>
<p>Друге питання, яке ми вимагаємо і постійно вимагаємо: сенсорна кнопка. Чому сенсорна кнопка? Тому що кожен депутат повинен голосувати самостійно, як записано в Конституції! Ви хочете змінювати Конституцію? Так навчіться спочатку її виконувати. Ну чому потрібно закликати депутатів виконувати закон?!</p>
<p>У даному випадку для дотримання законності ми вимагаємо поставити на голосування сенсорну кнопку, тобто щоб була технічна можливість голосувати лише самостійно. І що, і де це питання? Де законопроект Лабазюка?! Нагадаю, вчора на брифінгу один з керівників фракції, наближений більше до керівництва Верховної Ради, казав, що буде сьогодні два законопроекти поставлено: про позбавлення депутатських повноважень Царьова і про сенсорну кнопку, щоб депутати не кнопкодавили. Жодного з цих питань немає. Панове, ми коли-небудь почнемо все-таки налагоджувати власну роботу? Чи будемо ставити законопроекти, які навіть не проходили через комітет?</p>
<p>Наступне питання – соціальні законопроекти. Панове, я розумію, що коли каже уряд, що це додаткове навантаження на бюджет. Під цією егідою наш законопроект з Віктором Тимошенком був відкинутий – про збільшення мінімальної заробітної платні, мінімального прожиткового мінімуму. І, перепрошу, казали 6,7 мільярдів – це забагато для бюджету. Натомість, я вважаю, влада подарувала, НБУ російським фашистам, терориста 3,9 мільярдів в Криму. Не те, що не вивезли, але навіть не спалили хоча би для того, щоб знищити ці кошти, які були в сховищі НБУ в Криму. І вони зараз йдуть на фінансування профашистського режиму, антиукраїнського. Як це можна було? Коштів тут немає, а тут є.</p>
<p>Подивіться, кого фінансують, рефінансування так званих банків. Один із олігархічних банків отримав при фінансуванні 15 мільярдів. Значить, на підвищення прожиткового мінімуму 6,7 мільярдів немає, але одному банку можна подарувати. І так далі.</p>
<p>Панове, от соціальних законопроектів чомусь тут немає, або якщо вони є, вони сороковими. Скільки ми говоримо про законопроект Міщенка, про спадщину, про те, що це буде допомога реальна на селі. І який він тут – сороковий по ліку, щоб до нього не дійшли.</p>
<p>Тому, панове, у нас чітка державницька позиція: ми голосуватимемо лише за державницькі сьогодні законопроекти, без яких не може вижити держава, за всі інші, поки не поставлене питання про сенсорну кнопку, про те, щоб депутати більше не кнопкодавили, група голосувати не буде. Лише державницькі законопроекти. Дякую.</p>
<p>&nbsp;</p>
<p>ГОЛОВУЮЧИЙ. Слово надається Анатолію Кириловичу Кінаху.</p>
<p>&nbsp;</p>
<p>10:33:10</p>
<p>КІНАХ А.К.</p>
<p>Шановні народні депутати, шановні співвітчизники! Об'єднання депутатів "Економічний розвиток" вимагає і пропонує Верховній Раді України сконцентруватися на найважливіших питаннях, від яких залежить і майбутнє України, і українського народу в цілому.</p>
<p>Зрозуміло, що Україна знаходиться під безпрецедентним політичним, економічним, військовим, інформаційним тиском з боку Російської Федерації. Тому має найпринциповіше значення, щоб в питаннях державності, територіальної цілісності, національної безпеки ми не дозволяли собі у Верховній Раді працювати по принципам подвійних стандартів, не на часі займатися опозиційними схемами.</p>
<p>Ми абсолютно підтримуємо необхідність прийняття Верховною Радою Меморандуму миру, в якому повинна бути сконцентрована спільна позиція вищого органу законодавчої влади України - Верховної Ради. Але це повинен бути меморандум, в якому чітко повинні бути зафіксовані наша воля захисту України, територіальної цілісності, наші засудження агресії проти України і несприйняття наявності, підкреслюю, на всій території України людей зі зброєю, які є потенційними злочинниками і формують загрози для життя, безпеки наших громадян. В такому варіанті об'єднання "Економічний розвиток" однозначно підтримує Меморандум миру.</p>
<p>По-друге, зростають внутрішні ризики. Ми звертаємо увагу в тому числі не тільки Верховної Ради, але і уряду, і в цілому &nbsp;влади, що влада і відповідальність – це синоніми. І замість гучних декларацій необхідно займатися клопіткою кадровою роботою, починаючи з конкурсів на право займатися державною службою. Закон про протидію корупції вимагає наявність реєстрів тих, хто не має права претендувати на державну службу, спецперевірки, молодь. І це би дало результат, замість цих гучних заяв на основі полювання на відьом і пошуку ворогів. І цим необхідно займатися негайно, бо відновлюються корумповані структури, відновлюються схеми і це створює додаткові ризики, включаючи подальше падіння довіри суспільства до держави і влади.</p>
<p>Однозначно нам необхідно об'єднати зусилля і завершити результативно юридично-легітимно вибори Президента України як дуже важливий етап формування в цілому ефективної дієздатної, спрямованої на захист національних інтересів влади в Україні. Але боротьба повинна бути прозорою, чесною, без брудних технологій.</p>
<p>І я вимушений спростувати заяву керівника фракції партії "УДАР" шановного пана Кличка з приводу депутата, який є в складі групи "Економічний розвиток" Труханова Геннадія Леонідовича, який є кандидатом на посаду мера Одеси.</p>
<p>Я цитую офіційну довідку, і хочу, щоб це було включено, в тому числі і в нас депутатський запит. На російській мові. Ми зробили ці запити. Справка Генерального консульства Російської Федерації в Одесі: "Настоящий удостоверяется: по сведениям Генерального консульства России в Одессе, Труханов Геннадий Леонидович, родившийся 17.01.1965 года в городе Одесса (Украина), гражданином Российской Федерации не является. По вопросу приобретения гражданства в России не обращался. Паспортом гражданина России не документировался". Справка выдана 19 мая 2014 года и действительна в течение шести месяцев с дня выдачи.</p>
<p>Шановні колеги, ми просили би припинити ці брудні технології. Тільки український народ в умовах чесної &nbsp;і прозорої політичної конкуренції повинен робити свій вибір.</p>
<p>І на завершення. Шановні колеги, ми просили би від депутатської групи "Економічний розвиток" максимально звертати увагу на соціально-економічну ситуацію. Необхідно приймати основні напрями бюджетної політики на 2015 рік. Має принципове значення включення низки законів, 4785, 2124, про соціальний захист військовослужбовців. І ми наполягаємо на цьому сьогодні в порядку денному нашого засідання. Тільки наша воля, тільки наша відповідальність спроможна сьогодні захищати Україну і забезпечувати її…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Слово надається від Комуністичної фракції народному депутату Симоненку.</p>
<p>&nbsp;</p>
<p>10:38:30</p>
<p>СИМОНЕНКО П.М.</p>
<p>Уважаемые граждане Украины, уважаемые коллеги! Как вы знаете, 16 мая 2014 года после окончания теледебатов на "Первом национальном" канале на меня и моих товарищей и коллег было совершено бандитское, но не этот факт заставил меня сегодня выйти на трибуну и обратиться к вам. К этому меня вынудила наглая, беспардонная и невиданная по своей циничности ложь, которая многократно тиражируется через средства массовой информации, принадлежащие или контролируемые правящим режимом и узким кругом медиа-магнатов. Именно такой ложью является заявление нападавших на меня о том, что причиной послужило якобы нарушение правил дорожного движения водителем автомобиля, в&nbsp; котором я находился. Очевидно, что это было заранее спланированной и организованной провокацией. Провокацией, направленной на запугивание меня, как лидера политической силы, выступающей против диктатуры национал-фашисткой хунты. Провокации, направленные на запугивание людей, не согласных с политикой правящего режима. Провокации, направленные на физическое подавление любого инакомыслия и щедро оплачиваемые из кармана тех, кто вскормил и привел к власти этот режим, опирающийся на ультра-радикалов и националистов.</p>
<p>Уважаемые коллеги, достаточно было видеть лица тех, кто был без масок. Призывы к физической расправе. Когда они с битами и угрозами, заблокировав авто, в&nbsp; котором находился всего я и трое моих товарищей, пытались проникнуть во внутрь, чтобы понять, какую судьбу уготовила хунта народу Украины. Бутылку с зажигательной смесью &nbsp;бросили в разбитое битами заднее стекло автомобиля, и спасло нас только чудо и то, что бутылка не разбилась&nbsp; в автомобиле в самом.</p>
<p>Насилие доставляло нападающим, как это не ужасно звучит, подлинную радость и наслаждение.</p>
<p>То, что произошло 16 мая, лишний раз демонстрирует политическую "импотенцию"&nbsp; хунты олигархов,&nbsp; их неспособность вести идеологические и общественные дискуссии&nbsp; мозгами, а не кулаками, мозгами, а не битами, мозгами, а не дулами автоматов.</p>
<p>Уважаемые журналисты,&nbsp; я хочу обратиться к вам. То, что информационное мракобесие сегодня только&nbsp; усиливает противостояние&nbsp; в украинском обществе, – это очевидно. Но это информационное мракобесие&nbsp; приводит и&nbsp; к потере целых территорий&nbsp; Украины, и к территориальному распаду,&nbsp; то есть утраты территориальной целостности, за что выступает Компартия&nbsp; Украины. Во имя торжества правды&nbsp; и справедливости, я&nbsp;&nbsp; призываю всех вас, которые не потеряли профессиональной и человеческой совести, прекратить распространять ложь, прекратить тиражировать "темники", сочиненные&nbsp; в недрах политтехнологических структур собственников СМИ, монополизировавших не только информпространство страны, но и сколотивших&nbsp; частные армии опричников для&nbsp;&nbsp;&nbsp; устранения непокорных.</p>
<p>Пятничный разбой в центре Киева, нежелание власти дать объективную оценку случившемуся и найти бандитов, еще раз показали, что решение&nbsp; партии о снятии моей кандидатуры с выборов, оно правильное!&nbsp; И правильное еще и потому, что в стране&nbsp; идет война, Украина&nbsp; расколота, и проведение выборов и избрание&nbsp; Президента не будет способствовать&nbsp; соединению&nbsp; Украины и объединению народа&nbsp; Украины, а только углубит эти противоречия.</p>
<p>Мы являемся с вами свидетелями того, что различными технологиями запугивают украинский народ, запугивают, и в&nbsp; страхе&nbsp; сегодня живет все общество. А тем более те, кто будут причастны&nbsp; к определению итогов того или иного избирательного процесса: члены участковых комиссий.&nbsp;</p>
<p>Мы с вами являемся свидетелями и того, что ни один факт, который имел факт по составу преступлений,&nbsp;&nbsp; а особенно убийств наших граждан, не расследуется до конца, а тем более не проводятся судебно-медицинские экспертизы.</p>
<p>Нынешний режим превратил&nbsp; выборы в фарс, и в таких нелегитимных выборах мы принимать участия просто не имеем права. Надо сегодня успокоить украинское общество: прекратить войну, внести изменения&nbsp; в Конституцию, создать&nbsp; все предпосылки для свободного волеизъявления граждан&nbsp; наших во время выборов, а также донесение политической позиции на выборах каждой политической силой и каждым кандидатом. Мы это видим, что в условиях нынешнего режима это невозможно, значит, невозможно будет говорить и о том, что Украина будет успокоена и будет мир и согласие после выборов в Украине.</p>
<p>Трагедией для всего нашего народа, трагедией не только для Украины, но и для всей Европы, может обернутся этот фашистский шабаш, который учредили организаторы, спонсоры и вдохновители Майдана под предлогом свержения одной диктатуры и замены ее другой, более суровой, жестокой и практически по характеру своей деятельности фашистской.</p>
<p>Мы, коммунисты, сегодня стоим на позиции территориальной целостности нашей страны, мы призываем сегодня объединить народ Украины и выработать те предложения, которые дадут возможность сегодня решать конкретные вопросы в интересах будущего страны и в интересах будущего нашего народа. Благодарю!</p>
<p>&nbsp;</p>
<p>ГОЛОВУЮЧИЙ. Від позафракційних слово надається Олегу Ляшко.</p>
<p>&nbsp;</p>
<p>10:43:44</p>
<p>ЛЯШКО О.В.</p>
<p>Олег Ляшко, Радикальна партія. Шановні народні депутати, шановні громадяни України! Я хотів би звернути вашу увагу на істеричне і, водночас, історичне відеозвернення, так званого, "Стрілка", російського офіцера, диверсанта, терориста, який керує російськими терористами на Донбасі. Днями він записав відеозвернення, у якому визнав кілька дуже важливих речей. Перше6 він сказав, що на Донбасі немає мужиків, готових воювати і записуватися в його армію, і він закликав жінок вступати до його армії. Цей євнух, цей "Стрілок" безмозглий, він вирішив очолити бабський батальйон, бо, виявилося, що чоловіків на Донбасі, які готові воювати за шизофренічні ідеї розколу країни, які готові розколювати країну, знищувати її, немає. І це найкраща новина, яка є сьогодні в Україні. Підґрунтя для тероризму на Донбасі немає, бажаючих воювати на Донбасі серед місцевих жителів немає. &nbsp;Українські чоловіки, які живуть на Донбасі, вони хочуть миру, вони хочуть добра, вони хочу спокою в своїх сім'ях, і тому вони не відгукуються на призиви терористів поповнювати ряди терористичної організації Донецької і Луганської республіки. І це треба віддати належне нашій&nbsp; армії славній,&nbsp; нашим силовикам, які не дали реалізувати московський сценарій розпалювання громадянської війни в Україні на сирійським сценарієм. Громадянської війни в Україні немає, не було і&nbsp; не буде! А пришлі терористи, які прийшли сюди на крові нести нам зі зброєю так званий мир… ми їх всіх знищимо і витуримо&nbsp; з нашої країни. А мирні жителі Донбасу, яких мільйони, вони сьогодні воювати не хочуть.</p>
<p>І я хотів би звернути ще одну… увагу на ще одну новину – вчорашній виступ Рината Ахметова, який вважається найбагатшою, найавторитетнішою людиною на Донбасі.&nbsp; Нарешті Ахметов зрозумів, що займати половинчасту позицію – це втратити все. Учора Ахметов закликав виступати проти терористів. Я думаю, що цей виступ матиме свій вплив, і я думаю, що якщо терористів не знайдуть закатаними під асфальтом, то десь у шахтах вони будуть. Така їхня доля! Бо той, хто прийшов до нас зі зброєю, від неї і повинен тут загинути. А мирні жителі Донбасу повинні працювати, повинні жити, повинні радуватися&nbsp; своєму мирному небу і міцним сім'ям, і щоб крові і сліз на Донбасі і в Україні…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Для репліки, одну хвилину, прошу, Ганна Герман, народний депутат.</p>
<p>&nbsp;</p>
<p>10:47:02</p>
<p>ГЕРМАН Г.М.</p>
<p>Шановні друзі! Я хотіла би звернутися зараз не тільки до вас усіх, а до всієї України. Сьогодні рівно о 12-й годині Донецьку будуть протестувати коротким попереджувальним страйком проти сепаратизму, проти донецькою так званої республіки десятки тисяч робітників&nbsp; і шахтарів. Вся &nbsp;Україна повинна їх підтримати. Кожен українець повинен рівно о 12-ій на одну хвилину зупинитися і сказати: "Я разом з шахтарями Донбасу, за Донбас у складі єдиної неподільної України!" І ми повинні тут, у парламенті, піти назустріч тим шахтарям, тим свідомим українським патріотам і ухвалити ті закони, які так потрібні сьогодні регіонам, зокрема закони про децентралізацію, про спеціальний статус російської мови, про те, щоб…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>10:48:14</p>
<p>ГЕРМАН Г.М. …про те, щоб люди мали можливість значну частину грошей, які збирають з податків, залишати на розвиток регіонів. Підтримаймо Донбас, підтримаймо Україну! І я вірю: ми переможемо, переможе Україна.</p>
<p>&nbsp;</p>
<p>ГОЛОВУЮЧИЙ. Шановні друзі, я думаю, що ми підтримаємо трудовий Донбас, який за єдину, незалежну, неділиму Україну! Слава Україні!<i>(Оплески)</i></p>
<p>Шановні колеги, щодо порядку денного. Просить слова, я прошу включити мікрофон народного депутата Гриневецького.</p>
<p>&nbsp;</p>
<p>10:48:52</p>
<p>ГРИНЕВЕЦЬКИЙ С.Р.</p>
<p>Дякую. Шановний Олександр Валентинович, хочу повідомити, що Комітет з питань національної безпеки і оборони доопрацював прийнятий за основу проект Закону про внесення змін до статті 36 Закону України "Про пенсійне забезпечення осіб, звільнених з військової служби та деяких інших осіб" (реєстраційний номер 2124). Прошу включити до порядку денного для прийняття в цілому. Дякую.</p>
<p>&nbsp;</p>
<p>ГОЛОВУЮЧИЙ. Шановні друзі, це йдеться про пенсії в разі втрати годувальника. Це дуже важливо і актуально для наших Збройних Сил, для силових структур, які сьогодні захищають Україну.</p>
<p>Є пропозиція - це короткий закон, - щоб ми зараз надали слово представнику комітету, пану Гриневецькому, для того щоб він зараз його дуже коротко проінформував і ми проголосували. Нема заперечень, шановні колеги? Нема.</p>
<p>Я прошу, будь ласка, Сергій Рафаїлович.</p>
<p>&nbsp;</p>
<p>10:49:45</p>
<p>ГРИНЕВЕЦЬКИЙ С.Р.</p>
<p>Шановний пане Голово, шановні колеги!</p>
<p>Метою прийняття цього закону є створення рівних умов для вирівнювання розмірів пенсії членам сімей загиблих, померлих військовослужбовців та державних службовців, що призначаються відповідно до Закону України "Про державну службу" та "Про пенсійне забезпечення осіб, звільнених з військової службиЮ та деяких інших осіб", а також реалізація такими громадянами своїх конституційних прав, передбачених статтею 24 Конституції України.</p>
<p>До розгляду законопроекту в другому читанні внесена одна пропозиція, яка врахована. Реалізація згаданого проекту закону потребує додаткового фінансування. Ці витрати охоплюють 29 тисяч 767 осіб, які на цей час отримують пенсію на одного утриманця, та 293 особи, які отримують пенсію на двох утриманців. Усього 30 тисяч 60 осіб. Для 58 осіб, які отримують пенсію на трьох утриманців, її розмір залишатиметься і надалі в обсязі 40 відсотків. При цьому кількість осіб, яким призначається пенсія у разі втрати годувальника, щорічно уточнюється.</p>
<p>Законопроект пропонується ввести в дію з першого січня 2015 року.</p>
<p>Комітет позитивно оцінює ідею законопроекту і поділяє пропозицію автора законодавчої ініціативи щодо належного забезпечення рівня соціального захисту членів сімей загиблих, померлих військовослужбовців.</p>
<p>Тому члени комітету одноголосно прийняли рішення рекомендувати Верховній Раді України прийняти цей законопроект у другому читанні та в цілому як закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція підтримати комітет і проголосувати. Нема заперечень? Важливе питання, яке стосується саме родин загиблих військових.</p>
<p>Шановні колеги, я прошу підтримати пропозицію комітету і проголосувати законопроект 2124 за основу і в цілому. Прошу голосувати, шановні колеги.</p>
<p>&nbsp;</p>
<p>10:52:24</p>
<p>За-237</p>
<p>Рішення прийнято. Дякую.</p>
<p>Шановні колеги, є заява від фракції Партії регіонів і комуністів. Вони наполягають на перерві. Я хочу запитати у представників Партії регіонів: може, ми надамо вам можливість заяву зробити? Шановні колеги, зараз! Колеги, я не можу, за Регламентом, відмовити фракції в їх праві на перерву.</p>
<p>Але ми оголошуємо перерву, давайте так, 15 хвилин. В&nbsp; 11 годин 10 хвилин ми продовжимо роботу парламенту. Я прошу, шановні колеги, не&nbsp; розходитись, ми швидко з'ясуємо зараз в кабінеті Голови Верховної Ради ті питання, на яких наполягають представники опозиції.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Продовжуємо свою&nbsp; роботу. Я прошу працівників Секретаріату зробити об'яви, щоби всі депутати зібралися в сесійній залі, тому що звикли, що в нас погоджувальні ради йдуть по годині, по дві години. Ми, як домовилися, опрацювали всі питання за 15 хвилин.</p>
<p>Тому прошу, шановні колеги, давайте збиратися до залу. Прошу керівників фракцій оголосіть, будь ласка, збір. Тому що зараз у нас дуже багато важливих питань, пов'язаних із організацією і проведенням президентських виборів і пов'язаних з економічними питаннями, економічною безпекою нашої країни, а також інші важливі питання, які уже були обговорені в парламенті і по яких нам треба приймати буде, сподіваюсь, результативні рішення.</p>
<p>Будь ласка, ініціатори перерви – фракція Партії регіонів.</p>
<p>&nbsp;</p>
<p>11:16:41</p>
<p>ПИСАРЕНКО В.В.</p>
<p>Шановні колеги, в парламенті розпочався процес зближення позицій. І зараз керівники фракцій домовилися доопрацювати текст меморандуму миру та злагоди, який був запропонований нашим колегою Новинським. І ми сподіваємося на те, що до 12 години ми вийдемо на спільний текст, який буде проголосований парламентом, для того, щоб показати суспільству, що ми готові для примирення, що ми готові до діалогу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, нам треба розглянути питання, з якими пов'язана організація і проведення виборів, причому якісна організація і результативні вибори. Я прошу, шановні колеги, давайте зараз, щоб ми не зірвали голосування, заслухаємо заступника міністра внутрішніх справ, який представить проект Закону про внесення змін до Кримінального кодексу України (щодо посилення відповідальності за порушення виборчих прав громадян), реєстраційний номер проекту, я нагадаю, номер 4741.</p>
<p>Шановні колеги, я би просив керівників фракцій, в тому числі і фракція "Свободи", завжди дисциплінована, а зараз я щось півфракції не бачу в сесійній залі. Прошу, шановні колеги, нам зараз треба приймати рішення. Я переконаний, що в залі немає людей, які проти того, щоб була відповідальність, причому сурова відповідальність, за порушення виборчих прав громадян.</p>
<p>Я пропоную народним депутатам зараз визначитись щодо включення до порядку денного сесії та прийняття до порядку денного, спочатку давайте, сесії цього закону: 4741.</p>
<p>Будь ласка, з цього приводу народний депутат Ар'єв.</p>
<p>&nbsp;</p>
<p>11:19:04</p>
<p>АР’ЄВ В.І.</p>
<p>Шановні колеги, виборчий процес дуже важливий. І я думаю, що мій колега Олександр Кузьмук мене підтримає в тому, що ми зобов'язані сьогодні негайно включити і розглянути в порядок денний сьогоднішній законопроект 4785, який регулює порядок збереження робочого місця для мобілізованих у резерв української армії. І це треба зробити терміново, оскільки людей звільняють з роботи. 4785. Я вас дуже прошу, Олександр Валентинович, і я думаю, що Олександр Кузьмук, мій колега, теж буде наполягати на включенні цього законопроекту, дуже важливо.</p>
<p>&nbsp;</p>
<p>ГОЛОВУЮЧИЙ. Шановні колеги, я підтримую цю пропозицію. І пропоную, Олександр Іванович, зараз в цьому блоці ми розглянемо. Зараз, уже я оголосив питання, після нього будемо включати 4785. Тому що оборонні питання у нас завжди в блоці пріоритетних законодавчих актів.</p>
<p>Шановні колеги, прошу Верховну Раду підтримати включення до порядку денного проект Закону 4741: про внесення змін до Кримінального кодексу (щодо посилення відповідальності за порушення виборчих прав громадян). Прошу, шановні колеги, підтримати включення до порядку денного. Прошу голосувати.</p>
<p>&nbsp;</p>
<p>11:20:36</p>
<p>За-186</p>
<p>Рішення не прийнято.</p>
<p>По фракціям, будь ласка.&nbsp; Партія регіонів – 5, 56 – "Батьківщина", "УДАР"&nbsp; - 22, "Економічний розвиток" – 27, "Суверенна європейська Україна" – 23, 22 – "Свобода", 0 – Компартія, 31 – позафракційні.</p>
<p>Шановні колеги,&nbsp; я трішки не відчуваю настрій депутатів. Не всі встигли. Колеги, ну треба встигати. Я ще раз прошу Секретаріат оголосити по всіх кулуарах, що негайно всім зібратися в залі для прийняття рішення.</p>
<p>Поки наші колеги збираються, ми повернемося до цього питання. Зараз за ініціативою, яку оголосив народний депутат Ар'єв, яку підтримав комітет профільний і яку планує доповісти Олександр Іванович Кузьмук, прошу, шановні колеги, підтримати включення до порядку денного проект Закону 4785. Будь ласка, прошу підтримати включення до порядку денного.</p>
<p>&nbsp;</p>
<p>11:21:49</p>
<p>За-222</p>
<p>Рішення не прийнято.</p>
<p>Шановні колеги, я єдине прошу, Олександра Івановича Кузьмука включіть мікрофон. Це включення до порядку денного чи це друге читання? Будь ласка, Олександр Іванович, проінформуйте нас.</p>
<p>&nbsp;</p>
<p>11:22:05</p>
<p>КУЗЬМУК О.І.</p>
<p>Шановні колеги, я дуже вас прошу зосередитися і розглянути цей закон. Цей закон уже в цілому в першому читанні ми його прийняли. Але кожен день нас уводить від виконання завдання. Ми не займаємося - ми тільки розмови ведемо, - соціальним захистом наших відмобілізованих людей. Я вас прошу повернутися і проголосувати.</p>
<p>&nbsp;</p>
<p>ГОЛОВУЮЧИЙ. Олександр Іванович, єдине, що треба зразу, і я просив би колег, щоб ви не дезінформували парламент. Цей закон не потребує включення, тому що він уже розглянутий в першому читанні. Є пропозиція його прийняти в цілому. Нема заперечень? Нема заперечень? Підтримуємо. Є поправки?&nbsp;</p>
<p>Шановні колеги, тоді… Олександр Іванович, почекайте. Давайте так… <i>(Шум у залі)</i> Я прошу, колеги, давайте за Регламентом. Є у "УДАРа" поправки, я не можу їм заборонити мати таке право.</p>
<p>Будь ласка, Олександр Іванович. Дуже коротко інформація і приймаємо рішення.</p>
<p>&nbsp;</p>
<p>11:23:18</p>
<p>КУЗЬМУК О.І.</p>
<p>Шановні колеги, ми з вами прийняли його в першому читанні, взяли за основу. За цей час надійшло 24 пропозиції. із них 17 – враховані повністю.</p>
<p>Більше того, я протокольно вношу пропозицію. З метою зняття соціальної напруги в суспільстві у частині третій…, у частині статті 6 Закону України "Про мобілізаційну підготовку та мобілізацію" в редакції прийняти в першому читанні слова "… а також громадян - власників транспортних засобів" виключити. Це Пропозиція ваша, всі інші – враховані.</p>
<p>Я вас дуже прошу і благаю прийняти зараз в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, хтось наполягає на своїй поправці? <i>(Шум у залі)</i></p>
<p>Шановні колеги, будь ласка. Оксана Продан, наполягає?&nbsp; Олександр… Будь ласка, Олександр Іванович, на трибуну. Будуть питання до вас і коли є поправки ж… Колеги,&nbsp; це важливе питання, дійсно давайте підтримаємо наших військових. &nbsp;Будь ласка, Оксана Продан.</p>
<p>&nbsp;</p>
<p>11:24:24</p>
<p>ПРОДАН О.П.</p>
<p>Шановний Олександре Валентиновичу! <i>(Шум у залі)</i> Все, машини зняли. Я дуже дякую за те, що поставили на поправки і зміг пан Кузьмук сказати про те, що у громадян не будуть&nbsp; вилучати автомобілі.</p>
<p>Я хочу сказати про 15 поправку, яка передбачає права підприємців такі самі, як всіх громадян, стосовно трудового законодавства, стосовно… які мобілізовані на військову&nbsp; службу.</p>
<p>Я прошу підтримати цю поправку, 15-у, Олександр&nbsp; Іванович.&nbsp;</p>
<p>&nbsp;</p>
<p>КУЗЬМУК О.І. Я вас понял, підтримати. І ваш колега&nbsp; Гінка був у нас на комітеті, всі ваші&nbsp; поправки враховані.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, більше ніхто не наполягає на поправках? Не наполягає.</p>
<p>Отже,&nbsp;&nbsp; шановні колеги, 4785 – це проект Закону про внесення змін&nbsp;&nbsp;&nbsp;&nbsp; до деяких законів України щодо вдосконалення оборонно-мобілізаційних питань під час проведення мобілізації. Йдеться в першу чергу про&nbsp; захист військовослужбовців, які призвані на службу, щодо збереження їх робочих&nbsp; місць і можливості їм повернутися до&nbsp; мирного життя без будь-яких обмежень і проблем.</p>
<p>Шановні колеги, є прохання підтримати в цілому&nbsp; проект Закону 4785.&nbsp;&nbsp;&nbsp; Прошу голосувати.&nbsp;</p>
<p>&nbsp;</p>
<p>11:25:57</p>
<p>За-222</p>
<p>Шановні колеги…</p>
<p>По фракціях,&nbsp; будь ласка,&nbsp; Партія регіонів – всього 4, 71 - "Батьківщина",&nbsp; 22 – "УДАР", 32 - "Економічний розвиток", 27 - "Європейська суверенна Україна", "Свобода" - 30, 0 - Компартія, 36 -&nbsp; позафракційні.&nbsp;&nbsp;</p>
<p>Будь ласка, включіть мікрофон Віктора Пинзеника.</p>
<p>&nbsp;</p>
<p>11:26:19</p>
<p>ПИНЗЕНИК В.М.</p>
<p>Шановний Олександре Валентиновичу! Фракція&nbsp; "УДАР"&nbsp; наполягає, щоб ми припинили такий режим роботи. Проблема не в тому, що ми не готові підтримати цей закон. Дайте можливість депутатам подивитись, що вони голосують, не ставте на голосування закони, які&nbsp; не бачили, &nbsp;яких немає в порядку денному. Це є&nbsp; причина.</p>
<p>Шановні колеги, ну, нам роздали документ, в якому передбачено можливість&nbsp; конфіскації автомобілів громадян&nbsp; України. Ну як можна так голосувати, не ознайомившись&nbsp; з документами?&nbsp; Дайте депутатам можливість&nbsp; ознайомитись з документами - тоді ставте&nbsp; їх на голосування, після обіду, наприклад.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, включіть мікрофон Олега Тягнибока.</p>
<p>&nbsp;</p>
<p>11:27:05</p>
<p>ТЯГНИБОК О.Я.</p>
<p>Олег Тягнибок,&nbsp; фракція&nbsp; Всеукраїнського&nbsp; об'єднання "Свобода". Шановні колеги&nbsp; народні депутати&nbsp; України! Зараз проводжу дуже багато зустрічей серед людей. Ви собі, може, не уявляєте, що таке&nbsp; спілкуватися з дружинами, з матерями наших героїв, які сьогодні воюють за незалежність України на східному фронті проти терористів і проти сепаратистів. Вони Христом Богом просять нас, не затягувати, ухвалювати ті рішення, які сьогодні потрібні для наших офіцерів, для наших солдатів і для їхніх сімей. Там йдеться про податкові канікули, там йдеться про недопущення звільнення з роботи наших героїв, які воюють, там йдеться про можливість реструктуризації і пролонгування виплати кредитів. Це, власне те, що їм зараз потрібно. Ми ж в другому читанні вже це питання ухвалюємо. Я&nbsp; вас дуже прошу, сьогодні вся Україна потребує рішення цього. Там далі розберемось, вдосконалимо цей закон. Проголосуймо ще раз. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Народний депутат Ар'єв, я прошу включити мікрофон. Будемо приймати рішення.</p>
<p>&nbsp;</p>
<p>11:28:16</p>
<p>АР’ЄВ В.І.</p>
<p>Шановні колеги, в умовах війни ми вимагаємо повністю слідувати бюрократичним процедурам. Вибачте, це, як мінімум, неправильно. Я вас закликаю: давайте підтримаємо. Шановні колеги, майте совість! Вас ніхто не звільнить, тому що ви працюєте і захищені Конституцією України, і законами України, Законом України "Про статус народного депутата". Звільняють солдат, які сьогодні віддають свій борг Батьківщині. І давайте ми не будемо придиратися до процедури, а допоможемо цим людям. Совість треба мати, перш за все! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат, будь ласка, Рудьковський. Потім – Зарубінський, і будемо голосувати.</p>
<p>&nbsp;</p>
<p>11:29:02</p>
<p>РУДЬКОВСЬКИЙ М.М.</p>
<p>Шановні колеги, я вважаю, що ми повинні виходити не з політичних інтересів, а виходити з інтересів простих людей. Немає в матерів бажання дивитися, коли їх дітей призивають на військову службу, не хочуть, не хочуть жінки відпускати своїх чоловіків. Але якщо вже Верховна Рада прийняла таке рішення, то повинна забезпечити соціальний пакет, для того щоб ці сім'ї почувалися захищеними. Ми повинні забезпечити, щоб люди повернулися на роботу, ми повинні забезпечити те, щоб їх квартири не позабирали, в кінці кінців.</p>
<p>І такий закон ми повинні прийняти. Але ми повинні сьогодні й прийняти ті рішення, які б зупинили бойню, яка є&nbsp; на сьогоднішній день в східних регіонах&nbsp; України. Давайте ми сьогодні обговоримо, які рішення ми можемо по приймати для того, щоб в кінці кінців війна зупинилася, бо ми проводимо&nbsp; круглі столи, проблема…</p>
<p>&nbsp;</p>
<p>ГОЛОВУЮЧИЙ. Дякую. &nbsp;Народний депутат Зарубінський.</p>
<p>&nbsp;</p>
<p>11:30:14</p>
<p>ЗАРУБІНСЬКИЙ О.О.</p>
<p>Шановний пане Голово! Шановні колеги!&nbsp; Мені вмовляння моїх колег нагадують вмовляння вчителя, коли він відчитує тих учнів, які знаходяться в класі за тих, хто відсутній. Розумієте?&nbsp; Тобто він говорить про те,&nbsp; що от такі нехороші і так далі…</p>
<p>До кого ви звертаєтеся? До тих, хто голосує?&nbsp; Ті, хто&nbsp; зараз в залі реально, той голосує. Тому звертайтесь, будь ласка,&nbsp; до&nbsp; тих колег, хто відсутній і робити це не обов'язково в сесійній залі. Ідіть до них, своїх колег і так далі.</p>
<p>І ще один момент, Олександр Валентинович, чисто технічний. До мене тільки що&nbsp; підійшов&nbsp; депутат Нечипоренко, каже: "Я не встиг проголосувати" – "Чому?" – "Тому що ви зненацька оголошуєте&nbsp; те чи інше голосування".</p>
<p>Я кажу так, як є. Ви що, не знаєте досвід в Європі, в Сполучених Штатах. Оголошується: буде голосування з такого законопроекту, дається певна кількість хвилин. В Сполучених Штатах Америки&nbsp; це 10&nbsp; хвилин, ви знаєте. Підходять.</p>
<p>І видно Нечипоренко готовий проголосувати, але він не був, бо він не встиг. От і все.</p>
<p>&nbsp;</p>
<p>ГОЛОВУЮЧИЙ. Я бачу руку народного депутата Нечипоренка. Він підтверджує, що має бажання і натхнення проголосувати. Так чи ні?</p>
<p>Шановні колеги, я прошу зараз… <i>(Шум у залі)</i> Ми не обговорюємо цей закон. Були репліки, я дав можливість обговорити. <i>(Шум у залі)</i> Я прошу, шановні колеги, зараз&nbsp; підтримати і прийняти цей проект&nbsp; закону в&nbsp; цілому. Повільно говорю, в цілому проект закону, будь ласка,&nbsp; №4785. Прошу, шановні колеги, всіх підтримати цей проект і проголосувати в цілому. Прошу голосувати. З у рахуванням поправок.&nbsp;</p>
<p>&nbsp;</p>
<p>11:32:01</p>
<p>За-224</p>
<p>По фракціях, будь ласка. Партія регіонів – 4, 71 – "Батьківщина", "УДАР" – 24, 31 – "Економічний розвиток", "Суверенна європейська Україна" – 28, 30 – "Свобода", Компартія – 0, позафракційні – 36.</p>
<p>Шановні колеги, я думаю, що сьогодні ми маємо, будемо мати можливість ще повернутися до цього питання. А зараз давайте по порядку денному підемо працювати. <i>(Шум у залі)</i></p>
<p>Шановні колеги, я ж не буду ламати фракцію! Давайте спокійно! Повернемось. Буде пропозиція депутатів – повернемось до цього питання. Шановні колеги! Будь ласка, Олега Тягнибока включіть мікрофон.</p>
<p>&nbsp;</p>
<p>11:32:54</p>
<p>ТЯГНИБОК О.Я.</p>
<p>Шановне товариство! Якби направду зараз був би мирний час і спокій, то, можливо, нам би не треба було голосувати у системі форс-мажору. Але давайте так. Ми звідси не маємо права вийти, поки ми не ухвалимо тих зараз надважливих законопроектів, які потрібні для наших героїв, які доблесно воюють на східному фронті України. Я вас дуже всіх прошу: треба це виконати!</p>
<p>Ми є парламентарі, ми сьогодні маємо нести величезну відповідальність за те, що відбувається там.&nbsp; І я не думаю, що якісь невеликі, принципові поправки, які дехто хоче внести в цей законопроект, вони є важливіші, ніж голосування в цілому. Через те я, з одного боку, прошу, а, з іншої сторони, я наполягаю, пане Голово, ще раз проголосувати за повернення до голосування і проголосувати в цілому цей законопроект. Він дуже і дуже сьогодні потрібен для нашої спільної перемоги. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, я прошу включити мікрофон голови профільного комітету Литвина Володимира Михайловича.</p>
<p>&nbsp;</p>
<p>11:34:07</p>
<p>ЛИТВИН В.М.</p>
<p>Шановний Голово! Шановні колеги! Це сором і ганьба, що ми тут закликаєм підтримати військових, ставимо цей законопроект - і не голосуємо. Я повинен сказати, що на комітеті ми детально обговорили цей законопроект. Був присутній один із представників - наш колега Гінка від партії, фракції "УДАР". Ми узгодили всі позиції. Він погодився із тими напрацюваннями, які мають зрозумілий і компромісний характер. Мова абсолютно не йде, що в приватних осіб буде хтось конфісковувати транспорт. Знято ці позиції.</p>
<p>Тому я пропоную: давайте ми не будемо демонструвати свою позицію, проголосуємо за це рішення.</p>
<p>І далі. Олександр Валентинович, шановні колеги, ну не можна так хаотично ставити на розгляд питання. Ну, була пропозиція: давайте поставимо всі законопроекти, які стосуються збройної організації України, і приймемо рішення, підемо далі. Ми перестрибуємо, невідомо за яке рішення беремося, відмовляємося. І я думаю, що це також є одна із причин…</p>
<p>&nbsp;</p>
<p>ГОЛОВУЮЧИЙ. Шановні колеги, ще раз була пропозиція депутатів Верховної Ради розпочати закон з оборонних питань. І саме ці два питання перших ми зараз розглядаємо. Я ще раз кажу, шановні колеги, вже, по-моєму, всі, і не тільки в залі і на балконі і ті, хто дивиться матеріал щодо нашого засідання, - всі розуміють, про що йдеться, про який закон.</p>
<p>Я прошу, шановні колеги, давайте один одного не, скажемо так,&nbsp; обманювати щодо прийняття рішень. Є політичне рішення – значить, ми приймаємо його. Є якісь застереження - будь ласка, їх оголосіть. Я не чую тут жодного застереження щодо цього закону. В той же час я бачу, що окремі фракції не голосують за цей закон.</p>
<p>Будь ласка, народний депутат Мірошниченко.</p>
<p>&nbsp;</p>
<p>11:36:05</p>
<p>МІРОШНИЧЕНКО Ю.Р.</p>
<p>Шановні колеги, шановний Олександр Валентинович! От наша група, наприклад, ми готові підтримати саму ідею законопроекту. Але треба нам дати роз'яснення. Дивіться, цей законопроект передбачає, що ті особи, які є мобілізованими, зберігають за собою робоче місце і зберігають зарплатню. Виникає питання: хто платить цю зарплатню? Якщо це роботодавець, то тоді виходить, що в нього людина, яка мала би працювати, пішла мобілізована, а він платить цю зарплату. Якщо це держава компенсує цю зарплату, то, звичайно, ми повинні&nbsp; підтримувати цей законопроект. Якщо ми перекладаємо на роботодавців ще додаткове навантаження і залишаємо їх на одинці із цією проблемою, то ми повинні це передбачити в законі і врегулювати, перш ніж голосувати.</p>
<p>Тому нехай автори роз'яснять цю норму. І я думаю, що додасться мінімум 10-15 голосів. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, я прошу для роз'яснення своєї позиції включити мікрофон Олександра Івановича Кузьмука.</p>
<p>&nbsp;</p>
<p>11:37:10</p>
<p>КУЗЬМУК О.І.</p>
<p>Шановні колеги, при прийнятті в першому &nbsp;цей законопроект ми акцентували увагу народних депутатів на те, що соціальні права всіх, хто мобілізований, захищені, в тому числі і пенсії, в тому числі і заробітна платня, в тому числі определен порядок&nbsp; кредитування. Тобто всі ці речі ми уже розглянули, прописали і всі погодили.</p>
<p>Ті 14 поправок, які ми внесли і погодились, вони повністю вдосконалили цей законопроект. Уже немає там що вдосконалювати. Я передбачаю, що, може, через місяць - через два нам треба буде зробити поправки. А сьогодні нам треба прийняти в цілому. Дякую і прошу!</p>
<p>&nbsp;</p>
<p>ГОЛОВУЮЧИЙ. Будь ласка, Оксани Продан включіть мікрофон, щодо поправок.</p>
<p>&nbsp;</p>
<p>11:38:17</p>
<p>ПРОДАН О.П.</p>
<p>Шановні колеги, в цьому законопроекті якраз і вирішується питання, хто буде платити мобілізованим кошти. В діючому законодавстві передбачено, що зберігається трудове місце і зберігається заробітна плата, яку повинні платити роботодавці.</p>
<p>Цим законопроектом завдяки всім тим поправкам, які внесені, передбачається, що платити заробітну плату мобілізованим буде держава. Компенсовувати виплати. Тому, якщо ми зараз не проголосуємо, будуть платити бізнесмени. Якщо проголосуємо, компенсовуватиме держава. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз, я, єдине, прошу тоді фракцію "УДАР" голосувати за закон. Не тільки його коментувати. Будь ласка! Не вся фракція. Я можу зараз поставити закон?</p>
<p>Будь ласка, Ганна Герман хоче підтримати цей закон і проголосувати за нього. Будь ласка, мікрофон включіть. Шановні колеги, давайте, може, голосувати?</p>
<p>&nbsp;</p>
<p>11:39:33</p>
<p>ГЕРМАН Г.М.</p>
<p>Безперечно, пане Голово, ми підтримаємо все, що стосується полегшення і поліпшення життя для наших людей, в тому числі і для військовослужбовців. Однак&nbsp; перш за все треба ухвалити закони, які дозволять завершити війну і кровопролиття. Бо це половинчаті міри. Треба принципово підійти до справи. Ухвалити ті рішення, які назавжди припинять кровопролиття, а тоді полегшувати життя наших військовослужбовців і розбудовувати армію.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу, шановні колеги, давайте голосувати. Тому що репліки – не репліки, замість прийняття рішення ми продовжуємо дискусію. Ситуація уже настільки зрозуміла, що, крім голосування, інших кроків нам робити немає за чим.</p>
<p>Будь ласка, я прошу, шановні колеги, повернутися до прийняття рішення з цього питання. Прошу, шановні колеги, підтримати цю пропозицію і повернутися до розгляду питання в другому читанні. Будь ласка. 4785 – прошу підтримати повернення до цього питання.</p>
<p>&nbsp;</p>
<p>11:40:56</p>
<p>За-244</p>
<p>Рішення прийнято.</p>
<p>Я прошу (увага!), шановні народні депутати, зараз підтримати пропозицію і проголовувати за цей закон в цілому. Ще раз нагадаю реєстраційний номер 4785, прошу голосувати.</p>
<p>&nbsp;</p>
<p>11:41:27</p>
<p>За-250</p>
<p>Рішення прийнято. Дякую.</p>
<p>Шановні колеги, тепер ми переходимо до&nbsp; блоку питань, пов'язаних з виборами президентськими, які відбудуться 25 травня, тобто уже наприкінці цього тижня. Шановні колеги, прошу вас підтримати і включити до порядку денного, з тим щоб ми могли зразу розглянути це питання, тому що часу практично не залишилось для його реалізації, 4741 реєстраційний номер - це проект Закону про внесення змін до Кримінального кодексу України (щодо посилення відповідальності за порушення виборчих прав громадян). Прошу, шановні колеги, підтримати. Це дуже сильно вдарить по спробам будь-яких фальсифікацій. Будь ласка, прошу підтримати щодо включення до порядку денного.</p>
<p>&nbsp;</p>
<p>11:42:26</p>
<p>За-224</p>
<p>Шановні колеги, ну, я ще раз кажу, я не розумію…</p>
<p>По фракціям, будь ласка, покажіть. Партія регіонів – 0, тобто фальсифікації, мабуть, цікавлять цю партію. Будь ласка, 71 – "Батьківщина", 26 – "УДАР", 31 – "Економічний розвиток", "Суверенна європейська Україна" – 29, 29 – "Свобода", 0 – Компартія, позафракційні – 38.</p>
<p>Шановні&nbsp; колеги, є сенс ще раз поставити на голосування?</p>
<p>&nbsp;</p>
<p>ГОЛОС ІЗ ЗАЛУ Є!</p>
<p>&nbsp;</p>
<p>ГОЛОВУЮЧИЙ. Я прошу, я звертаюсь до всіх, я переконаний, що всі зацікавлені, щоб чесно проходили вибори і щоб ті, хто пробує фальсифікувати, пробує тиснути на виборців, отримали по заслугам.</p>
<p>Прошу, шановні колеги, підтримати включення до порядку денного цього питання - 4741. Останній раз я ставлю, більше я не буду до цього повертатись. Прошу голосувати.</p>
<p>&nbsp;</p>
<p>11:43:29</p>
<p>За-236</p>
<p>Рішення прийнято. Дякую.</p>
<p>Шановні колеги, прошу підтримати скорочену процедуру розгляду цього питання.</p>
<p>&nbsp;</p>
<p>11:43:48</p>
<p>За-202</p>
<p>Рішення прийнято.</p>
<p>Будь ласка, я прошу на парламентську трибуну заступника міністра внутрішніх справ Чеботаря Сергія Івановича. Дуже коротко, Сергій Іванович, будь ласка.</p>
<p>&nbsp;</p>
<p>ЧЕБОТАР С.І.</p>
<p>Шановний Олександр Валентинович, шановні народні депутати! Проект закону розроблений Міністерством внутрішніх справ з метою забезпечення захисту виборчих прав громадян, посилення відповідальності за їх порушення, впровадження міжнародного досвіду в національне законодавство, а також недопущення повторень негативних наслідків під час проведення наступних виборів і референдумів.</p>
<p>Внаслідок низки змін до Кримінального кодексу України за кримінальні правопорушення проти виборчих прав громадян санкції окремих статей Кримінального кодексу України були значно пом'якшені в порівнянні з редакцією цього кодексу 2001 року.</p>
<p>Так, Законом України "Про внесення змін до деяких законодавчих актів щодо виборів Президента України" від 21 серпня 2009 року, окремі положення якого були визнані неконституційними Рішенням Конституційного Суду України від 19 жовтня 2009 року за номером 26, викладено в окремій статті Кримінального кодексу України в новій редакції, згідно яких санкції деяких складів кримінальних правопорушень проти виборчих прав стали злочинами невеликої та середньої тяжкості. Така гуманізація кримінального законодавства та невиправдано м'яке кримінальне покарання призвели до активного протиправного впливу до волевиявлення громадян за результатами виборів, що негативно впливає на політичні процеси в державі.</p>
<p>Проектом передбачається розширення видів злочинів за правопорушення проти виборчих прав громадян та посилення відповідальності окремих статей Кримінального кодексу, запровадження&nbsp; кримінальної відповідальності за прийняття пропозиції, обіцянки або одержання виборцем неправомірної вигоди, за вчинення чи невчинення будь-яких дій, пов'язаних з безпосередньою реалізацією ним свого виборчого права або права голосу.</p>
<p>Прийняття законопроекту сприятиме захисту виборчих прав громадян, посиленню відповідальності за їх порушення, а також дозволить міліції здійснювати оперативно-розшукові заходи у кримінальних провадженнях за&nbsp; кваліфікованими складами кримінальних злочинів проти виборчих прав громадян.</p>
<p>Реалізація цього проекту закону не потребує додаткових витрат державного бюджету України. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, слово надається голові Комітету з питань законодавчої ініціативи, Кожем'якіну, правоохоронної діяльності, Кожем'якіну Андрію Анатолійовичу. Будь ласка.</p>
<p>&nbsp;</p>
<p>11:46:25</p>
<p>КОЖЕМ’ЯКІН А.А.</p>
<p>Доброго дня, шановний головуючий, шановні колеги! Все, що сказав Сергій Іванович, я повторювати не буду.</p>
<p>Дійсно, законопроект 4741 - він має на меті забезпечити захист виборчих прав громадян. В цілому комітет підтримав повністю цей законопроект і пропонує Верховній Раді взяти за основу і проголосувати в цілому.</p>
<p>Єдине, що я хотів би зауважити, що у частині першій статті 160 - там, де є такі слова "підкуп виборця-учасника референдуму…" проект закону… слова "незалежно від фактичного волевиявлення&nbsp; особи та результатів голосування" необхідно виключити, оскільки вони не несуть ніякого юридичного навантаження, тим більше встановлення змісту волевиявлення особи є забороненим чинним законодавством. Це частина друга статті 10 Закону України "Про Всеукраїнський референдум".</p>
<p>Тому, шановні колеги, я думаю, що законопроект, який вносить зміни до статей 157, 158, 158-1, 159, 160 Кримінального кодексу, необхідні для того, щоб волевиявлення громадян було чесне, справедливе і в країні був обраний народом достойний Президент. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є бажання обговорити це питання? Є бажання обговорити. Будь ласка, запишіться, будь ласка, 2 – "за", 2 – проти.</p>
<p>Слово надається народному депутату Розенку.</p>
<p>&nbsp;</p>
<p>11:48:05</p>
<p>РОЗЕНКО П.В.</p>
<p>Прошу передати слово Сергію Капліну.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:48:17</p>
<p>КАПЛІН С.М.</p>
<p>Шановні колеги, шановний український народе! Ми зараз стоїмо перед надзвичайно серйозним вибором, надзвичайно небезпечною ситуацією. Всі, без винятку, громадяни України на Сході, у Центрі країни, на Заході, на Півдні, скрізь, у кожному селі, у кожному місті розуміють, що великою літерою, початком, стартом розв'язання кризи на Донбасі буде обрання нового Президента країни. Ми поновимо чітку, жорстку, ефективну вертикаль влади. Наші зусилля будуть суб'єктними. Лідер країни буде представляти Україну у міжнародних перемовинах і зможе вимагати, у тому числі від міжнародного співтовариства,&nbsp; ефективних санкцій щодо країни-агресора. Так само саме він може вибудувати&nbsp; в країні справжній змістовний діалог, саме він змусить Верховну Раду не "плодити" чергові декларації&nbsp; і папірці, а&nbsp; щоденно детально працювати&nbsp; над початком економічних реформ, і саме він зможе вивести нашу країну&nbsp; згодом в лідери Європи.</p>
<p>Тому наша політична сила, безумовно, підтримує ці зміни, які убезпечать країну від фальшування, які були свого часу сфабриковані, продуковані режимом і мафією Януковича, зокрема в парламенті.</p>
<p>Разом з тим, я хотів би звернути увагу, користуючись нагодою, силового&nbsp; блоку Уряду країни на ті виклики&nbsp;&nbsp; і небезпеку, яка є&nbsp; сьогодні у прикордонних регіонах нашої держави. Я кілька&nbsp; годин тому повернувся&nbsp; з Сум, де&nbsp; було викрадено керівника обласного відділення, обласного осередку політичної партії "УДАР" Сергія Миколайовича Лихмана. Серед білого дня у подвір'ї на очах у людей було викрадено&nbsp; людину - керівника&nbsp; передвиборчого штабу кандидата&nbsp; в президенти Петра…</p>
<p>&nbsp;</p>
<p>ГОЛОВУЮЧИЙ.&nbsp; Півхвилини, завершуйте виступ.</p>
<p>&nbsp;</p>
<p>11:51:21</p>
<p>КАПЛІН С.М. … керівника передвиборчого штабу Петра Олексійовича Порошенка.</p>
<p>Я хочу заявити від імені своєї&nbsp; фракції і&nbsp; демократичних сил парламенту всієї країни: нас не налякати цими речами, ми&nbsp; будемо боротися&nbsp; і переможемо, жодні спроби зруйнувати&nbsp; наше бажання і впевнені кроки, націлені на стабілізацію&nbsp; ситуації в країні, у вас не вийдуть.</p>
<p>Ми вимагаємо від силового блоку негайно сформувати команду …</p>
<p>&nbsp;</p>
<p>&nbsp;ГОЛОВУЮЧИЙ.&nbsp;&nbsp; Шановні колеги, ну давайте іще 5 секунд.</p>
<p>&nbsp;</p>
<p>КАПЛІН С.М. Важливе, я перепрошую.</p>
<p>…сформувати потужну команду, виїхати в область - і негайно&nbsp; розслідувати&nbsp; цю справу. Зусиль місцевих силовиків недостатньо. Це виклик цілій країні, і ми маємо жорстко на нього відреагувати! Дякую.</p>
<p>&nbsp;</p>
<p>ГОЛОВУЮЧИЙ. Дякую. Слово надається народному депутату Мирному. Він передає Андрію Міщенку.</p>
<p>&nbsp;</p>
<p>11:51:45</p>
<p>МІЩЕНКО А.М.</p>
<p>Шановне товариство, ухвалення цього законопроекту надзвичайно є нагальне в сьогоднішній ситуації, і важливо, що пропонується цим проектом. а саме: підвищити санкції за порушення виборчих прав громадян, а також провести у відповідність диспозиції кримінальних правопорушень з нормою Європейського Союзу. Надважливо підвищення санкцій за окремі правопорушення, насамперед вчинені за змовою членом виборчої комісії, комісії з референдуму та групою осіб дозволить здійснювати оперативно-розшукові заходи в кримінальних провадженнях за кваліфікованими складами кримінальних правопорушень проти виборчих прав громадян.</p>
<p>Пропонується посилення відповідальності за злочини виборчого процесу, також вводиться відповідальність за надання неправдивих відомостей до органу ведення Державного реєстру виборців, а також за голосування більше одного разу. Ухвалення проекту сприятиме забезпеченню захисту виборчих прав громадян, посиленню відповідальності за їх правопорушення, недопущенню повторення негативних наслідків під час проведення наступних виборів та референдумів, наближення законодавства України до законодавства ЄС.</p>
<p>Зважаючи на вищевказане, "Свобода" вважає за необхідність ухвалити цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Стойко передає слово народному депутату Кириленко.</p>
<p>&nbsp;</p>
<p>11:53:16</p>
<p>КИРИЛЕНКО В.А.</p>
<p>В'ячеслав Кириленко, партія "За Україну!", фракція "Батьківщина".&nbsp; Шановні виборці, шановні колеги, перш за все, у нас були випадки чесних виборів, і це визнавало Європейське співтовариство, але ці часи пройшли разом з минулим режимом. І тепер рецидиви правління цього режиму - бойовики озброєні, ситуація на Сході, - примушують нас зробити все для того, щоб результати виборів просто не були вкрадені.</p>
<p>Тому, безумовно, колись ми повернемось до нормального законодавства, яке передбачає, що всі люди чесні і просто йдуть на вибори і голосують. А зараз ми повинні виходити з того, що голови окружних комісій в східних областях вкрадаються, членам окружних комісій йдуть прямі погрози. Є самопроголошені уряди, які сказали,&nbsp; що якщо хтось прийде тут із вас, шановні мешканці Слов'янська і Краматорська голосувати, то ми вас повісимо і розстріляємо. От до яких реалій зараз докотилася Україна, і ми як відповідальні політики повинні унеможливити такий сценарій, у тому числі і&nbsp; шляхом запровадження відповідальності за знищення скриньки із виборчими бюлетенями. Все правильно цей закон пише: 7 років, а то й 10&nbsp; років; знищив скриньку – сядь на 10 років; запропонував продати голос – сядь на 3 роки; виніс із дільниці бюлетень, щоб потім віддати якомусь&nbsp; баризі, який хоче купити&nbsp; вибори – сядь на 3 роки. Іншого виходу зараз навести лад із тим, що люди нечистоплотні хочуть спотворити волевиявлення чесних людей просто немає. Тому уряд абсолютно справедливо вчасно, а може навіть і з деяким запізненням зараз вніс ось цей законопроект, тому що і бандити, які з автоматами хочуть зірвати вибори, і гречкосії, які у Києві знов піднімають&nbsp; голову і хочуть за гречку скуповувати знов голоси киян, мусять бути покарані.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Зарубінський, будь ласка.</p>
<p>&nbsp;</p>
<p>11:55:34</p>
<p>ЗАРУБІНСЬКИЙ О.О.</p>
<p>Шановний пане Голово!&nbsp; Шановні колеги! Шановні виборці! Щойно було сказано, що уряд вчасно вніс цей законопроект. Ні, не вчасно.&nbsp; Запізно. Тому що якщо ми його сьогодні приймемо, підпише Олександр Турчинов, то до виборів залишається кілька днів, а медійний сигнал до виборця, у тому числі й до тих, хто будуть звертатися&nbsp; з пропозицією підкупу, хабара і таке інше… ну люди, які знають, це доходить не менше, ніж за 10-14 днів. А деякі і за&nbsp; три тижні. Тому, на жаль, правильне рішення, яке, очевидно, ми сьогодні приймемо, далеко не до всіх прийде. Але це не значить, що ми не маємо реагувати на це.</p>
<p>І ще один момент, не&nbsp; можу про нього не сказати. Тут було сказано про те, що колись, коли люди будуть всі чесні, то ми заберемо ці норми.</p>
<p>Не буває так. В Німеччині спочатку сильно штрафували і карали за те, що хтось переходить на червоне світло, а&nbsp; потім звикли до того, що не можна переходити на червоне світло. Тобто правова культура - вона з верху не падає.</p>
<p>І якщо суб'єкт законодавчої ініціативи запропонував достатньо різкі і жорсткі норми щодо явного порушення виборчих прав, то це добре. І не треба їх нікуди дівати. Вони мають залишатися. Тому мені не зрозуміло, чому всі мої колеги прив'язують цей законопроект тільки до президентських виборів, які от мають відбутися. Тут же мова має йти про всі вибори, в тому числі і вибори в місцеві органи влади, де підкупу не менше, ви знаєте, де спокуса не менше для того, щоб бути обраним, наприклад, депутатами деяких міських рад. Ще більше бажаючих їх, ніж Верховної Ради. Ви знаєте про це. Особливо столиці і інших міст. Тому мені здається, що варто підтримувати цей законопроект. Але я хотів би все-таки… Ну, хай вже настане час, коли не окремі статті будуть змінюватися, коли буде внесений серйозний, агрегований, універсальний законопроект, яким ми наведемо лад. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми обговорили це питання. Всі у виступах підтримали прийняття цього закону. Я прошу, шановні колеги… У нас не як в Сполучених Штатах (тут була пропозиція), за 10 хвилин оголошувати те, що відбудеться голосування. Я прошу ще раз всіх депутатів сісти на свої місця. В нас нема можливості по 10 хвилин чекати вас, поки ви будете готові до голосування. Нам треба працювати оперативно і, що важливо, результативно.</p>
<p>Тому прошу, колеги! Увага! Прошу підтримати проект 4741 про внесення змін до Кримінального кодексу (щодо посилення відповідальності за порушення виборчих прав громадян) за основу і в цілому. Прошу голосувати, шановні колеги!</p>
<p>&nbsp;</p>
<p>11:58:40</p>
<p>За-223</p>
<p>Шановні колеги, хто не встиг? Колеги, я ще раз кажу: ті, хто дивиться зараз завдяки каналу "Рада", як відбувається сесійне засідання, вони будуть з неповагою до нас ставитися, шановні колеги.</p>
<p>По фракціям, будь ласка, давайте, які фракції у нас хочуть фальшувати вибори. Партія регіонів – 1, "Батьківщина" – 73, "УДАР" – 27, 23 – "Економічний розвиток", 27 – "Суверенна європейська Україна", 29 – "Свобода", 0 – Компартія, позафракційні – 43.&nbsp;</p>
<p>Я прошу, шановні колеги, це стосується всіх нас. Це стосується виборів. Я погоджуюсь з Олегом Зарубінським, не тільки президентських - всіх виборів: і до місцевих рад, і до парламенту, - всіх. Треба раз і назавжди поставити блок для спроби навіть намірів щодо фальшування виборів.</p>
<p>Прошу повернутися до цього питання. Колеги, прошу голосувати щодо повернення до цього питання. Колеги, потім знову скажете, що ви не встигли натиснути на кнопки. Увага! На гальорці, я прошу! Прошу підтримати повернення до цього питання. Прошу голосувати.</p>
<p>&nbsp;</p>
<p>11:59:59</p>
<p>За-228</p>
<p>На межі. Рішення прийнято.</p>
<p>Шановні колеги, прошу зразу підтримати цей проект за основу і в цілому. &nbsp;Прошу, шановні колеги, мобілізуйтеся, будь ласка.</p>
<p>&nbsp;</p>
<p>12:00:28</p>
<p>За-221</p>
<p>Колеги, ну, це просто, знаєте, несолідно. Просто несолідно і несерйозно.</p>
<p>По фракціям, будь ласка. Партія регіонів – 1, 79 "Батьківщина", "УДАР" – 27, 12 – "Економічний розвиток"… Шановні колеги, я ще раз кажу… ну давайте фальшувати вибори. 28 – "Суверенна європейська Україна", 30 - "Свобода", Компартія – 0, позафракційні – 44.</p>
<p>Я прошу представнику "Економічного розвитку" дати мікрофон. Будь ласка, народному депутату Єремеєву включіть мікрофон. Я вибачаюся, Анатолія Кінаха, вибачаюся. З повагою ставлюсь до "Суверенної європейської України", да. Будь ласка, Анатолій Кирилович, в чому проблема?</p>
<p>&nbsp;</p>
<p>КІНАХ А.К. Я не прошу слова.</p>
<p>&nbsp;</p>
<p>ГОЛОВУЮЧИЙ. Колеги, я звертаюсь до всіх, в першу чергу депутатів від коаліції. Прошу підтримати цей проект голосуванням. Нам важливо прийняти його сьогодні, інакше він не зможе запрацювати, цей закон, до проведення президентських виборів. Колеги, можемо повернутись?</p>
<p>&nbsp;</p>
<p>ГОЛОСИ ІЗ ЗАЛУ. Да! Да!...</p>
<p>&nbsp;</p>
<p>ГОЛОВУЮЧИЙ. Будь ласка, я прошу мікрофон Ігоря Єремеєва народного депутата включити.</p>
<p>&nbsp;</p>
<p>12:01:51</p>
<p>ЄРЕМЕЄВ І.М.</p>
<p>Шановний Голово, шановні народні депутати! Вкрай важливий закон для українського народу і для наведення порядку у виборчій системі. Фракція "Суверенна європейська Україна" підтримала в повному складі цей закон і закликає й інші фракції голосувати за цей закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція, будь ласка. Я ще раз кажу, колеги, я не хочу "ламати" парламент. Але є випадки, коли парламент повинен проявити характер і повинен приймати рішення, відповідальні рішення. Я прошу повернутися до цього питання ще раз.</p>
<p>&nbsp;</p>
<p>12:02:45</p>
<p>За-222</p>
<p>Рішення не прийнято.</p>
<p>По фракціям, будь ласка. Партія регіонів -&nbsp; 1, 78 – "Батьківщина", 27 – "УДАР", 20 – "Економічний розвиток", 25 – "Суверенна європейська Україна", 30 – "Свобода", Компартія – 0, позафракційні – 41. Шановні колеги, буде бажання, - ми повернемось до цього питання.</p>
<p>Шановні колеги, зараз ми розглядаємо наступний блок питань, також пов'язаних з проблемою проведення чесних і прозорих виборів. Це два проекти законів – 4905 і 4892. Фактично, коли ми приймемо з вами 4905, він враховує ті пропозиції, які вніс Олександр Іванович Кузьмук в своєму проекті 4892. Але для того, щоб ми їх розглянули, треба 20 законів включити до порядку денного.</p>
<p>Прошу, шановні колеги, підтримати включення цих двох законів до порядку денного, щоб ми могли їх розглянути. Прошу голосувати.</p>
<p>&nbsp;</p>
<p>12:03:53</p>
<p>За-229</p>
<p>Рішення прийнято.</p>
<p>Будь ласка, я надаю слово голові Комітету з питань державного будівництва Жванії Давиду Важаєвича.</p>
<p>Поки він готується, прошу підтримати скорочену процедуру розгляду цих двох питань.</p>
<p>&nbsp;</p>
<p>12:04:16</p>
<p>За-195</p>
<p>Рішення прийнято.</p>
<p>Шановні колеги, безе перерви давайте попрацюємо. До розгляду цього блоку. Після цього будуть наполягати депутати, зробимо перерву.</p>
<p>Будь ласка, Давиде Важаєвичу.</p>
<p>&nbsp;</p>
<p>12:04:29</p>
<p>ЖВАНІЯ Д.В.</p>
<p>Шановні колеги, шановний головуючий! Законопроект містить три технічних поправки.</p>
<p>Перша. У разі необхідності може збільшитися склад ДВК до 18 осіб за поданням голови відповідної окружної виборчої комісії на підставі пропозицій членів цієї комісії. Це робиться тому, що ми в принципі з вами прийняли рішення і мінімальну кількість визначили 9. Але деякі кандидати в президенти знімаються з перегонів. В бюлетені вони залишаються, але їхні представники пишуть заяву і виходять із комісій. Даби всі комісії запрацювали повною мірою, в принципі приймається ця поправка.</p>
<p>І ще одне питання. Там, де є великі дільниці, 9 членів це є занадто мало для забезпечення якісного проведення процедури. Тому ось така поправочка в нас є.</p>
<p>Друга поправка. У разі неможливості передачі виборчих бюлетенів від ЦВК до ОВК та від ОВК до ДВК. Відповідні виборчі бюлетені вважаються використаними та погашаються Центральною виборчою комісією шляхом передачі їх для знищення до підприємства-виготувача, про що складається відповідний акт. Тобто процедура залишається така, яка вона і є, в принципі, і комісія працює та ж сама по бюлетнях і по погашенню. Але на цих виборах, ви знаєте, що багато бюлетенів буде невикористаних, і процедура відрізання лівого кутка на бюлетні, яке відбувається вручну, воно може просто завадити підрахунку голосів. Тому, в принципі, тут немає ніяких технологічних питань, це є питання фізичне, щоб, в принципі, дати можливість комісії ефективно, швидко знищити всі бюлетні, які не будуть використані&nbsp; і встановити результати виборів.</p>
<p>І третє питання. Виборці з числа військовослужбовців та осіб начальницького чи урядового складу, які виконують завдання за призначенням у місцях тимчасового перебування їх підрозділів на території Донецькій та Луганській областей, включаються…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЖВАНІЯ Д.В. …включаються до уточнених списків виборців на звичайних виборчих дільницях в день голосування за поданням командирів відповідних підрозділів у встановленому Центральною виборчою комісією порядку. Для виборців, включених до уточненого списку виборців за таким поданням, документом, що підтверджує громадянство України та є підставою для отримання виборчого бюлетню і може бути використаний на звичайній виборчій дільниці, є паспорт громадянина України, службове посвідчення або військовий квиток.</p>
<p>В нас є висновок Головного науково-експертного управління, звичайно, підтримуючи ці пропозиції. І сьогодні вранці ми проводили комітет - і комітет одноголосно підтримав цю пропозицію.</p>
<p>Я звертаюсь в першу чергу до фракції "Регіонів". Я знаю, що є рішення не голосувати, але хоча би членів комітету, які приймали участь, прошу додати свої голоси, тому що це є абсолютно практичні зміни, які дають можливість якісно провести процедуру виборів.</p>
<p>Дякую, шановні колеги. Прошу підтримати в першому читанні і в цілому.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція комітету, шановні колеги? Зрозуміла.</p>
<p>Будь ласка, зразу давайте Олександра Івановича Кузьмука заслухаємо. Я не бачу його.</p>
<p>Шановні колеги, я тоді коротко прокоментую. Його закон стосується тільки однієї норми із трьох, про які говорив Давид Жванія, а саме - права &nbsp;військовослужбовців голосувати не за паспортом, а за військовим квитком, який у них є завжди з собою. Тобто, коли ми приймаємо перший закон, то норма, яка внесена народним депутатом Кузьмуком, вона фактично зразу вступає в дію.</p>
<p>Шановні колеги, є пропозиція обговорити питання. Нагадаю, ми… Олександр Іванович, я уже прокоментував закон. Прошу записатися на виступи. Давид Важаєвич, нормально. Виступи зараз.</p>
<p>Будь ласка, слово надається народному депутату Капліну.</p>
<p>&nbsp;</p>
<p>12:08:57</p>
<p>КАПЛІН С.М.</p>
<p>Сергій Каплін, фракція "УДАР Віталія Кличка", Полтавщина, 144 виборчий округ. Я би хотів офіційно звернутися до комуністів і Партії регіонів. Зараз вирішується доля країни. Я прекрасно розумію, як і мільйони українських громадян, що вам треба зараз рятувати свою шкуру в політтехнологічному відношенні, ставати в якісь пози. Але я вам хочу сказати, що ця ваша позиція, антиукраїнська і необміркована, недалекоглядна, вона не додасть вам рейтингу. Люди ще більше вас зненавидять. Ви сьогодні маєте перестати бути опозицією до українського народу. Дайте хоча б декілька голосів, в кінці кінців. Може, в когось із вас прокинеться совість - і він згадає, що в нього, крім паспорту, ще і хрестик є на тілі. Подумає про ті тисячі людей, які гинуть, гинуть через бездіяльність парламенту, зокрема&nbsp; через бездіяльність, до якої ви його штовхаєте своїм неголосуванням.</p>
<p>Друге. Пане Голово, я вношу пропозицію: сьогодні працювати не тільки без перерви, а до повного розгляду усіх, зокрема не проголосованих через відсутність депутатів питань. Ми повинні зробити сьогодні все для того, аби врятувати країну від беззаконня. Уявіть собі, скільки &nbsp;&nbsp;&nbsp;сотень мільйонів,&nbsp; десятки мільйонів рублів та доларів&nbsp; буде використано для того, щоб зірвати українські вибори! Підкуповуватимуть не тільки для голосування за непрохідних кандидатів, підкуповуватимуть для того, або взагалі люди не йшли голосувати. Врятуємо Україну безперервною роботою Ради – це наша відповідальність!</p>
<p>&nbsp;</p>
<p>ГОЛОВУЮЧИЙ. Будь ласка, слово надається народному депутату Князевичу.</p>
<p>&nbsp;</p>
<p>12:11:08</p>
<p>КНЯЗЕВИЧ Р.П.</p>
<p>Дякую, Олександр Валентинович. Шановні колеги, справа в тім, що час не стоїть на місті. Ці всі скептики, до речі, які говорять про те, що можна раз і назавжди прийняти виборче законодавство на багато років в будь-якому вигляді, – це все утопія в українських реаліях. Сьогоднішній приклад, якраз, – це свідчення тому.</p>
<p>Так я&nbsp; хочу вам сказати, що навіть той законопроект, який зараз розглядається, на превеликий жаль, він потребує ще корекції буквально щойно&nbsp; консультації з Центральною виборчою комісією були проведені і є пропозиція доповнити його новою редакцією або викласти певні статті в новій редакції.</p>
<p>До прикладу, в статті 73 частину першу доповнити новим абзацом такого змісту: "У разі неможливості передачі окружній виборчій комісії виборчих бюлетенів, такі бюлетені повертаються Центральній виборчій комісії, (підприємству-виготовлювачу) для знищення. Про передачу виборчих бюлетенів для знищення складається акт. Виборчі бюлетені знищуються підприємством-виготовлювачем в присутності представників Центральної виборчої комісії та контрольної комісії, утвореної Центральною виборчою комісією відповідно до частини восьмої статі 71 цього Закону, про що складається відповідний акт".</p>
<p>Частину третю доповнити новим абзацом такого змісту: "У разі неможливості передачі виборчих бюлетенів дільничній виборчій комісії окружна виборча комісія складає про це акт за формою, встановленою ЦВК. Такі бюлетені невідкладно після дня голосування повертаються окружною виборчою комісією Центральній виборчій комісії для підприємством-виготовлювачем у встановленому абзацом другим частини першої цієї статі порядку".</p>
<p>Частину дев'яту статті 83 Закону доповнити новим абзацом такого змісту: "Про неможливість підрахунку голосів виборців на виборчій дільниці, на якій голосування не було проведено, в день голосування відповідно до вимог статей 76 або 77 цього Закону, або ненадходження протоколу ДВК про підрахунок голосів виборців внаслідок неможливості його складання ДВК, окружна виборча комісія приймає постанову про встановлення відповідного факту. Така постанова додається до протоколу окружної виборчої комісії про підсумки голосування в межах територіального виборчого округу, а також надсилається до Центральної виборчої комісії в порядку та строки, передбачені &nbsp;частиною шістнадцятою&nbsp; статті 28 цього Закону. У разі відсутності необхідної кількості членів виборчої комісії для прийняття…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити.</p>
<p>&nbsp;</p>
<p>12:13:22</p>
<p>КНЯЗЕВИЧ Р.П. …зазначеної Постанови при встановленні відповідного факту&nbsp; складається акт, який&nbsp; додається до протоколу окружної виборчої комісії про підсумки&nbsp; голосування в межах територіального виборчого&nbsp;&nbsp; округу, а також&nbsp; невідкладно надсилається до Центральної виборчої&nbsp;&nbsp; комісії через автоматизовану інформаційну аналітичну систему".</p>
<p>Останній абзац частини другої статті 84 Закону доповнити&nbsp; новим реченням такого змісту: "Про неможливість встановлення підсумків голосування&nbsp; в межах окремого територіального&nbsp; виборчого округу Центральна виборча комісія приймає рішення".</p>
<p>Дякую. Прошу врахувати.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Будь ласка, народний депутат Осуховський.</p>
<p>Я в кінці дам голові комітету, щоб він прокоментував.&nbsp;</p>
<p>&nbsp;</p>
<p>12:13:53</p>
<p>ОСУХОВСЬКИЙ О.І.</p>
<p>Прошу передати&nbsp; слово Олексію Кайді.</p>
<p>&nbsp;</p>
<p>12:13:59</p>
<p>КАЙДА О.П.</p>
<p>Дякую. Олексій Кайда,&nbsp; фракція&nbsp; Всеукраїнського&nbsp; об'єднання "Свобода".</p>
<p>Шановне товариство, ні для кого не секрет, що&nbsp; будь-які вибори, які відбуваються в Україні: чи це&nbsp; президентські, чи це є парламентські, – це є моментом істини&nbsp; і&nbsp; моментом&nbsp; випробування&nbsp; перш за все для українського народу. &nbsp;І не стали винятком ці президентські&nbsp;&nbsp; вибори, коли фактично&nbsp; Україна в стані війни проводить свій демократичний вибір.&nbsp; Вибір, якою їй бути: чи залишитися "совком", чи стати дійсно&nbsp; європейською країною.</p>
<p>І, на превеликий жаль, але в деяких&nbsp; регіонах&nbsp; України&nbsp;&nbsp; за допомогою, або скажемо так, не без допомоги деяких народних депутатів і цілих фракцій,&nbsp;&nbsp; будуть намагатися зірватися ці вибори – вибори, які зараз стають стрижнем для&nbsp; майбутнього нашої держави.</p>
<p>Тому наша&nbsp; фракція однозначно буде підтримувати і цей&nbsp; законопроект, і наступний, адже зараз головне&nbsp; - зберегти в Україні мир. Головне - дійсно нам стати&nbsp; на позицію&nbsp; європейського розвитку нашої держави. Ми підтримуємо ці зміни, які необхідно зараз&nbsp; внести до чинного&nbsp; законодавства, для того,щоби&nbsp; унеможливити, в першу чергу, зрив&nbsp; виборів Президента&nbsp; України.</p>
<p>Наша фракція однозначно підтримає, і так само ми підтримуємо ті&nbsp; пропозиції,&nbsp; які зачитав Руслан Князевич.</p>
<p>Ми будемо в повному складі голосувати "за". Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p><a name=Temp></a>Будь ласка, слово надається народному депутату Зарубінському.</p>
<p>&nbsp;</p>
<p>12:15:48</p>
<p>ЗАРУБІНСЬКИЙ О.О.</p>
<p>Дякую. Шановний Олександр Валентиновичу, шановні колеги! Вельмишановний Давид Важаєвич сказав, що це є технічні поправки. Насправді це принципові речі, це не технічні поправки. А чому вони принципові? Тому що перша позиція, яка висувається в законопроекті, спрямована на те, щоб унеможливити одну з технологій зриву виборів шляхом свідомого зняття своєї кандидатури в останній момент одним або групою кандидатів і відповідного відклику певної кількості членів комісії, для того щоб не було кворуму. Хіба то технічна поправка? Це правильна, принципова позиція, поправка.</p>
<p>Але в мене є два запитання. Очевидно, Давид Важаєвич зможе на них відповісти. От коли пропонується в другій позиції можливість надати ЦВК знищувати бюлетені у разі неможливості передачі їх до відповідних окружних або дільничних виборчих комісій, де не можна провести вибори, в мене є запитання, можливо, голова комітету дасть відповідь: хто визначає, куди неможливо передати ці бюлетені, хто буде визначати, який орган: центральна виборча комісія і так далі? Тому що тут можливі зловживання, ви розумієте, навмисно кудись не послати… Давид Важаєвич, я не закінчив ще виступати.</p>
<p>І третє в мене питання. Тут сказано, що крім паспортів і військових квитків для військовослужбовців, ще можна представляти, для того щоб видавали бюлетені, в одному варіанті - службові посвідчення, в іншому варіанті закону - особисті посвідчення. Що мається на увазі? Які особисті посвідчення? Вони ж є службові не тільки у військовослужбовців, може, це перепустка на завод, може, це перепустка у військову частину. Я хотів би, щоб ви уточнили. Дякую.</p>
<p>Законопроект правильний в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте перед прийняттям рішення дамо слово голові комітету. І по одній хвилині, будь ласка, комуністи і від "Регіонів" Мірошниченко народний депутат.</p>
<p>&nbsp;</p>
<p>12:17:51</p>
<p>ЖВАНІЯ Д.В.</p>
<p>Шановні колеги, тут пролунало декілька запитань. Я відповідав, що, в принципі, рішення по знищенню бюлетенів приймає комісія, яка постійно працює в ЦВК, вона створена, вона постійно працює по бюлетенях. І та ж сама комісія по тій же самій процедурі..</p>
<p>Йдеться про те, що сьогодні в ЦВК залишається ще величезна кількість бюлетенів, яка не передана в ВВК. В декількох ОВК є величезна кількість, які вони отримали, но не можуть передати до ДВК. Це стосується в принципі двох областей: в&nbsp; Луганській&nbsp; і Донецькій областях це відбувається.&nbsp; І ми в&nbsp; принципі тут&nbsp; виходимо із того, що така кількість може бути – декілька мільйонів бюлетенів, які залишаться невикористаними. Вручну відрізати куток, лівий куток, це технічно неможливо, це займе декілька тижнів. Тому це абсолютно...</p>
<p>І та ж сама комісія, яка відповідає за бюлетені, вона складає акти по всій вертикалі проходження цих документів, тобто&nbsp; можливості для фальсифікації або маніпуляції практично не існує, тому що вона як сформована, так і&nbsp; продовжує свою роботу. Це просто технічне питання.</p>
<p>Що стосується вашого запитання&nbsp; про персональне посвідчення. Тут нема персонального посвідчення, тут є&nbsp; службове посвідчення. Службове посвідчення, тому що там є в принципі підрозділи, які без військового квитка: це є співробітники СБУ, які з службовими посвідченнями; це є співробітники інших підрозділів, які&nbsp; мають службове посвідчення, але не мають при собі&nbsp; військового квитка. Тому ми вийшли на те. Тобто це стосується тільки тих, які&nbsp; виконують сьогодні свій&nbsp; обов'язок в процесі АТО.&nbsp;</p>
<p>&nbsp; І, шановні колеги, про поправку пана Князевича. Це правда, пропозиція ЦВК, вона лунала вчора. Ми на комітеті її обговорювали. Цілий день ми звірялися з членами ЦВК, зі всім складом ЦВК. Це є технічне питання, яке виникло у одного з членів…</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ. Будь ласка.&nbsp;&nbsp;</p>
<p>&nbsp;</p>
<p>ЖВАНІЯ Д.В. Ця поправка вона нічого&nbsp; не змінює, нічого не додає. Це така юридична белетристика в принципі, яка… в принципі є таке бажання однієї особи і в складі ЦВК. Якщо нема заперечень, то я не проти, щоб воно було включено в такому викладі, як виклав пан Князевич. Воно нічого не додає, воно просто трактує норми, які&nbsp;&nbsp; і так є в Центральній виборчій комісії, тобто це абсолютне переказування з невеличкими юридичними &nbsp;поправками&nbsp; всіх норм, які і так існують. Якщо є бажання залу, проголосуйте. Якщо ні -&nbsp; так не включаємо.</p>
<p>&nbsp;</p>
<p>ГОЛОВУЮЧИЙ. Я єдине, Давид Важаєвич, що прошу, для протоколу: нам треба буде техніко-юридичне доопрацювання закону, безумовно, зробити, редагування, вірніше. Це зрозуміло. Що стосується… Руслан Князевич, я прошу, по вашій поправці, ви наполягаєте на цій поправці, так я розумію? Наполягаєте, добре. І комітет не заперечує щодо цієї поправки.</p>
<p>Що стосується військових квитків або посвідчень. Давид Важаєвич, обов'язково в законі треба зафіксувати, що йдеться про військовослужбовців, виключно про військовослужбовців.</p>
<p>&nbsp;</p>
<p>ЖВАНІЯ Д.В. Так воно зафіксовано в законі, що йдеться про військовослужбовців.</p>
<p>&nbsp;</p>
<p>ГОЛОВУЮЧИЙ. У одних військовослужбовців є військові квитки, у інших – військові посвідчення. Тобто це йдеться виключно щодо військових службовців. Більше ні для кого такої прерогативи в законі не існує.</p>
<p>&nbsp;</p>
<p>ЖВАНІЯ Д.В. Ну, звичайно. Це зрозуміло, виходить з тексту…</p>
<p>&nbsp;</p>
<p>ГОЛОВУЮЧИЙ. Прошу це зафіксувати. Дякую. Прошу сідати.</p>
<p>Будь ласка, по одній хвилині. Комуністи, народний депутат Симоненко. І позафракційні, народний депутат Мірошниченко.</p>
<p>&nbsp;</p>
<p>12:21:40</p>
<p>СИМОНЕНКО П.М.</p>
<p>Симоненко, фракция Компартия. Уважаемые граждане Украины! Мы, фракция Компартии, четко определились сегодня, за какие проекты законов будем голосовать. Прежде всего те, которые защищают ваши социальные интересы.</p>
<p>Во-вторых, к сожалению, в Украине стало порочной практикой в последние дни перед выборами вносить изменения в Закон "О выборах".</p>
<p>В-третьих, закон, который предусматривает сегодня принятие, подгоняется под ситуацию, а не решает проблему. Не решает проблему стабилизации ситуации в Украине, а только методом запугивания решать эти проблемы.</p>
<p>Третье. Я обращаю внимание так называемой коалиции тогда на то, вы, пожалуйста, сами обеспечьте организацию работы. Вы не ходите на работу, у вас не хватает голосов, вы пытаетесь свою безответственность переложить на других коллег своих по парламенту. Вы занимаетесь кнопкодавством, и это уже всем очевидно. Я надеюсь, что честные и объективные журналисты в конце концов начнут говорить о моральных принципах и ответственности за то, что было несколько месяцев назад, когда вы заявляли о своей честности и порядочности в отношении кнопкодавства. Я еще раз привлекаю внимание, что фракция Компартии..</p>
<p>&nbsp;</p>
<p>ГОЛОВУЮЧИЙ. Будь ласка, Юрій Мірошниченко. Позафракційні.</p>
<p>&nbsp;</p>
<p>12:22:55</p>
<p>МІРОШНИЧЕНКО Ю.Р.</p>
<p>Шановні виборці! Шановні колеги! Ми по-різному можемо ставитись до подій, які відбуваються в країні, але ніхто не буде заперечувати проти того, що нам критично важливо в легітимний спосіб зараз обрати Президента України. Надзвичайно важливо, щоби ніяких дорікань щодо процедур, щодо легітимності обраного&nbsp; Президента не було. Саме тому ці два законопроекти дають можливість зняти ті обставини, які можуть поставити під сумніви результати виборів Президента. Це потрібні законопроекти. Вони потрібні не лише новій владі або коаліції, а вони потрібні всім нам, вони потрібні Україні і народу України. Тому нам треба за них голосувати.</p>
<p>Я закликаю і мого товариша, близького друга Князевича Руслана, теж підтримати ці законопроекти. Але наша група позафракційних буде голосувати за ці законопроекти. Закликаю всіх це зробити. Дякую.</p>
<p>&nbsp;</p>
<p>ГОЛОВУЮЧИЙ. Дякую за позицію.</p>
<p>Шановні колеги, будь ласка, одну хвилину народному депутату Опанащенко, і приймаємо рішення.</p>
<p>&nbsp;</p>
<p>12:24:05</p>
<p>ОПАНАЩЕНКО М.В.</p>
<p>Шановні колеги, зараз дуже складана ситуація в Україні і, дійсно, вибори Президента є дуже важливим кроком для усіх нас. І ці законопроекти, вони унеможливлюють деякі фальсифікації, не дають можливість тим людям, які виконують свій обов'язок знаходяться за місцем призначення, проголосувати. І це є крок до демократії, крок до того, щоб ми, дійсно, обрали Президента і ні в кого не було сумнівів.</p>
<p>Тому, я вважаю, що ці два законопроекти є дуже важливими і їх треба підтримувати. Звертаюсь до всіх. Я впевнений, що зал підтримає ці два законопроекти. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу народних депутатів підготуватися до голосування. Прошу сісти на свої робочі місця. Прошу секретаріат запросити всіх до залу.</p>
<p>І зараз нам треба визначитися щодо прийняття за основу і в цілому законопроекту 4905. 4905 проект Закону про внесення змін до Закону "Про вибори Президента України" щодо забезпечення належної організації та проведення голосування.</p>
<p>Шановні народні депутати, є пропозиція з урахуванням правок, про які йшла мова, і уточнень, підтримати за основу і в цілому. Прошу голосувати.</p>
<p>&nbsp;</p>
<p>12:25:46</p>
<p>За-241</p>
<p>Рішення прийнято.</p>
<p>Дякую, шановні колеги. Я зразу інформую, що ми не маємо сенсу тоді розглядати альтернативний Закон 4892, тому що його положення включені до проекту 4905.</p>
<p>Шановні колеги! Зразу давайте, без обговорення, можливо, проголосуємо дуже важливе питання. І тоді можемо поговорити про перерву.</p>
<p>Це питання ратифікації проекту Закону про ратифікацію Меморандуму про взаєморозуміння між Україною як Позичальником та Європейським Союзом як Кредитором і Кредитної угоди між Україною як Позичальником, Національним банком України як Агентом позичальника та Європейським Союзом як Кредитором щодо отримання Україною макрофінансової допомоги Європейського Союзу у сумі до 1 мільярда євро.</p>
<p>Шановні колеги, можемо без обговорення? Зрозуміла позиція? Зрозуміла позиція. Прошу підтримати, шановні колеги і прийняти. Спочатку давайте включимо питання ратифікації. Потребує включення до порядку денного?</p>
<p>&nbsp;</p>
<p>ГОЛОСИ ІЗ ЗАЛУ. Ні, ні…</p>
<p>&nbsp;</p>
<p>ГОЛОВУЮЧИЙ. Не потребує. Це перевірка, шановні колеги, знання Регламенту народними депутатами. Колеги, прошу підтримати за основу і в цілому 0085. Прошу, шановні колеги, голосувати.</p>
<p>&nbsp;</p>
<p>12:27:21</p>
<p>За-229</p>
<p>Рішення прийнято, дякую. По фракціям будь ласка. 4 - Партія регіонів, "Батьківщина" – 72, "УДАР" – 26, 33 – "Економічний розвиток", 29 – "Суверенна європейська Україна", 30 – "Свобода", Компартія – 0, позафракційні – 35.</p>
<p>Шановні колеги, є необхідність робити перерву? Перерву? Шановні колеги, я, шановні колеги, ще раз кажу, я просто бачу, що багато депутатів виходить із залу. І ми можемо зараз просто провалити закони.</p>
<p>Тому я оголошую перерву на півгодини.</p>
<p>Верховна Рада продовжить свою роботу рівно о 13 годині. Будь ласка.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу сідати на свої місця. Працівників секретаріату я наполегливо прошу запросити наших колег до залу. Парламент продовжує свою роботу.</p>
<p>Я інформую шановних колег, що ми трошки затягнули початок роботи, тому що сподівалися узгодити текст меморандуму щодо примирення, щодо мирного розв'язання кризи на сході країни. Але, на превеликий жаль, ще текст не узгоджений між фракціями. Як тільки текст буде готовий, ми відразу зможемо його розглянути.</p>
<p>Шановні народні депутати, я, на превеликий жаль, не бачу поки що готовності голосувати за важливі питання. Я сподіваюся, ми повернемося з вами ще до розгляду питання про зміни до Кримінального кодексу щодо посилення відповідальності за порушення виборчих прав громадян, як тільки парламент буде готовий до цього.</p>
<p>І у нас зараз є з вами блок питань про закони… до якого входять, вибачте, закони, які ми з вами розглядали, але ж на повернення до яких наполягали на Погоджувальній раді керівників фракцій керівники депутатських груп і фракцій. У зв'язку з тим, що їх треба приймати і включати до порядку денного і треба відразу голосувати, я би просив, шановні колеги, поки збираються народні депутати, щоб ми з вами все ж таки розглянули питання, які треба, щодо яких треба надавати інформацію і обговорювати, які хоча би за скороченою процедурою. Тому я би просив, щоб ми зараз, поки колеги підтягуються, розглянули питання (реєстраційний номер 4583). Це повторне перше читання проекту Закону про метрологію та метрологічну діяльність. Нагадаємо, цей закон, як і Закон про стандартизацію, пов'язаний з нашої європейською інтеграцією, з необхідністю переходити на європейські світові стандарти, для того щоб посилити конкурентність нашої продукції.</p>
<p>Тому, шановні колеги, я звертаюсь до залу, у нас голова Комітету з питань промислової та інвестиційної політики Воропаєв Юрій Миколайович, є на місці? Будь ласка, народний депутат Матвієнков від комітету готовий доповісти цей закон. 4583. Я просив би, шановні колеги, щоб ми підтримали рішення і обговорили це питання за скороченою процедурою. Прошу проголосувати скорочену процедуру розгляду цього питання.</p>
<p>&nbsp;</p>
<p>13:16:48</p>
<p>За-139</p>
<p>Колеги! Колеги! Я прошу, просипайтесь, шановні колеги! Доповісти можна, але ж… А ми зараз&nbsp; ще раз спробуємо, шановні колеги. Я думаю, що все ж таки народні депутати підтримають скорочену процедуру, щоб ми мали можливість розглянути максимальну кількість законодавчих актів. Прошу, шановні колеги, підтримати і розглянути проект Закону про метрологію та метрологічну діяльність за скороченою процедурою (реєстраційний номер 4583). Прошу, колеги, підтримати.</p>
<p>&nbsp;</p>
<p>13:17:38</p>
<p>За-147</p>
<p>Колеги, ну, немає бажання. Прошу доповідати закон.</p>
<p>&nbsp;</p>
<p>13:17:49</p>
<p>МАТВІЄНКОВ С.А.</p>
<p>Уважаемый председательствующий, уважаемые коллеги, проект 4583 -Закон про метрологию, поданный Кабинетом Министров, рассматривался на пленарном заседании на прошлой неделе, 13 мая. Я думаю, вы все прекрасно помните это обсуждение, и те проблемы, которые ставились именно в этом направлении, в этой плоскости, мы предметно обсудили. И к содержанию, или к сути, закона тогда не было претензий, не было вопросов. Были некоторые моменты, которые были связаны с работой Верховного Совета, чисто политического характера. Тогда было принято решение, чтобы этот, данный закон не, будем говорить так, ушел в небытие. Я предложил тогда его принять, рассмотреть возможность принять его на повторное перше читання.</p>
<p>Зал согласился - и приняли его на повторное перше читання. Но, поскольку это было только вот на прошлой неделе, комитет данный законопроект в полном объеме еще не рассмотрел. Поэтому он его выносит на рассмотрение в том же виде, в котором он был представлен.</p>
<p>Поэтому я не вижу, будем говорить так, необходимости сейчас рассматривать новую редакцию законопроекта. Мы возвращаемся к старой модели, к старому варианту законопроекта. Данный законопроект нам сегодня необходим для того, чтобы мы могли выполнить все свои обязательства по требованиям вступления, по требованиям Международного банка, и для того, чтобы мы могли организовать работу, будем говорить так, нормальную работу своих промышленных предприятий.</p>
<p>Поэтому я предлагаю данный законопроект принять в первом чтении сейчас, мобилизоваться всем, и для того, чтобы комитет уже мог доработать его до второго читання. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, є бажаючі обговорити це питання? Давайте, шановні колеги, я бачу декілька рук, які підняли народні депутати, щоб ми могли обговорити це питання.</p>
<p>Будь ласка, народний депутат Рудьковський.</p>
<p>&nbsp;</p>
<p>13:19:46</p>
<p>РУДЬКОВСЬКИЙ М.М.</p>
<p>Шановні колеги,&nbsp; я думаю, що нам потрібно прийняти цей законопроект, а також, до речі,&nbsp; я звертаюся і до інших всіх народних депутатів, повернутися до тих законів, які ми розглянули, але не набрали необхідної кількості голосів.</p>
<p>Ми в п'ятницю розглядали один із законів – це про створення нових робочих місць, де можна було б з боку держави профінансувати створення нових робочих місць на підприємствах для студентів, які лише закінчили навчальні заклади і не мають практичного досвіду. Я прошу до цього питання повернутися.</p>
<p>Також я прошу на слідуючому тижні, 29 числа, включити в порядок денний законопроект 4895: про переведення кредитних зобов'язань з іноземної валюти в національну валюту. Мова йде про те, щоб конвертувати всі кредити у валюті&nbsp; в національну валюту в гривню за курсом на день підписання кредитної угоди. Це вимагають більше 3 мільйонів наших громадян, які в 2006, 2007, 2008 роках взяли кредити у валюті, коли курс ще був 5 гривень, 5,05, і зараз вони зобов'язані по 12 гривень обслуговувати ці кредити. Іноземні банки, які кредитували свої дочірні підприємства в Україні, давно з дисконтом 80 відсотків продали ці валютні кредити. І зараз українські олігархічні групи, а також інвестиційні компанії, які купили це з дисконтом 80-90 відсотків. віднімають…</p>
<p>&nbsp;</p>
<p>ГОЛОВУЮЧИЙ. Пане Микола, я вибачаюсь! Пане Микола, я вибачаюсь, ми ж знаємо вас, як відомого фахівця з питань метрології. І саме з питань метрології зараз ми обговорюємо законопроект. Я прошу, саме цей закон, будь ласка. <i>(Оплески)</i>&nbsp; Будь ласка.&nbsp;&nbsp;</p>
<p>&nbsp;</p>
<p>РУДЬКОВСЬКИЙ М.М. Я завершую. Я завершую, повернусь до метрології. Я звертаюся… Ну, в мене…, я маю 3 хвилини.</p>
<p>Значить, і тому я звертаюся до вас, шановні колеги, 29 числа, коли приїдуть більше 10 тисяч людей до Верховної Ради, розглянути це питання і піти на зустріч громадянам, які в умовах кризи не можуть обслуговувати ці кредити, бо є рішення уряду заборони підвищення заробітних плат, пенсій і стипендій.</p>
<p>А цей закон щодо метрології нам потрібно сьогодні підтримати колективно всім. І, я надіюсь, так само цей&nbsp; законопроект 29 числа. Дякую.</p>
<p>&nbsp;</p>
<p>ГОЛОВУЮЧИЙ. Дякую. От, все конкретно, змістовно. Будь ласка, народний депутат Немілостівий&nbsp;&nbsp; &nbsp;продовжує метрологічну тему.</p>
<p>&nbsp;</p>
<p>13:22:55</p>
<p>НЕМІЛОСТІВИЙ В.О.</p>
<p>Дякую. &nbsp;Шановні колеги, ну всі ми з вами розуміємо, що не може відбутися економічне зростання&nbsp; без того, щоб наші промислові підприємства&nbsp; усіх галузей промисловості, усіх регіонів&nbsp; України:&nbsp; і Сходу, і Заходу, і&nbsp; Півночі, і Півдня - не почали звантажувати&nbsp;&nbsp; свої виробничі потужності і працювати, для цього нам потрібні ринки збуту.</p>
<p>Багато з вас знають, працюючи в своїх округах, майже всі з вас знають, що перше питання, яке задають люди, – це "де збувати свою продукцію"? Перше питання: яким чином забезпечити робочі місця, яким чином забезпечити зарплатню.&nbsp;</p>
<p>Зараз той час, коли в нас є проблеми з нашими східними партнерами, проблеми з країнами Митного союзу. В нас є один швидкий шлях – це збільшити постачання&nbsp; продукції до країн Європейського Союзу.</p>
<p>Європейський Союз пішов назустріч&nbsp; Україні і прийняв рішення: в односторонньому порядку&nbsp; вже зняли там певні проблеми з митними платежами.&nbsp; Але, на жаль, дуже невеликий відсоток українських підприємств в змозі по технічним стандартам, по технічним регламентам, по питанням, пов'язаним з метрологічною діяльністю, безперешкодно&nbsp; отримати значок, ну&nbsp; так званий значок "СЄ" і постачати продукцію вільно в країни Європейського Союзу.</p>
<p>Законопроект, який пропонується прийняти, він не є політичний. Вперше цей законопроект подавав уряд Азарова. Вдруге зараз цей законопроект подав уряд Яценюка. Цей законопроект&nbsp; дозволить нам гармонізувати наші процедури на території&nbsp; України таким чином, щоб всі&nbsp; підприємства промисловості&nbsp; України могли, що називається, якнайшвидше отримати можливість&nbsp; отримати значок "СЄ". Це означає, що продукція вітчизняних&nbsp;&nbsp; виробників&nbsp; буде по своїм без пековим характеристикам&nbsp; задовольняти європейський ринок.</p>
<p>Тому я всіх вас дуже прошу зараз сконцентруватися - і надати можливість нашим виробникам вийти на зовнішні ринки. Неприйняття цього&nbsp; не дає можливості інвестувати&nbsp; &nbsp;в виробництва вітчизняні жодному інвестору, який знаходиться… в більшій частині, інвестори знаходяться поза межами України. Перед тим, як прийняти рішення, вони дивляться: а продукція відповідає чи не відповідає стандартам, які прийняті у світі; а є система чи нема системи, щоб цю продукцію стандартизувати до цих стандартів.</p>
<p>Тому ми вирішимо дуже багато питань, і соціальних питань, і економічних питань, і, таким чином, ми виконаємо свій обов'язок народного депутата, щось зробити для того, щоб люди мали роботу і отримували зарплатню. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Мирний.</p>
<p>&nbsp;</p>
<p>13:26:04</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Зрозуміло, що те питання, той законопроект, який зараз винесений на голосування, він має отримати, беззаперечно, підтримку залу. Тому що це дозволить, дійсно, нашим підприємствам починати процес гармонізації стандартів і виходу не в Європу, а виходу в світ.</p>
<p>Але я ще хочу сказати одне. Шановне товариство, шановні колеги, у нас ще маса є питань, які ми маємо розглянути, тому давайте, якщо ми розглядаємо законопроект, давайте говорити по суті законопроекту, а не про щось інше.</p>
<p>Звичайно, що "Свобода" буде підтримувати права вкладників і буде голосувати "за", але, чим швидше ми будемо приймати рішення по поточним питанням, тим швидше ми дійдемо до інших. Тому обговорення давайте чітко, лаконічно, правильно, голосуємо - і переходимо до наступного питання. "Свобода" підтримує цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; народний депутат Момот.</p>
<p>&nbsp;</p>
<p>13:27:10</p>
<p>МОМОТ О.І.</p>
<p>Олександр Момот, 27 округ Дніпропетровськ. Шановний Олександре Валентиновичу, цей законопроект дозволить розподілити функції: регуляторні, господарчі, контрольні - і дозволить розірвати оце коло, висушити болото корупційне, коли сам перевіряю, сам видаю припис і сам виконую роботу.&nbsp; Треба цей законопроект підтримувати. Є у нього деякі недоречності в частині в термінології, але це можна виправити до другого читання. Пропоную підтримати в першому читанні.</p>
<p>&nbsp;</p>
<p>ГОЛОВУЮЧИЙ. Зрозуміло.</p>
<p>Шановні колеги! Всі, хто виступав сьогодні, пропонують підтримати цей&nbsp; закон. Він, дійсно, важливий для переходу на європейські світові стандарти. І я прошу шановних народних депутатів сісти на свої робочі місця, підготуватися для голосування.</p>
<p>Нагадаю, ми зараз розглядаємо проект Закону "Про метрологію та метрологічну діяльність", реєстраційний номер якого 4583. Прошу, шановні колеги, підтримати цей проект в першому читанні. Будь ласка,&nbsp; прошу голосувати.</p>
<p>&nbsp;</p>
<p>13:28:41</p>
<p>За-207</p>
<p>Рішення не прийнято.</p>
<p>Шановні колеги, мене просто дивує, що коли говоримо, всі стоять на місці. Починає працювати система "Рада", всі біжать на свої робочі місця, щоб голосувати. Давайте якийсь сигнал будемо звуковий давати. Я можу, наприклад, варіант "три дзвінка". Нормально, ні? Це значить, треба бігти на свої робочі місця і голосувати. Давайте зараз опробуємо цю систему.</p>
<p>Прошу, шановні колеги, зараз&nbsp; мобілізуватися і проголосувати в першому&nbsp; читанні проект №4583 про метрологію та метрологічну діяльність. Прошу, шановні колеги, підтримайте національних виробників. Прошу голосувати.</p>
<p>&nbsp;</p>
<p>13:29:43</p>
<p>За-211</p>
<p>Рішення не прийнято.</p>
<p>По фракціях, будь ласка. Партія регіонів – 31, 66 – "Батьківщина", 29 – "УДАР", "Економічний розвиток" – 27, "Суверенна європейська Україна" – 6, 28 – "Свобода", 0 – Компартія, 24 – позафракційні.</p>
<p>&nbsp;Шановні колеги! Я&nbsp; ще раз прошу керівників фракцій все-таки мобілізувати ваших депутатів для того, щоби могли приймати результативні рішення. У мене нема пояснень, чому на такі важливі закони ми не можемо набрати 5-7 голосів для їх прийняття. Шановні колеги, блок… Буде готовність – ми повернемося до цього питання. Навіть три дзвінка не допомогло! Для включення до порядку денного, шановні колеги… <i>(Шум у залі)</i></p>
<p>&nbsp;Колеги, збирайте голоси! Шановні колеги, я ще раз хочу сказати: включення… Колеги, включення до порядку денного. Будь ласка. Будь ласка, шановні колеги, по одній хвилині від фракцій. Запишіться, будь ласка, на виступ.</p>
<p>Народний депутат Розенко, фракція "УДАР".</p>
<p>&nbsp;</p>
<p>13:31:17</p>
<p>РОЗЕНКО П.В.</p>
<p>Павло Розенко, фракція "УДАР". Я хотів би, справді, всіх закликати, і ті фракції, які не голосували чомусь за цей законопроект. Справді, цей законопроект не стільки потрібен для виконання Україною якихось зобов'язань перед кимось. Цей законопроект про метрологію потрібен українським підприємствам, українським підприємцям, для того щоб гармонізувати всю нашу базу законодавчу, для того щоб підприємства могли працювати. З одного боку - гармонізувати, з іншого боку – спростити. Бо тиск на бізнес, тиск на підприємства сьогодні величезний. Це стосується як законопроекту про метрологію, так і законопроекту по стандартизації. Це надзвичайно важливі законопроекти для спрощення ведення бізнесу України, для посилення інвестиційної привабливості України. Тому я пропоную повернутися до цього питання і всім підтримати їх.</p>
<p>&nbsp;</p>
<p>ГОЛОВУЮЧИЙ. Дякую за конструктивну пропозицію.</p>
<p>Народний депутат Герман.</p>
<p>&nbsp;</p>
<p>13:32:29</p>
<p>ГЕРМАН Г.М.</p>
<p>Партія регіонів підтримує необхідність голосування за цей законопроект і закликає усіх колег-депутатів сконцентруватися, зайти до залу, і все-таки пам'ятати, що стандарти, якщо ми будуємо державу стандартів, важливі, і в метрології насамперед, і ми закликаємо всіх до відповідальності. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Народний депутат Стоян.</p>
<p>&nbsp;</p>
<p>13:32:54</p>
<p>СТОЯН О.М.</p>
<p>Шановні колеги, найбільш дисциплінована група - "Економічний розвиток", ми голосували і будемо голосувати. Але, Олександр Валентинович, нагадаю вам. Минулої середи я&nbsp; вам сказав про те, що давайте в четвер ми проголосуємо за найбільш важливі закони, а потім закриємо Верховну раду, бо всі працюють на депутатів. Ви тоді скептично прийняли мою пропозицію. Але в четвер голосування були тільки до 12-ї, як я і передбачав. В п'ятницю їх не було. Те саме&nbsp; буде і сьогодні.</p>
<p>Олександр Валентинович, ну, чого ви закликаєте нас голосувати? Ми голосуємо. Признаюсь чесно, я вже за трьох голосую тут, хай покажуть зверху. Але ж немає голосів в залі, бо вони збирають голоси десь там для депутатів. Я закликаю від імені партії "Економічний розвиток", групи, голосувати, але дивіться реально.</p>
<p>&nbsp;</p>
<p>ГОЛОВУЮЧИЙ. Колеги, я прошу за трьох депутатів не голосувати, тільки за себе.</p>
<p>Народний депутат Доній, будь ласка.</p>
<p>&nbsp;</p>
<p>13:33:46</p>
<p>ДОНІЙ О.С.</p>
<p>В порядку денному є важливі законопроекти, зокрема цей законопроект. Очевидно, що депутати вимагають дисципліни і порядку. Іншого шляху навести дисципліну, аніж нарешті проголосувати сенсорну кнопку і побороти кнопкодавство, нема.&nbsp; Тому є наполегливе, навіть не прохання, а вимога групи ставити в порядок денний сенсорну кнопку як боротьбу з конопкодавством. Інакше у нас виглядає така ситуація, що сьогодні досі - я звертаюсь навіть не до депутатів, а до виборців, - у нас голосують картки Слюз і Яреми, яких ми тиждень тому позбавили депутатства. Якщо ви вважаєте, що це нормально, то, вибачте, це йде дискредетація парламентаризму. Тиждень тому ми проголосували за&nbsp; позбавлення їхнього депутатства. Досі закон не підписаний, і їхніми картками хтось голосує.</p>
<p>Ну, хіба так можна?! Вибачте, якщо ми розвалюємо парламент, то розвалиться і вся держава. Так не можна робити. Вимагаємо, щоб питання про сенсорну кнопку було поставлено в порядок денний і проголосовано.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Народний депутат Медуниця.</p>
<p>&nbsp;</p>
<p>13:34:53</p>
<p>МЕДУНИЦЯ О.В.</p>
<p>Прошу передати слово Ксенії Ляпіній.</p>
<p>&nbsp;</p>
<p>ГОЛОВУЮЧИЙ. Прошу включити мікрофон Ксенії Ляпіній.</p>
<p>&nbsp;</p>
<p>13:35:05</p>
<p>ЛЯПІНА К.М.</p>
<p>Ксенія Ляпіна, партія "За Україну!", фракція "Батьківщина". Шановні колеги, на даний момент Європейський Союз вже зняв всі митні &nbsp;бар'єри для українських товарів. Залишились технічні бар'єри. І залишились не з вини Європейського Союзу, а з нашої з вами вини. Тому що ми вже другий тиждень не можемо проголосувати елементарні закони про метрологію і сертифікацію.</p>
<p>А до групи "Суверенна європейська Україна" особливо звертаюсь. Назвалися "європейська Україна" - зробіть хоч півкроку в напрямку європейської інтеграції.</p>
<p>&nbsp;</p>
<p>ГОЛОВУЮЧИЙ. Шановні колеги, народний депутат Мирний. Я від комітету дам народному депутату Матвієнкову.</p>
<p>&nbsp;</p>
<p>13:35:51</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Однозначно, Олександре Валентиновичу, я вас прошу повернутися до голосування по цьому законопроекту. Але хочу звернути увагу українців на позицію комуністів, які розказують про те, що вони переживають за виробництво, за таке інше. Подивіться, Європа зробила крок назустріч. Сказала тільки єдине: давайте узгодимо правила, за якими працюємо.</p>
<p>Що роблять комуністи? Росія закриває свій ринок, Європа відкриває. Комуністи не дають жодного голосу за те, щоб цей важливий законопроект, в першу чергу для підприємств, які знаходяться на Сході, був проголосований. І ми починаємо один одного переконувати, що давайте, давайте… Та не треба давати! Ми маємо виконувати свою роботу! Хто не хоче працювати – будь ласка, валіза, вокзал, додому! Нема чого числитися депутатами Верховної Ради! Складайте повноваження, робіть що завгодно! Або працюйте! Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від профільного комітету прошу включити мікрофон народного депутата Матвієнкова.</p>
<p>&nbsp;</p>
<p>13:37:04</p>
<p>МАТВІЄНКОВ С.А.</p>
<p>Уважаемые коллеги! Я думаю, это та тема, которая сегодня нас должна объединить всех: наш товаропроизводитель, наш бюджет, наши избиратели, которые требуют пополнения доходной части бюджета. Совершенствование национальной системы стандартизации – это путь к открытым рынкам. Это сегодня механизм и путь, при помощи которого мы должны захватить ту нишу, которая способствовала бы нам, независимо, какой бы путь развития мы ни выбирали, иметь четкую позицию и уверенно стоять на ногах в экономике.</p>
<p>Поэтому убедительная просьба: давайте мы его примем в первом чтении, этот законопроект. Он,&nbsp; действительно, требует серьезных доработок в том плане, что нам необходимо поменять какие-то формулировки, нам необходимо посмотреть некоторые элементы, упростить многие моменты. Но тем не менее это наш путь к завоеванию рынков торговли сегодня. Это наш путь для того, чтобы наши экспортеры и наш внутренний товаропроизводитель чувствовал себя уверенно в экономике. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, пропонували практично всі представники депутатських груп і фракцій повернутися до цього питання. Я один раз поставлю зараз на голосування питання щодо повернення до розгляду цього питання.</p>
<p>Прошу, шановні колеги, у нас в залі знаходиться біля 300 народних депутатів. У нас достатньо кількості депутатів для того, щоб приймати рішення. Не достатньо політичної волі. Прошу, шановні колеги, прошу сісти на свої робочі місця. І зараз… Колеги, давайте потім подискутуємо, після голосування.</p>
<p>Прошу Верховну Раду повернутись до розгляду питання 4583. Прошу всіх, не залежно від політичних симпатій, антипатій. Прошу підтримати повернення до цього питання.</p>
<p>&nbsp;</p>
<p>13:39:05</p>
<p>За-227</p>
<p>Рішення прийнято.</p>
<p>Відразу… не гальмуємо, відразу, шановні колеги, прошу не відволікайте один одного, підтримати цей закон в першому читанні. Тобто прийнявши його за основу. Прошу голосувати. Не промахніться, шановні колеги. Прошу, поки пішло.</p>
<p>&nbsp;</p>
<p>13:39:37</p>
<p>За-239</p>
<p>Рішення прийнято.</p>
<p>А ви кажете… Але ж, колеги, дуже важко так переконувати і приймати закони.</p>
<p>По фракціям, будь ласка. Партія регіонів – 44, "Батьківщина" – 72, "УДАР" – 32, "Економічний розвиток" – 31, "Суверенна європейська Україна" – 4, "Свобода" – 29, 0 – Компартія, 27 – позафракційні.</p>
<p>Шановні колеги, давайте розглянемо блок… Колеги, є пропозиція зразу про стандартизацію прийняти. Немає заперечень? Це з одного боку закони. Це закон № 4585. Прошу, прошу повернутись до його розгляду. Прошу, шановні колеги, підтримати повернення до цього питання. Прошу підтримати, шановні колеги, всі. Хто за Україну, хто за національного виробника, ану, давайте!</p>
<p>&nbsp;</p>
<p>13:40:38</p>
<p>За-233</p>
<p>Рішення прийнято.</p>
<p>Шановні колеги, в першому читанні. Комітет все пропонує? В першому. Сідайте.</p>
<p>Є пропозиція в першому читанні, ми його багато разів обговорювали, підтримати проект Закону про стандартизацію (реєстраційний номер 4585) в першому читанні. Прошу голосувати.</p>
<p>&nbsp;</p>
<p>13:41:08</p>
<p>За-237</p>
<p>Рішення прийнято.</p>
<p>Я дякую народних депутатів від всіх виробників України.</p>
<p>Будь ласка, по фракціям. 42 – "Регіони", 68 – "Батьківщина", 32 – "УДАР", 31 – "Економічний розвиток",&nbsp; 3 – "Суверенна європейська Україна", 30 – "Свобода", 0 – Компартія, позафракційні – 31.</p>
<p>Шановні колеги, є пропозиція підтримати, щоб ці два закони ми розглянули за скороченою процедурою. Так чи ні? На цьому наполягають депутати? Прошу, закон 8543, 4585 підготувати до другого читання за скороченою процедурою.</p>
<p>&nbsp;</p>
<p>13:41:56</p>
<p>За-219</p>
<p>Не вистачило депутатів за скороченою процедурою.</p>
<p>Шановні колеги, за повною процедурою будемо голосувати.</p>
<p>Колеги, я прошу, ви б не по залу ходили, да, а на місцях працювали, тоді б у нас не було питань. Не треба! Скорочена процедура – це приймають рішення, це не 150. Це скорочена процедура розгляду питання. А підготовка питання – це треба понад 226 голосів. Давайте, для того щоб засвоїли регламентну норму, давайте ще раз спробуємо проголосувати за скорочену процедуру.</p>
<p>Микола Володимирович, за скорочену процедуру. Прошу, Микола Володимирович не встиг на своє робоче місце підійти. Прошу за скорочену процедуру, шановні колеги. Голосуємо.&nbsp;&nbsp;</p>
<p>&nbsp;</p>
<p>13:43:03</p>
<p>За-240</p>
<p>Бачите, що таке три дзвоника. Рішення прийнято.</p>
<p>Шановні колеги, є пропозиція, коли натхнення є, проголосувати Закон, який ми не прийняли щодо президентських виборів. Це Закон 4741: про внесення змін до Кримінального кодексу. Я так розумію, всі хотіли цей закон підтримати. Так, колеги? Андрій Володимирович, я прошу на своє місце!</p>
<p>Я розумію, що навіть депутати з "Суверенної європейської України" також за президентські вибори будуть голосувати. Прошу, колеги, за основу і в цілому 4741. Повернутися до його розглядую, прошу. Спочатку повернемося давайте до його розгляду. Прошу голосувати.</p>
<p>&nbsp;</p>
<p>13:44:05</p>
<p>За-193</p>
<p>Ні. Нема бажання боротися з фальсифікаціями. 193 – "за". Рішення не прийнято.</p>
<p>По фракціям, будь ласка. Партія регіонів – не хоче боротися з фальсифікаціями на виборах – 0 голосів, 73 - "Батьківщина", 31 – "УДАР", "Економічний розвиток" – всього 9, 22 – "Суверенна європейська Україна", 30 – "Свобода", 0 – Компартія, позафракційні – 28.</p>
<p>Шановні колеги, нема &nbsp;у мене розуміння позиції народних депутатів. Але давайте ідемо тоді… Шановні колеги, щодо включення до порядку денного ми можемо голосувати? Можемо. Ну, що значить "нет", шановні колеги?! Збирайте депутатів.</p>
<p>Щодо включення до порядку денного. Будь ласка, шановні колеги.</p>
<p>Перший закон, який пропонується… Можемо пакетом проголосувати? Ні. <i>(Шум у залі)</i> Да? <i>(Шум у залі)</i> Давайте, да чи ні? <i>(Шум у залі)</i></p>
<p>&nbsp;Зараз, колеги, можемо засвідчитись голосуванням. Можемо пакет? Тут і опозиційні закони, і закони від більшості. Можемо пакет поставити на голосування? <i>(Шум у залі) </i>Можемо, можемо. Комуністи кажуть, можемо., так. Шановні колеги, є пропозиція.</p>
<p>Весь пакет законів: 4808, 4784, 4756, 4836, 4900, 4903, 4846, 4792,&nbsp; 4607, 4898, 4834, 4737, 4837, 4938, 4143 і 4870 - для економії часу, сил Верховної Ради можемо пакетом?</p>
<p>&nbsp;</p>
<p>ГОЛОС ІЗ ЗАЛУ. Да!</p>
<p>&nbsp;</p>
<p>ГОЛОВУЮЧИЙ. Я прошу, дві руки підняв Микола Мартиненко, включіть йому мікрофон.</p>
<p>&nbsp;</p>
<p>13:46:07</p>
<p>МАРТИНЕНКО М.В.</p>
<p>Олександр Валентинович, дуже велике прохання включити в цей перелік законопроект 4566 - це що стосується енергетичної галузі для сталої роботи державних енергетичних компаній. Він був учора в проекті порядку денного, сьогодні на ранок чомусь зник. Будь ласка, прохання добавити – 4566 Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, до пакету.</p>
<p>Будь ласка, народний депутат Розенко. Тільки з конструктивною пропозицією, будь ласка.</p>
<p>&nbsp;</p>
<p>13:46:33</p>
<p>РОЗЕНКО П.В.</p>
<p>Олександр Валентинович, ну, позиція нашої фракції, фракції "УДАР", залишається незмінною. Ми не повинні допускати порушення Регламенту щодо цього питання і голосувати&nbsp; кожен законопроект окремо. Наша фракція скопом за всі законопроекти голосувати не буде. Тут є цілий ряд законопроектів, проти яких ми виступаємо як по суті, так і проти включення їх в порядок денний.&nbsp;&nbsp;&nbsp; &nbsp;Тому позиція нашої фракції є послідовною: ми за всі разом законопроекти&nbsp; голосувати&nbsp; не будемо.</p>
<p>Шановні колеги, це&nbsp;&nbsp; може бути позиція щодо неголосування, але ж це&nbsp;&nbsp; не є порушення Регламенту, ми про це вже&nbsp; з вами говорили. Парламент сам визначається: голосувати пакетом за включення до порядку денного, чи&nbsp; кожен закон окремо,&nbsp; – це на рішення депутатів.</p>
<p>Народний депутат Пилипенко,&nbsp; будь ласка, включіть мікрофон.</p>
<p>&nbsp;</p>
<p>13:47:25</p>
<p>ПИЛИПЕНКО В.П.</p>
<p>Дякую, пане Голово.</p>
<p>Шановні колеги, група&nbsp; "Економічний&nbsp; розвиток"&nbsp;&nbsp; також&nbsp;&nbsp; хоче в даному випадку прояснити&nbsp;&nbsp;&nbsp;&nbsp; свою позицію по 4741. Ми&nbsp; за те, щоб підсилити кримінальну відповідальність&nbsp; за порушення виборчих прав. Але ми не за те, щоб&nbsp; голосувати цей законопроект&nbsp; за основу і відразу в цілому, оскільки, на наш погляд, він містить досить серйозні недоліки та неузгодженості. Просимо&nbsp; також врахувати позицію нашої групи,&nbsp; Олександре Валентиновичу.</p>
<p>І, знову ж таки,&nbsp; якщо включати до порядку денного, ми теж&nbsp; за те, щоб цей законопроект включити до порядку денного&nbsp; і над ним попрацювати, так само як&nbsp; включили до порядку денного&nbsp; багато інших&nbsp; законопроектів. Але ж ми просимо голосувати за кожен законопроект окремо. Дякуємо.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Мірошниченко.</p>
<p>&nbsp;</p>
<p>13:48:19</p>
<p>МІРОШНИЧЕНКО Ю.Р.</p>
<p>Шановні колеги, у мене є&nbsp; пропозиція. Я підтримую&nbsp;&nbsp; загальний підхід&nbsp; фракції "УДАР"&nbsp; щодо необхідності голосування за кожен законопроект.</p>
<p>Але я пропоную, Олександре Валентиновичу, зробити&nbsp; таким чином:&nbsp; голосувати&nbsp; кожен законопроект, який пропонується, але без обговорення. Таким чином,&nbsp; ми можемо поєднати, з одного боку, можливість кожному депутату&nbsp; висловити своє ставлення&nbsp; до того чи іншого законопроекту, і разом з тим, ми не будемо&nbsp; втрачати&nbsp; багато часу, який&nbsp; нам необхідний&nbsp; для розгляду&nbsp; інших законопроектів. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги, багато представників&nbsp; фракцій вимагають щодо окремого голосування кожного закону. Давайте, щоб не втрачати час,&nbsp; ми і так&nbsp;&nbsp; будемо голосувати без обговорення,&nbsp; тому що це включення до порядку денного, воно не потребує обговорення.</p>
<p>Шановні колеги, я прошу, давайте тоді не втрачати час.&nbsp;&nbsp; Дуже багато законів, тому я називаю&nbsp; номер закону, зачитую його назву і прошу&nbsp; визначитись зал. Приймається така позиція? Приймається.</p>
<p>Отже,&nbsp; шановні колеги, проект&nbsp; Закону 4808 – це проект Закону про внесення змін до деяких законодавчих актів України (щодо діяльності державної служби зайнятості).</p>
<p>Будь ласка,&nbsp; шановні колеги, прошу визначитись щодо включення до порядку денного цього закону.&nbsp; Прошу голосувати.</p>
<p><b>&nbsp;</b></p>
<p>13:49:43</p>
<p>За-178</p>
<p>Рішення не прийнято. Не щастить Службі зайнятості.</p>
<p>Будь ласка, наступний проект 4784: проект Закону про внесення змін до деяких законодавчих актів України (щодо функціонування Державного земельного банку). Дуже важливе питання. Хто займається аграрними напрямками, всі розуміють, наскільки важливо це питання підтримати.</p>
<p>Будь ласка, шановні колеги, прошу визначитися голосуванням. Щодо включення до порядку денного проекту 4784: про функціонування Державного земельного банку. Будь ласка, прошу голосувати за включення до порядку денного.</p>
<p>&nbsp;</p>
<p>13:50:30</p>
<p>За-223</p>
<p>Андрій Деркач, бачите, от стоїть біля колони, міг би проголосувати - і закон був би включений. Давайте, Андрій, прошу на робоче місце, і зараз ми спробуємо ще раз включити це питання. Так чи ні? "Так", відповіли народні депутати.</p>
<p>Так, шановні колеги, прошу всіх сісти на свої робочі місця. Земельний банк, без земельного банку говорити про реформу аграрного сектору неможливо. Я дуже дякую народному депутату Деркачу за його підтримку цього питання. Прошу, шановні колеги, зараз голосуємо.</p>
<p>Шановні колеги, я прошу, мені кажуть, що в їдальні народні депутати набираються сил і дають інтерв'ю. Прошу секретаріат запросити всіх.</p>
<p>Прошу, колеги, щодо включення до порядку денного проекту 4784. Прошу, колеги: про внесення змін до деяких законів (щодо фінансування Державного земельного банку). Зараз, проголосуємо.</p>
<p>Шановні колеги, давайте одну хвилину народному депутату Рудьковському.</p>
<p>&nbsp;</p>
<p>13:51:57</p>
<p>РУДЬКОВСЬКИЙ М.М.</p>
<p>Шановні колеги, от ми зараз з позафракційними порадилися.</p>
<p>Шановні колеги! Ну, у нас такого не було навіть ще три місяці назад, коли свідомо, коли виїжджає народний депутат кудись, в якийсь регіон, вставляється його картка і здійснюється голосування.</p>
<p>Шановні колеги! Я звертаюся до вас, Олександр Валентинович, поясніть для залу, чому не вноситься в порядок денний питання про сенсорну кнопку. Якщо… Ні, чекайте! Ми три роки… два роки обговорювали питання персонального голосування. Позафракційні зараз добросовісно ходять на засідання Верховної Ради, беруть участь в голосуванні. Ми звертаємося з цього питання. давайте… ми голові голосувати, але ми домовляємося, що це питання включається сьогодні в порядок денний. Олександр Валентинович я прошу прокоментувати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хочу сказати, що питання щодо голосування за допомогою сенсорної кнопки воно включено до порядку денного цієї сесії. Ми вже це голосували. Перше.</p>
<p>По-друге, шановні колеги. Я хочу вас проінформувати, що, на превеликий жаль, сенсорна кнопка&nbsp; також не вирішує цієї проблеми. І я дав доручення Секретаріату Верховної Ради підготувати взагалі новий формат системи "Рада", яка повністю виключає голосування за іншого депутата. Це буде нове робоче місце&nbsp; народного депутата. Єдине, технологічні питання ми зможемо вирішити тільки&nbsp; під час літніх канікул, для того, щоб і система "Рада" не давала збої. Ви просто не бачите, у мене постійно зависає комп'ютер, система "Рада" уже фактично вичерпала свій ресурс, і вона потребує реального оновлення. І таке оновлення українські фахівці вже&nbsp; підготували. Інше питання, що треба час для його, скажем так, підготовки залу і проведення технічних робіт, щоби ми забезпечили з вами і безперебійну роботу Верховної Ради, і унеможливили голосування за іншого депутата.</p>
<p>Тому, шановні колеги, я прошу. земельний банк не повинен&nbsp; постраждати від непринципової позиції окремих депутатів. Прошу,&nbsp; шановні колеги, №4784.</p>
<p>Володимир Михайлович, №4784, Земельний банк. Я знаю, наскільки ви аграрні питання поважаєте і&nbsp; переймаєтесь. Давайте Земельний банк підтримаємо. Включення до порядку денного.&nbsp; Прошу, Володимир Михайлович! &nbsp;Колеги, можемо голосувати? Можемо. Прошу підтримати включення до порядку денного. 4784. Прошу голосувати.</p>
<p>&nbsp;</p>
<p>13:54:49</p>
<p>За-229</p>
<p>Рішення прийнято. Дякую. Важко, колеги. Важко йде процес.</p>
<p>Будь ласка, проект 4756: проект Закону про співробітництво територіальних громад. Не готовий прокоментувати його зміст. Будь ласка, прошу народних депутатів визначитись щодо включення цього проекту до порядку денного. Прошу голосувати.</p>
<p>&nbsp;</p>
<p>13:55:24</p>
<p>За-219</p>
<p>Трішечки… "За" – 219. Шановні колеги, ну от, бачите, от там колеги стоять розмовляють, а саме їх голосів і не вистачило для прийняття рішення. Повернемось, коли будете наполягати.</p>
<p>Проект Закону про внесення змін до деяких законів України щодо боротьби з тероризмом. Дуже важливе питання, шановні колеги. Прошу підтримати боротьбу з тероризмом! Реєстраційний номер 4836. Прошу підтримати включення до порядку денного.</p>
<p>&nbsp;</p>
<p>13:56:04</p>
<p>За-156</p>
<p>"За" тільки 156 народних депутатів. Рішення не прийнято.</p>
<p>По фракціях, будь ласка. Подивимось, хто не готовий боротися з тероризмом. Партія регіонів – 0, "Батьківщина" – 64, "УДАР" Кличка – 29, "Економічний розвиток" – 14, "Суверенна європейська Україна" – 0, "Свобода" – 30, позафракційні – 19.</p>
<p>Прошу, шановні колеги, наступне питання щодо включення до порядку денного, 4900: проект Закону про внесення змін до Закону "Про Державний бюджет України на 2014 рік" (щодо завершення будівництва метрополітену в м. Дніпропетровськ). Прошу, шановні колеги, визначитись з цього питання, щодо включення його до порядку денного. Прошу підтримати.</p>
<p>&nbsp;</p>
<p>13:56:59</p>
<p>За-194</p>
<p>На превеликий жаль, рішення не прийнято.</p>
<p>Наступне питання, шановні колеги, 4903: проект Закону про внесення змін до статті 19 Кодексу адміністративного судочинства України (щодо оскарження рішень органів місцевого самоврядування). Проект народного депутата Пашинського. Будь ласка, 4903, прошу голосувати.</p>
<p>&nbsp;</p>
<p>13:57:35</p>
<p>За-139</p>
<p>Рішення не прийнято.</p>
<p>Будь ласка, наступне питання: проект Закону про внесення змін до деяких законодавчих актів України щодо забезпечення прозорості фінансування політичних партій в Україні та передвиборної агітації. Будь ласка, шановні колеги.</p>
<p>З цього питання? Ну, ми ж не обговорюємо його. Колеги, ми ж домовилися без обговорення питання. Колеги, ми зараз включаємо до порядку денного, а не обговорюємо питання. Прошу, шановні колеги, підтримайте, і потім обговоримо.</p>
<p>Прошу підтримати включення до порядку денного.</p>
<p>&nbsp;</p>
<p>13:58:31</p>
<p>За-153</p>
<p>Рішення не прийнято.</p>
<p>Будь ласка, Капліну, народному депутату для репліки одну хвилину включіть мікрофон.</p>
<p>&nbsp;</p>
<p>13:58:40</p>
<p>КАПЛІН С.М.</p>
<p>Шановний Олександр Валентинович, шановні колеги, я би вас дуже просив ще раз повернутися до цього питання. Чому? На жаль, в нашій державі за останні більше ніж 20 років склалася унікальна практика, коли окремі кандидати в Президенти, коли окремі політичні партії, і особливо, наголошую, актуально це зараз, маючи в декларації однокімнатну квартиру і дохід менший, ніж у колгоспника, у доярки, балотуються в Президенти. Люди не дурні і за цей весь час вже вивчили рахувати, скільки коштує взуття того чи іншого кандидата, скільки коштує одяг і автомобіль, на якому він приїжджає на зустрічі, або вертоліт, на якому він прилітає. І не треба дурити далі українських громадян. Якщо ти хочеш балотуватися в Президенти, то перший доказ твоєї чесності – має бути відповідність твоїх доходів і витрат на кампанію.</p>
<p>&nbsp;</p>
<p>ГОЛОВУЮЧИЙ. Шановні колеги, я продовжую на 15 хвилин засідання Верховної Ради. Маємо на це право.</p>
<p>Шановні колеги, я прошу, з цього питання? Зараз, колеги, я бачу багато рук. Це тоді обговорення питання. Я нагадаю, що ми його включаємо до порядку денного.</p>
<p>Будь ласка, народний депутат Писаренко, 1 хвилина. І Шевченко.</p>
<p>&nbsp;</p>
<p>14:00:10</p>
<p>ПИСАРЕНКО В.В.</p>
<p>Шановний Олександре Валентиновичу! Я вас прошу лише з приводу тих домовленостей, які були на Погоджувальній раді, додати до включення до порядку денного законопроект 4860. Це ТСК стосовно замаху на вбивство мера міста Харкова Кернеса. Якщо можна, будь ласка, поставте також на голосування. Дякую.</p>
<p>&nbsp;</p>
<p>ГОЛОВУЮЧИЙ. Добре. Воно не потребує включення до порядку денного, воно не потребує, колеги. Ми повернемо, в чотири години почне парламент працювати - і розглянемо це питання. Я не бачу проблеми. Я думаю, що зал підтримає.</p>
<p>Колеги, прошу. Я можу повторно поставити це питання на голосування, але ж я не бачу кількості голосів для його підтримки.</p>
<p>На прохання народних депутатів, будь ласка, ще Шевченко народний депутат, одну хвилину, слово. І ще раз спробуємо проголосувати.</p>
<p>&nbsp;</p>
<p>14:01:03</p>
<p>ШЕВЧЕНКО О.О.</p>
<p>Олександре Валентиновичу, я теж підтримую повернення до голосування. Друзі, я просто хочу привернути увагу. Сьогодні вперше в українській історії до проведення виборів оприлюднені бюджети, попередні бюджети ключових кандидатів в Президенти. Це зроблено під тиском громадськості.</p>
<p>Закон, який зараз нам пропонується включити до порядку денного, зробить це не добровільною практикою штабів, а обов'язковим порядком на всі майбутні вибори: і для президентських виборів, і для парламентських. Це спільне напрацювання громадських організацій і величезної низки міжнародних експертів. Його підтримали представники кількох ключових наших фракцій.</p>
<p>Я закликаю зараз підтримати повернення до голосування. Це просто включення до порядку денного. Це жест доброї волі і крок на підтримку прозорості нашої політики.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу, зрозуміла позиція. Народні депутати висловились. На прохання народних депутатів я ще раз ставлю питання щодо включення до порядку денного проекту 4846. Прошу, шановні колеги, визначитися шляхом до голосування щодо включення цього проекту до порядку денного. Прошу голосувати.</p>
<p>&nbsp;</p>
<p>14:02:23</p>
<p>За-138</p>
<p>Рішення не прийнято.</p>
<p>Шановні колеги, у нас уже дві години знаходиться тут міністр юстиції. Я просив би, щоб ми 5 хвилин витратили і дали можливість міністру далі працювати відповідно за його призначенням.</p>
<p>Я вас інформую, шановні колеги, щодо відповідно до статті 131 Конституції України міністр юстиції за посадою входить до складу&nbsp; Вищої ради юстиції. Відповідно до статті 17 Закону України "Про Вищу раду юстиції" та статті 217 Закону "Про Регламент Верховної Ради&nbsp; України" перед вступом на посаду член Вищої ради юстиції складає присягу на засіданні Верховної Ради&nbsp; України.</p>
<p>До складенні присяги на трибуну запрошується міністр юстиції України, член Вищої ради Петренко Павло Дмитрович. Будь ласка, Павло Дмитрович.</p>
<p>&nbsp;</p>
<p>ПЕТРЕНКО П.Д.</p>
<p>Я, Петренко Павло Дмитрович, присягаю сумлінно, чесно і неупереджено виконувати обов'язки члени Вищої ради юстиції з метою забезпечення формування корпусу суддів із числа високопрофесійних і чесних юристів і додержання закону та етики в діяльності суддів і прокурорів.</p>
<p>&nbsp;</p>
<p>ГОЛОВУЮЧИЙ. Дякую, Павло Дмитровичу. Просимо сумлінно і чесно виконувати ці обов'язки.</p>
<p>Шановні колеги, далі працюємо, у нас ще є можливість 10 хвилин інтенсивно і ефективно попрацювати.</p>
<p>Проект Постанови про деякі заходи щодо попередження екстремізму та сепаратизму в Україні. Будь ласка, шановні колеги, проект реєстраційний номер 4792, прошу. Це постанова про заходи щодо попередження екстремізму та сепаратизму. Будь ласка, прошу підтримати щодо включення до порядку денного. Прошу голосувати.</p>
<p>&nbsp;</p>
<p>14:04:09</p>
<p>За-122</p>
<p>Рішення не прийнято.</p>
<p>Шановні колеги, у нас ще є з вами 10 хвилин можливість працювати. Але я бачу, що поки Верховна Рада не готова на результативну роботу. Колеги, я так розумію, що фракції виходять з ініціативою дати можливість їм протягом перерви мобілізуватись. Так чи ні? Зібрати всіх народних депутатів, щоб ми після перерви о 16 годині продовжили працювати результативно. Тому оголошується перерва до 16 години, будь ласка.</p>
<p>&nbsp;</p>
<p>&nbsp;</p>

