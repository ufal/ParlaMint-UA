Стенограма пленарного засідання
03 лютого 2009
&nbsp;
<div>
<p>ЗАСІДАННЯ ПЕРШЕ</p>
<p>Сесійний зал Верховної Ради України</p>
<p>3 лютого&nbsp; 2009 року, 10:10 година</p>
<p align=center>Веде засідання Голова Верховної Ради України В.М.ЛИТВИН</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати, запрошені та гості Верховної Ради&nbsp; України. Прошу народних депутатів підготуватися до реєстрації. Увімкніть систему „Рада”.</p>
<p>Шановні колеги! Я просив би всіх,&nbsp; без спільних домовленостей ми не будемо чинити жодних дій. Я прошу, шановні колеги, сядьте всі на місця, ми домовились.</p>
<p>10:12:48</p>
<p>Зареєструвалось в сесійній залі 443 народних депутатів. Ранкове засідання Верховної Ради&nbsp; України оголошую відкритим.</p>
<p>Шановні народні депутати! На пленарному засіданні Верховної Ради&nbsp; України присутні: Прем’єр-міністр України Юлія Володимирівна Тимошенко та члени Кабінет Міністрів (о п л е с к и), Голова Конституційного Суду, Голова Верховного Суду України, Голова Вищого господарського суду України, Голова Вищої ради юстиції, Уповноважений Верховної Ради&nbsp; України з прав людини, Голова Центральної виборчої комісії, Генеральний прокурор України, виконуючий обов’язки Голови Служби безпеки України, глави дипломатичних представників іноземних держав та інші офіційні особи.</p>
<p>Шановні колеги! Відповідно до рішення, яке було прийнято Верховної Ради України 15 січня 2009 року, ми продовжили роботу третьої сесії на два&nbsp; тижні. Впродовж цих тижнів народні депутати працювали в комітетах та з виборцями. За цей період було проведено 11 засідань комітетів, на яких було розглянуто 42 питання.</p>
<p>За наполяганням 150 народних депутатів у понеділок 26 січня було&nbsp; проведено позачергове пленарне засідання Верховної Ради&nbsp; України. Тому сьогодні і лише сьогодні я оголошую третю сесію Верховної Ради&nbsp; України шостого скликання закритою і одночасно, шановні народні депутати, відповідно до статті 83 Конституції України чергову четверту сесію Верховної Ради&nbsp; України шостого скликання оголошую відкритою.</p>
<p>(Л у н а є&nbsp; Г і м н&nbsp; У к р а ї н и)</p>
<p>Шановні народні депутати, шановні колеги, у мене є до вас велике прохання. Ми домовились на Погоджувальній раді, що якщо ми не знайдемо рішення, не знайдемо компромісу, ми будемо робити перерву і шукати спільну позицію. Тому я просив би всіх сісти, зараз ми продовжимо нашу роботу, виступлять керівники фракцій, вони задекларують свої позиції, ми потім розглянемо з вами рішення щодо розкладу засідань на цей пленарний тиждень. Я переконаний, якщо не буде прийнято рішення, але, думаю, що воно буде прийнято, ми будемо проводити консультації. Ну, шляхом консультації ми тільки приймемо рішення. Я прошу вас...&nbsp; Так ви ж не даєте можливості це зробити.</p>
<p>Шановні народні депутати! Сьогодні день народження народного депутата Мірошниченка Юрія Романовича, давайте привітаємо нашого колегу! (О п л е с к и).</p>
<p>Шановні народні депутати! Ми отримали сумну звістку: пішов з життя видатний письменник і громадський діяч Павло Архипович Загребельний Герой України, багаторічний депутат народний України і колишнього СРСР. Прошу&nbsp; вшанувати його світлу пам'ять хвилиною мовчання.</p>
<p>(Х в и л и н а&nbsp;&nbsp;&nbsp; м о в ч а н н я).</p>
<p>Прошу сідати.</p>
<p>Шановні народні депутати, шановні керівники фракцій, шановні колеги! За традицією, оскільки немає можливості з трибуни, дозвольте висловити декілька слів і міркувань щодо організації нашої роботи, а після того ми, очевидно, проведемо додаткові консультації. Я ще раз перепрошую за те, що не має можливості виступати з трибуни.</p>
<p>Шановні колеги, ми маємо бути свідомі того, що від Верховної Ради України, її позиції, її дій залежить, що буде з країною сьогодні і що буде завтра, і чи буде взагалі країна, і чи буде зведена діяльність Верховної Ради України до обслуговування конфліктів. Ми тут обслуговуємо конфлікти, які за межами Верховної Ради України.&nbsp; (О п л е с к и ) І ці конфлікти міжособистісні видаються за державну турботу про Україну і це є абсолютно аморально. Щодо останнього, вважаю за необхідне наголосити, протягом минулого року із 151 пленарного засідання Верховна Рада України не розпочинала засідань і не працювала 55 пленарних засідань. Не розпочинала і не працювала. Верховна Рада почала працювати. Вона працює ще не так, як потрібно, але вона працює, це добре? Це добре.</p>
<p>Я хочу сказати, шановні колеги, що Верховна Рада України буде працювати, незважаючи на протидію на найнятих штатних провокаторів для інсинуацій, погроз і залякування. ( О п л е с к и ).</p>
<p>Я хочу ще раз наголосити, жодні державні служби, які включилися у протидію Верховній Раді і безпосередньо людям, які роблять все для того, щоб не зламати остаточно державний механізм і не зруйнувати країну, вони нічого не доб’ються, у тому числі, штатні провокатори! (О п л е с к и ) І Верховна Рада України буде працювати.</p>
<p>Я хочу сказати, шановні колеги, ми не дамо остаточно принизити країну і народ для досягнення тих цілей, які заплановані. Не буде дострокового розпуску Верховної Ради України, вона відпрацює свою каденцію! (О п л е с к и ) І ми повинні подолати той вододіл, який складається у Верховній Раді, а цей вододіл штучний. Двісті п’ятдесят приблизно депутатів і двісті депутатів – і ми штучно створили цей вододіл. І начебто одні – антипрезидентські, а другі – пропрезидентські, це протиприродна дія, <a name=Temp></a>ми повинні працювати разом всі інститути і гілки влади і будемо працювати, іншого не дано нам.</p>
<p>Нам треба на цій сесії, маючи тисячу сто законопроектів, осмислити, який же буде план наш дій. Нам цілком очевидно треба створити робочу групу: представники Президента, уряд, інші інституції, Верховна Рада, – і&nbsp; виробити план дій і послідовність здійснення цих дій. І головне, не говорити про те, щоб завтра негайно вносити зміни до бюджету. Ви прекрасно розумієте, що сьогодні бюджет, який є недовершений, неефективний, став механізмом політичної боротьби, бо вимога внести сьогодні зміни до бюджету, це для того, щоб здійснити секвестр бюджету і таким чином показати, що Україна не може жити. Нам треба невідкладно прийняти ті рішення, які належить прийняти, розширити дохідну частину бюджету, дати можливість кожній людині жити і працювати і тоді внести зміни до бюджету для того, щоб країна жила на виріст.</p>
<p>Ще одне. Я просив би колег, особливо керівників комітетів, забезпечити неухильне виконання рішень Верховної Ради України і припинити розмови, що це політичні, не правові та інші рішення. Верховна Рада України неправильних рішень не&nbsp; приймає! І ми повинні менше рішень приймати, але добиватися ефективності цих рішень.</p>
<p>І ще одна пропозиція. Ми маємо створити тимчасову спеціальну комісію, яка б опрацювала пропозиції до законопроекту про основні напрямки внутрішньої і зовнішньої політики, і ми маємо невідкладно прийняти цей документ, щоб у нас була єдина державна лінія, єдина державна позиція. Я переконаний, шановні колеги, що часу у нас обмаль, але ми маємо зробити все, щоб Україна розвивалась прогнозовано, досить принижувати Україну як в Україні, так і за її межами і ми маємо приймати рішення, які б відповідали потребам суспільства, а не намагалися знайти компроміс для того, щоб вдовольнити позиції того чи іншого політика. Я сподіваюсь, що це наша спільна позиція і, що ми таким чином будемо діяти.</p>
<p>Тому я просив би зараз, шановні колеги, для того, щоб не загострювати ситуацію, зробити перерву, запросити керівників депутатських фракцій для того, щоб ми прийняли рішення, яке нас заспокоїть.</p>
<p>Оголошується перерва на 30 хвилин.</p>
<p>Керівників депутатських груп і фракцій прошу зібратися на Погоджувальну раду.</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
