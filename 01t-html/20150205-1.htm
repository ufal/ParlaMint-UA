Стенограма пленарного засідання
05 лютого 2015
&nbsp;
<p align=center>ЗАСІДАННЯ &nbsp;П'ЯТЕ</p>
<p align=center>Сесійний зал Верховної Ради України</p>
<p align=center>5 лютого, 16.11 година</p>
<p align=center>Веде засідання&nbsp; Голова Верховної Ради України ГРОЙСМАН В.Б.</p>
<p>&nbsp;</p>
<p>ГОЛОВУЮЧИЙ. Доброго вечора, шановні народні депутати! У зв'язку з консультацією фракції і коаліції, 12 хвилин, ми пізніше розпочинаємо наше засідання. Я прошу включити систему "Рада" для реєстрації народних депутатів. Будь ласка, реєструємося.</p>
<p>&nbsp;</p>
<p>16:13:00</p>
<p>Шановні колеги, зареєстровано 301 народний депутат. Я оголошую вечірнє пленарне засідання відкритим.</p>
<p>Для зачитування оголошень надаю слово першому заступнику Голови Верховної Ради Андрію Парубію.</p>
<p>&nbsp;</p>
<p>16:13:26</p>
<p>ПАРУБІЙ А.В.</p>
<p>Шановні депутати, я хотів би зачитати оголошення. Повідомляю про створення у Верховній Раді України восьмого скликання міжфракційного депутатського об'єднання "Миколаївщина". Головою міжфракційного депутатського об'єднання "Миколаївщини" обрано народного депутата України Креміня Тараса Дмитровича. Хочу привітати об'єднання "Миколаївщина" і Тараса Дмитровича, давайте привітаємо з обранням головою. Дякую вам.</p>
<p>&nbsp;</p>
<p>ГОЛОВУЮЧИЙ. Шановні народні депутати, прошу займати свої місця. Якщо ви пам'ятаєте, ми завершили ранкове засідання, не завершивши розгляд законопроекту номер 1409 – проекту Закону про внесення змін до Бюджетного кодексу України. Хочу нагадати, що цей законопроект розглядається у першому читанні. Я запрошу, 2 хвилини, доповідь Віктора Галасюка – голову профільного комітету по 1409 і прошу ще раз народних депутатів, ми зараз повернемося до голосування цього законопроекту, прийняти його в першому читанні за основу і потім допрацювати, оскільки він є надзвичайно важливий і наші дії є нелогічними з&nbsp; точки зору того, що&nbsp; 1313 прийняли, а 1409 – виходить таким чином, що поки що не розглянули.</p>
<p>&nbsp;Тому, будь ласка, прошу Секретаріат запросити народних депутатів до зали Верховної Ради, підготуватися до голосування, і 2 хвилини – будь ласка, Віктор Галасюк має.</p>
<p>&nbsp;</p>
<p>16:15:25</p>
<p>ГАЛАСЮК В.В.</p>
<p>Дякую. Шановний Володимире Борисовичу, шановні колеги народні депутати! Я прошу хвилиночку вашої уваги. Я ще раз поясню сутність закону 1409. Він працює в пакеті із законом 1313, який ми щойно з вами прийняли. Якщо ми зараз не приймемо 1409, то 1313 залишиться суто політичною декларацією, будуть радіти постачальники російського газу, будуть радіти сировинні&nbsp; олігархи.</p>
<p>Шановні колеги, що робить цей законопроект 1409? Він дозволяє абсолютно легально передбачити те, що та економія, яка створюється в результаті запровадження заходів з енергоефективності за рахунок небюджетних коштів. А за рахунок коштів інвесторів, що частина&nbsp; цієї економії може отримуватися інвестором протягом більше, ніж одного року. Бо якщо ми цей закон не приймаємо – все обмежено одним роком, жоден &nbsp;інвестор не приходить. Бо ми з вами розуміємо, що окупність проектів з енергомодернізації складає 3, 5, а подекуди і більше років.</p>
<p>Тому, шановні колеги, я прошу ще раз вас звернути увагу, що ці законопроекти напрацьовувалися дуже поважним авторським колективом, в тому числі і під керівництвом Володимира Борисовича Гройсмана працювала робоча група, під керівництвом пана Домбровського. Ми об'єднали наші напрацювання. І на сьогоднішній день в цього пакету законопроектів 1313 та 1409 є підтримка від Європейського банку реконструкції і розвитку, який конкретно готовий під них фінансувати українську енергомодернізацію. Від USAD, від "Реанімаційного пакету реформ", від губернаторів Львівщини, Сумщини, шановні колеги, я дуже вас прошу зайти до залу, максимально сконсолідуватися – і підтримати цей, вкрай важливий для країни закон в першому читанні. Бо якщо ми це не зробимо, ми так і будемо з вами дискутувати, де ми купуємо вугілля, де ми купуємо газ, по якій…</p>
<p>&nbsp;</p>
<p>ГОЛОВУЮЧИЙ. 10 секунд, закінчуйте. І прошу підготуватися до голосування.</p>
<p>&nbsp;</p>
<p>ГАЛАСЮК В.В. Шановні колеги, давайте вирішувати фундаментальне питання української енергозалежності, і поборемо цю боргову яму, енергетичну яму в корні, а не…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, в мене є відчуття, що у нас зараз будуть голоси. Тому прошу зайняти свої місця, народні депутати, будь ласка, по фракціях. Шановні колеги, я прошу зайняти свої місця, я зараз поставлю на голосування питання про повернення до процедури голосування по законопроекту 1409. Готові голосувати, шановні колеги?</p>
<p>По 1409, щодо повернення, прошу голосувати. Прошу голосувати. За повернення прошу голосувати.</p>
<p>&nbsp;</p>
<p>16:18:44</p>
<p>За-240</p>
<p>Дякую, вельмишановні народні депутати, за розуміння.</p>
<p>Ставлю на голосування законопроект номер 1409 за основу в першому читанні. Прошу підтримати за основу в першому читанні. Прошу підтримати. Прошу підтримати, за основу в першому читанні. За основу в першому читанні.</p>
<p>&nbsp;</p>
<p>16:19:09</p>
<p>За-247</p>
<p>Дякую, шановні колеги, дякую вам усім за розуміння.</p>
<p>Одразу доручення профільним комітетам щодо доопрацювання спільно цих законів 1409 і 1313. І також узгоджено внесення пропозицій до голосування Верховної Ради України. Дякую, шановні колеги.</p>
<p>Шановні колеги, одне є кадрове питання, яке не потребує включення до порядку денного. Мова йде про призначення членів Тимчасової спеціальної комісії з перевірки суддів судів загальної юрисдикції. Даний проект постанови вноситься всіма фракціями коаліції, "Блок Петра Порошенка", фракція "Народний фронт", фракція "Самопоміч", також Радикальна партія, а також партія "Батьківщина".</p>
<p>Шановні колеги, є необхідність обговорювати дане питання? Від фракції є необхідність висловлювати позицію? Немає? Немає.</p>
<p><i>(Шум у залі) </i></p>
<p>Будь ласка, "Опозиційний блок". Прошу. Хвилина.</p>
<p>&nbsp;</p>
<p>16:21:01</p>
<p>БОЙКО Ю.А.</p>
<p>Я прошу передати слово депутату Матвієнкову.</p>
<p>&nbsp;</p>
<p>ГОЛОВУЮЧИЙ. Народний депутат Матвієнков. Колеги, прошу уваги вашої.</p>
<p>&nbsp;</p>
<p>16:21:21</p>
<p>МАТВІЄНКОВ С.А.</p>
<p>Уважаемые коллеги,&nbsp;в любом варианте парламентаризм есть парламентаризм.&nbsp; Я понимаю естьполітична доцільність, я понимаю есть коалиция, но доходить до того, что в контрольную комиссию не включать членов оппозиции, но наверно это в корне не правильно и не верно. В любом варианте, в мире, везде оппозиция имеет право контроля над властью и основная функция оппозиции контролировать власть.</p>
<p>У вас там в комиссии достаточно людей чтобы принимать решение, но иметь систему контроля над работой наверное это в корне неверно. И такой подход вообще-то он о многом говорит сегодня о стиле работы нашего парламента. Когда действительно оппозиция существует для приезда иностранных делегаций и говорят: "вот смотрите здесь у нас сидит коалиция, а вот здесь у нас сидит в углу оппозиция, она у нас есть, она у нас сидит, она у нас в общем то условно существует". Наверное в корне неверный подход.</p>
<p>&nbsp;</p>
<p>ГОЛОВУЮЧИЙ.&nbsp; Хочу підкреслити, що завжди треба поважати права опозиції, шановні колеги, я…</p>
<p>Будь ласка, Руслан Князевич.</p>
<p>&nbsp;</p>
<p>16:22:30</p>
<p>КНЯЗЕВИЧ Р.П.</p>
<p>Шановний пане Голово! Шановні колеги!</p>
<p>Я дозволю собі дещо прокоментувати, тому що не всі в залі розуміли про яку ТСК йдеться. Тут лунають думки про те, що йде мова про те, що наша Верховна Рада створює якусь тимчасову спеціальну комісію відповідно до Конституції і Регламенту.</p>
<p>Мова йде про те, що Законом про відновлення довіри до суддівської влади створений спеціальний тимчасовий орган, який повинен був перевірити ті скарги, які надходили на виконання цього закону до цієї комісії і запропонувати, скажімо, певне бачення, в разі якщо находили достатньо підстав, Вищий раді юстиції реагувати в відповідний спосіб на ті скарги, які є в цій комісії.</p>
<p>Проблема цієї комісії в тому, що на превеликий жаль парламент тільки тепер намагається до формувати її, бо вона складається з 3-х основних частин: представники відповідної від суддівського співтовариства, представники Кабінету Міністрів і парламенту. Але проблема комісії сама в тому, що через півтора місяці вона закінчує свою роботу, і тому нам треба визначатися чи ми продовжуємо її роботу, чи ми все ж таки сподіваємося, що ми повноцінно запустим …</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>16:23:43</p>
<p>КНЯЗЕВИЧ Р.П.</p>
<p>Чи все ж таки запустимо повноцінну роботу Вищої ради юстиції, до якої і так комісія висновки свої подає. І без Вищої ради юстиції на перспективи ми не зможемо все рівно рухати<a name=Temp></a>сь, але цей крок, як тимчасовий, очевидно, треба робити, бо парламент заборгував перед суспільством, а далі вже, напевно, якщо ми долучились до такого кроку, треба продовжувати&nbsp; роботу цієї комісії і паралельно запрацьовувати можуть Вища Рада юстиції, яка врешті-решт і реагуватиме на ті висновки, які це ТСК напрацює. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Я думаю, що не має необхідності далі обговорювати, вона внесена за рішенням коаліції.</p>
<p>Єгор Соболєв, будь ласка, хвилину.</p>
<p>&nbsp;</p>
<p>16:24:26</p>
<p>СОБОЛЄВ Є.В.</p>
<p>Друзі! В мене пропозиція побачити цих людей. Ми робимо дуже відповідальний крок. Ці люди будуть люструвати суддів. Вони мають бути кришталевими, вони мають бути ефективними, вони мають бути працьовитими.</p>
<p>Давайте закличемо їх до зали, поговоримо з ними і далі вже будемо приймати рішення. Щоб не голосувати за кота в мішку.</p>
<p>&nbsp;</p>
<p>ГОЛОВУЮЧИЙ. Дякую, пане Єгоре.</p>
<p>Шановні колеги, від фракції Радикальної парті, Олег Ляшко.</p>
<p>&nbsp;</p>
<p>16:25:08</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги народні депутати! Шановні громадяни України!</p>
<p>Зараз парламент має прийняти рішення про сформування свої частини тимчасової спеціальної комісії з перевірки суддів загальної юрисдикції. Сьогодні формально ця комісія існує, в реальності вона не працює, бо там не має кворуму, 5-ро членів комісії від парламенту не призначені. Повноваження комісії закінчуються в квітні місяці. 300 подань на суддів, на люстрацію лежить, у тому числі й тих суддів, які судили людей на Майдані і сажали їх по тюрмах і так далі.</p>
<p>Тому я пропоную, невідкладно проголосувати рішення, обрати від Верховної Ради членів тимчасової комісії і при… запустити процес люстрації суддів. Бо Майдан стояв за очищення судової влади, в реальності цього очищення сьогодні не відбувається. Можливість запустити роботу комісії дозволить люструвати тих суддів, а далі прийняття нами закону нового про судоустрій дасть можливість перезавантажити судову систему.</p>
<p>Прошу голосувати.</p>
<p>&nbsp;</p>
<p>ГОЛОВУЮЧИЙ. Шановні колеги! На ваш розгляд, на голосування вносить ці постанови (реєстраційний номер 1836). Я прошу&nbsp; підготуватись.&nbsp; Вона не потребує, оскільки є кадровою,&nbsp; не потребує включення до порядку денного. Вона не&nbsp; потребує включення до порядку денного.&nbsp; Постанова Верховної Ради України&nbsp; про призначення&nbsp; членів Тимчасової спеціальної комісії&nbsp; з перевірки &nbsp;суддів&nbsp;&nbsp; судів&nbsp; загальної юрисдикції (реєстраційний номер 1836), внесений&nbsp; фракціями коаліції.</p>
<p>Відповідно&nbsp; до частини&nbsp; п'ятої статті&nbsp; 4 Закону України&nbsp; "Про відновлення довіри до судової влади Україні"&nbsp; Верховна Рада України постановляє: призначати&nbsp; членами&nbsp;&nbsp; Тимчасової спеціальної комісії&nbsp; з перевірки&nbsp; суддів судів загальної юрисдикції таких осіб:</p>
<p>Голуба Владислава Володимировича –&nbsp;&nbsp; від фракції&nbsp;&nbsp; Партії "Блок Петра Порошенка";</p>
<p>Первомайського Олега&nbsp; Олексійовича –&nbsp;&nbsp; від&nbsp; фракції&nbsp; Політичної&nbsp; партії "Народний фронт";</p>
<p>Черевко&nbsp; Антоніну Олександрівну –&nbsp; від фракції&nbsp; Політичної партії&nbsp; "Об'єднання "Самопоміч";</p>
<p>Юзькову Тетяну&nbsp; Леонідівну – від фракції Радикальна партія Олега Ляшка;</p>
<p>Титаренка Миколу Миколайовича –&nbsp; від Політичної партії&nbsp; "Всеукраїнське об'єднання "Батьківщина" фракції у Верховній Раді.</p>
<p>Ця постанова набирає чинності&nbsp; з дня її прийняття.</p>
<p>Прошу, шановні колеги,&nbsp; визначатись шляхом&nbsp; голосування&nbsp; щодо&nbsp; Постанови 1836. Прошу голосувати за основу і в цілому. Прошу голосувати.</p>
<p>&nbsp;</p>
<p>16:27:55</p>
<p>За-225</p>
<p>Постанова не прийнята. <i>(Шум у залі)</i></p>
<p>У кого не спрацювала карточка?&nbsp; Шановні народні депутати,&nbsp; коли не спрацювала карточка, ну потрібно, потрібно… Я вношу пропозицію, оскільки народний депутат&nbsp; не міг висловити свою позицію під час голосування,&nbsp; я вношу пропозицію. Увага!&nbsp; Сядьте на місце! Увага!&nbsp;</p>
<p>Вношу пропозицію щодо повернення до голосування за&nbsp; Постанову (реєстраційний номер 1836). Прошу визначатись шляхом голосування.</p>
<p>&nbsp;</p>
<p>16:28:52</p>
<p>За-235</p>
<p>Повернулись.</p>
<p>Я просив народних депутатів України сьогодні, можливо, робити виключення. Але наголошую на тому, що треба дуже відповідально ставитись до процесу голосування. Вноситься на голосування проект постанови 1836, текст якої я зачитав під стенограму за основу та в цілому. Прошу визначатись щодо голосування. 1836. 1836. Прошу визначатись щодо голосування за основу та в цілому.</p>
<p>&nbsp;</p>
<p>16:29:37</p>
<p>За-236</p>
<p>Рішення прийнято. Постанова ухвалена.</p>
<p>Продовжуємо розгляд питань порядку денного.</p>
<p>Шановні колеги народні депутати, на ваш розгляд вноситься проект Закону про внесення змін до Закону України "Про особливості державного регулювання діяльності суб'єктів підприємницької діяльності, пов'язаної з реалізацією та експортом лісоматеріалів" (реєстраційний номер 1362). Перше читання. Прошу… Є пропозиція голосувати, є пропозиція розглянути даний проект закону за скороченою процедурою. Прошу визначатись, шановні колеги.&nbsp;</p>
<p>&nbsp;</p>
<p>16:30:29</p>
<p>За-200</p>
<p>Рішення прийнято.</p>
<p>Будь ласка, доповідач народний депутат Добродомов Дмитро Євгенович. Прошу. Хай доповідає.</p>
<p>&nbsp;</p>
<p>16:30:49</p>
<p>ДОБРОДОМОВ Д.Є.</p>
<p>Так. Шановний головуючий, шановні колеги, до вашої уваги зміни до Закону України "Про особливості державного регулювання діяльності суб'єктів підприємницької діяльності". Простіше кажучи, це важливий документ, який має навести нарешті лад в нашій деревообробній галузі, яка вже навіть не дихає на лад, а, в принципі, є знищеною, а наші карпатські, насамперед, а ліси &nbsp;це далі як ресурсний придаток відвантажується закордон по різним тіньовим схемам.</p>
<p>Хочу наголосити, що цей законопроект, ці зміни розроблені групою с понад 10 депутатів всіх фракцій коаліції і "Блоку Петра Порошенка", і "Народного фронту", і Радикальної партії і "Самопомочі".</p>
<p>&nbsp;Що ми пропонуємо змінити. Перше, це таку цінну породу дерева як дуб нарешті узаконити і назвати її рідкісною і цінною породою. Тому що ущільнення вже завершилося тим, що у нас є лише 2 відсотка замість 15 і 16, і ті, що ростуть. І все це іде на експорт і не обліковане. Друге, ми хочемо встановити мораторій на експорт лісокругляка. Наголошую, кругляка та колод терміном на 10 років для того, щоби нарешті підняти з колін деревообробну галузь, яка не може на аукціонах придбати деревину. 260 підприємств&nbsp; протягом кварталу деревообробних закрилися. А в той час на 30 відсотків лише за вісім місяців 2014 року виріс експорт деревини закордон. Це означає, що ми просто стаємо ресурсним придатком знищивши, просто знищивши цю галузь. Тому я дуже прошу підтримати в першому читанні.</p>
<p>У мене там є деякі…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ДОБРОДОМОВ Д.Є. Є деякі&nbsp; зауваження. І, я вважаю, що між першим і другим читанням їх треба врахувати щодо термінів вступу у дію цього закону, наприклад, від півроку до року. Я думаю, що між першим і другим читанням ми зберемося з експертним середовищем, з зацікавленими депутатами, і вирішимо це питання. Але сьогодні я прошу підтримати за основу в першому читані. Дякую, колеги.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Галасюк.</p>
<p>&nbsp;</p>
<p>16:33:35</p>
<p>ГАЛАСЮК В.В.</p>
<p>Шановний Володимире Борисовичу, шановані колеги, головний комітет розглянув цей законопроект 1362 авторів Добродомова, Томенка, Ляшка, Матківського, Мусія, Купрія, Чепиноги, Єднака, Антонищака, &nbsp;Дубініна, Диріва. Є позитивний висновок антикорупційного комітету. Науково-експертне пропонує на доопрацювання. Але наш комітет вважає, що його необхідно прийняти в першому читанні, тому що він є принципово важливим для відродження випуску готової продукції в деревообробній галузі. Шановні колеги, на сьогодні ми експортуємо необроблений ліс-кругляк. Це є сировина, ми маємо дуже маленьку додану вартість. Ми маємо створити ті умови, щоб в Україні випускалася і меблева продукція і папір, щоб з вами, приходячи в магазин, купували продукцію українського виробника. А не так як сьогодні: купуємо імпортну продукцію на закордонні кредити. Це треба докорінно змінювати. Введення такого тимчасового мораторію з урахуванням певної відстрочки, як вже проговорювали з авторами законопроект, воно дозволить створити стимули для розміщення в Україні переробних виробництв. Окрім того, наш комітет планує низку додаткових стимулів для того, щоб такі виробництва розміщувались в Україні, в тому числі через здешевлення позикового кредитування та інше. Тому, шановні колеги, якщо ми не хочемо, щоб Україна була сировинним додатком світу та Європи випускала готову продукцію, а не так, як сьогодні гнала на експорт тільки зерно, метал необроблений, деревину і так далі, то треба приймати тимчасову заборону, за цей час системно реформувати галузь&nbsp; і залучати сюди закордонних інвесторі, в тому числі і національних інвесторів, у переробку.</p>
<p>Хочу вам навести один приклад історичний, що колись в Ірландії відомий економіст Джон Керрі вимагав за експорт необробленої вовни ввести смертну кару. Чому? Тому що вони розуміли, що таким чином можна захистити, якщо припинити…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>ГАЛАСЮК В.В. В результаті було введене тимчасове ембарго, яке дозволило країні розвинутись. Тому, шановні колеги, законопроект до другого читання буде доопрацьований, буде певний перехідний період півроку або рік, який дозволить залучити виробничі потужності, тому комітет просить підтримати законопроект в першому читанні. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, прошу, два – "за", два – "проти". Перед тим, я хочу дати Левченко. Юрій Левченко, будь ласка, хвилину, щодо позиції цього законопроекту. Записуйтесь. Будь ласка, Юрій Володимирович.</p>
<p>&nbsp;</p>
<p>16:36:31</p>
<p>ЛЕВЧЕНКО Ю.В.</p>
<p>Левченко, "Свобода". Я дякую, що все ж таки нам дали з цього приводу слово, тому що ми подали за місяць до цього законопроекту законопроект 1096, який, власне кажучи, регулює ці відносини, і той законопроект, який зараз розглядається, по суті, як калькою нашого законопроекту. Тому дуже шкода, що наш законопроект був виключений з порядку денного, по суті, відбувається певний якийсь такий плагіат, абсолютно не зрозумілий і для чого це робиться. Я розумію, що хтось хоче там попіаритися.</p>
<p>Але є одна суттєва відмінність, в цьому законопроекті 1362 справді запроваджується тотальна заборона на експорт всієї деревини, не тільки дуба, і це правильно. Але треба не тільки запроваджувати відповідну заборону, нам треба також попрацювати над тим, щоб стимулювати деревообробну галузь, щоб сьогодні були підприємства, які могли обробляти цю деревину. Щоб не було так, що через рік наші лісгоспи банкротують і їх за копійки приватизують, як намагалися це зробити кілька тижнів тому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Ляшко.</p>
<p>&nbsp;</p>
<p>16:37:46</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги депутати, я звертаюсь до вас з проханням усім залом підтримати цей законопроект. Ми маємо встановити ембарго на вивезення не обробленого лісу з України. У нас десятки років вирізається деревина і вивозиться за кордон в необробленому вигляді, за 23 роки незалежності знищили деревопереробну промисловість, на моїй різні Борзнянщині, Чернігівської області, та, взагалі, на Чернігівщині було маса деревообробних підприємств, сьогодні - немає. Бо для чого ставити деревопереробку, коли можна кругляк вивезти за кордон, а в деяких країнах Європи доплачують за те, щоб ми цей кругляк до них привезли, бо їм вигідно. А потім ми завозимо сюди в Україну меблі і все інше, і вирізається варварські ліс, потім ми тратимо мільярди на те, щоб врятувати Карпати, на те, щоб зупинити повені, на те, щоб відроджувати цей ліс, а найголовніше, що деревообробка – це створення сотень тисяч робочих місць. Для того щоб не дати можливості знищити лісову галузь, адже вони сьогодні заробляють величезні кошти на експорті необробленої деревини, пропонується встановити перехідний період для того, щоб підприємства лісогалузі підготувалися, для того, щоб прийшли інвестори. Бо коли інвестори знатимуть, що вони не зможуть вивезти необроблену деревину, не зможуть вивезти кругляк, що для того, щоб отримати нашу деревину, їм доведеться її тут переробляти, то вони і пилорами ставитимуть, і все інше ставитимуть. А інакше робочих місць у людей як не було, так і не буде.</p>
<p>Тому я пропоную підтримати законопроект про мораторій на вивезення кругляка і необробленої деревини з України. Хватить рубати наш ліс! Саджати ліс треба! Дякую. Слава Україні!</p>
<p>&nbsp;</p>
<p>ГОЛОВУЮЧИЙ. "Блок Петра Порошенка", Микола Томенко.</p>
<p>&nbsp;</p>
<p>16:40:01</p>
<p>ТОМЕНКО М.В.</p>
<p>Шановні колеги, будьмо уважні, оскільки йдеться зараз про надзвичайно стратегічний момент. І я підтримую своїх колег, але не буду говорити про те, що погано, а що нам треба далі зробити.</p>
<p>Біда з цим законопроектом, який вноситься вже років 10, полягає в тому, що ми не говорили, не пояснювали, що далі треба зробити. Далі нам треба зробити державну програму підтримки деревообробної галузі. Нам треба зробити, щоб ви найкраще імпортне обладнання завезли, а не на радянських пилорамах працювали. Нам треба з Мінекономіки, з Мінфіном опрацювати по кожному регіону, як ми будемо відновлювати економіку, особливо в депресивних регіонах. Бо катастрофа: 10 людей заробляє на лісі, а всі решта бідують. Треба, щоб з цього заробляли всі люди, що там живуть, уся Україна. Ми мали найкращі меблеві фабрики, ми мали систему деревообробних підприємств.</p>
<p>Тому ми домовилися – а ми – це наші колеги з "Свободи", які своїм законопроектом дали поштовх до обговорення цієї теми, це авторський колектив, в який входять всі фракції коаліції, - про те, що між першим і другим читанням ми сідаємо і з лісгоспами, і з деревообробною промисловістю, і розписуємо в термінах, як ми рухаємося перші півроку, як ми рухаємося другі півроку. Тому що я вже приводив цей приклад, це катастрофа. Ми при бідності і залежності від Росії спалюємо дерево, спалюємо гілки, і ніби це нікому не потрібно. Тобто сьогодні ми повинні не російський газ купувати, не африканське вугілля, – ми можемо сьогодні на твердопаливну систему перевести мінімум 4-у, згодом – 3-ю частину. В сільській місцевості, в горах школи, народні дома, ФАПи повинні опалюватися не газом, а звичайно твердопаливними речами.</p>
<p>Тому моє прохання, і я як один зі співавторів, голова комітету, підтверджую, що без дискусії з фахівцями до другого читання закону не буде. Тому…</p>
<p>&nbsp;</p>
<p>ГОЛОВУЮЧИЙ. Дякую, будь ласка, Іван Крулько, "Батьківщина".</p>
<p>&nbsp;</p>
<p>16:42:16</p>
<p>КРУЛЬКО І.І.</p>
<p>Підтримуючи законопроект, прошу передати слово колезі Шлемку.</p>
<p>&nbsp;</p>
<p>ГОЛОВУЮЧИЙ. Народний депутат Шлемко. Потім - Михайло Папієв.</p>
<p>&nbsp;</p>
<p>16:42:38</p>
<p>ШЛЕМКО Д.В.</p>
<p>Шановні народні депутати, Крулько передав Шлемко.</p>
<p>&nbsp;</p>
<p>ГОЛОВУЮЧИЙ. А ви не слухаєте уважно, ні? Я сказав – народний депутат Шлемко, потім - Михайло Папієв.</p>
<p>&nbsp;</p>
<p>ШЛЕМКО Д.В. Шановні народні депутати, нагадаю, що сьогодні в Україні основними лісокористувачами є держлісгоспи, агролісгоспи, воєнлісгоспи, національні парки та заповідники і приватні лісові компанії. І всі вони мають можливість рубати. І рубають масово і незаконно.</p>
<p>Сьогодні за неофіційною статистикою 30 відсотків самовільних вирубок, тоді коли в Європі ця цифра складає біля 3 відсотків. Зрозуміло, що якби не було можливості експортувати цільну деревину за кордон, то за зелені багатство, не отримуючи зелені купюри, подібного ми б не мали. Наші сусіди Чехія, Словаччина, Польща, Угорщина сьогодні уже, практично, не рубають ліси в Татрах, у Карпатах, бо мають дешеву сировину із України. Румуни сьогодні спалюють наш ліс як дрова. Тому &nbsp;стає зрозумілим, що треба щось робити. Але я хочу сказати, що найбільше експортних поставок здійснюється із Західної України і якщо так далі піде, то незабаром Карпати ми будемо бачити тільки як гори, а не, відповідно,&nbsp; як ліс.</p>
<p>Тому фракція "Батьківщина" буде підтримувати цей законопроект у першому читанні. Однак ми не можемо йти тільки на те, щоб тільки забороною забезпечити відповідно прийняття закону, тому що порушуються всі статті ГААТ СОТ 31, 35, статті Асоціації з Україною. Є інші форми обмеження, які називаються не тарифні обмеження. Тому ми пропонуємо запровадити нульову квоту, яка є ембарго на поставку і, відповідно, на певний період,&nbsp; це дасть можливість нам зберегти не порушуючи відповідні міжнародні угоди і забезпечити порятунок нашого лісу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Михайло Папієв, "Опозиційний блок".</p>
<p>&nbsp;</p>
<p>16:44:50</p>
<p>ПАПІЄВ М.М.</p>
<p>Дякую. Шановні народні депутати України.</p>
<p>Фракція політичної партії "Опозиційний блок" в цілому підтримує саму ідеологію цього законопроекту, бо необхідність вже давно настала навести лад і порядок в лісовій галузі. Але я дуже просив би, щоб ми голосуючи за основу цей законопроект і ми будемо його голосувати за основу, дуже серйозно підійшли, ретельно підійшли до підготовки цього законопроекту до другого читання. Бо є ті нюанси про які говорив якраз і попередній виступаючий народний депутат України. У нас основними лісокористувачами в Україні є чотири структури – це Держлісгоспи, лісгоспи які були лісгоспами АПК, це військовий лісгосп і Національні парки. І тому треба буде, коли ми будемо готувати на друге читання цей законопроект, чітко виписати якраз відношення до цих структур.</p>
<p>Крім того, нам треба обов'язково згадати про, те що вже забули робити, це лісовідновлення і нам необхідно це чітко і ясно сказати. Крім того, нам треба чітко розділити функції. У нас буде порядок в лісі тільки тоді коли розділена буде функція вирубки лісу і догляду, і посадки лісу. Це от фахівці, які знаходяться в залі, Іван Рибак, який багато пропрацював в лісовій галузі, він підтвердить. І тут треба дуже ретельно підійти до цього питання, і дуже зважено.</p>
<p>І наприкінці свого часу я, як голова обласної державної адміністрації, двічі підписував розпорядження про заборону вивозу кругляка за межі області. Ви би уявили, який одразу йде тиск, особливо від правоохоронних органів, і тут ми маємо бути готовими, і це правильно.</p>
<p>Верховна Рада України&nbsp; має прийняти рішення, щоби ті, хто має інтереси, вони забули туди дорогу в корупційну оцю кормушку, якою вони рахують ліс. Ми будемо голосувати за цей законопроект, за основу…</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Кривошея, "Народний фронт", хвилина. Потім Розенблат, Соловей.</p>
<p>&nbsp;</p>
<p>16:47:21</p>
<p>КРИВОШЕЯ Г.Г.</p>
<p>Доброго дня! Шановні депутати.</p>
<p>Фракція "Народний фронт" готова підтримати даний законопроект, але разом з тим хочемо звернути увагу, що є рішення урядового комітету, в якому урядовий комітет пропонує переглянути ряд своїх зауважень під час засідання комітету у Верховній Раді.</p>
<p>Це стосується в першу чергу певних статей і моментів, які передбачені і вказані в пункті 2 розділу 1 законопроекту, де передбачається внесення змін і визначення порядку підтвердження, погодження, проходження лісо- пиломатеріалів.</p>
<p>Зокрема, оформлення допускається при наявності сертифіката, сертифіката про погодження лісоматеріалів, сертифіката про погодження лісоматеріалів та виготовлення з них пиломатеріалів, сертифіката про походження на партію лісоматеріалів, на проходження теплової стерилізації, а також сертифіката на проходження.</p>
<p>Таким чином, у цьому пункті ми бачимо, що пункт говорить про конкретизацію з метою уникнення неодноразового розуміння, оскільки зі змісту зазначеного положення…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>КРИВОШЕЯ Г.Г. …є незрозумілим, чому саме в даному законопроекті, в яких випадках, яким суб'єктам потрібні надаватися, які сертифікати?</p>
<p>Таким чином, прошу врахувати під час…</p>
<p>&nbsp;</p>
<p>ГОЛОВУЮЧИЙ. Під час підготовки до другого читання. Дякую.</p>
<p>Будь ласка,&nbsp; народний депутат Розенблат. Хвилина.</p>
<p>&nbsp;</p>
<p>16:48:59</p>
<p>РОЗЕНБЛАТ Б.С.</p>
<p>Шановні колеги, я представляю область, де знаходиться більше 30 відсотків нашого українського лісу – багатства нашої країни. І я хочу звернутися&nbsp; до всіх вас, підтримати цей закон, тому що він дуже сьогодні потрібен&nbsp; нашій країні. Але це сьогодні&nbsp; є сигнал для всіх інвесторів, для того, щоб&nbsp; сьогодні починати відроджувати нашу деревопереробну галузь.</p>
<p>Сьогодні&nbsp;&nbsp; практично в Україні вона&nbsp; знищена. І якщо дійсно сьогодні нас почують, а я думаю, що почують, і до другого читання будуть зроблені деякі висновки, я впевнений в цьому, що ми&nbsp; підготуємо друге читання цього закону. І я думаю, що нас&nbsp; дуже сьогодні&nbsp; влучно підтримають всі ті, хто бажають в Україні створювати&nbsp; робочі місця.&nbsp;</p>
<p>Дякую&nbsp; за увагу. І підтримайте, будь ласка, у першому читанні.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Соловей.</p>
<p>&nbsp;</p>
<p>16:49:52</p>
<p>СОЛОВЕЙ Ю.І.</p>
<p>Юрій Соловей, депутатська група "УДАР", фракція "Блок Петра Порошенка", 89 виборчий округ. Якраз&nbsp; округ з центром&nbsp; у Верховинському, Косівському і Снятинському районі – це&nbsp; гірський округ, де ліси складають основну цінність для розвитку економіки цього регіону. Але поряд&nbsp; з тим я хочу пригадати, що саме безконтрольний протягом 23 років експорт лісу кругляка призвів до того, що&nbsp; в 2008 році Івано-Франківська, Чернівецька і Закарпатська області перетерпіли саму масштабну повінь, яка коштувала нашій області і українському&nbsp; бюджету понад&nbsp; 1&nbsp; мільярд&nbsp; гривень.</p>
<p>Поряд з тим сьогодні ми маємо ситуацію, коли у нас на території округу було&nbsp; 20 деревообробних підприємств,&nbsp; з яких залишилось –&nbsp; 0.&nbsp; Сьогодні люди, які проживають в межах мого округу,&nbsp;&nbsp; не мають можливості&nbsp; купити навіть елементарно для своїх потреб лісу, оскільки&nbsp; весь ліс, що вирубується, йде на експорт. І при цьому&nbsp; люди не мають можливості навіть&nbsp; побудувати&nbsp; собі елементарну&nbsp; хату.</p>
<p>&nbsp;</p>
<p>ГОЛОВУЮЧИЙ. Дайте&nbsp; 10 секунд закінчити.</p>
<p>&nbsp;</p>
<p>СОЛОВЕЙ Ю.І.&nbsp; Тому&nbsp; я звертаюсь до всіх колег, підтримати даний законопроект, оскільки він не тільки дозволить відновити деревообробну &nbsp;галузь на заході України, в центрі…</p>
<p>&nbsp;</p>
<p>ГОЛОВУЮЧИЙ. Дякую. &nbsp;Будь ласка, Сергій Соболєв 30 секунд. Потім 30 секунд народний депутат Рибак. Репліка його, назвали його ім'я. Сергій Соболєв.</p>
<p>&nbsp;</p>
<p>16:51:27</p>
<p>СОБОЛЄВ С.В.</p>
<p>Це абсолютно правильний законопроект. Єдине, пане головуючий, прохання під стенограму записати… Пане головуючий! Володимир Борисович! Під стенограму записати, оскільки цього немає в цьому проекті на друге читання, щоб у нас не було проблем з ГААТом, з СОТом і європейськими угодами ввести нетарифне регулювання, нульова ставка квоти на експорт. Тоді ніяких проблем у нас не буде, бо цього немає в цьому законопроекті. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Рибак 30 секунд репліка. Прошу.</p>
<p>&nbsp;</p>
<p>16:52:06</p>
<p>РИБАК І.П.</p>
<p>Шановні колеги, я теж представляю якраз округ №220 Вижничина,&nbsp; Путильщина Чернівецькій області там дуже серйозна проблема з лісом. Але в даному законопроекті є деяка норма, яка мене не тішить – вивіз дозволяється тільки пиломатеріалів. Товщина яких до 70 міліметрів і вологістю 22 відсотки. Ми можемо втратити цілу галузь по калібровочному брусу, з якого будуються будиночки і везуться на експорт у вигляді уже по суті готової…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; я хотів наголосити, що це перше читання. До другого читання висловлено зауваження, наприклад, і народного депутата, і Соболєва, і так далі. Ми зараз… І Рибака. Під час підготовки будь-яку норму можна викласти так як це буде відповідати інтересам і галузі, і України. Віктор Галасюк, будь ласка, щодо урядового висновку, послухайте, з врахуванням урядового висновку. Прошу. Віктор Галасюк.</p>
<p>&nbsp;</p>
<p>16:53:10</p>
<p>ГАЛАСЮК В.В.</p>
<p>Дякую. Шановний Володимир Борисович, шановні колеги, хочу сказати, що другого читання будуть враховані розглянуті пропозиції уряду і безумовно пропозиції народних депутатів. Але я вас закликаю, давайте зробимо реальний крок для переходу української економіки від сировинної моделі до випуску готової продукції, щоб ми годували громадян за рахунок податкових надходжень, а не за рахунок закордонних кредитів. Шановні колеги, давайте підтримаємо.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Я думаю, що всі питання вже проговорені і з метою підготовки будуть опрацьовані.</p>
<p>Будь ласка, шановні колеги, виноситься на голосування. Прошу зайняти свої місця. Шановні народні депутати,&nbsp; виноситься на голосування законопроект (реєстраційний номер 1362), голосування в&nbsp; першому читанні за основу. За основу в першому читанні, за основу. За основу в першому читанні. Прошу голосувати в першому читанні за основу. В першому читанні за основу.</p>
<p>&nbsp;</p>
<p>16:54:33</p>
<p>За-277</p>
<p>Рішення прийнято.</p>
<p>Шановні колеги, я б просив би профільний комітет і доручаю профільному комітету під час підготовки до другого читання ініціативи, які лунали&nbsp; від депутатів, опрацювати, в тому числі з урахуванням позицій уряду. Дякую.</p>
<p>Наступний законопроект, друге читання законопроекту (реєстраційний номер 1317).</p>
<p>Шановні колеги, Микола Княжицький. Я просив би всіх уважно послухати законопроект. Прошу.</p>
<p>&nbsp;</p>
<p>16:55:17</p>
<p>КНЯЖИЦЬКИЙ М.Л.</p>
<p>Дякую. Ми не так давно святкували 70 роковини&nbsp; пам'яті загиблих в Аушвіці. В Україні з цього приводу була відкрита виставка Інститутом національної пам'яті. На цій виставці був портрет, де ідуть радянські військовополонені серед яких майже половина була українців за статистичними даними і над якими знущаються фашистські кати. Коли я дивився на цей портрет, то я згадав картину знущань над українськими військовими зі сторони сепаратистів і російських прихвоснів. Я згадав багато іншого. Я згадав суддів і російських військових, які арештовували Надію Савченко. Тих суддів, які зараз утримують її у в'язниці. Я згадав моїх колег-журналістів, яких під час виходу з Ілловайського котла арештувала російська армія, передала сепаратистам. Їм перебили фаланги пальців для того, щоб вони більше ніколи не могли писати. А потім ставили воду і знущалися через те, що цей журналіст не міг цієї води випити. Це робили люди, яких ми щодня героїзуємо на українських телевізійних каналах, в наших фільмах, серіалах, продовжуємо це робити зараз, коли люди гинуть. Не звертаємо увагу на суспільне засудження. Не звертаємо увагу на численні звернення бійців АТО, героїв, які кажуть: а за що ми воюємо, за те, щоб російські олігархи продовжували заробляти мільйони на російських серіалах, це ми їх захищаємо тут? Тому потреба цього закону зараз вкрай важлива. Проти цього закону виступають не українці, проти цього закону виступають росіяни, які платять українським лобістам за те, щоб їхня пропаганда на українських каналах залишалася. Наш комітет повністю цей закон підтримав, підтримав численні правки, їх було більше 70, 17 відхилив. В нас була консультаційна рада з приводу цього. Домовилися внести ще декілька правок, закон дуже чітко регулює, що Держкіно, лише Держкіно, а не Нацрада, може вносити санкції на ті фільми і серіали, які без прокатного посвідчення транслювалися. А прокатні посвідчення не видаються пропагандистським фільмам і серіалам, які пропагують російських силовиків. І ми обмежуємо показ осіб, які шкодять Україні, вимагаємо від держави надрукувати їх перелік для того, щоб канали їх не показували. Прошу…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>КНЯЖИЦЬКИЙ М.Л. Для того, щоб… На координаційні раді фракції… Хочу озвучити поправки додаткові до затверджених комітетом, які просили внести&nbsp; народні депутати.</p>
<p>Поправка 30. 4 статтю у статті 15-1 законопроекту викласти в такій редакції. "Центральний орган виконавчої влади, що реалізує державну політику в сфері кінематографії, забезпечує реалізацію цього закону шляхом прийняття рішення про віднесення фільмів до заборонених до розповсюдження і демонстрування на території України виключно на підставі ознак, визначених в статті 15-1 закону".</p>
<p>Правка 54. "Трансляція аудіовізуальних творів…" Абзац дев'ятий частини другої частини шостої викласти в такій редакції. "Трансляція аудіовізуальних творів, фільмів, телепередач, крім інформаційних та&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;інформаційно-аналітичних програм, одним з учасників яких є особа" і далі текст поправки, затверджений комітетом.</p>
<p>Поправка номер 43, абзац перший, частини шостої викласти в такій редакції: "розповсюдження та, або демонстрування фільмів, зазначених в частині першій цієї статті, тягне за собою застосування до суб'єктів господарювання, що здійснюють таке розповсюдження та, або демонстрування адміністративно-господарських санкцій в формі накладення адміністративно-господарського штрафу в розмірі 10 мінімальних заробітних плат за кожен випадок такого розповсюдження або демонстрування, вчинений вперше та в розмірі 50 мінімальних заробітних плат, за кожен такий випадок розповсюдження або демонстрування".</p>
<p>І врахувати поправку номер 70 народного депутата Мороко, а саме нову частину статті викласти в такій редакції. Національна рада застосовує передбачені санкції за порушення вимог частини другої, статті 6 цього закону, незалежно від притягнення та організації до її службових осіб, та інших видів відповідальності згідно з іншим законодавством, ці слова вилучити.</p>
<p>Пункт 1 перехідних положень викласти в такій редакції: " цей закон вступає в силу, через два місяці здати його опублікування". Це робиться для того, щоб канали мали змогу закупити іноземні серіали, а не країни агресора, і почати виробництво українських серіалів. Мені здається, що тут все враховано.</p>
<p>Ще один пункт хотів би поставити на голосування, це ще одна поправка. Ця поправка була в законі, комітетом вона була відхилена, але фракція Радикальної партії просила поставити цю поправку на голосування на підтвердження. Це поправка номер 28 в чинному законі, поправка ця передбачає, зараз я її прочитаю, статтю 15.1 викласти в такій редакції. Стаття 15.1 "Заборона, розповсюдження і публічне демонстрування фільмів виробництва Російської Федерації, а також тих, що пропагують правоохоронні органи, збройні сили, інші військові чи силові формування Російської Федерації", а далі за текстом.</p>
<p>Тобто логіка нашого закону полягала в тому, оскільки 30 відсотків російських продуктів виробляється в Україні, в інших країнах, що ми обмежуємо продукцію всю, незалежно від походження, якщо вона пропагує російську армію. Знову ж таки це стосується лише фільмів після 1991 року. Фракція Радикальної партії наполягає на тому, щоб поставити на голосування цю поправку, яка була в законі, яка була відхилена комітетом, про те, щоб заборонити всі серіали виробництва Російської Федерації. Поправка подана представниками "Народного фронту", отже, "Народний фронт" цю поправку теж підтримує. Дякую.</p>
<p>&nbsp;</p>
<p>ГОЛОВУЮЧИЙ. Шановні народні депутати, оскільки це процедура другого читання, пропозиції узгоджені в порівняльній таблиці, враховані комітетом, і окрема поправка, яка була проголошена з трибуни парламенту. Бачу дві руки. Микола Томенко, прошу.</p>
<p>&nbsp;</p>
<p>17:02:04</p>
<p>ТОМЕНКО М.В.</p>
<p>Друзі, прошу уваги! Пане Микола, я є абсолютний союзник цього підходу. Ми подавали, я зокрема, із В'ячеславом Кириленком подавав подібний законопроект. І моя позиція така, що ми повинні тут жорстко і чітко діяти в частині тієї продукції, де пропагуються "руський мир" у всіх його проявах.</p>
<p>Натомість ви або підтвердіть, або спростуйте, чи ми зняли нові норми, які, наприклад, призведуть до того, що ви забороните мої улюблені серіали. Бо виглядає таким чином, що якщо комісар Мегре багато курить, то це&nbsp; шкідлива звичка – його треба заборонити. А Пуаро, якого&nbsp; я теж дивлюся, любить вино пити&nbsp; і особливо в&nbsp; пізній час – це теж&nbsp; шкідлива звичка. Я маю на увазі те, що до Путіна, мені здається, пропаганда невігластва, шкідливих звичок і алкоголізму немає жодного відношення. Тому я все б, що не з "руським миром",&nbsp; все-таки зняв і залишив "руськомирівський" фільм і тоді&nbsp; ми голосуємо….</p>
<p>&nbsp;</p>
<p>17:03:21</p>
<p>КНЯЖИЦЬКИЙ М.Л.</p>
<p>Шановні народні депутати, наш законопроект не містив тих пунктів, про які говорив мій шановний&nbsp; колега Микола Томенко. Ці пункті існують в чинному законі. Це не ми пропонували, але я підтримую ініціативу пана Миколи для того, щоб там неповага до батьків і невігластво викреслити зі старого закону, з голосу. Але це не був наш закон, це &nbsp;чинний Закон "Про кінематографію".</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є процедура другого читання, є таблиця, яка роздана, і є поправки, які ми маємо пройти. Тому йдемо по поправках з вами.</p>
<p>Шановні колеги, будь ласка, 8 поправка. Наполягає автор? Ні.</p>
<p>9-а? <i>(Шум у залі)</i></p>
<p>&nbsp;5-а – врахована. На підтвердження? Дякую.</p>
<p>Є пропозиція. Народний депутат Шкрум, будь ласка.</p>
<p>&nbsp;</p>
<p>17:04:28</p>
<p>ШКРУМ А.І.</p>
<p>Дякую. Колеги, я, дійсно, відповідно до Регламенту прошу поставити на підтвердження 5 поправку. Я поясню, чому.</p>
<p>Зазвичай визначення надаються в законодавчі акти, щоб визначити дійсно терміни недвозначно, з метою саме юридичної визначеності і однозначності. От мені дуже цікаво, наприклад, як визначити і що таке "публічні висловлювання, які створюють потенційну небезпеку охороні здоров'я українських громадян", або "публічні висловлювання, які загрожують захисту прав громадян". Та більшість публічних висловлювань можуть загрожувати захисту прав громадян. Тому це не створює жодної юридичної визначеності, а скоріше створює свавілля. Дякую.</p>
<p>&nbsp;</p>
<p>17:05:16</p>
<p>КНЯЖИЦЬКИЙ М.Л. Можна дати відповідь?</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>КНЯЖИЦЬКИЙ М.Л. Про що мова йде в цій поправці? Ви знаєте ситуацію з каналом "Інтер", якому Національна рада дала попередження за те, що вони показали Кобзона, хоча немає жодного списку того, що Кобзона показувати не можна. Ця поправка планувалася для того, щоб захистити телеканали, що лише на підставі цих критеріїв і лише за поданням СБУ або РНБО Мінкульт повинен внести список таких осіб і опублікувати їх на своєму сайті, щоб ніхто не звинувачував довільно телеканали в тому, що вони показали одного чи іншого виконавця. Бо завтра, якщо ми знімемо… Тобто це поправка, яка має захистити телерадіоорганізації. Ми можемо її зняти, але тоді вони будуть далі ще більш незахищеними.</p>
<p>&nbsp;</p>
<p>ГОЛОВУЮЧИЙ. Наполягають на підтвердженні.</p>
<p>Будь ласка, 5 поправка, ставлю на голосування пропозицію щодо підтвердження 5 поправки.</p>
<p>Якщо вона не буде проголосована, вона буде виключена.</p>
<p>&nbsp;</p>
<p>17:06:17</p>
<p>За-128</p>
<p>Не підтверджена 5-а поправка, вона виключена.</p>
<p>6-а, 6-а поправка. 1-а поправка є?</p>
<p>1-а поправка, – народний депутат Княжицький, врахована.</p>
<p>&nbsp;</p>
<p>КНЯЖИЦЬКИЙ М.Л. Поправка, ми ж голосуємо за них, маємо проголосувати.</p>
<p>&nbsp;</p>
<p>ГОЛОВУЮЧИЙ. 1-а поправка, її немає. 2-а поправка, – народний депутат Семенуха. Вона врахована. 3-а – Княжицький, є.</p>
<p>Будь ласка, Павленко, народний депутат Павленко.</p>
<p>&nbsp;</p>
<p>17:06:59</p>
<p>ПАВЛЕНКО Ю.О.</p>
<p>Шановний Володимир Борисович, шановні колеги. Ми очевидно за захист інформаційного телепростору України, але головне, щоб цей захист не перетворився на встановлення в Україні цензури.</p>
<p>Сьогодні були роздані зауваження юридичного головного управління Апарату Верховної Ради, де є ціла низка зауважень до даного законопроекту. Зокрема юридичне управління говорить, що всупереч статтям 102 і 116 Регламенту Верховної Ради, внесено пропозиції, які змінюють концептуальні положення, зокрема це стосується цілої низки поправок.</p>
<p>Тому я просив би поставити на підтвердження поправку номер 3, 4, 10, 23 Прошу зараз поставити поправку номер 3 на підтвердження. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, позиція комітету.</p>
<p>&nbsp;</p>
<p>17:08:00</p>
<p>КНЯЖИЦЬКИЙ М.Л.</p>
<p>Шановні народні депутати, ми розуміємо, що наймити російських олігархів і російської воєнщини зараз будуть робити все для того, щоб зірвати цей законопроект. Це відбувається на очах всієї країни. Ми, члени коаліції, домовилися між собою, що ми вносимо ті зміни, які озвучили; і ту поправку, яку не підтримали, але ми погоджуємося, яку депутат Шкрум прочитала. І голосуємо за законопроект в цілому, окремо проголосувавши, щоб підтвердити чи ні, законопроект фракції Радикальної партії. І я наполягаю, щоб ми рухалися в такому режимі, бо інакше &nbsp;ми насміхаємося над кожним загиблим, ми плюємо в очі тим людям, які нас зараз захищають.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. І так у нас є таблиця, врахована комітетом. Я зараз поставлю на голосування поправку. яка була оголошена "Радикальною партією" Олега Ляшка, на голосування. Номер 28. Будь ласка, ставлю на голосування 28 поправку. 28 поправку ту, що оголосив, то, що оголосив Олег Ляшко, 28 поправка.</p>
<p>&nbsp;</p>
<p>17:09:20</p>
<p>За-146</p>
<p>Будь ласка, Олег Ляшко, автор поправки.</p>
<p>&nbsp;</p>
<p>17:09:36</p>
<p>ЛЯШКО О.В.</p>
<p>Олег Ляшко, "Радикальна партія".</p>
<p>Шановні колеги народні депутати. Шановні громадяни України.</p>
<p>Я поясню, яку поправку ви зараз не підтримали, зокрема, колеги із "Самопомочі".</p>
<p>Ми пропонуємо цією поправкою заборонити трансляцію будь-якої російської продукції на українських телеканалах. Росія, коли забороняє ввозити сири українські, вона не вибирає "Менський" чи "Полтавський" сир, вона забороняє всі сири. Росія, коли забороняє ввозити українську картоплю чи сіль, вона не вибирає те чи інше підприємство, вони всі забороняють ввезення української продукції.</p>
<p>Ми вважаємо, що серіали виробництва країни-агресора не мають права крутитись на українських каналах, бо правильно сказав колега Княжицький, це плювати в душу тим, хто сьогодні захищає країну.</p>
<p>Тому я прошу повернутися до голосування і підтримати нашу поправку, щоб заборонити трансляцію російських серіалів в Україні загалом. Дякую.</p>
<p>&nbsp;</p>
<p>ГОЛОВУЮЧИЙ. Давайте проголосуємо за повернення. Щодо повернення до 28 поправки, розгляд 28 поправки. Повернення до 28 поправки до цього законопроекту. Повернення до розгляду 28 поправки.</p>
<p><b>&nbsp;</b></p>
<p>17:11:05</p>
<p>За-222</p>
<p>Будь ласка, не встигли. Будь ласка. Добре. Прошу за повернення до 28 поправки, щодо повернення до 28 поправки.</p>
<p>Повернення до 28 поправки.</p>
<p>&nbsp;</p>
<p>17:11:38</p>
<p>За-235</p>
<p>Ставлю на голосування поправку номер 28, до якої ми щойно повернулись.</p>
<p>&nbsp;</p>
<p>17:11:59</p>
<p>За-238</p>
<p>Все враховано. А тепер…</p>
<p>А тепер ставлю на голосування законопроект в цілому. Ні? По поправкам?</p>
<p>Шановні колеги! Я ставлю ще одну поправку на підтвердження. 3 поправка була оголошена. 3-ю поправку - на підтвердження. 3-ю поправку на підтвердження було під стенограму, будь ласка.</p>
<p>3-ю, 3-ю - на підтвердження 3-ю. Да.</p>
<p>&nbsp;</p>
<p>17:12:42</p>
<p>За-220</p>
<p>Дивіться, шановні колеги. Іще раз. Давайте зробимо знаєте що? Дивіться.</p>
<p>Сядьте всі на свої місця. Сядьте всі на свої місця, я вас дуже прошу.</p>
<p>&nbsp;</p>
<p>17:13:05</p>
<p>КНЯЖИЦЬКИЙ М.Л.</p>
<p>Шановні… Шановні колеги! Це поправка, яка визначає державу агресора.</p>
<p>&nbsp;</p>
<p>ГОЛОВУЮЧИЙ. І покличте депутатів до зали!</p>
<p>&nbsp;</p>
<p>КНЯЖИЦЬКИЙ М.Л. Те, що ми зробили в постанові…</p>
<p>&nbsp;</p>
<p>ГОЛОВУЮЧИЙ. Пане Микола, я прошу не брати слово, поки я вам його не надав.</p>
<p>Сядьте всі на свої місця, якщо ви хочете голосувати, то давайте займатись голосуванням, а не бігати по залу і потім казати, що не вистачило два голоси.</p>
<p>Прошу ще раз. За повернення щодо розгляду підтвердження 3-ї поправки.</p>
<p>Прошу визначатись щодо голосування, щодо повернення, прошу.</p>
<p>&nbsp;</p>
<p>17:13:39</p>
<p>За-245</p>
<p>Повернулись.</p>
<p>Ставлю на голосування щодо підтвердження даної поправки, 3 поправка – підтвердження. Вона&nbsp; врахована була&nbsp; комітетом. Колега… <i>&nbsp;</i>&nbsp;Щодо підтвердження цієї поправки.</p>
<p>&nbsp;</p>
<p>17:14:05</p>
<p>За-246</p>
<p>Підтверджено.</p>
<p>4-у теж треба підтверджувати?&nbsp;&nbsp; 4-у треба підтверджувати. Давайте… Колеги, ще раз, займіть&nbsp; свої місця. Щодо підтвердження 4 поправки. 4 поправка – підтвердження. "За", вона&nbsp; врахована, це&nbsp; 4 поправка. Підтвердження&nbsp; 4 поправки.</p>
<p>&nbsp;</p>
<p>17:14:33</p>
<p>За-241</p>
<p>Шановні колеги, комітетом&nbsp; підготовлено…</p>
<p>Агафонова, народний депутат&nbsp; Агафонова.</p>
<p>&nbsp;</p>
<p>17:14:58</p>
<p>АГАФОНОВА Н.В.</p>
<p>Прошу поставити на підтвердження&nbsp; 36 поправку. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Вже дійшли до&nbsp; 36 поправки. Це вже добре.&nbsp; Зараз&nbsp; голосуємо підтвердження&nbsp; 36 поправки і голосуємо в цілому.</p>
<p>Прошу,&nbsp; 36 поправка –&nbsp; на підтвердження. 36 поправка… А, хвилину. Зупинити голосування, зупиніть.&nbsp; Позиція комітету.&nbsp; 36-а. Позиція комітету. <i>(Шум у залі)</i></p>
<p>&nbsp;</p>
<p>17:16:01</p>
<p>КНЯЖИЦЬКИЙ М.Л.</p>
<p>Шановні народні депутати, ми зараз зробили надзвичайно важливу справу, ви собі не уявляєте яку, давайте зберемося з силами і проголосуємо за цей законопроект в цілому. Якщо ми це зробимо, ми нарешті змінимо наш інформаційний простір, ми нарешті відродимо українське кіно, ми нарешті. В принципі, змінимо українську політику і життя кожної української людини, яка все життя маніпулювалася імперськими грошима, імперським замовленням. Те, що ми зараз маємо на Донбасі – це наслідок нашого телебачення. Ті люди, які взяли зброю і вбивають нас, українців, це люди, які є жертвами цієї російської пропаганди, яка просочувалась сюди не лише через інформаційні канали, через фільми, серіали, через "кобзонів", через концерти. Давайте наберемося мужності от ми зараз вже напівкроку до того, щоб змінити життя нашої країни. Прошу вас проголосувати в цілому.</p>
<p>&nbsp;</p>
<p>ГОЛОВУЮЧИЙ. Шановні народні депутати. Шановні народні депутати, на ваш розгляд, на розгляд вашого голосування, на розгляд голосування вноситься законопроект номер 1317 в другому читанні в цілому з поправками, які були озвучені і які були підтверджені, і ви почули. В цілому 1317. В другому читанні і в цілому. Прошу визначатись шляхом голосування. Прошу голосувати. В цілому в другому читанні. <i>(Оплески)</i></p>
<p>&nbsp;</p>
<p>17:17:49</p>
<p>За-259</p>
<p>Народний депутат Сюмар і Ляшко, я прошу відповідно поводити себе до регламенту. Дякую. Просто щойно ми бачили як об'єднались дві фракції. Дякую.</p>
<p>Наступне питання порядку денного, шановні колеги, законопроект номер 1496.</p>
<p>Так, шановні колеги, я попрошу вас всіх займіть свої місця, будь ласка, і не виходьте із зали. Поверніть всіх депутатів до зали Верховної Ради. І, будь ласка, займіть свої місця для ефективної роботи, шановні колеги, прошу.</p>
<p>Проект Закону про внесення змін до деяких законодавчих актів України щодо посилення, увага, посилення соціального захисту внутрішньо переміщених осіб. Важливий закон 1496. В першому читанні я вношу пропозицію розглянути його за скороченою процедурою. Прошу підтримати, шановні народні депутати, щодо скороченої процедури.</p>
<p>&nbsp;</p>
<p>17:19:50</p>
<p>За-189</p>
<p>Будь ласка, доповідає Денісова Людмила Леонтіївна, керівник. Доповідач і також від комітету. Будь ласка, 5 хвилин, як доповідач і як керівник комітету 5 хвилин.</p>
<p>&nbsp;</p>
<p>17:20:11</p>
<p>ДЕНІСОВА Л.Л.</p>
<p>Шановні колеги, я прошу вас звернути увагу до того законопроекту, який ми зараз розглядаємо. Це дуже і дуже важливий на сьогоднішній день законопроект, який стосується забезпечення соціального захисту наших громадян, які є на сьогоднішній день вимушеними переселенцями. Сьогоднішня ситуація&nbsp; на ринку праці щодо забезпечення громадян роботою є критичною. На сьогоднішній день зареєстровано безробітних більше ніж 542 тисячі. Кількість вакансій біля 38 тисяч. Тобто на одну вакансію претендує 14 людей. При цьому, великою є проблемою питання працевлаштування вимушених переселенців. Тому що умовою отримання ними&nbsp; допомоги від держави на оренду житла та на оплату житлово-комунальних послуг є їх працевлаштування. На сьогоднішній день 953 тисячі вимушених переселенців зареєстровано вже&nbsp; в Реєстрі Міністерства соціальної політики. З них кожна одинадцята особа, тобто 85 тисяч з половиною потребують працевлаштування. Тому головна мета цього законопроекту, який я вношу на ваш розсуд, є удосконалення вже діючих норм та нових норм введення для того, щоб поширити можливість працевлаштування наших внутрішньо переміщених осіб.</p>
<p>Які заходи передбачаються. Заходи щодо працевлаштування особи. Встановлюється компенсація роботодавцям на працевлаштування внутрішньо переміщених у сумі витрат на оплату праці таких осіб майже на 6 місяців, а деяких регіонах на 12 місяців. Але передбачається, що якщо компенсація за 6 місяців надається, то людина повинна там працювати і їй передбачається це місце роботи на 12 місяців.</p>
<p>Встановити компенсацію зареєстрованому безробітному з числа внутрішньо переміщених осіб, втрат на переїзд до місцевості, де таке місце знайдено. І ще передбачається компенсація витрат на проходження медичного, наркологічного огляду, якщо це потрібно для їх працевлаштування.</p>
<p>Встановити відшкодування витрат роботодавцю, який буде працевлаштовувати і надавати додаткову освіту, майже на рік цих грошей. Це 10 прожиткових мінімумів, або 12 тисяч 180 гривень. Виключити пропорційне фінансування громадських робіт. На сьогоднішній день це не може бути забезпеченим вкрай скудним становищем з бюджетами місцевими. І тому ми норму таку прибираємо, пропонуємо прибрати, і може або за місцевий, наприклад, як Полтавська область зробила, або за рахунок фонду на безробіття.</p>
<p>Заходи щодо підвищення конкурентоспроможності особи та підвищення її кваліфікації. Ми розширяємо категорію осіб, які можуть отримати ваучери на отримання додаткової освіти. Це є внутрішнім переміщеним особам і військовослужбовцям, які звільнені з служби, і тим людям, які повернулися з антитерористичної операції і стали інвалідами, і їм потрібна нова освіта.</p>
<p>Що я хочу ще сказати, що комітет розглянув це питання і пропонує прийняти його за основу. Я хочу під стенограму зачитати таку поправку до цього закону, тому що він готувався, коли ще не був прийнятий 76 законопроект, який вже врахував одну норму. Це стосується, враховувати мою поправку щодо виключення із законопроекту зміну до статті 26 Закону України про зайнятість населення, перегляд норми, про джерела фінансування, компенсації роботодавцю витрат на працевлаштування молоді. І пропоную прийняти цей закон за основу і в цілому. Коштів з державного бюджету на це не потрібно, тільки кошти Фонду страхування на випадок безробіття, це складне майже 85…</p>
<p>&nbsp;</p>
<p>ГОЛОВУЮЧИЙ. Прошу. Завершили?</p>
<p>Шановні колеги, два – "за", два – "проти". Будь ласка. Григорій Немиря, будь ласка.</p>
<p>&nbsp;</p>
<p>17:25:54</p>
<p>НЕМИРЯ Г.М.</p>
<p>Дякую. Шановні колеги, я &nbsp;хотів би звернути увагу на те, що будь-яка ініціатива має перспективу реалізації, якщо забезпечені відповідні кошти.</p>
<p>Доповідач щойно сказала, що коштів з державного бюджету на це не потрібно, це передбачено Фондом обов'язкового страхування. Але сама вона стверджує, що для реалізації ініціативи потрібно 87,7 мільйона гривень. Автор законопроекту не навела жодного доказу, що такі кошти є в Фонді загальнообов'язкового державного страхування. Більш того, ці 3,5… 3,1 мільйона гривень передбачається забрати з державного бюджету і передати на фонд. Таким чином, ми маємо небезпеку фактично під гаслами для того, щоб ми забезпечуємо і зміцнюємо соціальний захист тимчасово переміщених осіб, ми фактично закладаємо заздалегідь ситуацію, коли не буде коштів для того, щоб забезпечити виконання цього закону.</p>
<p>Тому я б застерігав від поспішного одноразового прийняття зразу в цілому цього закону. І, безумовно, основне доопрацювання стосується знаходження необхідних коштів. Треба уникати популізму заради популізму. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Сергій Каплін, будь ласка.</p>
<p>&nbsp;</p>
<p>17:27:23</p>
<p>КАПЛІН С.М.</p>
<p>Прошу передати слово Ірині Геращенко.</p>
<p>&nbsp;</p>
<p>ГОЛОВУЮЧИЙ. Ірина Геращенко.</p>
<p>&nbsp;</p>
<p>17:27:30</p>
<p>ГЕРАЩЕНКО І.В.</p>
<p>Немає в цій залі людини, яка би не усвідомлювала взагалі того надзвичайного серйозного навантаження, яке сьогодні несе держава Україна і українська влада, вирішуючи проблеми внутрішньо переселених осіб, вимушено переселених осіб. Але надзвичайно важливо ще навести кілька цифр. От із більше ніж 700 тисяч вимушених переселенців на облік із проханням працевлаштування стали і звернулися лише 40 тисяч, а працевлаштовані лише 7 тисяч осіб, що, звичайно, не є нормальною цифрою. І мені здається, дійсно тут можна погодитися із паном Немирею, що питання не лише в прийнятті спеціальних законів, а ще й в тому, щоби виконувалися закони, які існують і в тому, щоб уряд зокрема, і всі причетні інші структури робили програми по інтеграції і рекламні програми для того, щоб вимушені переселенці не просто могли, але і хотіли &nbsp;працевлаштовуватися, це дуже важливо, і допомагали їм тут.</p>
<p>І, до речі, тут варто подякувати зараз главам облдержадміністрацій, які намагаються допомогти переселенцям не тільки за рахунок пошуку житла, але і пошуку роботи, бо це є ключовим.</p>
<p>І ще одна дуже важлива проблема, тут я хочу до пана спікера звернутися. Мені здається, що ми маємо наполягати від Верховної Ради України, щоб уряд нарешті призначив керівника агентства з питань вирішення проблем Донбасу, який буде координатором вирішення всіх проблем, в тому числі і переселенців. Це не нормально, що сьогодні немає керівника цього агентства, що воно формально тільки існує, що всі проблеми переселенців лягають тільки на Міністерство соцполітики і таке інше. І тому жодним законом цій темі ми зараз не завадимо, якщо всі урядові структури, і ми тут не доєднаємося, не скоординуємо роботу по вирішенню проблем переселенців. Дякую.</p>
<p>&nbsp;</p>
<p>ГОЛОВУЮЧИЙ. У нас є заступник міністра, може прокоментувати, а потім голова комітету.</p>
<p>&nbsp;</p>
<p>17:29:56</p>
<p>ІВАНКЕВИЧ В.В.</p>
<p>Шановні народні депутати, зазначений законопроект Міністерство соціальної політики підтримує. І я звертаюся до вас, щоб ви його сьогодні проголосували за основу і в цілому. Цей закон дуже потрібен, і ці норми допоможуть нам знайти роботу, зацікавити роботодавців, щоб вони брали цих переміщених осіб на роботу. Дякую. А звідси буде і наповнення фонду соціального страхування.</p>
<p>&nbsp;</p>
<p>ГОЛОВУЮЧИЙ. Будь ласка, Людмила Денісова.</p>
<p>&nbsp;</p>
<p>17:30:17</p>
<p>ДЕНІСОВА Л.Л.</p>
<p>Шановні колеги, я дуже вдячна за те, що ви дійсно ознайомилися з цим законопроектом, тому що висловлюєте свої зауваження. Але я хотіла б сказати про те, що гроші в бюджеті Фонду соціального страхування на випадок безробіття не з'являться, а з'являться тільки тоді, коли ми проголосуємо цю норму і бюджет Фонду соціального страхування на випадок безробіття буде затверджений усіма видатками. Тому ці 80 мільйонів в бюджеті Фонду – вони є, тільки вони не передбачені по цих статтях.</p>
<p>Дуже прошу: підтримайте вимушених переселенців, яким потрібна ця робота. А цей законопроект таку роботу їм дасть можливість працевлаштуватися. Прошу проголосувати за основу та в цілому, як пропонує Міністерство соціальної політики. Дякую.</p>
<p>&nbsp;</p>
<p>ГОЛОВУЮЧИЙ. Дякую. Є проблема, яка потребує врегулювання, є позиція профільного комітету, є позиція міністерства. Вони узгоджуються. Тому я думаю, що абсолютно доцільно проголосувати його за основу і в цілому, а в процесі виконання, якщо будуть певні речі, можемо і в цілому. А якщо будуть якісь речі, які потребують регулювання,..</p>
<p>Будь ласка, хто не брав слово в обговоренні, прошу, можете взяти слово. Юрій Левченко від позафракційних. Від фракції, будь ласка, хто не брав участі в обговоренні, висловіть свою позицію.</p>
<p>&nbsp;</p>
<p>17:31:49</p>
<p>ЛЕВЧЕНКО Ю.В.</p>
<p>Левченко, ВО "Свобода". Я вас дуже прошу, законопроект правильний, по суті правильний. Але до нього є суттєві зауваження. Я вас дуже прошу не поспішати, як у нас стало зараз нормою в залі, – поспішати і приймати законопроекти, які мають техніко-юридичні масові помилки, які потім унеможливлюють їхнє виконання, – а дати можливість попрацювати до другого читання. Можете за скороченою процедурою, 7 днів, наступного тижня приймемо з відповідними поправками. Тому є наполягання, будь ласка, щоб відправити на друге читання. Дякую.</p>
<p>&nbsp;</p>
<p>ГОЛОВУЮЧИЙ. Я думаю, щоб знайти порозуміння, я бачу, деякі фракції не готові голосувати за основу і в цілому. Тому для того, щоб зробити гарну справу і щоб не було жодних помилок, тоді, будь ласка, я поставлю на голосування за основу його. І за скороченою процедурою – підготовку до другого читання.</p>
<p>Слово? Зупиніть голосування. Будь ласка, Світлана Войцеховська, "Народний фронт".</p>
<p>&nbsp;</p>
<p>17:32:54</p>
<p>ВОЙЦЕХОВСЬКА С.М.</p>
<p>Колеги, ми тут цілими днями говоримо про те, що ми зацікавлені в тому, щоби наші люди були підтримані соціально. Зараз, коли такий важливий законопроект, дайте можливість Міністерству соціальної політики і уряду допомогти цим переселенцям, які вимушені піти з Луганську і Донецьку.</p>
<p>Як приватизувати "Укрспирт", так ми не хочемо, а допомогти Донецьку і Луганську – нам треба розглядати ще тиждень.</p>
<p>Уряд просить допоможіть їм.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка. Є ще позиції у фракцій?</p>
<p>Частина хоче голосувати.</p>
<p>Давайте, шановні колеги, давайте наступним чином. Я поставлю за основу і в цілому…&nbsp; Якщо він не набере голосів будемо голосувати його на підготовку до другого читання. Прошу за основу і в цілому. Прошу голосувати. За основу і в цілому.</p>
<p>&nbsp;</p>
<p>17:34:36</p>
<p>За-207</p>
<p>Рішення не прийнято.</p>
<p>Ставлю на голосування за основу в першому читанні. Прошу голосувати. За основу в першому читані.</p>
<p>&nbsp;</p>
<p>17:34:57</p>
<p>За-250</p>
<p>Рішення прийнято.</p>
<p>Є пропозиція за скороченою процедурою підготувати до другого читання. Прошу голосувати щодо підготовки до другого читання за скороченою процедурою.</p>
<p>&nbsp;</p>
<p>17:35:22</p>
<p>За-237</p>
<p>Дякую, рішення прийнято.</p>
<p>Наступне, будь ласка.</p>
<p>Шановні колеги, останній законопроект в порядку денному, реєстраційний номер 1218, проект Закону про внесення змін до деяких законодавчих актів України щодо застосування покарання у виді довічного позбавлення волі. Є пропозиція розглянути його за скороченою процедурою. Прошу визначатись. Щодо розгляду за скороченою процедурою.</p>
<p>&nbsp;</p>
<p>17:36:08</p>
<p>За-190</p>
<p>Рішення прийнято.</p>
<p>Будь ласка, доповідає народний депутат України Віктор Васильович Чумак. Співдоповідає Андрій Кожем'якін.</p>
<p>&nbsp;</p>
<p>17:36:22</p>
<p>ЧУМАК В.В.</p>
<p>Шановні колеги! Доповідається законопроект 1218 щодо обмеження застосування покарання у вигляді довічного ув'язнення.</p>
<p>Я хотів би сказати, що це новий проект в нашому парламенті, він має… йому вже більше двох років, але декілька разів ми до нього підходили, але буремні події 13-го і 14-их років не дали його прийняти.</p>
<p>Цей законопроект, який крім свого такого ефекту щодо гуманізації покарань має на меті вирішити низку абсолютно практичних завдань. Для нас з вам його положення можуть мати там суто теоретичний характер, а для дуже великої кількості людей – це їх долі і це їх подальша або свобода, або ні.</p>
<p>Суть проекту, насправді, дуже проста. По-перше, пропонуються зміни статті 64 і 68 Кримінального кодексу з тим, аби виключити можливість засудження до довічного ув'язнення жінок, зараз лише тільки вагітні жінки, осіб, які звинувачуються у вчиненні, готування чи замаху на злочин і злочин не закінчений та осіб, які безпосередньо не брали участі у вчиненні злочину і злочин залишився не закінчений.</p>
<p>Ці зміни забезпечують запровадження більш дефіринційованого виконання підходу до вибору покарання, крім того, вони будуть співмірні самому злочину.</p>
<p>Існує ціла низка практичних проблем, які ці зміни вирішують. Ну наприклад, 60… Головне науково-експертне управління каже, що статтю 68 необхідно змінювати так, що&nbsp; в цій статті вже передбачено, що за готування до злочину є покарання, яке не може перевищити&nbsp; половину найсуворішого покарання встановленою санкцією статті, а за замах не більше двох третіх.</p>
<p>Але суди трактують закон абсолютно по іншому. Якщо нема строкового покарання, вони застосовують по повній мірі, тобто до довічного ув'язнення. І людина, яка по суті не брала участі в злочині може бути довічно ув'язнена. І таких є приблизно 30 осіб в Україні, які сьогодні які сьогодні&nbsp; відбувають покарання.</p>
<p>Другий блок проблем,&nbsp; які вирішує цей закон, – це приведення…</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>ЧУМАК В.В. … приведення цього&nbsp; закону до міжнародних стандартів, а саме: вводиться можливість&nbsp; умовно-достроково звільнити від покарання за довічне позбавлення волі після&nbsp; фактичного&nbsp;&nbsp; відбуття трьох четвертих&nbsp;&nbsp; покарання&nbsp; максимально можливого, тобто практично після 19 років відсидки&nbsp; переглянути вирок. Але таке позбавлення&nbsp; або зменшення покарання не може бути&nbsp; меншин&nbsp; ніж 25&nbsp; років позбавлення волі.</p>
<p>Чому це так пропонується? Тому що Рада&nbsp; міністрів Європи прийняла і Європейський суд з прав людини прийняв &nbsp;низку&nbsp; положень щодо Європейської конвенції з прав людини, в&nbsp; якому передбачається, що якщо в країні не існує системи&nbsp; перегляду&nbsp; покарань&nbsp; довічного ув'язнення, то така система кримінального покарання&nbsp; не відповідає Конвенції, саме&nbsp; 3 статті&nbsp; Конвенції з прав людини,&nbsp; європейської конвенції. Тому передбачається внесення цих змін&nbsp; для того, щоб привести&nbsp; у відповідність до міжнародних стандартів.</p>
<p>Крім того, я хотів би сказати, що, відповідно до статистики, люди, які переглянуті або&nbsp; відпущені на волю після присудження їм довічного покарання у вигляді довічного ув'язнення на волі,&nbsp; найменше притягуються&nbsp;&nbsp; потім до&nbsp; рецидивної&nbsp; відповідальності або&nbsp; найменше підвержені&nbsp; до рецидивної&nbsp; злочинності, тому що вони абсолютно розуміють, що рецидив приведе до покарання вже повністю і без права перегляду.</p>
<p>Тому я хочу попросити вас підтримати цей законопроект. Одночасно хочу сказати, що&nbsp; погоджуюсь з рішенням, яке було висловлено на комітеті щодо організаторів, які можуть бути іноді&nbsp; і небезпечніше виконавців, покарання не може бути&nbsp; застосована така міра як перегляду. І це&nbsp; передбачено було у нас на засіданні комітету. Ми погодилися із цим.&nbsp; Хочу вас попросити підтримати цей законопроект&nbsp; в першому читанні, щоб ми його доопрацювати і прийняли в цілому.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Андрій Кожем'якін,&nbsp; голова профільного комітету.</p>
<p>Далі запишіться&nbsp; два – "за", два – "проти". Потім, хто не візьме участь в обговоренні, я дам слово.</p>
<p>&nbsp;</p>
<p>17:40:45</p>
<p>КОЖЕМ’ЯКІН А.А.</p>
<p>Шановний головуючий, шановні колеги, я проектом Закону України&nbsp; про внесення змін до деяких законодавчих актів України&nbsp; щодо &nbsp;застосування покарання у виді довічного позбавлення волі пропонується внести зміни до, я повторю, статей 64 і 68 Кримінального кодексу, 81-ї, 82-ї Кримінального кодексу і статті 154 Кримінально-виконавчого кодексу. Я не буду повторювати те, про що сказав мій і колега, і співавтор цього законопроекту Віктор Чумак. Я єдине хочу сказати, що запропоновані в проекті зміни здатні забезпечувати запровадження більш диференційованого підходу до вибору виду покарання та дотримання принципу справедливості і захисту вразливих категорій правопорушників.</p>
<p>Зміни до Кримінально-виконавчого кодексу України орієнтовані на забезпечення реалізації розроблених європейським комітетом запобігання катуванням стандартів щодо заборони встановлення автоматичних обмежень для засуджених.</p>
<p>Я хочу також сказати, що комітет розглянув на засіданні цей законопроект і ухвалив рішення рекомендувати Верховній Раді України прийняти законопроект у першому читанні за основу.</p>
<p>Головне науково-експертне управління зазначає, що законопроект потребує доопрацювання. Але нас підтримує Пеніціарна служба, яка якраз буде працювати з цим майбутнім законом. Тому я хотів би просити підтримати рішення комітету. Тим більше, що сьогодні під час розгляду в комітеті цього законопроекту надійшло більше 3 тисяч звернень від громадян України, які підтримують прийняття цього законопроекту. І сподіваюся, що народні депутати зроблять теж саме. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запишіться два - "за", два – "проти". Андрій Тетерук, будь ласка, "Народний фронт".</p>
<p>&nbsp;</p>
<p>17:42:55</p>
<p>ТЕТЕРУК А.А.</p>
<p>Прошу передати слово Антону Геращенко. Дякую.</p>
<p>&nbsp;</p>
<p>ГОЛОВУЮЧИЙ. Антон Геращенко.</p>
<p>&nbsp;</p>
<p>17:43:01</p>
<p>ГЕРАЩЕНКО А.Ю.</p>
<p>Фракція "Народний фронт" підтримує законопроект депутата Чумака у першому читанні. Але хочу сказати, що ми будемо додавати свої правки, тому що пан Чумак дуже багато запропонував такого, що ми не можемо погодитися і до другого читання запропонуємо правки по посиленню відповідальності, яку він пропонує &nbsp;знизити.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Огнєвіч.</p>
<p>&nbsp;</p>
<p>17:43:31</p>
<p>ОГНЄВІЧ З.Л.</p>
<p>Передаю слово Олегу Васильовичу Купрієнко.</p>
<p>&nbsp;</p>
<p>ГОЛОВУЮЧИЙ. Будь ласка, Олег Купрієнко.</p>
<p>&nbsp;</p>
<p>17:43:39</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка. Шановні друзі, законопроект, ідея законопроекта&nbsp; правильна на часі, і необхідно підтримати в першому читанні. Так, там є положення, які необхідно вдосконалити і разом обговоримо. Особливо звертаюся до тих, хто прийшов в парламент з адвокатської професії, і цей закон має бути прийнятий, доопрацьовани1й і прийнятий в другому потім читанні.</p>
<p>Я всіх вас закликаю підтримати в першому читанні і проголосувати за цей законопроект. Радикальна партія підтримує.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Гордєєв Андрій Анатолійович, партія "Блок Петра Порошенка".</p>
<p>&nbsp;</p>
<p>17:44:26</p>
<p>ГОРДЄЄВ А.А.</p>
<p>Андрій Гордєєв, Херсонщина. В цілому підтримуючи законопроект я хотів би нагадати всім нам про те, що Служба безпеки України затримала нещодавно жінку, снайперку, яка зізналася в тому, що вона вбила 10 наших військовослужбовців. І тому у мене питання до автора щодо якраз гуманізації її відповідальності. Чи можемо ми з цим погодитися?</p>
<p>І друге зауваження це те, що все-таки на рахунок відповідальності організаторів. Як може сьогодні Янукович нести менше покарання ніж Захарченко, який був виконавцем? Оце є питання. Тому з такими зауваженнями, якщо я повністю підтримую Антона Геращенка в такому випадку, щоб ми до другого читання ці недоліки усунули. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Чи є необхідність висловитись? Будь ласка, немає, да. Я прошу народних депутатів зайти до зали, і вже достатньо обговорили, і є висновок комітету, була доповідь &nbsp;доповідача. <i>(Шум у залі)</i> Дякую, колеги. Я так розумію, що є спільна позиція щодо голосування в першому читанні. Прошу, шановні народні депутати, займати свої місця. Готові голосувати, шановні колеги?</p>
<p>На ваш розгляд для голосування вноситься законопроект номер 1218, прийняття за основу в першому читанні. Прошу голосувати. 1218 – за основу. За основу в першому читанні.</p>
<p>&nbsp;</p>
<p>17:47:00</p>
<p>За-197</p>
<p>Шановні колеги, тоді вношу пропозицію відправити цей законопроект на повторне перше читання. На повторне перше читання. Але я просив би всіх сконцентруватися. Шановні народні депутати! Шановні народні депутати, займіть свої місця, будь ласка, для голосування.</p>
<p>Вноситься пропозиція щодо відправлення на повторне перше читання законопроекту (реєстраційний номер 1218). На повторне перше читання. Прошу підтримати. Прошу підтримати, на повторне перше читання. Узагальнимо всі пропозиції. На повторне перше читання.</p>
<p>&nbsp;</p>
<p>17:47:51</p>
<p>За-212</p>
<p><i>(Шум у залі)</i> Шановні колеги, нам треба прийняти рішення, інакше за Регламентом він буде вважатися відхиленим. Колеги, ми не можемо переносити на інший день, якщо ми не проголосуємо за це. Ще раз. Запросіть народних депутатів до зали.&nbsp;</p>
<p>Запросіть до зали народних депутатів, будь ласка. Повернути автору на доопрацювання. Ще одна є можливість, повернути автору на доопрацювання, шановні колеги. Заходьте, народні депутати, голосуємо. Направити на доопрацювання суб'єкту права законодавчої ініціативи. Прошу голосувати.</p>
<p>&nbsp;</p>
<p>17:49:03</p>
<p>За-217</p>
<p>Дякую, шановні колеги, законопроект не прийнято. Він вважається відхиленим.</p>
<p>Будь ласка, оголошення. Будь ласка, заступник Голови Верховної Ради, Оксана Сироїд.</p>
<p>&nbsp;</p>
<p>17:49:34</p>
<p>СИРОЇД О.І.</p>
<p>Шановні колеги, передусім повідомляю про створення у Верховній Раді України восьмого скликання міжфракційного депутатського об'єднання "Україна в НАТО", керівником міжфракційного депутатського об'єднання "Україна в НАТО" обрано народного депутата України Тарасюка Бориса Івановича. Вітаю. <i>(Оплески)</i></p>
<p>Окрім цього, хочу оголосити, що на адресу Голови Верховної Ради надійшло подання від голови фракції Радикальної партії Олега Валерійовича Ляшка, в якому зазначається, на підставі рішення фракції Радикальної партії Олега Ляшка номер 3 від 5 лютого 2015 року, народний депутат України Мельничук Сергій Петрович виключений із фракції Радикальної партії Олега Ляшка за дії, які дискредитують звання народного депутата України та порушення присяги народного депутата України. Про зазначене рішення фракції повідомляється на пленарному засідання, додається витяг з протоколу. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, порядок денний на вечірнє засідання вичерпано. Оголошую про те, що вечірнє засідання Верховної Ради закритим. Завтра о 10 годині ми продовжимо нашу роботу. Дякую за вашу роботу.</p>
<p>&nbsp;</p>
<p>&nbsp;</p>

