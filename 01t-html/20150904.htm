Стенограма пленарного засідання
04 вересня 2015
&nbsp;
<p align=center>ЗАСІДАННЯ П’ЯТЕ</p>
<p align=center>Сесійний зал Верховної Ради України</p>
<p align=center>04 вересня 2015 року, 10 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>10:07:02</p>
<p>ГОЛОВУЮЧИЙ. Доброго ранку, шановні колеги депутати! Прошу заходити в зал для початку роботи сесії. Секретаріат Верховної Ради прошу повідомити депутатів про початок нашої роботи і голів фракцій прошу запросити депутатів в зал, будь ласка.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:09:37</p>
<p>ГОЛОВУЮЧИЙ. Доброго ранку, шановні колеги народні депутати! Прошу всіх народних депутатів зайняти свої місця у залі, підготуватися до реєстрації.</p>
<p>Шановні колеги народні депутати, займайте свої місця. Будь ласка, включіть систему "Рада" для реєстрації народних депутатів.</p>
<p>10:11:35</p>
<p>288 народних депутатів у залі. Оголошую засідання Верховної Ради&nbsp; України пленарне відкритим<a name=Temp></a>.</p>
<p>Відповідно до&nbsp; Регламенту Верховної Ради України&nbsp; ми маємо&nbsp; "годину запитань до Уряду", відповідно&nbsp;&nbsp; запитання від депутатський фракцій і&nbsp; груп.</p>
<p>Я запрошую до слова&nbsp; для доповіді 10 хвилин&nbsp; Геннадій Григорович Зубко, віце-прем'єр-міністр України. Будь ласка.</p>
<p>&nbsp;</p>
<p>10:12:20</p>
<p>ЗУБКО Г.Г.</p>
<p>Шановний пане Голово,&nbsp; шановний Прем'єр-міністр, шановні народні депутати! Я&nbsp;&nbsp; хотів&nbsp; би сьогодні саме цю "годину запитань&nbsp; до Уряду" частину надати по питанню, як впроваджується децентралізація об'єднання громад, що відбувається в суспільстві з приводу прийнятих вами законів і про&nbsp; добровільне об'єднання громад, і про співпрацю між територіальними громадами, і доповісти про стан дій.</p>
<p>Дуже сьогодні непроста ситуація в тому, що нам одночасно потрібно проводити реформу в усіх галузях в органах місцевого самоврядування, в можливості&nbsp; передачі&nbsp; повноважень&nbsp; і саме головне&nbsp; в тому, що сьогодні&nbsp; практично&nbsp; вже розпочалися місцеві вибори. На сьогоднішній день вами в&nbsp; 2015 році був прийнятий&nbsp; Закон&nbsp; про&nbsp; бюджетну&nbsp; децентралізацію, яка конкретно дала можливість отримати додаткові бюджетні ресурси нашим громадам, які їх ефективно, я вважаю, використовують саме для того, щоб забезпечити нову якість життя. Також само&nbsp; вами за пропозицією уряду був прийнятий&nbsp; Фонд&nbsp;&nbsp;&nbsp; регіонального розвитку, в який&nbsp; було направлено&nbsp; 2,9 мільярда для того, щоб підтримати 844 інвестиційних проекти, які допомагають сьогодні сформувати&nbsp; якісні громади.&nbsp;</p>
<p>Після того, як був&nbsp; прийнятий&nbsp; Закон&nbsp; про добровільні об'єднання громад,&nbsp; 6300 територіальних громад ініціювали своє об'єднання. Це практично&nbsp; більше половини вже тих громад, які&nbsp; є в Україні, сьогодні дали&nbsp; поштовх на те,&nbsp; щоб&nbsp;&nbsp; зробити&nbsp; ефективні спроможні&nbsp; економічні громади, які можуть&nbsp; перебрати на себе повноваження. На сьогоднішній день&nbsp; вже пройшли через обласні ради&nbsp; і правове об'єднання 180 громад. Але тільки 75 змогли прийняти рішення вчасно до 15 серпня, і обласні ради ініціювали не тільки їх об'єднання, але ще й можливість те, що вони 25 жовтня підуть на вибори, отримають свій новий орган місцевого самоврядування, який по повноваженням зможе виконувати ці функції для того, щоб забезпечити всі програми розвідки і брати на себе всі функції.</p>
<p>На сьогоднішній день, на жаль, практично 105 громад залишилися поза межами. І ми стаємо перед тим, що сьогодні, якщо ми не дамо можливості прийняттям закону 3008 піти цим громадам на вибори, держава буде знову витрачати кошти на вибори 25 жовтня, а потім буквально через місяць ми знов будемо пропонувати йти на нові місцеві вибори.</p>
<p>І сьогодні, я вважаю, що саме народні обранці повинні дати таке зелене світло нашим громадам, які ініціювали, які проявили ініціативу, які знайшли в себе лідерів, які можуть повести за собою по цьому процесу, дати можливість їм отримати те, що вони вже мають по закону.</p>
<p>Хотів би ще додати ту інформацію, яка сьогодні є паралельно з об'єднанням територіальних громад. Для того, щоб громади об'єднавшись стали ефективно економічними і спроможними ще потрібно багато їм передати функцій. З 1 вересня ми їм передаємо функції по державно-архітектурним будівельним комісіям. Але це не просто функція контролююча або інспекторів, це функція, яка дозволяє їм конкретно будувати інфраструктуру і вирішувати що саме потрібно зробити на їх території, яким чином побудувати новий підхід і до концепції інфраструктури, і до нової якості життя, передавши кошти, передавши можливості будувати.</p>
<p>Також само ми сьогодні пропонуємо проект закону, який дасть можливість отримати земельні ресурси і розпорядження цими земельними ресурсами не тільки в межах населених пунктів як було до цього часу, а передати повністю їм можливість управляти інвестиціями і залученням інвестицій в межах тієї територіальної громади, які вони об'єдналися. Цього чекає практично вся країна, цього чекають люди, які живуть як у містах, так і безпосередньо в сільській місцевості, тому що вони є господарями на своїй землі, вони сьогодні мають можливість, згідно бюджетної децентралізації, збирати податки, наповнювати бюджет і виконувати свої функції. І тому сьогодні цей процес іде не тільки в бюджеті, не тільки в містобудуванні, а ще і в тих речах, які дозволяють їм залучити інвестиції.</p>
<p>В нас дуже багато завдань стоїть перед тим, як зробити ці речі, поміняти закони, які стосуються їх функціоналу. І сьогодні практично 22 галузі реформуються по децентралізації в тому, щоб передавати їм функції, в тому, щоб зробити їх більш не заможними, незалежними і зробити її більш заможними. І тому на сьогоднішній день Верховна Рада має можливість прискорити цей процес.</p>
<p>Закон 3008, який був вчора внесений, він дозволяє зробити дуже прості речі, змінити блокування обласними радами тих процесів, які є, а сьогодні ми спостерігаємо це в Тернопільській області, де політика, на жаль, заважає це зробити, в Закарпатській області і дати можливість ЦВК призначити вчасно вибори в цих громадах, не витрачати зайві бюджетні кошти. І сьогодні тим громадянам, які є активними, отримати свій новий орган місцевого самоврядування і добитися тієї нової якості життя, яку пропонує і Верховна Рада, і уряд, і Президент, передавши повноваження на місця.</p>
<p>Тому, шановні народні депутати, я пропоную підтримати закон 3008 сьогодні. У нас дуже мало залишається часу для того, щоб приймати остаточне рішення. Але головне, щоб ви зрозуміли, сьогодні вже реформа децентралізації це не питання парламенту, це не питання уряду, це вже той поштовх, який був даний Президентом, це питання людей, які сьогодні просто вимагають передати їм повноваження. Тому прошу підтримати закон 3008, прошу допомогти нашим громадянам бути самостійними, незалежними і приймати рішення, які дозволяють їм змінити якість життя.</p>
<p>Дякую за увагу<i>. </i></p>
<p>&nbsp;</p>
<p>ГОЛОВУЮЧИЙ. Дякую, шановні колеги народні депутати.</p>
<p>Я просив би хвилину вашої уваги щодо виступу Геннадія Григоровича, питання про… Буде час запитань і на відповіді. Мова йде проект Закону 3008, той що був оголошений і, насправді, цей закон підтримується всіма всеукраїнськими організаціями, асоціаціями органів місцевого самоврядування… підніміть голову, будь ласка, в ложу гостей. Там присутні сільські, селищні голови, голови всіх трьох асоціацій органів місцевого самоврядування, які прийшли сьогодні сюди підтримати цей закон, попросити вас підтримати цей закон. Я правильно говорю?</p>
<p>І я би просив, колеги, вчора у нас була така дуже цікава дискусія з цього приводу, я би просив зараз мобілізувати депутатів, буде виступати зараз заступник, міністр освіти Сергій Миронович Квіт. Я прошу керівників фракцій зараз забезпечити присутність депутатів в залі. Після того як виступить Сергій Миронович Квіт я поставлю на голосування питання про включення до порядку денного 3008 як останній день можливості цим людям обрати свою владу в об'єднаних громадах, які це зробили абсолютно добровільно.</p>
<p>Будь ласка,&nbsp; колеги, прошу до слова Сергій Миронович Квіт, міністр освіти, 10 хвилин, регламент.</p>
<p>Регламент!</p>
<p>&nbsp;</p>
<p>10:20:51</p>
<p>КВІТ С.М.</p>
<p>Вітаю вас, шановні колеги! Я маю ряд запитів від народних депутатів щодо тих питань, які стосуються освіти. І частково ці запити прийшли в міністерство, частково навіть зараз колеги мене зупиняли і питали про певні речі.</p>
<p>Отже, перше питання – це підручники. Запитання від народного депутата було таке, чи використані наші кошти, тобто 130 мільйонів гривень, які були призначені на підручники із кошторису попереднього на Верховну Раду? Я відповідаю, що ці кошти, 130 мільйонів плюс 87,5 мільйонів, які були знайдені урядом в бюджеті, це половина тих коштів, які потрібні на друк підручників.</p>
<p>Друга половина коштів, і це підтвердили всі голови обласних державних адміністрацій, коли&nbsp; вони брали участь у засіданні,&nbsp; спеціальному засіданні уряду, будуть виділені обласними бюджетами. Таким чином всі кошти на безоплатні підручники знайдені.</p>
<p>І я також хочу додати, що&nbsp; це дуже важливо, що&nbsp; видавці незважаючи на те, що які перемогли в конкурсах, вони не зважаючи на те, що&nbsp; ще коштів раніше не було вони працювали і працюють над підручниками. Вони друкуються&nbsp; і ближнім часом всі підручники будуть – нові підручники будуть у школах. Звичайно, запізнення є тому, що кошти були знайдені тільки в серпні місяці. Але безплатні підручники для&nbsp; всіх українських сімей будуть.</p>
<p>Також я підкреслюю, що&nbsp; з усіх інших предметів, бо&nbsp; в цьому році&nbsp; підходив час&nbsp; друкувати підручники для&nbsp; 4 і 7 класів.</p>
<p>Також підручниками для всіх інших класів школи наші повністю забезпечені. Ніхто в школах не може&nbsp; від батьків вимагати кошти на закупівлю підручників.</p>
<p>Тому що&nbsp;&nbsp; держава повністю всіх забезпечила. Це перше питання.</p>
<p>Друге питання стосується Українського центру оцінювання якості освіти? Ви знаєте, там зараз проходить розслідування, яке проводить&nbsp; Головне слідче управління МВС і також спеціальне службове&nbsp; розслідування було&nbsp; призначено нашим урядом.</p>
<p>І народних депутатів хвилює питання, які заходи вживаються&nbsp; Міністерством освіти з метою відновлення нормальної роботи Українського центру оцінювання&nbsp; якості освіти?</p>
<p>Я повинен сказати, що Міністерство освіти й науки України не може&nbsp; втручатися в перебіг&nbsp; розслідування, у нас немає таких повноважень і у нас немає слідчих функцій. Але ми з самого початку&nbsp; відповідно прокоментували цю&nbsp; ситуацію про те, що система наша УЦОЯО вона надійна, що Ігор Леонідович Лікарчук, який керує цим центром, він людина професійна і порядна, і ми очікуємо як найшвидшого&nbsp; закінчення розслідування.&nbsp;&nbsp;&nbsp;&nbsp;&nbsp;</p>
<p>Я скажу так, що ми&nbsp; маємо неформальну домовленість про те, що протягом наступних двох тижнів вилучені для слідства сервери нам будуть&nbsp; повернені, і ми зможемо приступити до підготовки до тестування, до зовнішнього незалежного оцінювання наступного року.</p>
<p>Тому ситуація дуже динамічна. Ми постійно в контакті з Міністерством внутрішніх справ. Також я сподіваюсь, що на наступному засіданні уряду буде винесено питання уже результатів службового розслідування, і ми зробимо всі необхідні висновки і Український центр оцінювання якості освіти нормально запрацює далі.</p>
<p>Наступне питання стосується, власне, коштів на діяльність Українського центру оцінювання якості&nbsp; освіти, тому що… І питання звучить таким чином: чи Міністерство&nbsp; освіти і науки України підготувало і подало до Міністерства фінансів відповідні бюджетні запити?</p>
<p>Я відповідаю, що ці запити, звичайно, ми подали. І ці запити стосуються двох частин. Перша частина – це забезпечення життєдіяльності центру, це 109 тисяч гривень, це на 12, майже на 13 відсотків більше, ніж у минулому році, але це – життєдіяльність. Це оплата праці, це комунальні послуги, енергоносії і так далі.</p>
<p>Поруч з цим, питання звучить дуже правильно, стосовно оновлення технічної бази. І ми ставимо питання не лише про оновлення технічної бази, але певних систем захисту, на які&nbsp; ніколи не витрачалися кошти, тому що ця техніка і обладнання, яке було закуплено багато років тому за грантові кошти ми навіть зараз не можемо докуповувати деталі, тому що таке обладнання вже не випускається, воно дуже застаріле. Тому ми співпрацюємо з Міністерством фінансів. І ми подали додаткову потребу в коштах, 133 мільйони 334 тисячі гривень, в тому числі, для придбання відповідних ліцензій, ключів, модулів керування, шифрування і таке інше.</p>
<p>Тому що одна із проблем, і це ми будемо розглядати на засіданні уряду, це&nbsp; те, що ця систем мала недостатній захист, але ми ніколи не витрачали кошти на захист, тому що ця система створювалася за грантові кошти за мінімальними-мінімальними потребами, щоб тільки вона могла працювати.</p>
<p>Тому в цьому році підхід буде дуже солідний, і Український центр оцінювання якості освіти буде належним чином забезпечене. Але я підкреслюю, що ця система надійна, вона... Вступна кампанія відбулася успішно, без ніяких проблем, не було скарг, зокрема, і забезпечення було державним замовленням. Вступ був без хвиль, із одною хвилею зарахування. Була задіяна вперше система пріоритетів, яка себе виправдала і таке інше.</p>
<p>Наступне питання: чи вистачає коштів Державного бюджету 2015 року на освітню субвенцію у зв'язку із підвищенням тарифів на комунальні послуги, цін на пальне, продуктів харчування і таке інше? Я хочу підкреслити, що ми робили спеціальні підрахунки і ми дивимося не лише на освітню субвенцію, але також на всі потреби освіти. Тому що, скажімо, кошти на субвенцію, вони включають кошти, які ще навіть не розподілені для тих регіонів Донбасу, які зараз окуповані, це наш такий невеликий резерв. І, в принципі, те, що ми бачимо, які ми бачимо проблеми на сьогоднішній день, їх вистачає. Але ми маємо також, є інша проблема, що ми маємо запити від областей наших, від обласних бюджетів, від обласних наших управлінь і ці запити складають понад 4 мільярди гривень. І наші області кажуть, що коштів не вистачає, але ми поки що не розуміємо, які це кошти. Тому протягом перших трьох днів наступного тижня ми будемо&nbsp; зустрічатися з нашими областями, ми викликаємо представників до себе і ми передивимося, які саме кошти і на що не вистачає. Наприклад, там не можуть бути кошти на капітальні видатки. І тому ця робота ще триває, але, в принципі, якщо говорити по всьому освітньому бюджету на кінець року, по тому мінімуму, який ми маємо закінчити, ми кошти, те, що ми бачимо ці проблеми, то цих коштів вистачає. З областями ще будемо працювати на наступному тижні і дивитися, які в них, вони мають конкретизувати нам їхні запити. Тому&nbsp; що в нас часто є такий принцип, що давайте попросимо більше, а тоді скільки вийде – стільки попаде.</p>
<p>Наступне питання: чи планує міністерство переглядати нарахування освітньої субвенції в частині зміни коефіцієнта приведення кількості учнів денних загально освітніх шкіл, що розташовані в сільській місцевості і таке інше? Тобто стосується питання освітньої субвенції і того сегменту проблеми про&nbsp; так звані малокомплектні школи.</p>
<p>Я хочу підкреслити, що ми не плануємо зберігати малокомплектні школи,&nbsp; тому що вони не можуть дати ніякої якості навчання для учнів, і вартість підготовки на рік одного учня в малокомплектній школі перевищує 50 тисяч гривень. Це ненормально. Тому, по-перше, в кожному селі, найменшому селі буде збережена&nbsp; початкова школа, це з 1 по 5 клас, тобто оптимізаці<i>я</i> малокомплектних шкіл не стосується початкової школи. А вже старша школа, профільна школа, буде оптимізовуватися, і ми будемо працювати таким&nbsp; чином, щоби діти могли ходити в більшу школу, там де є відповідно матеріальне і кадрове забезпечення.</p>
<p>Я хочу підкреслити, що ми маємо дуже плідну співпрацю з Міністерством фінансів і на наступний рік уже плануються кошти для закупівлі кабінетів: фізики, хімії, біології. Тому ми вже будемо оновлювати матеріально-технічне забезпечення шкіл, чого ми не могли собі дозволити в минулому році.</p>
<p>Я потребую ще трохи часу.</p>
<p>Проблема в даному випадку не з&nbsp; формулою субвенції. Так само як часто мені задають питання, що ми не можемо збільшити… скажімо, дуже важко нам збільшити навчальне навантаження викладачів. Питання не в навчальному навантаженні, може б наші вчителі й хотіли мати більше навантаження, питання – в зарплаті. І якщо ми бачимо, скільки йде на освіту в відсотках із ВВП України, то ця сума… вірніше, цей відсоток…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; хвилину. Завершуйте.</p>
<p>&nbsp;</p>
<p>КВІТ С.М. Ця сума співвідносна із американськими і німецькими витратами, питання в&nbsp; тому, що у нас ВВП маленьке. Тому не в цьому тут проблема.</p>
<p>Наступне питання. Професійне… Є два питання про професійно-технічну освіту, це матеріально-технічне забезпечення, і це підготовка кадрів в професійній освіті. Всі зміни ми пов'язуємо із законом новим – законопроектом про&nbsp; професійну освіту. Він повністю готовий і&nbsp; погоджений, і він буквально на наступному тижні ми будемо вносити його в парламент, прошу вам його підтримати, шановні колеги, там головна ідея така, що всю вагу, тобто всі можливості приймати відповідальні рішення в розвитку всіх професій, які потрібні для певного регіону, ми переносимо на обласний рівень, це децентралізація, створюються ради стейкхолдерів, туди входить місцева влада, працедавці, представники самих закладів освіти і всі рішення, які професії розвивати, які не розвивати, ми переносимо на регіони…</p>
<p>&nbsp;</p>
<p>ГОЛОВУЮЧИЙ. Будь ласка, хвилина і завершуйте, будь ласка.</p>
<p>&nbsp;</p>
<p>КВІТ С.М. Хвилина.</p>
<p>Також є питання по тих дипломах, що були затримки з видачею дипломів.</p>
<p>З вини Міністерства затримок не було, в цьому році працює нова система, коли вищі навчальні заклади і заклади професійної освіти самі мали можливість друкувати дипломи. Для чого це було зроблено? Щоб здешевити дипломи, тому що ми мали одного монополіста – це приватне акціонерне товариство Науково-дослідний інститут прикладних інформаційних технологій, який завищував ціни, і ціни на дипломи тепер упали іноді в 10 разів. Але це була нова система. по-новому це все оформлювалося і тому були деякі затримки, це не страшно, в наступному році такого не буде.</p>
<p>І дошкільні навчальні заклади. Ми приймаємо… ми робимо багато заходів, зокрема були прийняті уже зміни до Податкового кодексу, щоб стимулювати відкриття приватних дошкільних закладів. І також ми працюємо над іншими питаннями, зокрема…</p>
<p>&nbsp;</p>
<p>ГОЛОВУЮЧИЙ. Будь ласка, ще хвилину і завершуйте.</p>
<p>&nbsp;</p>
<p>КВІТ С.М. Зокрема потрібно змінити&nbsp; санітарно-епідеміологічні умови, через це не можливо, дуже важко відкривати дошкільні навчальні заклади. Але я сподіваюся, що ближнім часом, це протягом наступного місяця ми зробимо відповідні зміни і законодавчі, і ті, що вимагають урядових рішень, і набагато легше буде відкривати дитячі садочки, і ми їх забезпечимо, тому що народжуваність зростає, дітей і в садочки, і в школи іде більше.</p>
<p>Дякую за увагу, шановні колеги.</p>
<p>&nbsp;</p>
<p><a name=_GoBack></a>ГОЛОВУЮЧИЙ. Шановні колеги народні депутати, я декілька слів перед тим, як запросити до слова Міністра інфраструктури по Закону 3008.</p>
<p>Я ще раз хочу вам наголосити, що цей закон… Я чому сьогодні агітую за нього&nbsp; і вчора агітував? Сьогодні останній день прийняття рішення, коли громади от ці люди, які присутні, можуть просто провести вільні демократичні вибори. Проявіться, будь ласка, представники громад!</p>
<p>Це органи місцевого самоврядування. Це всі три асоціації органів місцевого самоврядування. І я тоже встану.&nbsp;</p>
<p>Насправді те, що ми робимо по децентралізації влади, ми передаємо на місця громадам повноваження. Я прошу вашої уваги, колеги, і мобілізації.</p>
<p>Проект закону підтримується, як сказав, всіма українськими асоціаціями місцевого самоврядування, громадськістю. Реанімаційний пакет реформ теж підтримує цей закон.</p>
<p>Проект закону є справжньою децентралізацією, який передбачає можливість реалізації добровільного волевиявлення більше 500 громад. Тобто від нашого рішення залежить 500 тисяч людей зможуть обрати свою владу чи ні.</p>
<p>Прийняття рішення про утворення об'єднаних громад самими громадами, які висловили бажання об'єднатися. Тому дуже важливо, щоби сьогодні ми цей проект Закону ухвалили в цілому і могли це питання вирішити.</p>
<p>Тому я всіх закликаю незалежно від політичних прапорів, бо у всіх громадах представники всіх політичних сил зможуть взяти участь у виборах і вибороти право на управління тими громадами. Але це надзвичайно важливе питання децентралізації.</p>
<p>Вони отримують в два з половиною рази більші бюджети вже з 1 січня 16 року і це є надзвичайно важливим.</p>
<p>Тому є пропозиція, колеги, сигнальна. 3008 зараз включити в порядок денний для прийняття рішення. І я просив би всіх мобілізуватись, для того,&nbsp; щоб це рішення було можливим для прийняття.</p>
<p>Готові підтримати громади? Готові? Займайте свої місця, друзі.</p>
<p>Будь ласка, займайте свої місця.</p>
<p>Ми питання "запитань до Уряду" все витримаємо, і буде мати можливість і виступ Прем'єр-міністра. До речі, давайте привітаємо Арсенія Петровича, він бере участь у роботі Верховної Ради України спільно з членами Кабінету Міністрів. І Кабінет Міністрів повністю підтримує це рішення в тому числі.</p>
<p>Друзі, 3008 – включення в порядок денний для прийняття рішення. Комітет пройшов, всі висновки по ньому є. Прошу підтримати 3008, шановні колеги. Включення в порядок денний та прийняття відповідно рішення по цьому закону сьогодні. Прошу голосувати, друзі, 3008. Прошу всіх підтримати, всіх буквально. Прошу підтримати, 3008 включення в порядок денний та прийняття рішення. Голосуємо! Підтримайте, будь ласка, колеги. Прошу підтримати.</p>
<p>&nbsp;</p>
<p>10:37:34</p>
<p>За-236</p>
<p>Включили, шановні колеги. З вашого дозволу я тоді, це поки що ми включили для, це поки що ми включили для голосування. Можемо голосувати? За основу і в цілому? Чекайте, має виступити Руслан Сидорович, так? Доповідач – народний депутат України Юрик Тарас Зіновійович.</p>
<p>Є пропозиція розглянути за скороченою процедурою це питання. Прошу голосувати. Депутати, не розходьтесь, будь ласка. Прошу не розходитись. За скороченою процедурою, за скороченою процедурою розгляд. Дякую, колеги, рішення прийнято.</p>
<p>&nbsp;</p>
<p>10:38:23</p>
<p>За-172</p>
<p>Будь ласка, народний депутат Юрик. Давайте уважно послухаємо, будь ласка. Надзвичайно важливе питання. Послухайте уважно.</p>
<p>&nbsp;</p>
<p>10:38:34</p>
<p>ЮРИК Т.З.</p>
<p>Шановний Володимире Борисовичу, шановні народні депутати! На ваш розгляд вноситься проект Закону України про внесення змін до деяких законодавчих актів щодо організації і проведення перших виборів місцевих рад та сільських, селищних, міських голів.</p>
<p>Розробка цього проекту закону викликана необхідністю забезпечення реалізації порушеного права близько 500 територіальних громад на добровільні об'єднання. Внаслідок ігнорування депутатами окремих обласних рад обов'язку розглядати питання створення об'єднаних територіальних громад та оголошення перших виборів.</p>
<p>В Тернопільській області 35 територіальних громад отримали висновок Тернопільської обласної державної адміністрації і з цими висновками звернулися до сесії Тернопільської обласної ради з проханням підтримати їхню ініціативу до об'єднання. На жаль, там їх не почули.</p>
<p>Ми, депутати, не повинні допустити обмеження прав громад стати більш спроможними, отримати повноваження, ресурси і можливість жителів об'єднання громад самим творити своє майбутнє там, де вони живуть, працюють, виховують своїх дітей, опікуються своїми рідними.</p>
<p>Метою проекту є законодавче врегулювання окремих питань, що виникли у процесі формування спроможних територіальних громад та проведення в них виборів. А саме щодо призначення перших виборів депутатів сільських, селищних, міських голів Центральною виборчою комісією, а не обласною радою; створення об'єднаних територіальних громад на території Донецької та Луганської областей; узгодження у часі процедур Закону України "Про добровільне об'єднання територіальних громад" з виборчим процесом на чергових місцевих виборах.</p>
<p>Прийняття закону дозволить організувати проведення перших виборів об'єднаних громад разом із черговими місцевими виборами 2015 року, що зекономить кошти державного бюджету, удосконалить процедури об'єднаних територіальних громад з урахуванням принципів реформування системи місцевих виборів.</p>
<p>Зважаючи на дуже стислі терміни, а також на потребу економії коштів державного бюджету, а також на побажання мільйонів українців, прошу вас проголосувати за законопроект в першому читанні та в цілому. Прохання підтримати.</p>
<p>&nbsp;</p>
<p>ГОЛОВУЮЧИЙ. Будь ласка, від… Давайте по хвилині від фракцій… Ні, Руслан Князевич, будь ласка, співдоповідь комітету. Треба почути, там комітет вчора засідав, були певні уточнення. Послухайте дуже уважно, колеги.</p>
<p>&nbsp;</p>
<p>10:41:06</p>
<p>КНЯЗЕВИЧ Р.П.</p>
<p>Пане Голово, шановні колеги! Я би просив чуть-чуть більше хвилин для моєї&nbsp; доповіді, оскільки справа в тім, що вчора на комітеті після того, як лідери фракцій погоджували остаточну редакцію цього законопроекту, ми дійшли згоди щодо тієї редакції, яка від імені комітету внесена до залу, і ми пропонуємо саме її на розгляд. Вона дещо відрізнятиметься від тієї, яка зареєстрована на сайті. Тому, пане Голово, я думаю, що було б вірно, якщо б я під стенограму саме цю редакцію зачитав, тому&nbsp; прошу дещо більший регламент для мене.</p>
<p>Наступна редакція закону, законодавчих змін пропонується.</p>
<p>Стаття 14. Назва "Види&nbsp; місцевих виборів та порядок їх призначення" (це зміна). Частина&nbsp; шоста в такий редакції: "Перші вибори&nbsp;&nbsp;&nbsp; депутатів, сільських, селищних, міських голів&nbsp; призначаються&nbsp; Центральною виборчою комісією у порядку,&nbsp; визначеному цим&nbsp; законом".</p>
<p>Наступна. Стаття&nbsp; 24 "Повноваження Центральної виборчої комісії"&nbsp; доповнюється пунктом&nbsp; 1 зі значком 1прим.&nbsp; наступної редакції:&nbsp; "призначає&nbsp; перші вибори депутатів, сільських, селищних, міських&nbsp; голів у порядку, визначеному&nbsp; цим законом".</p>
<p>Назва&nbsp; статті 7 міняється.&nbsp; Наступна редакція пропонується.&nbsp; Стаття 7 "Підготовка рішень щодо добровільного об'єднання територіальних громад".</p>
<p>В частині&nbsp; сьомій цієї ж 7 статті пропонується…</p>
<p>Я прошу мені дати більший регламент.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp;&nbsp; 5 хвилин. Прошу, далі.&nbsp;</p>
<p>&nbsp;</p>
<p>10:42:53</p>
<p>КНЯЗЕВИЧ Р.П.</p>
<p>Я тільки&nbsp; для стенограми&nbsp; хочу зазначити, що зараз мова іде про&nbsp; 7 статтю вже іншого&nbsp; закону –&nbsp; Закону&nbsp; "Про добровільне об'єднання територіальних громад".&nbsp;</p>
<p>Сьома частина&nbsp; 7 статті пропонується&nbsp; наступна редакція її. "У разі&nbsp; прийняття сільськими,&nbsp; селищними, міськими радами рішення&nbsp;&nbsp; про добровільне об'єднання територіальних громад, а також у разі підтримки добровільного об'єднання територіальних громад&nbsp; на місцевому референдумі сільський, селищний, міський голова територіальної громади, в якій ініційовано питання про добровільне об'єднання&nbsp; територіальних &nbsp;&nbsp;громад,&nbsp; звертається з поданням до&nbsp; Ради міністрів Автономної Республіки Крим, обласної державної&nbsp; адміністрації з пропозицією звернутися до Центральної виборчої комісії для прийняття нею рішення про призначення&nbsp; перших виборів депутатів&nbsp; сільської, селищної, міської ради та відповідного сільського, селищного, міського голови у встановленому законом&nbsp; порядку".</p>
<p>Пропонується нова редакція&nbsp; восьмої частини&nbsp; цієї ж статті&nbsp; 7 Закону "Про добровільне об'єднання територіальних громад". Наступного змісту. "Рада міністрів Автономної Республіки Крим, обласна державна адміністрація протягом 10 робочих днів&nbsp; з дня отримання рішення про добровільне об'єднання територіальних громад та у разі його відповідності&nbsp; висновку, передбаченому частиною четвертою&nbsp; цієї статті, звертається до Центральної виборчої комісії для&nbsp; прийняття нею рішення про призначення перших виборів депутатів сільської, селищної, міської ради та відповідного сільського, селищного, міського голови у встановленому законом порядку.</p>
<p>Про таке звернення Рада міністрів Автономної Республіки Крим, обласна державна адміністрація одночасно інформує Верховну Раду АРК Крим, відповідні обласні ради і відповідні ради, що прийняли рішення про добровільне об'єднання територіальної громади.</p>
<p>Стаття 8 цього ж закону пропонується перша частина в наступній редакції: "Об'єднана територіальна громада вважається утвореною за цим законом з дня набрання чинності рішень всіх ради, що прийняли рішення про добровільне об'єднання територіальних громад або з моменту набрання чинності рішень про підтримку добровільного об'єднання територіальних громад на місцевому референдумі та за умови відповідності таких рішень у висновку передбаченому частину четвертою статті 7 цього закону". Відповідно міняється нумерація статей. Наступна перша колишня частина стає другою. Вилучається колишня друга і відповідно далі нумерація збігається з чинною – третя, четверта, п'ята, шоста частини. Сьома частина пропонується в новій редакції.</p>
<p>У період з дня набрання чинності рішень сільських, селищних, міських рад про добровільне об'єднання територіальних громад, а також у разі підтримки добровільного об'єднання територіальних громад на місцевому референдумі до формування органів місцевого самоврядування об'єднаної територіальної громади відчуження (кома), передача в оренду (в дужках) (користування) (кома), заставу (в дужках) (іпотеку) (кома), лізинг, концесію, оперативне управління об'єктів комунальної власності і територіальних громад, що об'єдналися забороняється. І розділ ІІ "Прикінцеві та перехідні положення" пропонуються в новій редакції.</p>
<p>Перша частина цього розділу. Цей закон набирає чинності з дня його опублікування.</p>
<p>Друга частина. Центральна виборча комісія може призначити перші місцеві вибори депутатів сільських, селищних, міських рад а відповідних сільських, селищних, міських голів на 25 жовтня 2015 року. Такі вибори проводяться в порядку і в строки встановлені Законом про місцеві вибори з такими особливостями.</p>
<p>Підпункт перший другої частини. Положення частини четвертої, шостої, сьомої статті 15, частини першої, другої, четвертої і п'ятої статті 17, частини другої, статті 44 Закону України "Про місцеві вибори" щодо визначення строків призначення перших місцевих виборів, оголошення виборчого процесу, утворення виборчих округів, а також строки щодо визначення розміру грошової застави не застосовуються.</p>
<p>Другий пункт, частини другої "Перехідних положень". Центральна виборча комісія в день призначення перших виборів місцевих рад та сільських, селищних, міських голів, шляхом прийняття відповідного рішення, оголошує про початок виборчого процесу перших виборів таких депутатів місцевої ради сільського, селищного, міського голови, у разі необхідності переглядає кількість територіальних одномандатних виборчих округів для організацій перших виборів та розмір грошової застави для територіальних одномандатних. Вибачте, для відповідного багатомандатного, єдиного одномандатного виборчого округу з виборів міського голови і не відкладного оприлюднення такого рішення на своєму веб-сайті та інформує про це відповідні територіальні виборчі комісії.</p>
<p>І останній пункт 3 частини другої "Прикінцевих положень" пропонується викласти в наступній редакції. Територіальна виборча комісія, відповідно до Закону "Про місцеві вибори", утворює одномандатні виборчі округи у порядку передбаченому Законом "Про місцеві вибори", але не пізніше як за 35 днів до дня голосування. Дуже дякую за увагу. Прошу саме в такій редакції, яку щойно я озвучив, яка підтримана Комітетом з питань правової політики та правосуддя.</p>
<p>&nbsp;</p>
<p>ГОЛОВУЮЧИЙ. Підтримати в цьому варіанті. Голосуємо, колеги? Поршу, займіть свої місця. А потім по фракціям я дам після голосування по хвилині.</p>
<p>Колеги, запишіться два – "за", два – "проти", це буде повністю відповідати процедурі. Будь ласка. Два – "за", два – "проти", запишіться, будь ласка. Два – "за", два – "проти". Колеги, прошу, запросіть депутатів до зали Верховної Ради, зараз буде два – "за" і два – "проти", і після того ми перейдемо до голосування важливого закону. Прошу, будь ласка, зберіться.</p>
<p>Будь ласка, Руслан Демчак, "Блок Петра Порошенка".</p>
<p>&nbsp;</p>
<p>10:48:45</p>
<p>ДЕМЧАК Р.Є.</p>
<p>Слово передаю Барні.</p>
<p>&nbsp;</p>
<p>ГОЛОВУЮЧИЙ. Олег Барна, будь ласка.</p>
<p>&nbsp;</p>
<p>10:49:12</p>
<p>БАРНА О.С.</p>
<p>Слава Ісусу Хресту!</p>
<p>Шановні депутати! На превеликий жаль, вчора з… непорозумінь не вдалося прийняти цей закон. Але я сподіваюсь, що нарешті ми всі повернемося обличчям до села. Що ж говорити, багато з нас навряд чи має пряме відношення до села, але якби, знаєте так, пересіли з "Мерседесів" і "Мейбахів" в сільську підводу, поїздили би по ній по тих дорогам, можливо, ми би краще зрозуміли. І не просто так брати, знаєте, корову водити в зал, чи з вилами махати, а якби ті вила в одне місце запхати, можливо, би більше і краще було.</p>
<p>Тому, шановні, я би хотів попросити вас, село для багатьох нас існувало тільки для передвиборчої кампанії і для піару, або приїхати на перший чи останній дзвоник. Тому, я закликаю до вас, повернутися до села обличчям і зробити так, щоби нарешті починати дбати про село, говорити про село, брати, поважати село і поважати волевиявлення тих громад, які вирішили самі робити собі добро і піднімати село. Бо, якщо не вистачає у нас розуму трохи допомогти селу, то давайте хоч вистачить совісті не мішати селу, самим піднімати Україну. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Помазанов, "Народний фронт". Від "Народного фронту" хто? Будь ласка, Олена Бойко. Будь ласка.</p>
<p>&nbsp;</p>
<p>10:50:42</p>
<p>ПОМАЗАНОВ А.В.</p>
<p>Передати, Бойко.</p>
<p>&nbsp;</p>
<p>ГОЛОВУЮЧИЙ.&nbsp; Прошу. Хвилинку увагу, друзі.</p>
<p>&nbsp;</p>
<p>10:50:59</p>
<p>БОЙКО О.П.</p>
<p>"Народний фронт", Олена Бойко. Фракція "Народний фронт" заявляє про неприпустимість блокування законопроекту 3008. Завданням законопроекту є вдосконалення процедури об'єднання територіальних громад та узгодження процедур проведення перших виборів із черговими місцевими виборами 2015 року.</p>
<p>"Народний фронт" наполягає на невід'ємному праві громад на самовизначення у питаннях об'єднання та акцентує на обов'язку Верховної Ради України сприяти розвитку місцевого&nbsp; самоврядування.</p>
<p>Неконструктивна позиція окремих обласних рад, які з формальних підстав, а&nbsp; по суті з політичних міркувань ігнорують свій&nbsp; обов'язок виконувати положення Закону України "Про добровільне об'єднання громад" спричинили юридично-правову колізію. 105 громад прийняли рішення про об'єднання відповідно чинного законодавства і&nbsp; готові брати участь у виборчому процесі&nbsp; 25 жовтня, натомість рішення останньої ланки облрад не приймаються.</p>
<p>Ганебна практика ігнорування територіальних громад повинна бути засуджена&nbsp; і&nbsp; припинена – саме&nbsp; таким є головне завдання&nbsp;&nbsp; законопроекту №3008.</p>
<p>Територіальна громада&nbsp; – основа&nbsp; місцевого самоврядування.</p>
<p>Об'єднана територіальна громада – це спроможна, самодостатня,&nbsp; здатна до соціально економічного розвитку громада.</p>
<p>Фракція "Народний фронт" закликає всіх партнерів&nbsp; по коаліції, всіх&nbsp; народних депутатів&nbsp; підтримати законопроект.</p>
<p>Станьте на захист місцевого самоврядування вас обрали виборці і вони у вас вірять.</p>
<p>Шановні колеги, ми висловлюємо сподівання, що партнери із фракції "Батьківщина", які декларують підтримку громад&nbsp; та виступають&nbsp; за розвиток сільських територій не зрадять своїм виборцям та змінять&nbsp; хибну позицію…</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Дякую.<i> </i></p>
<p>Будь ласка, далі&nbsp; народний депутат Долженков. Давайте, я прошу, дивіться краще зробити і менше&nbsp; говорити. Друзі, я прошу по хвилині, якщо можливо, Долженков, якщо можливо, вкладіться у хвилину народний&nbsp; депутат. Потім – Радикальна партія, Олег Ляшко.</p>
<p>&nbsp;</p>
<p>10:53:19</p>
<p>ДОЛЖЕНКОВ О.В.</p>
<p>Передаю слово Воропаєву.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>І потім – Олег Березюк. По хвилині і давайте будемо краще голосувати.</p>
<p>Допоможемо людям робити свою справу. Ще треба зараз підписати&nbsp; цей закон, щоб підписав його Президент. І "Батьківщині" слово. Так, по хвилині. Дякую.</p>
<p>Вадим Івченко буде.</p>
<p>Будь ласка, Долженков, хвилина.</p>
<p>&nbsp;</p>
<p>10:53:45</p>
<p>ВОРОПАЄВ Ю.М.</p>
<p>Уважаемые коллеги! Вот вы с этим законопроектом за сутки уже&nbsp; поменяли редакцию&nbsp; третью и все вертимся вокруг одного и того же пункта.</p>
<p>А пункт 8-й статьи 7-й. Вы вот сделали еще&nbsp; одну новую&nbsp; редакцию, даже не ту, которую показывали только что мне вот там, в кулуарах, возле вас. Вы вернули назад, фактически, через пункт четвертый статьи 7 полномочия губернатору самому принимать решение, в каком виде будет территориальная громада, потому что вы его никаким образом не ограничили в своих выводах, в своих предложениях. То, что если вы его ограничите, и он не будет мешать территориальным громадам принимать решение, это будет совсем другое. Но для этого должно быть в тексте Закона это. Мы не можем голосовать&nbsp; в таком виде.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, ще раз наголошую, що в іншому пункті, там написано про те, що протягом трьох днів адміністрація просто звіряє план, затверджений обласною радою про об'єднання громад з рішенням про об'єднання. От і все! І жодної там,&nbsp; ніхто не має права припиняти це рішення. Просто звірка, і це є абсолютно нормальним. Хтось має звірити, і краще, щоб це був той, хто на місці. Адміністрації не стримують цей процес зараз і не можуть його стримувати. Є три дні на висновок – і крапка.</p>
<p>Тому я просив би колег підтримати це рішення.</p>
<p>Будь ласка, Олег Ляшко, дві хвилини, прошу.</p>
<p>&nbsp;</p>
<p>10:55:18</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги народні депутати! Ми всі говоримо, в тому числі, представникам місцевих громад про децентралізацію. А що пропонується цим законом? Навпаки, передача додаткових повноважень обласним адміністраціям. Обласні адміністрації, які мають бути&nbsp; ліквідовані, ми їм надаємо додаткові повноваження.</p>
<p>Ми говоримо про децентралізацію, водночас передаємо повноваження Центральній виборчій комісії. Якій Центральній виборчій комісії? Яка з червня минулого року втратила повноваження, тій Центральній виборчій комісії, яка фальсифікувала вибори на замовлення влади Януковича, а тепер фальсифікують вибори на замовлення нинішньої влади.</p>
<p>Тому я вкотре звертаюсь з цієї найвищої трибуни у країні до Президента України Петра Порошенка виконати конституційний свій обов'язок і внести до парламенту подання на обрання нових членів Центральної виборчої комісії.</p>
<p>Фракція Радикальної партії більше, ніж місяць тому, відповідно до вимог закону, подала пропозицію про члена Центральної виборчої комісії від нашої фракції. Ми звертаємося до інших фракцій, в тому числі коаліції, дати Президенту пропозиції, а Президенту невідкладно внести подання про переобрання членів Центральної виборчої комісії, а не нагороджувати них, як вони роблять - підрахуя Охендовського нагороджують Орденом Ярослава Мудрого замість того, щоб притягувати до відповідальності за фальсифікацію виборів.</p>
<p>І останнє, шановний пане Голово, я вимагаю від вас невідкладно поставити зараз на голосування в парламенті законопроект про особливий режим спеціальної конфіскації майна. Є голоси в залі, давайте голосувати і давайте вкрадене бандою Януковича майно повернемо до державного бюджету і повернемо українським громадянам.</p>
<p>&nbsp;</p>
<p>ГОЛОВУЮЧИЙ. Будь ласка, Вадим Івченко, "Батьківщина" – хвилина, потім Олег Березюк – хвилина і переходимо до голосування. Прошу мобілізуйтесь, колеги, це ж рішення для людей, для громад, а не для нас з вами.</p>
<p>&nbsp;</p>
<p>10:57:40</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги, ми з вами приймали Закон про добровільне об'єднання громад. Ми надали дуже чіткі структурні речі, які мають бути для добровільного об'єднання. Якщо сьогодні деякі обласні ради не можуть домовитися і прийняти рішення, так давайте ми вибори в цих обласних радах зробимо. Ні, з вами забираємо повноваження у всіх обласних рад, навіть ті, які голосували за перспективні плани, передаємо повноваження в обласні державні адміністрації. Ми з однією рукою з вами за децентралізацію, з іншою – ми голосуємо за зміни до Конституції.</p>
<p>Сьогодні отримуємо Закон про префектів, де префект сьогодні отримує від місцевої ради на розгляд рішення і приймає за три дні: чи дозволяє він, щоб це рішення було в силу вступило, чи не дозволяє або які помилки там виправити, де яку запятую зробити.</p>
<p>Колеги, а що в нас робиться із земельними відносинами? Ви що, не розумієте, що коштів і повноважень...</p>
<p>&nbsp;</p>
<p>ГОЛОВУЮЧИЙ. Дякую. Десять секунд – завершуйте, формулюйте позицію по закону. 10 секунд, будь ласка.</p>
<p>&nbsp;</p>
<p>ІВЧЕНКО В.Є. Ми, колеги, за вибори&nbsp; в цих громадах. Ми хочемо, по-перше, навести лад&nbsp; у всіх законах. Ми хочемо зрозумілі повноваження старост. Самовряд…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Березюк. Регламент.</p>
<p>&nbsp;</p>
<p>10:59:17</p>
<p>БЕРЕЗЮК О.Р.</p>
<p>Вельмишановні пані і панове! Тільки громади мають вирішувати утворюватися ним чи не утворюватися. І ті громади, які прийняли це рішення, мають вибрати&nbsp; свою владу. І ми сьогодні голосуванням за цей закон маєм їм в цьому сприяти.</p>
<p>Але я вам скажу… до вас звертаюся, все, що говорили тут попередники, вони говорять правду. В цей закон потрапило протягом двох днів багато новел і&nbsp; сентенцій, які одною рукою давали, іншою забирали. Ми разом всі це виправили, і цей закон є сьогодні тільки для того, щоб ці громади обрали свою владу. Обирайте, працюйте і живіть!&nbsp;</p>
<p>&nbsp;</p>
<p>&nbsp;ГОЛОВУЮЧИЙ. Юрій Луценко.</p>
<p>Прошу всіх депутатів зайняти свої місця. Будь ласка,&nbsp; Юрій Луценко, "Блок Петра Порошенка". Зайняти свої місця для голосування прошу, колеги. Увага.</p>
<p>&nbsp;</p>
<p>11:00:17</p>
<p>ЛУЦЕНКО Ю.В.</p>
<p>Шановний пане Голово!&nbsp; Шановні колеги! Є закони, по яким моє бути консолідована позиція усіх,&nbsp; хто хоче міняти країну. Тому я засуджую виступи в тому числі і своїх колег, які зараз шукають ворогів у залі.&nbsp; Я закликаю зараз не словом, а ділом проголосувати людей обирати і формувати владу, і не давати нікому їх обмежувати в цьому їхньому святому праві.</p>
<p>Ми сказали, що вся влада буде належати громадам. Голосуймо зараз "за". Крапка.</p>
<p>&nbsp;</p>
<p>ГОЛОВУЮЧИЙ. Дякую. Колеги,&nbsp; підготуватись? На ваш розгляд внесено проект закону 3008. Я прошу всіх заспокоїтись, входьте, займайте свої місця. Колеги, от давайте запам'ятаємо цей момент. Ми&nbsp; зараз проголосуємо цей закон незалежно від політичних уподобань, який абсолютно принесе позитив. Ви побачите, що від нього не буде жодного негативу. Будь ласка,&nbsp; займіть свої місця, шановні колеги. 3008 за основу та в цілому, і дамо право громадам провести вибори і обрати свою владу.</p>
<p>Прошу всі фракції парламенту і групи, і народних депутатів поза фракційних підтримати це рішення.</p>
<p><a href="http://w1.c1.rada.gov.ua/pls/zweb2/webproc4_2?pf3516=3008&skl=9" target=_blank>3008</a> за основу та в цілому, прошу підтримати.</p>
<p>Голосуємо, колеги, 3008, голосуємо, за основу та в цілому. Прошу всіх підтримати, колеги.</p>
<p>&nbsp;</p>
<p>11:01:52</p>
<p>За-227</p>
<p>Подивіться наверх, подивіться наверх, друзі. <i>(Шум у залі)</i></p>
<p>Шановні колеги народні депутати, по фракціям. "Блок Петра Порошенка" – 111, "Народний фронт" – 67, "Опозиційний блок" – 0, "Самопоміч" – 18, партія Ляшка – 0, "Батьківщина" – 6, "Партія відродження" – 3, "Воля народу" – 7, позафракційні – 15.</p>
<p>Дякую всім народним депутатам за прийняття рішення. озвучено з технікою і юридичними правками самого комітету озвучено пропозиціями. Дякую Руслана Князевича від комітету.</p>
<p>Будь ласка, колеги у нас продовжується "година запитань до Уряду" і я запрошую до слова Прем'єр-міністра України, Арсенія Петровича Яценюка, будь ласка.</p>
<p>&nbsp;</p>
<p>11:03:16</p>
<p>ЯЦЕНЮК А.П.</p>
<p>Шановний Володимир Борисович, шановні народні депутати України.</p>
<p>Якщо дозволите, прохання. Так гарно пішло, а може ви ще зараз проголосуєте Закон "Про державні закупівлі"? І зробимо реальні державні закупівлі некорумповані. Закон 2087а, ви його розглядали, ми його почистили, на кінець зробимо прозорі і чесні державні закупівлі.</p>
<p>Пане Голово, можна вас попросити внести на розгляд парламенту це питання?</p>
<p>&nbsp;</p>
<p>ГОЛОВУЮЧИЙ. Колеги, він включений в порядок денний. Проект Закону 2087а, є пропозиція, внесена урядом, зараз розглянути цей проект Закону 2087а.&nbsp; <i>(Шум в залі)</i></p>
<p>Колеги! Пропозиція. 2087… Займіть свої місця, народні депутати! Питання про закупівлі. А? Друге читання? Да?</p>
<p>2087а, шановні колеги. Це питання закупівель. Це мільярди економії коштів для бюджету.</p>
<p>Є пропозиція зараз почати розгляду цього питання, 2087а. Озвучене прем'єр-міністром. Готові голосувати? Готові?</p>
<p>Будь ласка, колеги, прошу підтримати проект Закону 2087а в другому читанні, питання державних закупівель.</p>
<p>Питання те, що цей закон дозволить нам зробити закупівлі прозорими, відкритими і це дасть можливість відповідним чином заощаджувати кошти бюджету.</p>
<p>Готові голосувати! Колеги! Займайте місця свої. 2087а. Розгляд. Почнемо розгляд, я дам слово.</p>
<p>Прошу голосувати 2087а, розпочати розгляд, пропозиція уряду. Розпочати розгляд 2087а.</p>
<p>Будь ласка, розпочати розгляд 2087а. Готові? Прошу підтримати.</p>
<p>Він включений, просто він десь… Голосуємо, колеги! Розпочати зараз розгляд у другому читанні 2087а. Прошу підтримати. Це антикорупційний закон, друзі.</p>
<p>&nbsp;</p>
<p>11:05:40</p>
<p>За-200</p>
<p>Рішення прийнято.</p>
<p>Будь ласка, колеги. 2087а, хто у нас його доповідає? <i>(Шум в залі)</i></p>
<p>Колеги! 2087а, будь ласка, друге читання. Він вчора у нас в порядку денному в розкладі. Андрій Іванчук, будь ласка.</p>
<p>По поправкам зараз підемо. Буде слово.</p>
<p>Будь ласка, Андрій Іванчук.</p>
<p>&nbsp;</p>
<p>11:06:26</p>
<p>ІВАНЧУК А.В.</p>
<p>Шановний пане Голово, шановні народні депутати! На ваш розгляд вноситься до другого читання законопроект 2087-а. <i>(Шум у залі).</i> Я ж сказав…</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Дякую за доповідь, Андрій Володимирович. Отже, проходимо по поправкам.</p>
<p>Перша поправка. Івченко. Чи наполягає Івченко?</p>
<p>&nbsp;</p>
<p>11:06:35</p>
<p>ІВАНЧУК А.В. 64 поправки, майже всі враховані. Я пропоную поставити на голосування в редакції комітету.</p>
<p>&nbsp;</p>
<p>ГОЛОВУЮЧИЙ. Івченко наполягає?</p>
<p>Мікрофон, будь ласка, включіть Івченко.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Шановні колеги, прошу ще раз, займіть свої місця, будь ласка.</p>
<p>&nbsp;</p>
<p>11:07:30</p>
<p>ІВЧЕНКО В.Є.</p>
<p>Шановні колеги! Івченко, фракція "Батьківщина". Давайте, Володимир Борисович, не порушувати регламент. Проти цього закону нікого немає. Ви знаєте, ми готові голосувати. Але є "година запитань до Уряду", є правки. Кожен має висловитись з цього питання.</p>
<p>З іншої сторони, чому саме цей закон? А Закон про тарифи, а про індексацію зарплат, пенсій, які фракція "Батьківщина" ставить? Чому саме це, а не інше? Тому я наполягаю, я наполягаю на своїй правці, яка говорить про наступне. Я хочу і пропоную, у мене нема документів, але правка говорить про наступне. Щоб були включені в порядок державні підприємства і всі підприємства, де є безпосередня державна частка власності. Щоб вони проводили торги і тендери. Це для більшої прозорості державних підприємств.</p>
<p>Тому що колосальні кошти крадуться і в державних підприємствах теж. Моя правка була відхилена комітетом і я прошу, щоб ви відреагували і поставили на голосування. Дякую.</p>
<p>&nbsp;</p>
<p>ГОЛОВУЮЧИЙ. Тобто, колеги, давайте ще раз. Давайте ще раз сформулюємо. Була пропозиція Прем'єр-міністра розпочати процедурно, да? Розпочати розгляд цього питання. А готові депутати зараз розглядати? Не готові. Добре. Добре. Андрій Володимирович!</p>
<p>Будь ласка, займайте свої місця. Будь ласка, 30 хвилин запитань до уряду. Будь ласка, шановні колеги, записуйтеся на запитання.</p>
<p>Будь ласка, запитання, Антон Яценко.</p>
<p>&nbsp;</p>
<p>11:09:46</p>
<p>ЯЦЕНКО А.В.</p>
<p>Шановний пане Голово, шановні депутати! У мене запитання до міністра юстиції Павла Петренка, будь ласка.</p>
<p>Учора був зареєстрований законопроект 3025. Дайте, будь ласка, офіційну позицію Міністерства юстиції та уряду з приводу відповідності цього законопроекту&nbsp; нормам Конституції та нормам міжнародного права, зокрема конвенціям, до яких приєдналася Україна. Дякую.</p>
<p>&nbsp;</p>
<p>11:10:18</p>
<p>ПЕТРЕНКО П.Д.</p>
<p>Дякую за запитання, шановні колеги. Шановний народний депутат назвав номер закону, але не сказав, що це за закон і яка його суть.</p>
<p>Мова йде про запровадження в Україні режиму спеціальної конфіскації до тих осіб, які фактично причетні до корупційних злочинів і до режиму Януковича. Це те питання, про яке суспільство фактично очікує рішення влади протягом півтора року. І через ті процедури, які є в законодавстві, через те, що ці особи фактично ухиляються від слідства, переховуючись в Російській Федерації, вони намагаються затягнути процес повернення коштів, які належать українському народу, до бюджету.</p>
<p>Ми вважаємо, що цей закон повинен пройти повноцінну процедуру розгляду в парламенті. Якщо є відповідна воля парламенту, буде прийнятий в першому читанні, до другого читання доопрацьований. Отримати експертизу відповідних експертних організацій і прийняти якнайшвидше в межах Регламенту. Для того, щоб наші правоохоронні органи могли згідно закону, який відповідає європейським стандартам, провести спецконфіскацію цих коштів, які належать&nbsp; українському народу. Мова іде як мінімум про&nbsp; 30 мільярдів гривень або 1,5 мільярда доларів, які зараз вже арештовані&nbsp;&nbsp; українським урядом. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Корчик Віталій Андрійович,&nbsp; "Народний фронт".</p>
<p>&nbsp;</p>
<p>11:11:38</p>
<p>КОРЧИК В.А.</p>
<p>Прошу передати&nbsp; слово моєму колезі Ігорю Гузю.</p>
<p>&nbsp;</p>
<p>11:11:46</p>
<p>ГУЗЬ І.В.</p>
<p>Шановні друзі, Ігор Гузь, 19 виборчий&nbsp; округ. У мене запитання&nbsp; і пропозиція до&nbsp; представника Міністерство екології. До речі, нам треба найближчим часом обирати міністра. Справа у тому, що на&nbsp; Волині на сьогоднішній день у зв'язку з посухою, але не&nbsp; тільки, суттєве обміління озер. Те, що зараз стається з Світязем – це катастрофа. Значить в Білорусії розробляється славно відомий Хотиславський кар'єр, який знищує всі&nbsp; Шацькі озера. Я прошу терміново, нам потрібна комісія, яка буде розслідувати цю ситуацію. Світязь обмілів на декілька метрів&nbsp; сьогоднішнього року. І це не тільки тому, що посуха, це тому, що&nbsp; розробляється Хотиславський кар'єр. Я прошу терміново втручання Міністерства екології.&nbsp; Приїжджайте, давайте будемо розбиратися. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; відповідайте.</p>
<p>&nbsp;</p>
<p>11:12:52</p>
<p>ВРОНСЬКА Г.О.</p>
<p>Від імені Мінекології хочу сказати, що проблема нам відома. Наші спеціалісти працюють над цим питанням, буде створена робоча група. Навіть&nbsp; є підстави звернутися за Міжнародної конвенції ..… про порушення&nbsp; Білорусією цієї конвенції.</p>
<p>&nbsp;</p>
<p>ГОЛОВУЮЧИЙ. Будь ласка, виступ Купрієнко, Артеменко, Радикальна партія.&nbsp;&nbsp; Передають слово Олегу Ляшку, 2 хвилин, будь ласка.</p>
<p>&nbsp;</p>
<p>11:13:31</p>
<p>ЛЯШКО О.В.</p>
<p>Олег Ляшко,&nbsp; Радикальна партія.&nbsp; У мене&nbsp; запитання до&nbsp; Прем'єр-міністра&nbsp; України Арсенія&nbsp; Яценюка. Шановний Арсенію Петровичу,&nbsp; вчора Держкомстат оприлюднив данні про те, що рівень безробіття в Україні найвищий за всі роки незалежності.</p>
<p>Зокрема, безробіття серед молоді сягає понад 25 відсотків. У мене до вас, як до Прем'єр-міністра і керівника уряду питання: що робить уряд для того, щоб подолати масове безробіття в Україні. Адже ми розуміємо, що ніякі субсидії, ніякі дотації, ніякі кредити Міжнародного валютного фонду не допоможуть, якщо ми не будемо створювати робочі місця, якщо ми не забезпечуватимемо людей роботою і зарплатою? І з цього в мене до вас, шановний пане Прем'єр-міністр, ще одне запитання.</p>
<p>Впродовж тривалого часу фракція Радикальної партії, і будучи в коаліції, і сьогодні віднедавна перебуваючи в опозиції, ми вимагаємо від уряду підвищення мінімальної заробітної плати і пенсій, адже сьогодні мінімальна зарплата становить 1218 гривень, вона не переглядалася останні 2 роки, і нехай поживе на 1200 гривень той, хто її призначив цю мінімальну зарплату. Тому ми вимагаємо підвищення мінімальної заробітної плати і пенсій.</p>
<p>Нещодавно ми почули вашу заяву про те, що на 150 гривень ви підвищуєте мінімальну зарплату. Ми вважаємо, це категорично неприйнятно. Ми вимагаємо підвищення мінімальної заробітної плати мінімум до 3 тисяч гривень, а для того, щоб роботодавці мали можливість платити цю зарплату, ми пропонуємо радикальне зниження податків на Фонд заробітної плати, тобто ЄСВ і податок на доходи фізичних осіб. Ми вимагаємо від уряду, ми вимагаємо від парламентської коаліції невідкладно внести на розгляд парламенту Закон про скасування пенсій, податку на пенсії працюючих пенсіонерів…</p>
<p>&nbsp;</p>
<p>ГОЛОВУЮЧИЙ. Будь ласка, відповідайте.</p>
<p>&nbsp;</p>
<p>11:15:49</p>
<p>ЯЦЕНЮК А.П.</p>
<p>Шановні народні депутати України, в першу чергу, хочу привітати всіх членів парламенту і хочу привітати парламентську коаліцію з тим, що вона існує і з тим, що вона далі буде продовжувати працювати.</p>
<p>Окремо, відповідаючи на запитання пана Ляшка, не дивлячись на те, Олег Валерійович, що ви вийшли з коаліції, як ПРем'єр-міністр, я вдячний вам за те, що ви перебували в стані парламентської коаліції і нам вдалось дуже багато зробити для країни спільно.</p>
<p>Ви прийняли це політичне рішення, вас вибирав народ України, я, як Прем'єр-міністр, поважаю будь-яке ваше політичне рішення.</p>
<p>Шановні народні депутати України, відповідаючи на два питання, я просив би, щоб ми обговорили взагалі як ми далі будемо працювати. Тому що питання безробіття, питання підвищення соціальних стандартів це, в першу чергу, лежить в площині політичної волі і єдності парламентської коаліції. Це означає, що декілька десятків законопроектів, які зараз знаходяться в стінах Верховної Ради України, і декілька десятків, які були не проголосовані минулої сесії, повинні бути прийняті в українському парламенті.</p>
<p>Урядом України зроблено декілька кроків, які повинні бути проголосовані в стінах парламенту, щодо того, щоб стабілізувати фінансово-економічну ситуацію в державі. Вкотре нагадую, що після тривалих, неймовірно складних перемовин з кредиторами, які володіють значним пакетом боргів України, нам вдалося списати 4 мільярда доларів США, нам вдалося перенести на чотири роки виплати по тілу кредиту, нам вдалося не збільшити витрати на фінансування державного боргу. Чому я зараз піднімаю питання про списання боргів і про те, що це безпосередньо стосується зайнятості населення? Це є одним з елементів того, щоб забезпечити в Україні стале економічне зростання. З неймовірними боргами, які були накопичені попередніми урядами і&nbsp; основа своя, це режим Віктора Януковича, який взяв 40 мільярдів доларів США, ми були не в стані стабілізувати економіку.</p>
<p>Нагадаю, що загальний обсяг платежів по процентам, які Україна зобов'язана платити по нашим боргам, рівний сумі, яку ми фінансуємо протягом року на всю систему Національної безпеки і оборони. І так перший крок це списання боргів, другий крок це те, що ми проводимо широкомасштабну податкову реформу. Був проведений перший етап податкової реформи, за яким була скорочена кількість податків, за яким було запроваджена нова система сплати єдиного соціального внеску в якості експерименту, за яким було запровадження трансфертне ціноутворення, за яким було збільшені податки на найбільш олігархічні види бізнесу. За яким Державна фіскальна служба проводить повне реформування і створює умови для того, щоб підприємець працював. За яким наближені стандарти бухгалтерського і податкового обліку. Введена система адміністрування податку на додану вартість і тільки за серпень місяць 2,5 мільярда гривень це додаткові кошти, які вдалося отримати в державний бюджет і які корупціонери не змогли вимити з системи Державного бюджету України.</p>
<p>На другому етапі нашої податкової реформи, мета якої і є створення робочих місць, не уряд створює робочі місця – уряд створює умови. Уряд повинен зробити все для того, щоб не було корупції і це завдання, в тому числі, парламенту щодо радикальної зміни судової системи і всіх суддей. Боротьби з корупцією в правоохоронних органах і органах прокуратури. Уряд повинен забезпечити рівність всім платникам податків, справедливість і незмінність податкової системи.&nbsp; Тому другий наш елемент – це, звичайно, другий етап податкової системи і разом з парламентською коаліцією, вчора на національній раді реформи ми обговорювали її.</p>
<p>Третє. Третє – це знаходження нових ринків для української продукції. Саме тому, очікуючи, що Російська Федерація з 1 січня наступного року закриє нам наші ринки, у нас створений офіс торгівельного представника і підписана Зона вільної торгівлі з країнами членами Європейського Союзу, і погоджена і підписана Зона вільної торгівлі з Канадою. Зараз продовжуються перемовини щодо підписання зони вільної торгівлі з Ізраїлем і іншими країнами. Тобто, третій етап – це нові ринки для української продукції.</p>
<p>Четверте. По соціальним стандартам, уряд країни прийняв рішення і сподіваюсь, що парламент підтримує рішення про підвищення соціальних стандартів. Це підвищення заробітних плат, пенсій і інших соціальних виплат.</p>
<p>На наступному&nbsp; пленарному тижні, шановні народні депутати України, звертаюсь до вас з проханням&nbsp;&nbsp; проголосувати за зміни до&nbsp; Закону України "Про державний&nbsp; бюджет" про підвищення&nbsp; заробітних плат, пенсій і інших соціальних виплат. Закон України "Про списання і реструктуризацію боргів", який безпосередньо пов'язаний з&nbsp; цим, і&nbsp; проголосувати декілька десятків законопроектів, які безпосередньо стосуються економічного життя країни. В тому числі щойно&nbsp; я до вас звертався з&nbsp; проханням проголосувати за Закон України "Про державні закупівлі".</p>
<p>На жаль, не всі члени парламенту підтримали це рішення. Кожний день зволікання з прийняттям цього&nbsp; закону означає, що в державних закупівлях будуть далі зберігатися тіньові схеми і корупція, що&nbsp; державні закупівлі будуть далі блокувати через Антимонопольний комітет, що державні закупівлі далі залишаються частиною&nbsp; корупції позбавляють&nbsp; громадян країни робочих місць, позбавляють країну додаткових фінансових ресурсів.</p>
<p>Саме тому, в котре звертаюсь з тим, що нам необхідно проявити політичну волю. І звертаюсь до&nbsp; тих політичних сил, які присутні тут в стінах парламенту, які будуть брати участь у місцевих виборах не коштує&nbsp; ні додатковий сільський голова чи ще два чи три десятка депутатів районних чи сільських рад того, щоб поставити на кон долю країни.</p>
<p>Будь ласка, займайтесь політичною агітацією.</p>
<p>Кожна політична сила і політична&nbsp; партія має&nbsp; право представляти свою ідеологію, кожний має право перейти в опозицію&nbsp; до влади, не переходьте в опозицію до України і&nbsp; підтримайте реформи в країні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, у виступі&nbsp; прем'єр-міністра ми почули про те, що&nbsp; є наміри уряду дати певний&nbsp; пакет законів. Але хотів би Арсеній Петрович звернутися у вашій присутності до міністрів, і попросити шановних колег, міністрів, наступне: у нас є сьогодні&nbsp; п'ятниця, парламент України&nbsp; не буде приймати рішення сьогодні на сьогодні, нам треба&nbsp; час, щоб би всі фракції і комітети опрацювали рішення, подивились якість законів і потім їх голосували.</p>
<p>Тому я&nbsp; закликаю, щоб в понеділок, не&nbsp; пізніше, ми отримали перелік цих законів, ми зразу ж… які будуть направлені офіційно до українського парламенту і вони на наступному не пленарному тижні будуть опрацьовані у комітетах і у фракціях, і ми зможемо нормально системно розглянути їх у вівторок, середа, четвер і п'ятниця наступної пленарної неділі для того, щоб ми прийняли відповідні позитивні рішення.</p>
<p>Я просив би вас, щоб кожен закон, який ви надаєте, супроводжували на роботі комітетів і фракцій. Це є запорукою того, що він буде ухвалений відповідно позитивно.</p>
<p>І ще одна річ: треба враховувати, що ми в тиждень, так показує практика, маємо 40-45 законів, які ми приймаємо. Тому, будь ласка, працюйте заздалегідь.</p>
<p>Я дуже просив би&nbsp; вас це зробити, зрозуміти. Ми зараз розіслали новий підхід до формування порядку денного, де все має відбуватися завчасно. Буду дякувати вам за розуміння, шановні панове міністри і вельмишановний пане Прем'єр-міністр.</p>
<p>&nbsp;</p>
<p>ЯЦЕНЮК А.П. Шановний Володимир Борисович!</p>
<p>&nbsp;</p>
<p>ГОЛОВУЮЧИЙ.&nbsp; Прошу.</p>
<p>&nbsp;</p>
<p>ЯЦЕНЮК А.П.&nbsp; Я дякую, Володимир Борисович, за вашу пропозицію. У нас же ж по Конституції парламентсько-президентська форма правління. Тому те, що сказав парламент і те, що сказав спікер, обов'язково для всіх.</p>
<p>Тому ваша пропозиція вже виконана. 21.08-го до парламенту відправлені два переліку законопроектів, які необхідно прийняти, які передбачають продовження системних реформ у сфері економіки, державних фінансів, державних закупівель, приватизації, до речі. Я, відповідаючи ще раз&nbsp; на попереднє запитання Олега Валерійовича, хочу зазначити, що державний сектор економіки, який залишається корумпованим, його треба публічно прозоро продати. Залишити тільки стратегічні об'єкти. Вивести державні компанії з політичних торгів. Тільки стратегічні компанії повинні залишитися в&nbsp; державній власності. Все інше –&nbsp; прозора приватизація, соціальний пакет для працівників, нова система управління і інвестиції в країну.</p>
<p>Тому законопроекти відправлені, їх є… зараз доповім, скільки. 70 першочергових законопроектів. Шановний Володимир Борисович, я прошу парламент їх підтримати.</p>
<p>І ще окремо, ми відправили по безвізовому режиму. Місія, до речі, зараз працює по безвізовому режиму. Хочу поінформувати членів парламенту про те, що, в принципі, не дивлячись на всі складності, які в нас є, тому що там є значні і технічні, і фінансові складнощі, але основні питання по безвізовому режиму ми виконуємо, даємо чіткі відповіді і зараз місія Європейського Союзу дуже активно працює. І я чекаю на проміжний звіт місії Європейського Союзу щодо запровадження безвізового режиму. Але там є низка законів, які вже відправлені до парламенту, які необхідно проголосувати, тому що фінальний report буде до кінця поточного року.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ті, що закони, які були зареєстровані в парламенті 21.08., вони вже знаходяться на опрацюванні депутатів Верховної Ради. Я мав на увазі оці нові Закони про соціальні стандарти, про індексацію пенсій, заробітних плат, я ці мав на увазі. І, будь ласка, узагальніть пропозиції, хай міністр Кабінету Міністрів, Арсеній Петрович, узагальнить пропозиції, що вже пройшло, що потрібно нам розглянути першочергово, щоб ми могли з вами спільно сформувати якісний порядок денний. Я дуже просив би це зробити, бо 70 законів, очевидно, є першочергові і ті, які можуть ще... Ну, наприклад, безвізовий режим треба приймати і негайно, індексації приймати і ті рішення, які... про... сказав Прем'єр, їх треба, очевидно, приймати першочергово. Буду вдячний за таку взаємодію.</p>
<p>Будь ласка, шановні колеги, у нас ще залишилося 13 хвилин на запитання, Павленко, "Опозиційний блок".</p>
<p>&nbsp;</p>
<p>11:27:54</p>
<p>ПАВЛЕНКО Ю.О.</p>
<p>Прошу передати слово Сергію Дунаєву.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Дунаєв.</p>
<p>&nbsp;</p>
<p>11:28:01</p>
<p>ДУНАЄВ С.В.</p>
<p>Сергей Дунаев, "Оппозиционный блок".</p>
<p>У меня вопрос к Владимиру Васильевичу Демчишину. Владимир Васильевич, энергетическая отрасль держится на фундаментальных принципах: стратегия развития отрасли, энергетическом балансе, платежах за потребленные ресурсы. Мы, как представители "Оппозиционного блока", встречались в канун Дня шахтера 28 числа с представителями трудового коллектива государственного предприятия "Лисичанск-уголь" на шахте&nbsp; имени Капустина. С представителями трудового коллектива и, в том числе, с профсоюзным движением и обсуждались вопросы развития в целом отрасли,выплаты заработной платы и, естественно, после этого&nbsp; пострадал руководитель Лисичанского… данного предприятия шахты имени Капустина. Руководитель "Лисичанского угля" Тиросипов сделал выговор, а впоследствии&nbsp; и предложил уводиться данному…</p>
<p>&nbsp;</p>
<p>ГОЛОВУЮЧИЙ. Десять секунд. Завершуйте.</p>
<p>&nbsp;</p>
<p>11:29:08</p>
<p>ДУНАЄВ С.В. …вас как руководителя Министерства энергетики, угольной промышленности обратить на данный факт внимание, а мы, со своей стороны, обратимся в прокуратуру. Прошу вас засвидетельствовать данный факт…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; відповідайте.&nbsp;</p>
<p>&nbsp;</p>
<p>11:29:25</p>
<p>ДЕМЧИШИН В.В.</p>
<p>Пане Дунаєв, дуже дякую за інформацію. Я обов'язково її перевірю. На сьогодні у мене немає жодної інформації про те, що хтось із директорів шахти Капустіна чи "Лисичанськвугілля" приймав будь-які рішення щодо працевлаштування. Я обов'язково перевірю. Я переконаний, що не могло бути&nbsp; такої ситуації, коли би директор&nbsp; державного підприємства вимагав звільнення свого&nbsp; колеги тільки по політичних&nbsp; вимогах. Тому хочу вас завірити, що однозначно або це професійне рішення або пропозицію, але в любому випадку я вас проінформую в письмовій формі щодо&nbsp; вашого запиту.&nbsp; Дуже вам дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка,&nbsp; Артур Герасимов, "Блок Петра Порошенка".</p>
<p>&nbsp;</p>
<p>11:30:16</p>
<p>ГЕРАСИМОВ А.В.</p>
<p>Прошу передати слово народному депутату Сергію Хланю.</p>
<p>&nbsp;</p>
<p>11:30:23</p>
<p>ХЛАНЬ С.В.</p>
<p>Сергій Хлань, 185 виборчий округ, "Блок Петра Порошенка". У мене питання до міністра енергетики та вугільної промисловості Демчишина Володимира Васильовича. Ваше міністерство подає на розрахунок до субсидій ціну на вугілля в розмірі 1375 гривень. Об'їхавши весь округ, я не побачив на жодному вугільному складі такої, ціна доходить майже до 4 тисяч гривень.</p>
<p>У мене питання, чи змінити ціну обрахування на субсидії, чи&nbsp; забезпечити вугільні склади по всій країні вугіллям, яке можна буде купити по&nbsp; 1375 гривень. Дякую.&nbsp;</p>
<p>&nbsp;</p>
<p>11:31:18</p>
<p>ДЕМЧИШИН В.В.</p>
<p>Пане Хлань, дуже дякую за запитання.</p>
<p>Насправді дуже актуальна тема. Отримав декілька запитів особливо східних і південних регіонів, і з Одеської області, Херсонської, які не в повній мірі забезпечені газом, негазофіковані, в яких виробництво тепла здійснюється за рахунок вугілля. Дійсно є певна проблема з забезпеченням. Чому? Тому що місцеві органи влади протягом довгого періоду знищували мережу, роздрібну мережу розповсюдження вугілля, тому в цьому напрямку працює дуже багато торгівців, які дуже часто не економічно обґрунтовано виставляють ціни.&nbsp; Але зі сторони міністерства ми в повній мірі готові забезпечити ці райони вугіллям.</p>
<p>Тому я тиждень тому звернувся до обладміністрації з просьбою надати детальну інформацію стосовно того, хто можу бути контрагентом на місцях для того, щоб ми могли їм поставляти вугілля в необхідному об'ємі. Це перше.</p>
<p>По-друге, з Міністерством соціального розвитку, соціальної політики ми вже це питання обговорювали. Компенсація за вугілля в розмірі 1300 гривень, вона не прив'язана до якості. І на даний момент дійсно ціна, по якій купляють вугілля великі виробники електроенергії в промислових об'ємах, вона знаходиться на рівні 1300 гривень з НДС. Але якісні характеристики цього вугілля суттєво відрізняються від того вугілля, яке купляють побутові споживачі, побутові споживачі купляють сортове високоякісне вугілля, і тільки виходячи із якісних показників, вартість його повинна бути на відсотків 50 – 60 вища, тобто реальна ринкова ціна цього вугілля десь приблизно 1600 – 1800 гривень, але в любому випадку це не 4 тисячі.</p>
<p>Тому, як я вже сказав в попередній частині, з точки зору дотацій чи виплат Мінсоцу, ми переглянемо цю політику і я переконаний, що ми збільшимо вартість компенсацій, стосовно поставок в регіони, які потребують цього вугілля, ми готові його робити від імені державного підприємства, тобто об'єм достатній є в наявності, потрібна інформація. Я переконаний, що це питання найближчим часом, протягом вересня, може бути вирішене.</p>
<p>Дуже дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Корчинська.</p>
<p>&nbsp;</p>
<p>11:34:02</p>
<p>КОРЧИНСЬКА О.А.</p>
<p>Доброго дня! Радикальна фракція… Фракція Радикальної партії, Оксана Корчинська. Питання до прем'єр-міністра.</p>
<p>Шановний Арсен Петровичу! В травні місця 57 народних депутатів тодішньої коаліції звернулись до вас з проханням розслідувати зловживання і неліквідність роботи Міністерства охорони здоров'я.</p>
<p>З цією метою ви організували міжвідомчу комісію в Національному агентстві державної служби. Комісія працювала кілька місяців. В результаті висновків комісії були підтверджені стовідсотково всі факти зловживання і неліквідності роботи керівництва Міністерства охорони здоров'я.</p>
<p>На колегії тоді ви заявили, що якщо протягом 3 місяців не виправиться ситуація, ви даєте слово, що кадрові рішення будуть дуже адекватні.</p>
<p>Пройшло більше 3 місяців. На даний момент жоден флакон ліків із 19 державних програм, для мільйонів важкохворих українців не закуплений. Онкохворі діти, як 5 років тому…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте. Прошу.</p>
<p>&nbsp;</p>
<p>11:35:15</p>
<p>КОРЧИНСЬКА О.А.</p>
<p>Онкохворі діти, як багато років тому по всій країні їх батьки, волонтери збирають гроші для надзвичайно вартістних ліків. Гемодіаліз…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте. Я прошу вас. Це дуже важлива тема, ну ще 20 секунд. Завершуйте, будь ласка.</p>
<p>Говоріть. Говоріть.</p>
<p>&nbsp;</p>
<p>11:35:36</p>
<p>КОРЧИНСЬКА О.А. Пане Прем'єр-міністр, я прошу пояснити зараз. Чому ви захищаєте роботу неліквідного керівництва Міністерства охорони здоров'я в результаті котрого страждають мільйони хворих українців?</p>
<p>&nbsp;</p>
<p>11:36:01</p>
<p>ЯЦЕНЮК А.П.</p>
<p>Шановна пані народний депутат!</p>
<p>Відповідно до розпорядження уряду України була проведена комплексна перевірка діяльності Міністерства охорони здоров'я.</p>
<p>Більше того, до цієї комплексної перевірки були долучені, в тому числі і народні депутати України. Чинне законодавство передбачає необхідність накладення грифу так званого "Для службового користування" на матеріали службової перевірки. Проте, я як Прем'єр-міністр України прийняв рішення зняти гриф "Для службового користування" і зробити публічне засідання щодо розгляду питання по акту службової перевірки в Міністерстві охорони здоров'я.</p>
<p>Туди також були запрошені і народні депутати України, і персонально звітував Міністр охорони здоров'я. Публічне заслуховування цього звіту відбулось на минулому тижні. Матеріали службової перевірки надійшли на розгляд Кабінету Міністрів України. Я вам сказав 3 місяці тому і ще раз підтверджую, після службової перевірки, після публічного заслуховування, після того, коли вся країна побачила, де є зловживання, де немає зловживань, Кабінет Міністрів на своєму засіданні прийме всі кадрові рішення, що стосуються керівництва Міністерства охорони здоров'я України.</p>
<p>Що стосується міністра охорони здоров'я України, це компетенція Верховної Ради України. Так як відповідно до Конституції саме український парламент приймає рішення про призначення або про звільнення відповідного міністра.</p>
<p>Те саме мною зроблено по Державіаслужбі України. Два дні тому завершились розслідування щодо Державіаслужби України. На ньому так само був гриф "Таємно". Сьогодні вранці Кабінетом Міністрів України знятий гриф "Таємно" з даного розслідування. І уряд окремо розгляне питання, як і по Міністерству охорони здоров'я, правопорушення, які були здійснені в Державіаслужбі. Уряд прийме відповідні кадрові рішення. Так як тоді, коли ми приймали рішення щодо проведення розслідувань, було чітко заявлено: ті, хто винні, ті понесуть покарання. І це покарання буде.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, останнє запитання. Мосійчук, Ігор Масійчук, Радикальна партія.</p>
<p>&nbsp;</p>
<p>11:38:18</p>
<p>МОСІЙЧУК І.В.</p>
<p>Радикальна партія, Ігор Мосійчук. У мене два коротких запитання до міністра енергетики пана Демчишина стосовно ситуації, яка склалася на Державному підприємстві "Чернігівторф", де луганська фірма практично його захопила, стала прокладкою. Зараз відбувається тендер. Не тендер, а конкурс на директора, в якому приймає участь керівник колишній громадського фонду "Кремлівська стратегія". Зверніть, будь ласка, увага.</p>
<p>І питання до міністра юстиції пана Петренка. А скажіть, будь ласка, а чим керується керівник пенітенціарної служби, коли призначає керівниками обласних управлінь по виконанню покарань вихідців з Луганської і Донецької областей, які по року перебувала під окупацією. Наприклад, житомирське управління. Дякую.</p>
<p>&nbsp;</p>
<p>11:39:31</p>
<p>ДЕМЧИШИН В.В.</p>
<p>Стосовно "Чернігівторф". Ви вже сказали, що на даний момент проводиться публічний конкурс відбору керівника. Я, на жаль, дату не пам'ятаю, але пройде точно протягом вересня. І на даний момент кандидати вже подали свої документи. Оскільки це публічний відкритий конкурс, ми не можемо когось ущімлювати або не допускати до цього конкурсу. Але кінцевий кандидат він однозначно буде не тільки професійно відповідати найвищим стандартам, але і зі сторони людських якостей також. Тому, якщо є певні зауваження по історії його діяльності, прошу надавати інформацію, і конкурсна комісія однозначно їх прийме до уваги. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги, час на "годину запитань до Уряду" вичерпано. Зараз ми переходимо до…</p>
<p>А, ще міністру юстиції, подвійне питання було. Будь ласка, відповідайте.</p>
<p>&nbsp;</p>
<p>11:40:38</p>
<p>ПЕТРЕНКО П.Д.</p>
<p>Дякую за питання. Дуже коротка відповідь. Згідно чинного законодавства керівник центрального органу виконавчої влади має достатньо компетенції щодо визначення своїх кадрових рішень на рівні керівників обласних відповідних підрозділів. Але ситуація по Житомиру про те, що туди призначений бувший керівник луганського управління пенітенціарного служби, мені відомо. Я не буду коментувати&nbsp; нинішню його роботу. Тому, якщо є там порушення, ви можете дати інформацію. Але можу сказати, що ця людина, дійсно, &nbsp;проявила героїзм в Луганську, тому що йому вдалося вивести&nbsp; з зону АТО фактично дві жіночі колонії жінок, де, ризикуючи особисто життям, тому що він керував цією операцією, він зміг вивести понад&nbsp; декілька сотень жінок на нашу територію. Йому вдалося вивести частину людей з&nbsp; луганського СІЗО в останні дні, коли там була така можливість. Тому&nbsp; в принципі за ті вчинки, які він там робив, немає за що судити його. Але позиція дуже чітка.&nbsp; Ми відкриті для того, щоб&nbsp; депутати контролювали роботу органів виконавчої влади. І тому кожна людина,&nbsp; навіть якщо мала якісь героїчні поступки під час&nbsp; війни&nbsp; на&nbsp; Сході країни,&nbsp; повинна нести відповідальність, якщо вона має такі порушення. Якщо таких порушень немає, то я не бачу підстав&nbsp; вважати чи працювала людина&nbsp; в Луганську чи в Донецьку, чи не працювала. Дуже багато патріотів, які не захотіли там залишатися, переїхали сюди, втративши свої домівки, все майно, і зараз працюють на території, яка контролюється українською владою. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; час відведений Регламентом&nbsp;&nbsp; для "години запитань до&nbsp; Уряду"&nbsp; завершено. І ми дякуємо уряду за відповіді, дякуємо Прем'єр-міністру і міністрам. І переходимо до оголошення депутатських запитів.&nbsp; Передаю слово віце-спікеру Оксані Сироїд. Будь ласка.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>11:42:46</p>
<p>ГОЛОВУЮЧИЙ. Доброго дня, шановні народні депутати. Переходимо до зачитування запитів.&nbsp; Надійшли запити&nbsp;&nbsp; народних депутатів:</p>
<p>Станіслава Березкіна до заступника міністра екології та природних ресурсів України щодо складної екологічної ситуації, що склалася з річкою Інгул на Кіровоградщині.</p>
<p>Наталії Веселової до віце-прем'єр-міністра України - міністра культури України щодо Національного музею історії України.</p>
<p>Злати Огнєвіч до Прем'єр-міністра України щодо продовження договору оренди творчих майстерень членам Національної спілки художників України.</p>
<p>Олександра Супруненка до голови Київської міської державної адміністрації щодо надання інформації про виконання вимог Закону України "Про особливості здійснення права власності у багатоквартирному будинку".</p>
<p>Олександра Супруненка до голови Київської міської державної адміністрації щодо розроблення Антикорупційної програми міста Києва.</p>
<p>Владислава Бухарєва до Прем'єр-міністра України щодо недопущення скорочення видатків бюджетних призначень за загальним фондом, визначених у Законі України "Про Державний бюджет України на 2015 рік", для прикордонної Сумської області.</p>
<p>Владислава Бухарєва до Прем'єр-міністра України щодо внесення змін до Постанови Кабінету Міністрів України від 3 серпня 2015 року № 543 "Про деякі питання використання у 2015 році державних капітальних видатків" з метою погашення кредиторської заборгованості обласного бюджету Сумської області.</p>
<p>Андрія Вадатурського до міністра соціальної політики України щодо вирішення проблем видачі посвідчень дитини - інваліда управлінням соціального захисту населення міста Новий Буг Миколаївської області.</p>
<p>Артема Вітка до Генерального прокурора України, Голови Служби безпеки України, секретаря Ради національної безпеки і оборони України щодо притягнення до кримінальної відповідальності першого та другого Президентів України Леоніда Кравчука та Леоніда Кучми за втрату ядерної зброї.</p>
<p>Лілії Гриневич до Генерального прокурора України, міністра внутрішніх справ України щодо загрози проведення зовнішнього незалежного оцінювання у 2016 році.</p>
<p>Анатолія Кузьменка до міністра фінансів України, міністра економічного розвитку і торгівлі України щодо критичної ситуації яка склалася на Державному підприємстві Криворізький гірничо-збагачувальний комбінат окислених руд у зв'язку із недофінансуванням та відсутністю державницького підходу щодо стратегічного розвитку підприємства.</p>
<p>Сергія Ларіна до віце-прем’єр-міністра України - міністра регіонального розвитку, будівництва та житлово-комунального господарства України щодо примусового об'єднання територіальних громад у Голованівському районі Кіровоградської області.</p>
<p>Сергія Ларіна до Прем'єр-міністра України про вирішення питання погашення заборгованості по заробітній платі та соціальних внесках колишнім співробітникам геологорозвідної експедиції № 37 Казенного підприємства "Київгеологія" Державної служби геології та надр України Міністерства екології та природних ресурсів України.</p>
<p>Івана Спориша до Прем'єр-міністра України щодо звернення депутатів Томашпільської районної ради Вінницької області про перегляд тарифів на житлово-комунальні послуги для населення.</p>
<p>Володимира Литвина до Прем'єр-міністра України щодо реорганізації Житомирської обласної державної телерадіокомпанії.</p>
<p>Олександра Марченка до Прем'єр-міністра України щодо ініціювання Постанови Кабінету Міністрів "Про зміни організації використання коштів, передбачених у Державному бюджеті для комплексного медико-санітарного забезпечення та лікування онкологічних захворювань із застосуванням високовартісних медичних технологій громадян, які постраждали внаслідок Чорнобильської катастрофи".</p>
<p>Олександра Марченка до Прем'єр-міністра України щодо ініціювання внесення змін до пункту 3 статті 89 Бюджетного Кодексу України щодо фінансування закладів охорони здоров'я особливого типу (міські та районні патологоанатомічні бюро) за рахунок медичної субвенції.</p>
<p>Сергія Хланя до міністра фінансів України щодо погашення кредиторської заборгованості з виплати субсидій населенню в Новотроїцькому районі Херсонської області.</p>
<p>Сергія Хланя до міністра енергетики та вугільної промисловості України, Голови правління Національної акціонерної компанії "Нафтогаз України" щодо недопущення можливої техногенної катастрофи та вирішення проблеми газопостачання в осінньо-зимовий період в Генічеському районі Херсонської області.</p>
<p>Вікторії Войціцької до голови правління Публічного акціонерного товариства "Одеський припортовий завод", виконуючого обов’язки Генерального директора Публічного акціонерного товариства "Центренерго" щодо процедури відбору постачальників газу та цінових пропозицій.</p>
<p>Вікторії Войціцької до Генерального прокурора України, Голови Служби безпеки України, міністра внутрішніх справ України щодо несплати податків Публічним акціонерним товариством "Укрнафта".</p>
<p>Олександра Ревеги до міністра внутрішніх справ України, міністра юстиції України щодо забезпечення виконання рішення Попільнянського районного суду Житомирської області про стягнення заборгованості.</p>
<p>Олександра Ревеги до міністра юстиції України щодо багаторічного затягування виконавчого провадження з прийнятих рішень Попільнянського районного суду Житомирської області про стягнення боргу.</p>
<p>Анатолія Денисенка до віце-прем’єр-міністра України - міністра регіонального розвитку, будівництва та житлово-комунального господарства України щодо створення державної програми забезпечення засобами обліку централізованого водопостачання та водовідведення соціально незахищених верств населення.</p>
<p>Анатолія Денисенка до голови Антимонопольного комітету України щодо регулювання цін на продовольчі товари та товари першої необхідності в роздрібних торгівельних мережах.</p>
<p>Андрія Шиньковича до голови Хмельницької обласної державної адміністрації щодо необхідності проведення капітального ремонту у Гальчинецькій школі Теофопільського району Хмельницької області.</p>
<p>Андрія Шиньковича до Прем'єр-міністра України про необхідність встановлення державного контролю за доступністю цін на необхідні людині продукти та ліки.</p>
<p>Ігоря Луценка до міністра внутрішніх справ України щодо неприпустимості зловживань, пов'язаних з нецільовим використанням державних коштів, що виділяються на реалізацію державної програми "Українська книга" та притягнення посадових осіб Держкомтелерадіо до юридичної відповідальності.</p>
<p>Ігоря Луценка до голови Рахункової палати щодо припинення порушень, пов'язаних з нецільовим використанням державних коштів, що виділяються на реалізацію державної програми "Українська книга".</p>
<p>Валентина Дідича до Генерального прокурора України щодо трагічних подій внаслідок яких загинув мешканець міста Марганця Дніпропетровської області Колесник, та неналежного виконання обов'язків співробітниками міліції міста Марганця Коноваленком, Писаренком та іншими щодо розслідування трагедії.</p>
<p>Олексія Ленського до міністра охорони здоров'я України щодо незадовільної якості води в Кіровоградському регіоні, забезпечення конституційних прав мешканців міста Кіровоград та Кіровоградської області на безпечне для життя і здоров'я довкілля, забезпечення громадян якісною питною водою та здійснення перевірки щодо бездіяльності контролюючих і наглядових органів.</p>
<p>Олексія Ленського до голови Державного агентства автомобільних доріг України щодо перевірки фактів катастрофічного стану доріг в місті Кіровоград, надання звіту щодо цільового використання коштів, закладених у вигляді акцизного збору та податку на додану вартість у ціну на бензин та про проведення ремонтних робіт дорожнього покриття у місті Кіровоград у 2014-2015 роках.</p>
<p>Віктора Развадовського до міністра охорони здоров'я України, голови Житомирської обласної державної адміністрації щодо сприяння у придбанні імплантату спінального для проведення операції Анні Головнюк, 2002 року народження, мешканці села Новий Любар, Любарського району, Житомирської області.</p>
<p>Віктора Развадовського до міністра молоді та спорту України, голови Житомирської обласної державної адміністрації щодо сприяння у виділенні синтетичного покриття для спортмайданчика на території Печанівської загальноосвітньої школи І-ІІІ ступенів Романівського району, Житомирської області.</p>
<p>Федора Негоя до Прем'єр-міністра України щодо необхідності звільнення Голови Херсонської обласної державної адміністрації Андрія Путілова у зв'язку із організацією ним системи поборів на Чорноморському узбережжі та нанесення шкоди безпеці України.</p>
<p>Івана Крулька до міністра соціальної політики України щодо інформації про надання допомоги волонтерам, що постраждали внаслідок своєї діяльності під час надання волонтерської допомоги в районі проведення антитерористичної операції, бойових дій та збройного конфлікту.</p>
<p>Івана Рибака до Прем'єр-міністра України, віце-прем'єр-міністра України - міністра культури України, міністра фінансів України щодо передбачення коштів у проекті Державного бюджету на 2016 рік.</p>
<p>Івана Рибака до голови Чернівецької обласної державної адміністрації щодо відновлення належного фінансування системи дошкільної освіти Путильського району Чернівецької області.</p>
<p>Владислава Голуба до Прем'єр-міністра України, Генерального прокурора України щодо проведення перевірки використання коштів на проведення робіт пов'язаних з капітальним та ямковим ремонтом доріг міста Канева Черкаської області.</p>
<p>Владислава Голуба до Прем'єр-міністра України щодо виділення з резервного фонду державного бюджету 18 мільйонів гривень на проведення робіт з ліквідації наслідків надзвичайної ситуації, пов'язаної з пожежею в "Черкаському обласному музично-драматичному театрі імені Тараса Григоровича Шевченка".</p>
<p>Василя Гуляєва до міністра охорони здоров'я України щодо вжиття невідкладних заходів у зв'язку із незадовільним розглядом депутатського звернення головним лікарем Державного закладу "Іллічівська басейнова лікарня на водному транспорті Міністерства охорони здоров'я України".</p>
<p>Наталії Кацер-Бучковської до міністра енергетики та вугільної промисловості України щодо&nbsp; про надання інформації стосовно закупівлі вугілля у Російської Федерації.</p>
<p>Ігоря Шурми до Прем'єр-міністра України щодо невиконання Закону України "Про екстрену медичну допомогу" та національного проекту "Вчасна допомога".</p>
<p>Ігоря Шурми до Прем'єр-міністра України щодо законності забудови земельної ділянки, яка знаходиться у комунальній власності і призначена для експлуатації та обслуговування комплексу будівель, і споруд санаторного типу за адресою: місто Одеса, вулиця Фонтанська дорога, 58.</p>
<p>Ірини Геращенко до голови Вищої ради юстиції щодо надання інформації про притягнення до відповідальності представників судової гілки влади.</p>
<p>Андрія Левуса до голови Служби безпеки України щодо організації виконання Стратегії національної безпеки України.</p>
<p>Віталія Гудзенка до Міністерства енергетики та вугільної промисловості України щодо газифікації села Бурківці Тетіївського району Київської області.</p>
<p>Віталія Гудзенка до Генерального прокурора України щодо притягнення до карної відповідальності осіб, винних у екологічному забрудненні міста Узин та прилеглих територій, яке має загрозу для життя та здоров'я місцевих жителів.</p>
<p>Віталія Купрія до Генерального прокурора України, директора Національного антикорупційного бюро України, міністра внутрішніх справ України щодо розслідування втручання в діяльність апеляційного суду міста Києва Порошенка Петра Олексійовича і Філатова Олексія Валерійовича та притягнення винних осіб до кримінальної відповідальності.</p>
<p>Григорія Тіміша до голови Національного банку України, Генерального прокурора України, голови Правління Публічного акціонерного товариства Комерційний банк "ПриватБанк" щодо незаконного заволодіння коштами з карткового рахунку.</p>
<p>Дмитра Голуба до Прем'єр-міністра України, Генерального прокурора України, міністра охорони здоров'я України, міністра внутрішніх справ України, Голови Служби безпеки України, голови Одеської обласної державної адміністрації щодо вжиття невідкладних заходів до здійснення перевірки фактів перевищення службових повноважень, зловживання службовим становищем, розкрадання бюджетних коштів в особливо великих розмірах посадовими особами органів виконавчої влади та місцевого самоврядування Роздільнянського району Одеської області, ймовірного покривання, сприяння уникненню від кримінальної відповідальності посадовими особами правоохоронних органів та прокуратури, вжиття відповідних заходів реагування з усунення численних порушень чинного законодавства, порушення кримінальних справ та притягнення винних до відповідальності.</p>
<p>Дмитра Шпенова та Ігоря Шурми до Прем'єр-міністра України щодо порушення посадовими особами Міністерства охорони здоров'я України Закону України "Про статус народного депутата України".</p>
<p>Дмитра Шпенова та Ігоря Шурми до Прем'єр-міністра України щодо притягнення до відповідальності посадових осіб Міністерства охорони &nbsp;здоров'я України, згідно висновку Національного агентства України з питань державної служби за результатами службового розслідування.</p>
<p>Дмитра Колєснікова та Дмитра Шпенова до Прем'єр-міністра України щодо відсутності належного нормативно-правового регулювання у сфері поводження з небезпечними речовинами та відходами.</p>
<p>Андрія Іллєнка до голови Київської міської державної адміністрації, заступника Київського міського голови - секретаря Київської міської ради, першого заступника прокурора міста Києва, директора Департаменту містобудування та архітектури Київської міської державної адміністрації щодо надання інформації про вжиті заходи стосовно захисту прав членів територіальної громади міста Києва шляхом внесення змін до проекту генерального плану розвитку міста Києва та його приміської зони до 2025 року.</p>
<p>Андрія Іллєнка до голови Київської міської державної адміністрації, начальника Головного управління Міністерства внутрішніх справ України в місті Києві, начальника Головного управління патрульної поліції міста Києва, голови Дніпровської районної в місті Києві державної адміністрації щодо вжиття заходів реагування стосовно захисту прав мешканців житлового масиву "Райдужний" у Дніпровському районі міста Києва у зв'язку з розташуванням Товариства з обмеженою відповідальністю "Центр адиктології медицини" біля житлових будинків.</p>
<p>Дмитра Добродомова до міністра оборони України щодо порядку виплати військовослужбовцям коштів за виконання бойових наказів у зоні проведення антитерористичної операції.</p>
<p>Руслана Демчака до міністра інформаційної політики України щодо ретрансляції українського телеканалу на медіапросторі Республіки Казахстан.</p>
<p>Руслана Демчака до міністра внутрішніх справ України щодо службового розслідування діяльності Головного слідчого управління Міністерства внутрішніх справ України.</p>
<p>Олександра Біловола до Прем'єр-міністра України щодо загострення економічної ситуації та погіршення життєвого рівня ветеранів, пенсіонерів, дітей війни.</p>
<p>Юрія Павленка до міністра внутрішніх справ України щодо необхідності вжиття вичерпних заходів для припинення протиправної діяльності осіб, які намагаються перешкоджати проведенню всеукраїнської акції "За мир і розвиток!" в Житомирській області.</p>
<p>Юрія Павленка до Генерального прокурора України щодо надання інформації про кримінальне провадження стосовно неповнолітнього Олексія Логвіна.</p>
<p>Олега Кулініча до начальника управління Міністерства внутрішніх справ України в Полтавській області щодо розслідування кримінального правопорушення за фактом нанесення тілесних пошкоджень середньої тяжкості.</p>
<p>Ігоря Попова до голови Житомирської обласної ради щодо недопущення передачі комунального закладу "Житомирський обласний центр крові" під фактичне керування Кіпрській компанії.</p>
<p>Якова Безбаха до Генеральної прокуратури України, Міністерства юстиції України, Державної прикордонної служби України, Уповноваженого Верховної Ради України з прав людини, Уповноваженого Президента України з прав дитини стосовно необхідності проведення всебічної &nbsp;перевірки щодо довготривалого невиконання судового рішення про стягнення аліментів на утримання малолітньої дитини, що істотно впливає на забезпечення її потреб.</p>
<p>Тараса Батенка до міністра інфраструктури України щодо доцільності подальшого перебування на посаді керівника "Львівоблавтодору" Ярослава Ріхтера.</p>
<p>Владислава Атрошенка до Прем'єр-міністра України, міністра фінансів України, міністра інфраструктури України, голови Державного агентства автомобільних доріг України щодо фінансування об'єктів будівництва, реконструкції, капітального та поточного ремонту автодоріг загального користування за рахунок коштів, залучених "Укравтодором" у попередні роки під державні гарантії.</p>
<p>Владислава Атрошенка до міністра фінансів України, міністра інфраструктури України, голови Державного агентства автомобільних доріг України щодо погашення кредиторської заборгованості за виконані роботи на автомобільних дорогах загального користування Чернігівської області.</p>
<p>Андрія Шипка до Прем'єр-міністра України щодо надання роз'яснення про наявність підстав для отримання пільг для членів сімей загиблого учасника бойових дій.</p>
<p>Андрія Шипка до міністра енергетики та вугільної промисловості України щодо вжиття невідкладних заходів для вирішення питання нарахування громадянам коштів за газопостачання та відключення їм газопостачання.</p>
<p>Олександра Домбровського до голови Національного банку України, голови правління публічного акціонерного товариства Банк "Фінанси та Кредит" щодо повернення банківського вкладу (депозиту) Наталії Мамчур.</p>
<p>Олександра Домбровського до Генерального прокурора України, міністра внутрішніх справ України, міністра оборони України, міністра юстиції України, прокурора Вінницької області, начальника Головного територіального управління юстиції у Вінницькій області, першого заступника начальника управління Міністерства внутрішніх справ України у Вінницькій області, директора Державного підприємства "Вінницький авіаційний завод" щодо виконання рішення суду, яке набрало законної сили про виплату Олександру Вітюку середнього заробітку за час затримки розрахунку при звільненні.</p>
<p>Володимира Арешонкова до міністра освіти і науки України стосовно ліквідації мережі закладів післядипломної педагогічної освіти та суперечностей у чинному законодавстві.</p>
<p>Володимира Арешонкова до Прем'єр-міністра України про посилення протипожежного захисту та відповідальності за підпал.</p>
<p>Ярослава Дубневича до міністра оборони України, міністра інформаційної політики України щодо інформаційної політики в зоні АТО - випуску щотижневого друкованого видання.</p>
<p>Григорія Тіміша до директора департаменту освіти і науки, молоді та спорту Чернівецької обласної державної адміністрації щодо призупинення рішення про закриття трьох малочисельних закладів, зокрема, Білопотіцької, Лунківської, і Табунівської шкіл Путильського та Герцаївського районів Чернівецької області.</p>
<p>Ярослава Москаленка до Генерального прокурора України щодо перевірки фактів затягування досудового розслідування у кримінальному проваджені слідчим відділом Києво-Святошинським районним управлінням Головного управління Міністерства внутрішніх справ України в Київській області.</p>
<p>Антона Геращенка до голови Рахункової палати щодо проведення позапланових заходів.</p>
<p>Сергія Рудика до Прем'єр-міністра України щодо нехтування урядом вимог законодавства в сфері державних закупівель та його вибіркового застосування.</p>
<p>Сергія Рудика до Прем'єр-міністра України щодо забезпечення виконання судових рішень з виплати "дітям війни" Черкащини гарантованих надбавок до пенсії в розмірі 30 відсотків.</p>
<p>Віктора Вовка до Прем'єр-міністра України про надання інформації щодо дій здійснених Кабінетом Міністрів України на виконання Закону України "Про мораторій на видалення зелених насаджень на окремих об'єктах благоустрою зеленого господарства міста Києва".</p>
<p>Романа Семенухи до міністра інфраструктури України, начальника Служби автомобільних доріг у Харківській області щодо незадовільного стану автомобільної дороги сполученням Харків-Ізюм.</p>
<p>Романа Семенухи до голови Харківської обласної державної адміністрації щодо поетапного оснащення засобами обліку споживання житлово-комунальних послуг малозабезпечених та пільгових верств населення.</p>
<p>Оксани Продан до міністра юстиції України, голови Державної фіскальної служби України щодо визнання юридичної особи відсутньою за її місцезнаходженням.</p>
<p>Оксани Продан до голови Державної фіскальної служби&nbsp; щодо оцінки ефективності запровадження системи електронного адміністрування Податку на додану вартість.</p>
<p>Олександра Абдулліна до голови Рівненської обласної державної адміністрації, прокурора Рівненської області про факти порушення норм чинного законодавства України щодо перешкоджання роботі редакції районної газети "Полісся" Зарічненського району Рівненської області шляхом спроби зміни істотних умов роботи головного редактора і виселення редакції з орендованого приміщення та притягнення до відповідальності чиновників Зарічненської районної державної адміністрації, які незаконно втручаються у діяльність друкованого засобу масової інформації.</p>
<p>Юрія Дерев'янка до Ради національної безпеки і оборони України щодо надання інформації про санкції, які були застосовані протягом 2014-2015 років до Російської Федерації, а також юридичних та фізичних осіб, які прямо або опосередковано пов'язані з державою-агресором.</p>
<p>Олега Осуховського до Генерального прокурора України, міністра внутрішніх справ України щодо перевірки причетності окремих осіб до трагічних подій під Верховною Радою 31 серпня 2015 року.</p>
<p>Олега Осуховського до міністра внутрішніх справ України щодо організації виконання вимог Закону "Про статус народного депутата України".</p>
<p>Юрія Дерев'янка до Кабінету Міністрів України щодо надання інформації з приводу впровадження програм уряду у сфері енергоефективності та енергозбереження у сільській місцевості.</p>
<p>Едуарда Матвійчука до Міністерства юстиції України, Міністерства охорони здоров'я України, Міністерства соціальної політики України, Одеської обласної державної адміністрації, Одеської міської ради стосовно необхідності всебічного розгляду звернення мешканця Київського району міста Одеси Володимира Гурського, який має статус постраждалого внаслідок Чорнобильської катастрофи першої категорії, інваліда другої групи за захворюванням, пов'язаним з Чорнобильською катастрофою, ветерана праці, ветерана війни щодо комплексного врегулювання питання пенсійних виплат та виконання відповідного судового рішення, а також надання можливої медичної та соціальної допомоги.</p>
<p>Едуарда Матвійчука до Міністерства юстиції України, Вищої ради юстиції, Уповноваженого Верховної Ради України з прав людини стосовно необхідності об'єктивного розгляду звернення мешканки Київського району міста Одеси Лариси Ларчєнко щодо поновлення її конституційного права на житло.</p>
<p>Івана Мельничука до віце-прем'єр-міністра України - міністра культури України про надання інформації щодо переліку державних нагород, які були присвоєні проросійським та просепаратиським діячам культури та відповідних пільг.</p>
<p>Івана Мельничука до Прем'єр-міністра України щодо надання можливості громадянам, які отримують мінімальну заробітню плату та/або пенсію отримати кредит на впровадження енергоефективних заходів.</p>
<p>Руслана Сольвара та Івана Мельничука до голови Державної казначейської служби України про невідкладне вжиття заходів щодо виплати грошових коштів за судовими рішеннями, які набули законної сили, на користь громадян, що постраждали внаслідок Чорнобильської катастрофи.</p>
<p>Юрія Бублика до Прем'єр-міністра України щодо зловживань Полтавського міського голови Мамая Олександра Федоровича та нецільового використання коштів міського бюджету.</p>
<p>Сергія Капліна до голови Антимонопольного комітету щодо проведення перевірки обґрунтованості та законності рішення Полтавського територіального управління Антимонопольного комітету від 3 липня 2012 року, номер 02/86.</p>
<p>Василя Яніцького до Прем'єр-міністра України, міністра енергетики та вугільної промисловості України, голови правління Публічного акціонерного товариства "Рівнеобленерго" щодо забезпечення електропостачання в селі Антонівка Володимирецького району Рівненської області.</p>
<p>Руслана Сольвара до міністра оборони України щодо надання інформації родині загиблого військовослужбовця Ігоря Бориса стосовно обставин його загибелі в зоні проведення Антитерористичної операції.</p>
<p>Василя Яніцького до Прем'єр-міністра України, міністра енергетики та вугільної промисловості України щодо відновлення проведення спеціалізованих аукціонів з реалізації скрапленого газу для потреб населення.</p>
<p>Олександра Дехтярчука та Тараса Батенка до міністра освіти і науки України щодо забезпечення новими підручниками школярів 4-х та 7-х класів відповідно затвердженої програми Міністерства освіти.</p>
<p>Володимира Парасюка до голови Державної фіскальної служби України щодо надання інформації про огляди проведені Головним оперативним управлінням Державної фіскальної служби України.</p>
<p>Миколи Кучера до Кабінету Міністрів України, Державного агентства автомобільних доріг України щодо вкрай жахливого стану автомобільної дороги.</p>
<p>Юрія Левченка до голови Київської міської державної адміністрації щодо вжиття заходів реагування на факти нецільового використання органами місцевого самоврядування та виконавчої влади приміщень комунальної власності міста Києва, що призводить до недоступності дитячих дошкільних закладів для переважної більшості київських сімей.</p>
<p>Юрія Левченка до голови Державної служби України з надзвичайних ситуацій, заступника міністра екології та природних ресурсів України, голови Київської міської державної адміністрації щодо ліквідації причин забруднення, проведення невідкладних профілактичних заходів та інформування населення стосовно екологічної безпеки мешканців міста Києва та інших міст України.</p>
<p>Групи народних депутатів (Парасюка, Сольвара та інших. Всього 10 депутатів) до міністра юстиції України щодо надання інформації про стан виконання норм Закону України "Про очищення влади".</p>
<p>Ірини Суслової до Генерального прокурора України, голови Вищої кваліфікаційної комісії суддів України щодо перевірки законності здійснення правосуддя суддею Печерського районного суду міста Києва Оксаною Ігорівною Царевич.</p>
<p>Олени Сотник до Генерального прокурора України щодо умов проведення конкурсу на заміщення посад керівників місцевих прокуратур, їх перших заступників та заступників.</p>
<p>Олени Сотник до Генерального прокурора України щодо умов проведення конкурсу на заміщення посади прокурора місцевої прокуратури.</p>
<p>Роберта Горвата до віце-прем’єр-міністра України – міністра регіонального розвитку, будівництва та житлово-комунального господарства України щодо результатів виконання проекту "Облаштування дитячих і спортивних майданчиків" та перспектив розвитку інфраструктури дитячих и спортивних майданчиків в Україні.</p>
<p>Ми завершили зачитування депутатських запитів. Я прошу народних депутатів підготуватися до виступів у "Різному".</p>
<p>Відповідно до регламенту оголошую перерву до 12.35.</p>
<p>&nbsp;</p>
<p align=center>ПІСЛЯ ПЕРЕРВИ</p><p align=center><br></p>
<p>ГОЛОВУЮЧИЙ. Шановні колеги, прошу підготуватися до запису у "Різному". Прошу реєструватися для виступів у "Різному".</p>
<p>Прошу, народні депутати Мосійчук, Рибалка та Ленський передали слово народному депутату Ляшку. Регламент – 9 хвилин.</p>
<p>&nbsp;</p>
<p>12:38:15</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії Олега Ляшка одностайно заявила про свій вихід з парламентсько-урядової коаліції у зв'язку з антиукраїнською зрадою у стінах Верховної Ради&nbsp; України та&nbsp; у верхівці української влади.</p>
<p>31 серпня 2015 року увійде в історію українського парламентаризму як ще одна чорна дата календаря. Своїми цинічними і безвідповідальними діями Президент разом із фракціями своїм іменного блоку&nbsp;&nbsp; та "Народного фронту", за участі регіоналівських недобитків з "Опозиційного", а насправді, кремлівського злодійського блоку та олігархічних депутатських груп поховали у Верховній Раді України демократичну коаліцію, на яку покладали сподівання мільйони українських громадян. Цей чорний день завершився кривавою трагедією під стінами парламенту, спланованою цинічною провокацією спецслужб, внаслідок якої загинули троє українських військовослужбовців.</p>
<p>Метою&nbsp; організаторів кривавої трагічної події, від якої постраждало ще&nbsp; понад 100 правоохоронців і мирних&nbsp; протестувальників, була дискредитація патріотичних політичних сил, які не голосувала за зміни до Конституції, написані в Кремлі, як і компрометація народного спротиву&nbsp; ґвалтуванню Конституції&nbsp;&nbsp; України&nbsp; та особливому статусу Донбасу.&nbsp; Мета організаторів кривавої провокації була також і в тому, щоб&nbsp; відволікти увагу&nbsp; українського суспільства від акту національної зради, який відбувся&nbsp; 31 серпня&nbsp; 2015 року у Верховній Раді.</p>
<p>У цей трагічний для країни день в результаті змови фракцій Президента&nbsp; та Прем'єра з путінською п'ятою колоною&nbsp; та представниками олігархічних кланів у парламенті були попередньо схвалені антиукраїнські зміни до Конституції, за які проголосувало лише 189 депутатів із фракцій демократичної коаліції. Три з п'яти фракцій коаліції майже&nbsp; у повному складі&nbsp; проголосували проти&nbsp; нав'язаних зовні путінських конституційних змін, спрямованих на розкол України та позбавлення її суверенітету. Це&nbsp; голосування на угоду чужим інтересам ознаменувало собою створення де-факто&nbsp; в українському парламенті нової "ширки" з регіоналами та олігархами недемократичної,&nbsp; неукраїнської більшості.&nbsp;</p>
<p>Фракція Радикальної партії Олега Ляшка заявила про неможливість перебування у фіктивній коаліції, яка фактично була знищена руками Президента&nbsp; Порошенка та Голови&nbsp; Верховної Ради&nbsp; Гройсмана, які&nbsp; всупереч позиції більшості фракцій коаліції внесли на позачергове засідання парламенту питання антиукраїнських&nbsp; змін до Конституції.&nbsp; Як наслідок&nbsp; замовна цинічна провокація на площі перед парламентом, в результаті якої загинуло&nbsp; троє та постраждало понад&nbsp; 100 невинних людей.</p>
<p>І сьогодні, коли влада обіцяє розслідувати цей кровавий злочин та покарати тих, хто&nbsp; організував трагедію під Верховною Радою. ми нагадуємо&nbsp;&nbsp; про безкарність вже протягом&nbsp; півтора року тих,&nbsp; хто відповідальні за вбивства на Майдані сотні наших побратимів.&nbsp; Адже відповідальні&nbsp; за той кривавий злочин, прикрившись депутатськими мандатами, сьогодні сидять у парламенті і замість покарання фактично&nbsp; отримують можливість створити нову "ширку" з владою та готуватись до майбутнього реваншу.</p>
<p>Фракція "Радикальної партії Олега Ляшка" вважає за неможливе перебування в безпорадній коаліції, неспроможні захистити парламентаризм в Україні від нового авторитаризму, чергових спроб Президента Порошенка зламати Верховну Раду через коліно, нівелювати представницький орган влади і протиснути розроблені за його межами на догоду зовнішнім силам конституційні зміни. І граната, яку кинули під стінами Верховної Ради була кинута не лише у національних гвардійців, а під демократичну коаліцію у парламенті, під майбутнє України. Ті, хто організував цю криваву цинічну провокацію знали, що робили, підривали український парламент, намагалися дискредитувати патріотичні сили із тим, щоб далі вже без спротиву провести антиукраїнські, кремлівські зміни до Конституції і нищити державу.</p>
<p>Фракція "Радикальної партії Олега Ляшка" вважає неможливим перебувати в коаліції, яка не здатна проводити курс на реалізацію цінностей Майдану, на справжню, а не декларативну боротьбу з корупцією, на реальні реформи і економічну політику в інтересах мільйонів громадян, на радикальну деолігархізацію, на підвищення рівня життя людей і вирішення соціальних проблем. У коаліції, діяльність якої фактично створює сьогодні шанс для реваншу банди Януковича. Після виборів ми стали на шлях спільної відповідальності за реформи в Україні в рамках демократичної коаліції, бо були і залишаємося переконані, що жодні рейтинги не варті майбутнього України. Попри всю політичну кон'юнктуру, ми продовжували перебувати в коаліції до останнього, наполягаючи на реалізації справжніх змін в Україні. Натомість, ми побачили, замість реформ в інтересах людей боротьбу за перерозподіл власності і активів, диктат міжнародних кредиторів та катастрофічну бідність і злидні мільйонів громадян. Замість деолігархізації підйом одних олігархів за рахунок інших. Замість змін до Конституції щодо реальної децентралізації і надання реальних повноважень місцевим громадам створення передумов для узурпації влади Президентом та зміни, продиктовані з Кремля.</p>
<p>Ми бачимо політику влади, яка фактично веде до знищення України, тому ми не союзники, а опоненти такої політики.</p>
<p>Фракція Радикальної партії Олега Ляшка офіційно заявила про свій перехід в опозицію до нинішньої влади та курсу Президента, уряду і фактичної більшості у Верховній Раді. Як європейська політична сила, наша фракція відкликає своїх трьох народних депутатів з голів парламентських комітетів, отриманих в рамках коаліції. А представник фракції в коаліційному уряду Валерій Ващевський складає повноваження і йде у відставку з посади віце-прем'єр-міністра України. Жодні посади в парламенті та уряді не змусять нас знехтувати нашими цінностями і нашими принципами.</p>
<p>Як відповідальна політична сила, фракція Радикальної партії Олега Ляшка не буде освячувати антиукраїнську зраду в парламенті. Водночас ми будемо і надалі усіма доступними способами захищати інтереси українських громадян, всіляко підтримувати зміцнення обороноздатності країни і розбудову армії, всебічно сприяти реалізації справжніх реформ в Україні в інтересах людей.</p>
<p>Ми вимагаємо від влади запровадити, згідно частини другої, статті 157 Конституції України мораторій на зміни до Конституції до припинення збройної агресії Росії. Винести на всенародне обговорення конституційні зміни щодо децентралізації та провести референдум щодо особливого статусу Донбасу. Ми вважаємо, що продажні і боягузливі політики, які під тиском, під погрозами чи шляхом підкупу, голосують за зміни до Конституції, не мають права цього робити. Лише український народ, як єдине джерело влади, має право визначати в якій країні жити, як розподілити владу, який і кому мати статус. Ми вимагаємо від Президента і Верховної Ради України винести питання змін до Конституції на всенародне обговорення та провести референдум щодо особливого статусу Донбасу разом з місцевим виборами наприкінці жовтня. Ми категорично засуджуємо застосування насильства біля парламенту під час мирних акцій протесту.</p>
<p>І вимагаємо від Президента та правоохоронних органів невідкладно знайти не лише виконавців теракту, а і організаторів, і натхненників, цинічної, антиукраїнської провокації, що спричинила цю криваву трагедію.</p>
<p>Фракція "Радикальної партії Олега Ляшка", вимагає від Президента Порошенка рішуче відкинути ганебні Мінські угоди, як незаконні, антиконституційні і такі, що є юридично нікчемними з огляду на міжнародне право. Ми…</p>
<p>&nbsp;</p>
<p>ГОЛОВУЮЧИЙ. Народний депутата Кириченко, передає слово Ляшку, продовжуйте.</p>
<p>&nbsp;</p>
<p>12:47:37</p>
<p>ЛЯШКО О.В.</p>
<p>Ми наполягаємо на необхідності посилення міжнародних переговорних позицій України, шляхом повернення до Женевського формату за участю Сполучених Штатів та ЄС, та його розширення до усіх підписантів Будапештського меморандуму. А також висунення вимоги щодо застосування всіх можливих заходів: політичного, економічного та військового характеру з метою забезпечити неухильне дотримання всього комплексу безпекових гарантій та зобов'язань за Будапештським меморандумом з боку всіх держав-підписантів, включно з Росією.</p>
<p>Ми вимагаємо радикального перегляду і зміни помилкової економічної політики уряду, що базується на хибній ідеології "затягування пасків" та зменшення споживання, веде до поглиблення кризи і тотального збідніння громадян.</p>
<p>Ми наполягаємо на необхідності державної політики стимулювання, національного виробництва, внутрішнього споживання, експортної експансії, створення робочих місць, підвищення зарплати, пенсій і соціальних стандартів. Ми також застерігаємо Президента Порошенка від слідування шляхом Януковича, зворотній відлік президенства якого почався з харківських угод з Кремлем, ґвалтування Конституції та створення штучної парламентської коаліції всупереч волевиявленню громадян.</p>
<p>Будь-які спроби реанімації авторитаризму&nbsp; в Україні, спроби "ламати через коліно" незгідних патріотів в парламенті та суспільстві, приречені на поразку. А відлік часу для влади в Україні&nbsp; після Майдану і революції Гідності прискорений врази, застерігаємо Президента Порошенка, від наслідування прикладу Путіна, піару на крові&nbsp; військових, правоохоронців чи мирних громадян та відповідних спроб відволікти увагу&nbsp; суспільства від&nbsp; антиукраїнських зрад чи провалів у провадженні докорінних змін в Україні.</p>
<p>Фракція Радикальної партії Олега Ляшка ініціює створення&nbsp; в парламенті Народної ради, з числа патріотичних депутатів з державницькою позицією, які&nbsp; не підтримали кремлівський сценарій змін до української Конституції, спрямований на розкол держави, зрив процесу реформ та&nbsp; європейського курсу розвитку України.</p>
<p>Звертаємося до&nbsp; всіх українських патріотів об'єднати зусилля на захист Конституції, на&nbsp; захист&nbsp; незалежної і соборної України.</p>
<p>Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава!</p>
<p>&nbsp;</p>
<p>ГОЛОВУЮЧИЙ. Прошу народний депутат Попов передав слово народному депутату Мосійчуку.</p>
<p>&nbsp;</p>
<p>12:50:34</p>
<p>МОСІЙЧУК І.В.</p>
<p>Шановний український народе! Ми повертаємося в сумні часи, ми повертаємося до часів репресій, до часів мороку режиму Януковича, без розбору позавчора і вчора заграти було кинуто більше 30 українських патріотів, які приймали участь в акції під&nbsp; Верховною Радою 31 серпня серед них більшість людей жодних не вживали заходів насилля, не мали при собі&nbsp; ні зброї, ні інших спецзасобів. Не дивлячись на це вони ув'язнені на&nbsp; два місяці СІЗО, серед них хотів би відмітити громадського активіста&nbsp; Богдана Тицького, який&nbsp; є героєм Революції гідності і був&nbsp; поранений, пройшов бої на Грушевсього, Інститутській і Банковій. 8 місяців воював у селі Піскі під донецьким аеропортом.</p>
<p>При затриманні в трьох місцях йому була зламана рука. Лікарі не надавали допомогу, і почали надавати лише після втручання народних депутатів України. Два дні йому намагались обрати запобіжний захід при тому, що він втрачав двічі свідомість.</p>
<p>Вчора в суді із застосуванням сили "Беркут" знову бив громадських активістів, це все відбувалося знову, як за часів Януковича, знову били народних депутатів України, Це той самий "Беркут", той самий! Керував ним заступник Садовника, який втік в "ДНР". І зараз хворого Богдана Тицького оперують під охороною автоматників.</p>
<p>В мене питання до Президента, він… Повторюючи шлях Януковича, чи не боїться він піти туди, куди його посилали 1 грудня на Банковій? Чи не боїться він, що в Ростові місця для нього не буде? Чи не боїться він того, що гнів українського народу впаде на його голову і на голову його послідовників? Схаменіться, бо горе вам буде!</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Попов? Попов … <i>(Шум у залі)</i> Вони не йдуть підряд. Записуйтесь.</p>
<p>Прошу, народний депутат Артеменко передав слово народному депутату Галасюку.</p>
<p>&nbsp;</p>
<p>12:54:21</p>
<p>ГАЛАСЮК В.В.</p>
<p>Шановні… Шановний народе України!</p>
<p>Я хочу поздоровити українських підприємців з Днем підприємця і наголосити сьогодні, що ці люди, які будують економіку України, які платять податки, які створюють робочі місця, вони заслуговують особливо найкращого відношення від держави.</p>
<p>Шановні колеги, фракція Радикальної партії наполягає на кардинальній зміні економічної та кредитно-грошової політики. Перше і найголовніше сьогодні – це реальне, а не номінальне підвищення соціальних стандартів. Про яке підвищення мінімальної заробітної платні на 160 гривень сьогодні може іти мова? Фракція Радикальної партії вимагає підвищення мінімальної заробітної платні мінімум в 2,5 рази. Це є економічно обґрунтовано, оскільки для цього не потрібно включати друкарський станок, для цього не потрібно роздмухувати інфляцію, для цього потрібно радикально зменшити податковий тиск, перш за все, на заробітну платню. Єдиний соціальний внесок має бути максимум 15 відсотків, тоді ми будемо мати європейські податки на заробітну платню. За рахунок цього виведемо з тіні сотні мільярдів гривень, які сьогодні сплачуються в конвертах, з них не йде жодної копійки до бюджету. Ці кошти спрямовуємо на підвищення соціальних стандартів. Не може сьогодні прожити пенсіонер на тисячу гривень, не може людина, яка працює прожити на 1,5 тисячі гривень. Ми маємо бути чесними, підняти сьогодні соціальні стандарти за рахунок, перш за все, детінізації економіки, виведення економіки з тіні. Ми маємо це робити невідкладно, оскільки понад 70 відсотків економіки – це є попит домогосподарств, це те, що ми з вами, люди купуємо в магазинах, в крамницях. Якщо ми не маємо коштів купувати – економіка падає, це те, що спостерігаємо зараз. Тому ми виступаємо категорично проти ганебної політики затягання пасків. Ми маємо сьогодні не затягати паски, а знизити податки, вивести економіку з тіні, підвищити купівельну спроможність громадян. І що ті люди будуть собі купувати дорогі якісь речі чи автівки, чи що? Та ні, вони будуть купувати собі одяг, ліки, навчати своїх дітей – це буде економічне відродження.</p>
<p>Друге – дерегуляція. Дерегуляція має бути справжньою, а не імітацією. Для цього фракція Радикальної партії ініціювала декілька днів назад Постанову про системну реформу державної служби.</p>
<p>Замість&nbsp; того, щоб скорочувати на&nbsp; 5, 10, 15 відсотків органи державної влади, що нічого не дає, бо йдуть найбільш здатні люди, вони йдуть працювати в бізнес, ми маємо сьогодні &nbsp;системно переглянути, перевірити всі органи виконавчої влади: зайві – ліквідувати; скоротити чисельність там, де потрібно, в три і більше разів; підвищити рівень оплати цих державних службовців.</p>
<p>Скажіть, як можна подолати корупцію на державній службі, коли людина отримує&nbsp; заробітну плату 1200-1300 гривень, і вони розпоряджається мільйонами. Тому ми маємо, з одного боку, підвищити соціальні стандарти, з іншого боку, зробити більш&nbsp; жорсткою відповідальність, в тому числі і державних службовців, і це буде справедливо. Зайві органи, зайві посади ліквідувати і нормально платити тим людям, хто є фаховими, хто є патріотичними, хто мотивовані на відродження економіки, а не на постійну корупцію.</p>
<p>Третє. Податкова реформа. Податкова реформа має бути зроблена в інтересах українських громадян та підприємців. Головні акценти мають бути на зниженні податкового&nbsp; тиску і радикальному спрощенню адміністрування податків. Для того, щоб суттєво скоротити податкову міліцію. Для того, щоб не було так, як зараз, що&nbsp; кожен&nbsp; підприємець боїться податківця. Ми маємо це вирішити системно: спростити реально оподаткування в Україні. Ми маємо&nbsp; сьогодні для цього всі можливості. Ми&nbsp; зобов'язані це зробити. Менші податки і простіше адміністрування -&nbsp; це більше надходжень до Державного бюджету, а не навпаки.</p>
<p>Ми маємо запровадити потужні інвестиційні стимули тим новим виробництвам, які приходять в Україну. Сьогодні потрібно надати такі умови як в Китаї надавали 35 років назад, як в Польщі надавати 15 років назад, те, що сьогодні робить Туреччина і Словаччина. Якщо ми не заманимо до себе інвестиції, ми ніколи не будемо жити по-європейські, бо закордонний інвестор не прийде, і ми залишимося тут зі старими корупціонерами. Ми маємо пустити нову вільну "кров інвестицій" в Україну.</p>
<p>Шановні колеги, наступне. Кредитна&nbsp; грошова політика. Ганебна кредитна грошова політика, яку сьогодні проводить Національний банк України, вона вбиває українську промисловість. Замість того, щоб підвищувати облікову ставку Національного банку, робити кредити все&nbsp; дорожчими і дорожчими, вимивати обігові кошти у підприємців, ми маємо як в інших країнах в періоди кризи: зробити кредити дешевшими для промисловості, направити їх в реальний сектор економіки, на створення робочих місць, на створення нових виробництв, а не вимивання коштів через офшори закордон. Кредитно-грошова політика країни має працювати в інтересах промисловості та виробництва.</p>
<p>Нарешті в країні має бути цілеспрямована інвестиційна та промислова політика. Що ми спостерігаємо сьогодні? Ми спостерігаємо дрейф України, подальший дрейф, який консервує наш статус як сировинної колонії, яка переважно експортує закордон зерно, метал, ліс-кругляк та залізну руду. Ми маємо інтелект, ми маємо талант нації для того, щоб виробляти готову продукцію, яка коштує дорого, яка принесе в Україну податки, бюджетні надходження, яка залучить в Україну інвестиції для того, щоб ми жили по-європейськи. Щоб жили по-європейськи, потрібні радикальні економічні реформи. а не консервація того ганебного статус-кво, який існує на сьогодні. Ми маємо це усвідомлювати і запрошуємо всіх колег, незалежно від фракційної політичної приналежності, підтримати таку державницьку позицію.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Євтушок Сергій.</p>
<p>&nbsp;</p>
<p>13:00:36</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина".</p>
<p>Шановна пані головуюча, шановні колеги, шановний український народ. Поряд з великими глобальними проблемами, економічними спадами є реальні речі, про які ми маємо негайно говорити і негайно оперативно вирішувати. Я зараз говорю про те, що маючи округ номер 156 з центром міста Сарни, маємо величезну проблему. Величезне задимлення, задимлення від того, що горять торф'яники, задимлення від того, що вже місцеві органи влади, виконавчі, зокрема, ДСНС Державна служба з надзвичайних ситуацій самотужки не можуть впоратися з цією нелокальною, на мою думку, проблемою.</p>
<p>Очевидно, що маючи синоптичні дані, керівники мали би передбачити ситуацію, коли місяць або півтора місяці не буде дощів і буде загоряння торфів, торф'яників. І мова вже не йде про екологію, мова вже йде про здоров'я дітей, мова вже йде про здоров'я літніх людей, котрі мають гіпертонічні різні хвороби.</p>
<p>Очевидно, що територія, яка вражена зараз загорянням торф'яників є територією, яка постраждала від наслідків аварії на Чорнобильській катастрофі. Можна тільки уявити який радіаційний фон зараз в цих районах.</p>
<p>Тому я закликаю. Закликаю і бачу, що і активісти місцеві, і місцеве населення, і влада намагаються впоратися з цією проблемою, але закликаю особисто прем'єр-міністра України взяти під особистий контроль, створити штаб або центр прийняття координації рішень. Негайно залучити техніку інших областей навіть, яка допоможе локалізувати дану проблему.</p>
<p>Ресурси. Та сама ситуація. Негайно видати дітям, людям хворим, а я впевнений, що в управліннях праці та соціального захисту є дані, хто, як на які хвороби хворіє, негайно видати ліки, негайно видати захисні марлеві пов'язки.</p>
<p>Зупинити навчальний процес у школах, тому що ми ризикуємо здоров'ям власних дітей.</p>
<p>Ще раз і ще раз звертаюся до прем'єр-міністра України негайно оперативно відреагувати і локалізувати дану проблему.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Тетяна Бахтєєва, "Опозиційний блок".</p>
<p>&nbsp;</p>
<p>13:03:45</p>
<p>БАХТЕЄВА Т.Д.</p>
<p>Уважаемые коллеги! Согласно социологическим опросам, которые были проведены в нашей стране совсем недавно, более 80 процентов украинцев сегодня экономят на питании, на приобретении медикаментов и собственному здоровье.</p>
<p>Такого высокого процента не было за все годы независимости Украины. Это, конечно же, в первую очередь связано с резким обнищанием народа. И, конечно же, объясняется в том, что медикаменты, повышаются цены не по дням, а по часам. Они настолько привязаны к доллару. Государство в лице правительства абсолютно не регулирует ценовую политику медикаментов, что есть в основном и в большом количестве всех стран.</p>
<p>Получить гарантированную Конституцией бесплатную медицинскую помощь также сегодня невозможно. Поскольку больницы абсолютно пустые, там нет лекарств, там нет бинтов, зеленки. В этой критической ситуации, конечно же, мы все годы ждали, прежде всего, от правительства, от министерства, от Минфина выполнения государственных программ и финансирование больниц по защищенным статьям.</p>
<p>Это такие программы, как онкологические заболевания, в том числе и детская онкология, это туберкулез, это сердечнососудистые заболевания, сахарный диабет и их более 17, государственных программ. На сегодняшний день эти программы не финансируются даже на 30 процентов. И что мы дождались? То, что совершенно недавно был зарегистрирован и подан Кабмином законопроект 2309-а, который полностью направлен на приватизацию государственных и коммунальных больниц.</p>
<p>В этом законопроекте очень четко описывают то, что сегодняшние государственные и коммунальные лечебные учреждения должны стать государственными и коммунальными предприятиями. То есть реорганизовать их в акционерные общества и общества с ограниченной ответственностью. Это прямой путь к банкротству и приватизации. И авторы даже не скрывают о том, что эти потом предприятия должны открывать счета не в государственных, а в коммерческих банках.</p>
<p>Это делается для того, чтобы брали кредит под залог того имущества и того медицинского оборудования, что было куплено за счет налогов каждого украинца. И особый цинизм состоит в том, что если больницы в течение года не станут предприятиями, то их полностью откажутся финансировать как государственные. На самом деле это совершенно чистый геноцид украинского народа. Это преступный эксперимент над такой огромной страной, в которой ведутся боевые действия, в которой каждый час умирает 100 человек, в которой два часа умирает один ребенок…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка, завершуйте.</p>
<p>&nbsp;</p>
<p>БАХТЕЄВА Т.Д. Я глубоко уверена, что в этом созыве народные депутаты категорически не будут поддерживать данный законопроект. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Анна Романова, "Об'єднання "Самопоміч".</p>
<p>&nbsp;</p>
<p>13:07:25</p>
<p>РОМАНОВА А.А.</p>
<p>Шановні колеги народні депутати, на жаль, вже немає представників уряду, особливо Прем'єр-міністра, тому що сьогодні я хотіла привернути вашу увагу до тих тривожних дій, які відбуваються під стінами Чернігівської облдержадміністрації.</p>
<p>Справа в тому, що люди вийшли на мітинг з протестами проти нового керівника підприємства "Чернігівторф". І це величезна проблема. Тому що до мене як до народного депутата постійно поступають тривожні сигнали щодо спроб банкрутства навмисного підприємства "Чернігівторф", щодо нелегального видобутку торфу у Чернігівській області. І дуже сумно, що Чернігівщина, яка за рівнем економічного розвитку є депресивною і яка може заробляти на торфобрикетах, на їх виготовленні, зараз опинилася у такій ситуації, що навпаки цю сировину державний стратегічний ресурс вивозять за кордон, і держава ніяк не може вплинути в цей процес.</p>
<p>Зараз проходить мітинг. Я прошу цей мій запит вважати запитом до Генеральної прокуратури України, щоб він розібрався в ситуації нелегального видобутку торфу на Чернігівщині, а також спроби навмисного банкрутства Смоленського заводу виготовлення торфобрикетів. Справа в тому, що декілька місяців тому призначили нового керівника з Луганщини Яремка, який просто зупинив діяльність підприємства.</p>
<p>Тому, будь ласка, ця ситуація вона аналогічна відбувається по всій Україні. Ситуація з бурштином, ситуація з нелегальним видобутком&nbsp; піску по всій Україні, газу, нафти призводить до того, що Україна, яка за своїми ресурсами є багатою країною, вже її по кусочкам просто вивозять за кордон.</p>
<p>Будь ласка,&nbsp; запит до Генеральної прокуратури України, розібратися в ситуації. До також міністра палива і&nbsp; енергетики Демчишина, щоб він втрутився в ситуацію кадрових призначень і&nbsp; поки що відсторонив від діяльності Яремка, керівника&nbsp; державного підприємств "Чернігівторф". І для того, щоб голова Державної чернігівської адміністрації пішов на зустріч колективу, а не нейтрально взагалі ставився до цієї ситуації, він обіцяв&nbsp; з людьми зустрітись. Проте станом на вчора люди перекривали трасу, він так і не&nbsp; зустрівся з колективом і не&nbsp; зробив ніяких кадрових призначень.&nbsp; Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Лінько передав слово народному депутату Томенко.&nbsp; Регламент&nbsp; 6 хвилин.</p>
<p>&nbsp;</p>
<p>13:10:30</p>
<p>ТОМЕНКО М.В.</p>
<p>Шановні колеги, тут геніальний наш класик Олександр Довженко колись написав річ, яка називалася&nbsp; "Україна в огні". Так от щойно&nbsp; Україна у нас&nbsp; огні, диму і в корупції.&nbsp; І я, аналізуючи і думаючи, &nbsp;чому так сталося, що вчора ми дим над Києвом розігнали, а дим і вогонь над всією Україною… Я думаю, що відповідь дуже проста, що в Україні, де дилетанти і безвідповідальні&nbsp; люди при владі, так воно буде&nbsp; завжди. Тому що на сьогоднішній день практично відсутня&nbsp;&nbsp; державна політика в екологічній сфері. На сьогоднішній день&nbsp; пожежники, які жертвують і кладуть&nbsp; на алтарь&nbsp; своє життя,&nbsp; ходять і&nbsp; побираються, щоб знайти&nbsp; солярку, щоб виїхати потушити. Сьогодні система управлінська взагалі відсутня.&nbsp; Сьогодні пожежник не може зайти&nbsp; взагалі на територію газового, нафтового чи якогось комплексу, щоб перевірити, які правила&nbsp; пожежного порядку, бо великий&nbsp; бізнес пролобіював собі можливість взагалі не відповідати&nbsp; на будь-які державні запити.</p>
<p>Тому я, як голова Комітету з питань екологічної політики, наполягаю на тому, щоб нарешті не за партійною чи олігархічною квотою, а в результаті відкритого конкурсу був відібраний і призначений міністр екології, щоб в результаті професійного відкритого конкурсу був призначений керівник Чорнобильської зони відчуження, а там взагалі, друзі, парадоксальна і сумна ситуація. Ми рік в комітеті боролися, щоб звільнити смотрящого від Януковича. І що ми отримали? Зараз смотрящий, який з Одеси від іншої партії сидить. І за ті, за нахабністю і хамством той від Януковича відпочиває порівняно з новим смотрящим. На сьогоднішній день фактично виписали квитки скільки кому треба платити, якій посадовій особі. Західні міжнародні організації, які фінансують добудову "Укриття-2" вони в шоці, тому що вони дають свої донорські кошти, щоб в листопаді 2017 року ми завершили роботу, а ця група одеська смотряща, значить, говорить, що ми не знаємо американців, не знаємо німців, не знаємо французів, нам гроші треба, ми купили посади, нам треба гроші. Тому я вимагаю розібратися з ситуацією, яка там склалась, призначити професійного чоловіка зібрати тих людей, які на Чорнобилі з 1 дня і вони знають, що там треба робити. Там треба люди, які розуміються, що таке чорнобильська зона і Чорнобиль, а не ті, хто гроші і ходять обилечивают Чорнобиль.</p>
<p>Лісова ситуація. Друзі, після того як ми ціною тут неймовірних зусиль змусили Голову Верховної Ради і Президента підписати законопроект про заборону вивозу лісу Кругляка, що відбулося. Значить, його почали вивозити поки в нас перехідний період діє в геометричній прогресії. Сьогодні всі траси в нас забиті, сьогодні морські порти в нас забиті. Тому мої колеги тут Віктор Галасюк і багато інших, з якими ми працювали, ми сьогодні внесли законопроект, щоб хоча би по цінних породах не чекати 1 січня 2016 року, а вже негайно заборонити вивіз лісу-кругляку і максимально контролювати і дивитися, що в нас відбувається в цій сфері. Виглядає ситуація таким чином, що сьогодні уряд поставив, зробив ставку на, так звані, короткі гроші. От він вважає, що сьогодні можна заробити, ну і в кишеню, я маю на увазі, заробити і в бюджет заробити тим, що фактично Україну перетворити в сировинний придаток.</p>
<p>Наша ж позиція полягає в тому, що перед зимою ми повинні максимально тут, у Верховній Раді, підтримувати програми по енергетичному збереженню. У нас законопроект, ми вчора не дійшли до нього, ми пообіцяли деревообробній галузі і ми повинні проголосувати пільги для станків інфраструктури, яка дасть можливість нам перезавантажити деревообробну галузь, створити робочі місця і перейти в зимовий період вже на значну кількість твердопаливного, пілетного і так далі опалення. Ми станемо максимально незалежні в цій сфері. Уряд нам пообіцяв, але жодної серйозної програми субсидіювання переходу на твердопаливне обладнання на сьогоднішній день немає.</p>
<p>Ще одну тезу, яка виглядає не те, щоб сумно, а навіть часами смішно. Ми півроку в цій залі говорили про те, що не можна будувати Україну за рахунок пенсіонерів і бюджетників. І тепер нам з великим пафосом говорять, що домовилася влада і за два дні перед виборами підвищить пенсії, і зарплати. Це звичайно геніальний хід, ті виборчі пенсії і зарплати таке враження, що ті хлопці, що Януковичу робили виборчу кампанію, вони паралельно переходять з однієї команди в іншу, бо це вже ми під час виборів у Януковича бачили. Не перед виборами треба пенсії, зарплати підвищувати, треба провести адекватну індексацію, подивитися на те, який рівень інфляції, продивитися в кожній соціальній групі, хто потребує сьогодні якої підтримки. І підстрахувати сьогодні людей, тому що ми маємо сьогодні державу, де знищений середній клас і де абсолютно більшість людей сьогодні знаходиться на грані виживання.</p>
<p>Тому я абсолютно переконаний, щоб Україна була не в огні, в диму і в корупції, мусять повернутися відповідальність, мусить повернутися порядок і лише тоді ми будемо впевнені, що захистимо владу від російського агресора, державу, я перепрошую, від російського агресора, і захистимо державу від багатьох чиновників, і представників нинішньої влади, яка по багатьох позиціях діє гірше ніж російський агресор. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Купрієнко, Радикальна партія.</p>
<p>&nbsp;</p>
<p>13:16:46</p>
<p>КУПРІЄНКО О.В.</p>
<p>Шановний народе України! Шановні телеглядачі, радіослухачі, всі – кому не байдужа доля країни, всі – кому не байдуже в якій країні ми будемо жити завтра, з якою Конституцією!</p>
<p>31 серпня в залі Верховної Ради відбулася зрада. Проголосували парламентарі за зміни до Конституції: "Блок Порошенка", "Народний фронт"&nbsp; разом з "Опозиційним блоком" за ганебні зміни до Конституції України.</p>
<p>Що з саме пропонується внести в Конституцію, які саме слова, які привели до гибелі трьох молодих хлопців під стінами парламенту? Три речі, які пропонуються в Конституцію: перше – це створення виконкомів районних і обласних рад. І говорять про те, що це децентралізація влади і крім цієї децентралізації ніхто більше нічого не вказує і не розказує.</p>
<p>Міські ради давно працюють з виконкомами, нічого не сталося дивного як працювали так і працюють, районні, області ради виконкомів не створювали. Для того, щоб розпоряджатися коштами були створені ці, так звані державні адміністрації, голови яких призначалися з Адміністрації Президента і контролювали всі обласні і районні бюджети. Чи потрібно це країні було? Мабуть ні. Бо в Законі "Про місцеве самоврядування в Україні" чітко розписані виключні повноваження рад і саме розпорядження бюджетними коштами там і прописані. І кожного року приймаючи бюджети наступного року свої виключні повноваження районні, обласні ради передавали тим самим адміністраціям віддаючи всю повноту влади.</p>
<p>Так – це треба поламати, так – це двовладдя треба припинити, але на цьому позитив у цих змінах до Конституції і закінчується. Як же не втратити президентську владу при такій реформі? Дуже просто – ввести інститут "смотрящих". Такими "смотрящими" по нових змінах до Конституції, які пропонуються нам всім прийняти – є префекти. Навіть не служба префекта, не інститут префекта, а префект – це людина, яка на місцях буде організовувати, контролювати, перевіряти всі органи державної виконавчої влади, всі&nbsp; органи місцевого самоврядування. Це ж яке&nbsp; уміще має бути, щоб більше ста&nbsp; органів за один місяць перевірити, що&nbsp; вони роблять!</p>
<p>І найгірше, що&nbsp; під цими всіма гаслами децентралізації прихований отой&nbsp; особливий статус Донбасу.</p>
<p>Мені кажуть про те, що&nbsp; немає там&nbsp; слів "особливий", давайте подивимося&nbsp; на текст, там сказано: "Місцеве самоврядування в окремих областях Луганської і Донецької областей здійснюється по спеціальному закону" чи не є це особливий статус? Так, саме він і є тим статусом, і тим каменем спотикання, який&nbsp; привів до жертв біля…</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Народний депутат Ляшко передав слово народному депутату Лінько Радикальна партія.</p>
<p>&nbsp;</p>
<p>13:20:13</p>
<p>ЛІНЬКО Д.В.</p>
<p>Дмитро Лінько, Радикальна партія.</p>
<p>Доброго дня, шановні українці! Нарешті в Україні прийнята нова військова доктрина, за якою Росія є агресором. Це&nbsp; абсолютно правильно, це&nbsp; істина, яка всі розуміють, у нас&nbsp; Росія агресор не тільки&nbsp; сьогодні, а найближчі десятки років.</p>
<p>Тому що ця війна на довго, ця війна до того часу&nbsp; поки&nbsp; в&nbsp; Кремлі не&nbsp; зміниться та система влади, яка&nbsp; існує. Поки та система влади існує в Кремлі, поки там є Путін і йому подібні ми будемо мати проблеми з Росією. Але точно така сама політика і доктрина має бути внутрішня. Ми маємо посилювати нашу обороноздатні в часи війни. Для цього сьогодні перша петиція, яка була&nbsp; направлена зібрала 25 тисяч підписів до Президента – це петиція від асоціації власників зброї, які пропонують, нарешті прийняти&nbsp; закон, яким ми легалізуємо зброю в Україні, легалізуємо зброю для самооборони. Тому що&nbsp; сьогодні катастрофічна&nbsp; ситуація з нелегальним ринком&nbsp; обігу зброї.</p>
<p>Сьогодні ми бачимо до чого призводить велика кількість зброї, яка є у населення. Якраз для того, щоб вирішити це питання ми маємо дозволити українцям захищати себе легальною вогнепальною зброєю. І це питання, яке&nbsp; сьогодні дуже актуальне, я сподіваюся, що цей закон буде&nbsp; прийнятий.</p>
<p>Ми&nbsp; фракція Радикальної партії майже в повному складі&nbsp; підписалися під цим законом і&nbsp; в суспільстві, насправді, є підтримка для цього&nbsp; закону. Просто потрібно пояснювати це&nbsp; питання.</p>
<p>По-друге, що потрібно робити в&nbsp; питаннях внутрішнього посилення обороноздатності. Ми там намагаємося якось дипломатично домовитися про мирне урегулювання конфлікту. Але ніде, ні в яких Мінських домовленостях, ніде не говориться про те, що ми маємо сьогодні проводити контрабанду&nbsp; на Сході. Сьогодні контрабанда на Сході є головним питанням і головною проблемою серед&nbsp; військових. Серйозні конфлікти серед військових офіцерів, серед різних частин трапляються через те, що хтось намагається кришувати цю контрабанду, якою ми фінансуємо, фактично, терористів.</p>
<p>Днями в Луганській області були вбиті волонтерів, і ми вимагаємо розслідування, хто був виконавцем цього вбивства, тому що є підозри, що це були якраз українські військові офіцери, які покривали контрабанду.</p>
<p>Так от, головне, що нам потрібно зробити навіть в умовах переговорів, повна блокада окупованих територій як Криму, так і Донецької, і Луганської&nbsp; області, які окупували російські війська. Тому що ніде не говориться про те, що ми маємо спонсорувати терористів. Ми маємо&nbsp; сьогодні посилювати нашу обороноздатність і робити все, що в наших силах. В наших силах дати людям нормальну можливість захищати себе, легалізувати зброю. І в наших можливостях робити повну блокаду окупованих територій для того, щоб терористи не мали&nbsp; можливості фінансуватися і не мали можливості жити за наш рахунок.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Вовк передав слово народному депутату Силантьєву, Радикальна партія.</p>
<p>&nbsp;</p>
<p>13:23:25</p>
<p>СИЛАНТЬЄВ Д.О.</p>
<p>Денис Силантьев, фракция Радикальной партии Ляшка.</p>
<p>Шановні громадяни України, шановні колеги! На одному із своїх виступів у Верховній Раді&nbsp; Президент України відзначив важливість вивчення англійської мови та висловив ініціативу проголошення наступного 2016 року роком англійської мови в Україні.</p>
<p>Так, я погоджуюсь із тезою, що англійська мова – це мова міжнародного спілкування, і в сучасному глобальному світі не володіти головним інструментом комунікації просто неприпустимо. Але я знаю, щонайменш ще одну дуже дієву та ефективну мову міжнародного спілкування – це мова спорту. І українські спортсмени своїми досягненнями довели це неодноразово. Сьогодні спортсмени – це чи не єдині представники в Україні, які просувають позитивний імідж нашої держави на міжнародні&nbsp; арені, там, де не працює мова офіційної дипломатії, наші талановиті спортсмени знову і знову доводять, що нам – українцям є чим пишатися, що українська нація непереможна.</p>
<p>Проте, не зважаючи на перемоги та досягнення наших спортсменів на різних спортивних аренах світу, уряд скасовує фінансування дитячого та юнацького спорту, не пропонується програми відбудови та реконструкції спортивної інфраструктури, не створюються умови для розвитку масового спорту, активного та здорового способу життя, елементарно не проводяться заходи із популяризації фізичної культури в засобах масової інформації.</p>
<p>Так, Україна сьогодні переживає нелегкі часи, але на рівні з патріотично налаштованими та сильними духом громадянами України нам потрібні фізично міцні та здорові захисники вітчизни. Та, на жаль, в цьому питанні в нас ситуація не краща. За даними Міністерства охорони України, кожна&nbsp; друга особа призивного віку є непридатними до військової служби.</p>
<p>Викликає також занепокоєння стан здоров'я наших школярів. Увага! Під час вступу до середніх шкіл 20 відсотків дітей мають незадовільний стан здоров'я. Ситуація із випускниками шкіл – прямо протилежна, вже 80 відсотків школярів мають різні вади здоров'я. Про що це свідчить? Про те, що уряд та наука постійними намаганнями ускладнити шкільні освітні програми, зовсім не турбуються про стан рухової активності дітей під час навчального процесу.</p>
<p>Фракція Радикальної партії однозначно "за" євроінтеграційні перспективи для України, в тому числі ми усвідомлюємо та підтримуємо необхідність вивчання іноземних мов, але в разі впровадження такої недолугої політики уряду щодо поліпшення стану здоров'я нації, вже скоро нікому буде вивчати не те, що англійську, а рідну українську мову.</p>
<p>Фракція Радикальної партії вимагає від уряду розробки програми популяризації здорового способу життя, програми підтримки та розвитку фізичної культури та масового спорту, популяризації щодо стимулювання бізнесу вкладати кошти в розвиток…</p>
<p>&nbsp;</p>
<p>ГОЛОВУЮЧИЙ. Дякую. Народний депутат Кошелєва передала слово народному депутатові Попову, Радикальна партія Олега Ляшка.</p>
<p>&nbsp;</p>
<p>13:26:48</p>
<p>ПОПОВ І.В.</p>
<p>Ігор Попов, фракція Радикальної Партії Олега Ляшка.</p>
<p>Шановні депутати! Шановні виборці! Які питання нам найчастіше задають наші громадяни? А чому ми так бідно живемо? А чому у нас такі маленькі зарплати, а ціни зростають? І відповіді на ці питання очевидні. Це неефективні рішення уряду. Це страшенна корупція, яка лише зростає. І це дерибан державного майна, що лише зменшує&nbsp; надходження до Державного бюджету. А звідки ж як не з бюджету будуть нам платити достойні пенсії, достойні&nbsp; зарплати, достойні стипендії?</p>
<p>Верховна Рада України вже завертала неодноразово пропозиції уряду приватизувати прибуткові підприємства. Нам уряд говорить: треба приватизувати підприємства, які не приносять прибутку. І це правильно, але чому в списку нам включають спиртзаводи,&nbsp; лісгоспи – ті підприємства,&nbsp; на яких працює купа наших громадян, які заробляють нормальну зарплату і які можуть далі&nbsp; платити податки&nbsp; до бюджету.</p>
<p>Я закріплений рішенням фракції за роботою в Житомирській області. І от буквально на днях до мене звернулися наші виборці з Житомирської області з вимогою зупинити дерибан комунального майна. На жаль. на&nbsp; наступну сесію обласної ради, на наступний тиждень Житомирська обласна рада зібралася приватизувати обласний центр крові. 60 відсотків акцій вони хочу віддати приватній компанії, яка зареєстрована на Кіпрі (на Кіпрі!), яку там контролюють колишні регіонали. Навіщо це робиться? Зрозуміло навіщо. Як тільки це буде зроблено,&nbsp; піднімуться ціни на препарати крові. У нас що, ми не розуміємо, які ціни&nbsp; високі в аптеках на всі ліки на сьогодні, а препарати крові вони життєво&nbsp; необхідні для людей, які мають тяжкі хвороби. І обласна рада хоче підняти ціни для всіх категорій населення? Зрозуміло, що коли лише 30&nbsp; відсотків залишається в комунальній власності, цю частку швидко розмиють і заберуть. Приватизується стратегічне на сьогодні підприємство, тому що в Україні йде війна. На території Житомирської області&nbsp; базують дві військові частини. У нас, на жаль, зростає кількість поранених, яким потрібні ці препарати. І тому з цієї високої трибуни я звертаюся до Житомирської обласної ради, &nbsp;до її депутатів, до голови обласної ради пана Француза, виключити це питання з порядку денного, проводити консультації з громадою, проводити консультації з профільними комісіями, ми знаємо, що в комісіях обласної ради це питання так само блокується, нормальні депутати не дозволяють займатися деребаном комунальної власності, вони розуміють, що це не можна робити.</p>
<p>Радикальна партія завжди буде протистояти такому деребану у Верховній Раді, в уряді, в кожній місцевій раді, якщо ми будемо такі факти, на вилах будемо виводити з залу, з депутатства тих, хто цим займається. Я закликаю громаду міста Житомира, громаду обласну слідкувати хто, як голосує, за позицію кожного депутата і на найближчих виборах давати оцінку тим депутатам, по діяльності кожного, по заслугах, по справах.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Омельченко передав слово народному депутату Бориславу Березі, позафракційні.</p>
<p>&nbsp;</p>
<p>13:30:12</p>
<p>БЕРЕЗА Б.Ю.</p>
<p>Борислав Береза, позафракційний.</p>
<p>4 вересня 91-го року над Верховною Радою, вперше в історії України, був піднятий український прапор, але про це сьогодні не згадала жодна людина в Верховній Раді це дуже ганебно, бо, якщо ми не пам'ятаємо нашу історію, ми не будемо пам'ятати взагалі нічого.</p>
<p>Зараз дуже багато людей забули, що Крим – це Україна, про це теж не згадують.</p>
<p>&nbsp;Що я можу сказати. Гасла – це ніщо. Нам потрібен план, як повернути Крим до України.</p>
<p>В Україні є стратегія 2020, але хто-небудь мені скаже чи є в Україні план повернення Криму? Його ніхто не бачить і не чує. Високопосадовці взагалі мовчать про це і …. Кажуть, що Крим – це Україна. Але скільки не кажи "халва", в роті солодко не стає.</p>
<p>Нашому уряду і керівництву країни потрібно якнайшвидше оголосити, яким чином, в який термін ми будемо повертати Крим, бо якщо нічого не робити, Крим нам не повернути. Бездіяльність порождає тишу, тишу, яка вже лунає і в цьому залі, і в Україні. Але я впевнений Крим – це Україна. І для цього треба щось робити.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Силантьєв передав слово народному депутату Рибалці, Радикальна партія Олега Ляшка.</p>
<p>&nbsp;</p>
<p>13:31:54</p>
<p>РИБАЛКА С.В.</p>
<p>Уважаемые коллеги! Уважаемый народ Украины!</p>
<p>Я хотел бы поднять очень важный вопрос. Вопрос реструктуризации кредитов по Закону 1558, который так долго обсуждался в парламенты.</p>
<p>Как голова комитета хочу сказать о том, что на сегодняшний день, к сожалению, несмотря на то, что этот закон был проголосован в трех чтениях, решение по нему не принято. Он не подписан Головой Верховной Рады и нет никакого дальнейшего движения в эту сторону.</p>
<p>Это говорит о том, что нет желания не у правительства сегодня, не у Национального банка решать вопрос тех граждан, которых это касается.</p>
<p>К сожалению, в комитет и мне каждый день звонят те люди, которые доведены до отчаяния, которые находятся за чертой бедности и вопрос которых сегодня не решается.</p>
<p>Я уверен и хочу сказать о том, что фракция Радикальной партии в ближайшее время будет… добивалась и будет добиваться решения этого вопроса.</p>
<p>Те люди, которые сегодня благодаря тем действиям правительства и той девальвации в стране, которая произошла, доведены до черты бедности.</p>
<p>Я считаю, что тот закон, который был проголосован должен быть подписан и вопрос кредитных заемщиков должен решаться.</p>
<p>То, что сегодня и Национальный банк, и правительство отошло от решения этого вопроса говорит о некомпетентной, ненормальной позиции Национального банка и правительства.</p>
<p>Наша фракция настаивала и настаивает на том, что голова Национального банка должна уйти в отставку, как не компетентный человек и менеджер находящийся не на своем месте.</p>
<p>Если в ближайшее время закон не будет подписан, то фракция Радикальной партии совместно с другими депутатами будет разрабатывать, с теми людьми, которые сегодня доведены до отчаяния и за чертой бедности, будет разработан новый законопроект, для того, чтобы решить этот вопрос.</p>
<p>Мы не можем оставлять в стороне тех наших жителей Украины, и мы не можем не идти им навстречу для решения этого вопроса. Слава Украине!</p>
<p>&nbsp;</p>
<p>ГОЛОВУЮЧИЙ. Дякую. Народний депутат Папієв відсутній. І народний депутат Мусій, "Блок Петра Порошенка". Це останній виступ.</p>
<p>&nbsp;</p>
<p>13:34:22</p>
<p>МУСІЙ О.С.</p>
<p>Слава Україні! Я хотів би звернутися до керівництва Верховної Ради України. Ви бачите, тут написано: "Мусій О.С., фракція "Блок Петра Порошенка". Всі ви знаєте і це стало публічним, про те, що я ще в понеділок через протест про те, що у Верховній Раді утворена так звана "ширка", подав заяву до керівництва Верховної Ради про вихід із "Блоку Петра Порошенка".</p>
<p>Саме тому я наполягаю, керівництво Верховної Ради, оголосити, будь ласка, мою заяву. І більше я не хочу мати нічого спільного, щоб у мене був оцей напис, під моїм прізвищем. Тим більше, що це були вимоги прямі моїх виборців на моєму рідному окрузі Сокаля і Червонограда про те, що вони не підтримують категорично зміни, пропоновані до Конституції України.</p>
<p>Я не розумію вибіркового підходу керівництва Верховної Ради про виключення із "Самопомочі" дуже швидко п'ять народних депутатів, через один день після того, як було рішення. А заяви, подані народними депутатами, чомусь розглядаються дуже довго. Це одне питання. Я думаю, що воно буде найближчим часом виконано, вимоги Регламенту. І буде оголошено про мій вихід з "Блоку Петра Порошенка".</p>
<p>Друге. Дуже важливе. Ви знаєте, шановний народе України, шановні виборці, що вас вчергове збираються ввести у велику оману так званими новими виборами до місцевих органів влади. Одна із політичних аферистичних структур, яка називається "Народний фронт", і керівник його, "Народного фронту" – чинний Прем'єр-міністр України привселюдно заявив про неучасть у місцевих виборах.</p>
<p>Це вперше за всю історію всіх країн світу і історії України лідер політичної партії, який є Прем'єр-міністром, який має 78 мандатів у Верховній Раді, заявляє про політичну імпотентність і про "мильну бульбашку", яку вони створили під виглядом "Народного фронту".</p>
<p>Саме тому після кулуарних перемовин, і ви бачили це також в засобах масової інформації, що "Народний фронт" все-таки вливається "тушками" в "Блок Петра Порошенко "Солідарність" - "УДАР". На превеликий жаль, такі події зараз відбуваються при висуненні кандидатів у депутати по всіх регіонах України. І по Києву в тому числі, і по моїй рідній Львівщині, що "тушками" так звані "фронтовики", наслідуючи свого лідера, який був "тушкою", як мінімум, чотирьох політичних проектів, і зараз політично безвідповідально далі займає крісло Прем'єр-міністра, заштовхуються від "Блоку Петра Порошенка".</p>
<p>Мої колишні колеги по "Блоку Петра Порошенка", вплиньте на те, щоби ваш рейтинг через два місяці не став такий нульовий, як зараз рейтинг "Народного фронту".</p>
<p>Слава Україні! Я думаю, український народ є розумний і зрозуміє…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Залишився, народний депутат Арешонков, регламент – 1 хвилина.</p>
<p>&nbsp;</p>
<p>13:37:41</p>
<p>АРЕШОНКОВ В.Ю.</p>
<p>Дякую. Володимир Арешонков, "Блок Петра Порошенка", 64 округ, Житомирщина.</p>
<p>Шановні колеги, так якось символічно я завершую виступ. А тема мого сьогодні, скажемо так, звернення і до колег депутатів, і до всіх, стосується питань розвитку освіти і науки в країні. І десь воно приблизно так, що і в коаліційній угоді ці питання не в першому десятку, і так складається, що і уряд, приймаючи рішення, теж питання освіти десь відкладає, ну і ми. Тому я постараюсь дуже коротко.</p>
<p>Прошу, шановні колеги, долучитися активно до прийняття базового Закону про освіту. А зараз звертаю увагу позицію Міністерства освіти і науки на недопущення руйнування системи післядипломної педагогічної освіти. Сьогодні існують, скажемо так, бажання деяких новаторів змінити, а точніше, ліквідувати систему обласних інститутів післядипломної педагогічної освіти, їх функції передати педагогічним університетам, і цим самим як би вирішити питання. Воно надзвичайно складне, потребує ретельного вивчення…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ранкове засідання оголошую закритим.</p>
<p>Наступне засідання Верховної Ради відбудеться 15 вересня&nbsp; 2015 року о 10 годині ранку.</p>
<p>&nbsp;</p>
<p>&nbsp;</p>

