Стенограма пленарного засідання
03 грудня 2004
<div>
<p align=center>ЗАСІДАННЯ&nbsp;&nbsp; СОРОК&nbsp; П’ЯТЕ</p>
<p align=center>Сесійний зал Верховної Ради України</p>
<p align=center>3&nbsp; грудня&nbsp;&nbsp; 2004 року, 16.00 година</p>
<p align=center>Веде засідання Перший заступник Голови Верховної</p>
<p align=center>Ради України МАРТИНЮК А.І.</p>
<p>&nbsp;</p>
<p>ГОЛОВУЮЧИЙ. ...</p>
<p>Прошу депутатів реєструватися.</p>
<p>16:02:43</p>
<p>В залі зареєстровано 355 народних депутатів. Вечірнє засідання Верховної Ради оголошується відкритим. Шановні колеги, дозвольте вас проінформувати про консультації, розвиток подій і ситуації, які відбулися у нас між ранковим і вечірнім засіданням.</p>
<p>Працювала Тимчасова спеціальна комісія по доопрацюванню законопроекту щодо внесення змін до Конституції України. Мова йде про законопроект 4180. Ці всі проблеми, які були винесені на розгляд Тимчасової спеціальної комісії, вона практично усі вирішила. Тобто частина пропозицій, які вносила та чи інша частина фракцій, члени Тимчасової спеціальної комісії підтримали, і вони будуть внесені на ваш розгляд. Частина пропозицій, що вносилася, не дістала підтримки, але ж знову таки все буде залежати від нашого з вами розгляду.</p>
<p>Поки що залишилася найпринциповіша позиція, де ми домовилися знайти згоди на погоджувальній раді, знайти згоди за допомогою керівників політичних фракцій&nbsp; і груп. Мова йде про прикінцеві перехідні положення, а саме про термін введення у дію Закону про зміни до Конституції. Тут є різні підходи: одні наполягають на тому, що виходячи із тієї ситуації, в якій опинилася держава, керуючись тою спільною заявою обох кандидатів в Президенти, керівниками нашої держави і міжнародними посередниками, які нещодавно було підписано про те, що відбуваються зміни до Конституції і на цій основі відбувається формування нового Кабінету Міністрів.</p>
<p>Тобто для того, щоб він був легітимний і конституційний пропонують вводити ці конституційні зміни уже негайно з моменту їх прийняття. У законопроекті 4180 ви, якщо пригадуєте там міститься про те, що ці зміни вступають в дію після вступу на посаду новообраного Президента України. Але ви бачите, що ми так обираємо своїх Президентів, що цей процес може і затягнутися.</p>
<p>Треті пропонують, що взагалі відтермінувати введення в дію цих змін, знову ж таки різні пропозиції. Одні пропонують із 1 вересня 2005 року, другі з 1 січня 2006 року, дехто вносить пропозиції про те, щоб вони були введені в дію лише після проведення парламентських виборів 2006 році. Тобто вже за умови функціонування Верховної Ради нового скликання. Узгодження позицій з приводу саме цього найголовнішого, найпринциповішого питання, коли ми будемо вводити ці зміни до Конституції тривають і будуть завершені на черговому засіданні Погоджувальної Ради.</p>
<p>Виконуючи рекомендації експертної групи яку ми вчора створили, в цю групу входили по два представники від кожного з кандидатів у Президенти, в цю групу входили представники від кожної депутатської фракції і групи, представник від діючого Президента України, представники від двох профільних комітетів, від Комітету з питань державного будівництва і з питань пов'язаних із конституційністю і законністю, протягом певного часу ця комісія напрацювала рекомендації, як вийти із цієї ситуації. На її виконання профільний комітет передусім комітет який очолює&nbsp;&nbsp;&nbsp; Анатолій Сергійович Матвієнко напрацювала відповідні пропозиції щодо змін до виборчого законодавства.</p>
<p>Тобто в ході консультацій і знову ж таки виходячи із наших домовленостей ми повинні ув'язати у розгляді питання внесення змін до Конституції і питання пов'язані з особливістю використання або застосування Закону "Про вибори Президента України" виходячи із рішення Верховного Суду і&nbsp; рішення на основі Верховного Суду, яке подасть до Верховної Ради Центральна виборча комісія.</p>
<p>Ви напевно знаєте, що&nbsp; зараз Верховний Суд знаходиться, як-то кажуть на завершальній стадії розвитку цього питання, вони знаходяться у дорадчій кімнаті де працюють вже більше чотирьох годин над виробленням рішення вердикту цієї судової інстанції.</p>
<p>Зараз в ці хвилини, а десь після третьої після п'ятнадцятої години почалася зустріч Президента України, економічного&nbsp; блоку уряду і представників фракцій всіх без виключення фракцій депутатських груп, які є у складі нашого парламенту.</p>
<p>У зв'язку із проведенням такої зустрічі із доцільністю і необхідністю її ми перервали засідання Погоджувальної ради, яке у нас тривало і домовилися про те, що після повернення їх із зустрічі ми будемо продовжувати це засідання для того, щоб вийти до вас із узгодженими проектами.</p>
<p>На Погоджувальній раді, яка зробила перерву в засіданні були також пропозиції дві&nbsp; щодо&nbsp; нашої подальшої роботи. Одна пропозиція, зокрема, цю пропозицію вносили представники блоку Юлії Тимошенко про те, щоб сьогодні оголосити в нашому засіданні перерву і зібратися завтра о 12 годині. Ця пропозиція не дістала підтримки інших членів Погоджувальної ради, зійшлися на тому, що я вас проінформую про те, що зараз відбувається і ми з вам зробимо перерву десь мінімум на годину після чого будемо проводити засідання.</p>
<p>Бо я не виключаю, шановні колеги, що ми з вами сьогодні можемо прийняти ті необхідні&nbsp; законодавчі акти заради яких ми продовжили&nbsp; своє засідання, сьогодні запланували на завтра і на післязавтра, і, якщо ми сьогодні виконаємо те, заради чого ми голосували і на суботу, і на неділю, то у нас не буде необхідності в суботу і неділю проводити засідання Верховної Ради. Тому на такій оптимістичній ноті, шановні колеги, я оголошую перерву у засіданні Верховної Ради до&nbsp; 17 години 10 хвилин.</p>
<p>&nbsp;</p>
<p align=center>ПІСЛЯ&nbsp;&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги, мене радує дисципліна народних депутатів і ваше щире прагнення працювати. Це дуже добре. Але процес поки що триває. Але процес поки що триває, тривають ще консультації Президента, керівників фракцій і уряду.</p>
<p>Я тільки що розмовляв з головою Верховної Ради, і він просив аби ми з вами зробили ще перерву до 18-ої години.</p>
<p>Оголошується перерва до 18 години.</p>
<p>&nbsp;</p>
<p align=center>ПІСЛЯ&nbsp;&nbsp; ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги, прошу уваги, будь ласка!</p>
<p>В зв'язку з тим, що засідання, про яке я вам говорив, котре почалося о 15 годині, ще продовжується до цього часу.</p>
<p>Виходячи з того, що ми, відповідно до Регламенту, можемо працювати тільки до 18-ої години 15 хвилин, я тільки що провів розмову з Головою Верховної Ради, він там же ж, користуючись тим, що там присутні всі представники і керівники фракцій, він провів засідання Погоджувальної ради коротке, і вони прийняли таке рішення, що ми зараз закриваємо засідання, а завтра о 12-ій годині будемо працювати.</p>
<p>На цьому вечірнє засідання оголошується закритим.</p>
<p>Початок роботи завтра о 12-ій годині.</p>
<p>Сьогодні ж відбудеться десь через годину Погоджувальна рада з приводу дальших наших дій. До зустрічі.</p>
<p>&nbsp;</p>
</div>
