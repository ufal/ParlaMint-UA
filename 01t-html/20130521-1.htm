Стенограма пленарного засідання
21 травня 2013
&nbsp;
<p align=center>ЗАСІДАННЯ ДВАДЦЯТЬ ЧЕТВЕРТЕ</p>
<p align=center>Сесійна зала Верховної Ради України</p>
<p align=center>21 травня 2013 року, 16 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Шановні депутати, ранкове засідання ми закрили. Тому я прошу народних депутатів підготуватися до реєстрації. Прошу включити систему "Рада".</p>
<p>16:05:04</p>
<p>В залі зареєстровано 367 народних депутатів. Вечірнє засідання Верховної Ради України оголошую відкритим.</p>
<p>Я звертаюся до Віталія Кличко. Віталій, є два варіанта: розглянути питання по пам'ятним датам зараз чи ви будете доповідати по результатам, по результатам розгляду ваших питань? Та підождіть з заявою. Давайте попрацюємо поки... Давайте поки керівники попрацюють, щоб ми розглянули пам'ятні... А? Я ж хочу... Підождіть, я поняв.</p>
<p>Добре, добре. Хорошо. Я поняв вас! Сідайте, зараз розберемося. Ну, підождіть, я поняв, ну сядьте! Олег В'ячеславович! Олег В'ячеславович! Віталій! Є два варіанти: об'явити опять перерву і цілий день не працювати, чи ми давайте поки зараз пам'ятні дати, чи постанови, розглянемо, і ви підготуєте виступ, і я тоді надам вам слово, ви виступите. Мохнику об'ясніть, будь ласка!</p>
<p>Шановні депутати, я прошу уваги! Давайте, як ми розглядали постанови, щоб їх уже познімати.</p>
<p>16 травня 2013 року ми з вами розглядали&nbsp; (реєстраційний номер 2108) про відзначення 60-річчя з дня народження Квітки Цісик. Але, на жаль, цей проект постанови не набрав необхідної кількості голосів. Керівники депутатських фракцій звернулися з пропозицією про повторне голосування вищезгаданої постанови. Я можу поставити на голосування?</p>
<p>Ставлю на голосування пропозицію про проведення повторного голосування проекту Постанови (реєстраційний номер 2108) про відзначення 60-річчя з дня народження Квітки Цісик. Прошу народних депутатів голосувати.</p>
<p>&nbsp;</p>
<p>16:08:28</p>
<p>За-257</p>
<p>Проти – 0. Утримались – 0. Не голосували – 117. рішення прийнято.</p>
<p>Ставлю на голосування проект Постанови (реєстраційний номер 2108) про відзначення 60-річчя з дня народження Квітки Цісик. Проект народного депутата Володимира Яворівського.</p>
<p>Для прийняття за основу і в цілому.&nbsp;Прошу голосувати.</p>
<p>&nbsp;</p>
<p>16:09:11</p>
<p>За-275</p>
<p>Постанову прийнято.&nbsp; <i>&nbsp;(Оплески) </i></p>
<p>Далі йдем. Ставиться на розгляд проект Постанови про відзначення 70-річчя визволення міста Харкова від німецько-фашистських загарбників (реєстраційний номер 2805).</p>
<p>Прошу народних депутатів проголосувати за прийняття в цілому. Прошу голосувати.</p>
<p>&nbsp;</p>
<p>16:10:00</p>
<p>За-264</p>
<p>Проти – 0, утрималось – 1, не голосували – 114, всього - 379. Рішення прийнято.</p>
<p>По фракціях. Є по фракціях.</p>
<p>Шановні народні депутати!&nbsp; Ставлю на голосування проект Постанови (реєстраційний номер 2110) про відзначення 500-річчя заснування села Гійче&nbsp; Жовківського району Львівської області (проект народного депутата Володимира Яворівського) для прийняття за основу і в цілому.</p>
<p>Прошу голосувати.&nbsp;</p>
<p>Пропустили щось? Ну, давайте, голосуємо.</p>
<p>&nbsp;</p>
<p>16:11:31</p>
<p>За-308</p>
<p>Проти-0, утрималось-2, не голосувало-76. Рішення прийнято.</p>
<p>Далі. Увага! Ставлю на голосування проект Постанови (реєстраційний номер 1254) про відзначення 1115-річчя заснування міста Галича Івано-Франківської області. Проект народного депутата Романа Чернеги. Для прийняття за основу та в цілому. Прошу народних депутатів голосувати.</p>
<p>&nbsp;</p>
<p>16:12:23</p>
<p>За-309</p>
<p>Проти-0, утрималось-4, не голосували-74. Рішення прийнято.</p>
<p>Ставлю на голосування проект Постанови (реєстраційний номер 2129) про відзначення 200-річчя з дня народження Джона Джеймса Юза. Проект народного депутата Миколи Томенка. Для прийняття за основу та в цілому. Прошу голосувати. Прошу голосувати.</p>
<p>&nbsp;</p>
<p>16:13:10</p>
<p>За-319</p>
<p>Проти-0, утримались-2, не голосували-68. рішення прийнято.</p>
<p>Ставлю на голосування проект Постанови (реєстраційний номер 2132) про відзначення 900-річчя першого варіанта літопису "Повість минулих літ". Проект народного депутата Володимира Яворівського для прийняття за основу та в цілому. Прошу голосувати.</p>
<p>&nbsp;</p>
<p>16:13:57</p>
<p>За-327</p>
<p>Проти – 0, утрималося – 2, не голосувало – 58. Рішення прийнято. Постанову прийнято.</p>
<p>Ставлю на голосування… Я прошу, Адам Іванович Мартинюк.</p>
<p>&nbsp;</p>
<p>16:14:31</p>
<p>МАРТИНЮК А.І.</p>
<p>Дякую, Володимире Васильовичу. Фракція комуністів, Мартинюк. Дуже дивно, що людина, яка повинна знати, як називався цей перший писемний документ нашої держави, зробив самовільний, ніким не дозволений переклад. Немає повісті якихось літ. На слов'янському це називалося "Повість врємєнних лєт". Ось так треба в постанові й писати. Тому що якщо ми напишемо так, як написав колега Яворівський, то кожен буде думати, чому це він здійснив такий переклад. "Повість врємєнних лєт" – так називалася ця повість. І тут нічого немає російського чи проросійського. Це старослов'янська, це наша історія.</p>
<p>&nbsp;</p>
<p>ГОЛОВУЮЧИЙ. Прошу включити мікрофон Яворівського.</p>
<p>&nbsp;</p>
<p>16:15:24</p>
<p>ЯВОРІВСЬКИЙ В.О.</p>
<p>Шановні колеги, шановний, мною шанований, дуже шанований Адаме Івановичу! Це давно перекладено. Це не переклад Яворівського, треба просто читати. Я розумію, що ви, комуністи, хотіли б, щоб це називалося "Повість тимчасових років". Але тимчасові роки під вашим керівництвом уже пройшли. Я дуже вдячний тим, хто проголосував за цей унікальний абсолютно документ, це наша одна з перших, це наш історичний доказ існування українського народу. Пізніше Катерина і Мусін-Пушкін переписували, викрадали наші рукописи і таке інше. Але цей, Богу дякувати, зберігся і називається так, як він називається. Я вдячний всім, хто за це проголосував, Адаме Івановичу.</p>
<p>&nbsp;</p>
<p>ГОЛОВУЮЧИЙ. Пояснення дано. Ідемо далі.</p>
<p>Ставлю на голосування проект Постанови (реєстраційний номер 2169) про відзначення 1025-ої річниці міста Володимира-Волинського Волинської області. Проект народного депутата Катерини Ващук. Для прийняття за основу та в цілому. Прошу голосувати.</p>
<p>&nbsp;</p>
<p>16:16:55</p>
<p>За-340</p>
<p>Проти – 0, утрималося – 0, не голосували – 50. Рішення прийнято.</p>
<p>Ставлю на голосування проект Постанови (реєстраційний номер 1165) про встановлення Дня українських миротворців. Проект народного депутата Вадима Колесніченка. Для прийняття за основу та в цілому. Прошу народних депутатів голосувати. Бачите, вся зала Колесніченка підтримує.</p>
<p>&nbsp;</p>
<p>16:17:35</p>
<p>За-339</p>
<p>Проти – 0, утрималося – 0, не голосувало – 55. Рішення прийнято.</p>
<p>Ставлю на голосування проект Постанови (реєстраційний номер 2212) про відзначення 60-річчя утворення Черкаської області. Проект народного депутата Антона Яценка. Для прийняття за основу та в цілому. Прошу голосувати. Постанова прийнята.</p>
<p>&nbsp;</p>
<p>16:18:19</p>
<p>За-282</p>
<p>Проти – 0, утрималося – 10, не голосували – 100. Рішення прийнято.</p>
<p>Ставлю на голосування проект Постанови (реєстраційний номер 2344) про відзначення 760-ї річниці коронації Данила Романовича Королем Русі. Проект&nbsp;народного депутата Андрія Міщенка для прийняття за основу та в цілому.&nbsp; Прошу народних депутатів голосувати.</p>
<p>&nbsp;</p>
<p>16:19:06</p>
<p>За-179</p>
<p>Проти – 4, утрималось – 29, не голосувало – 177. Рішення не прийнято.</p>
<p>По фракціях. Бачите по фракціях.</p>
<p>Ідемо далі. Рішення не прийнято.</p>
<p>Ставлю на голосування&nbsp; проект Постанови (реєстраційний номер 2416) про увічнення 330-ої річниці участі українців у Віденській битві. Проект народного депутата Ірини Фаріон. Для прийняття за основу та&nbsp; в цілому.&nbsp; Прошу народних депутатів голосувати.</p>
<p>&nbsp;</p>
<p>16:20:00</p>
<p>За-162</p>
<p>Проти – 8, утрималось – 23, не голосувало – 201. Рішення не прийнято.</p>
<p>По фракціях.</p>
<p>Ставлю на голосування проект Постанови (реєстраційний номер 2551) про відзначення 100-річчя заснування Київського науково-дослідного інституту судових експертиз Міністерства юстиції України. Проект народного депутата Володимира Пилипенка. Для прийняття за основу та в цілому.&nbsp; Прошу голосувати.</p>
<p>&nbsp;</p>
<p>16:20:57</p>
<p>За-280</p>
<p>Проти – 2, утрималось – 13, не голосувало – 98. Рішення прийнято.</p>
<p>По фракціях покажіть.</p>
<p>Ставлю на голосування проект Постанови (реєстраційний номер 2230) про відзначення 45-річчя з дня смерті видатного українського поета-націєтворця, письменника, культуролога-енциклопедиста, публіциста та літературного критика Євгена Маланюка. Проект народного депутата Олега Ляшка. Для прийняття за основу та в цілому. Прошу голосувати.</p>
<p>&nbsp;</p>
<p>16:22:01</p>
<p>За-141</p>
<p>Проти-2, утрималось-31, не голосували-216. Рішення не прийнято.</p>
<p>В кінці...&nbsp; Ставлю на голосування проект Постанови (реєстраційний номер 2276) про відзначення 80-річчя з дня народження Василя Симоненка. Проект народного депутата Володимира Пилипенка для прийняття за основу та в цілому.</p>
<p>&nbsp;</p>
<p>16:22:46</p>
<p>За-338</p>
<p>Проти-0, утримались-2, не голосували-54. Рішення прийнято.</p>
<p>Ставлю на голосування проект Постанови (реєстраційний номер 2314) про відзначення 60-річчя міста Новий Розділ… Новий РоздІл, так, да? …Львівської області. Проект народного депутата Лідії Котеляк для прийняття за основу та в цілому. Прошу голосувати.</p>
<p>&nbsp;</p>
<p>16:23:37</p>
<p>За-208</p>
<p>Проти – 2, утрималось – 28,&nbsp; не голосувало – 155. Рішення не прийнято.</p>
<p>Далі йдемо. По фракціях. Подивились по фракціях. Всі голосували.</p>
<p>Ставлю на голосування проект Постанови (реєстраційний номер 2417)&nbsp; про відзначення 90-річчя з дня народження видатного українського письменника Олександра Олександровича Сизоненка. Проект народного депутата Олександра Голуба для прийняття за основу та в цілому. Прошу голосувати.</p>
<p>&nbsp;</p>
<p>16:24:34</p>
<p>За-262</p>
<p>Проти – 0, утрималось – 40, не голосувало – 92. Рішення прийнято.</p>
<p>Так, ставлю на голосування&nbsp; проект Постанови (реєстраційний номер&nbsp; 2497) про відзначення 75-річчя утворення Сумської області. Проект народного депутата Вікторії Бабич для прийняття за основу та в цілому. Прошу&nbsp; голосувати.</p>
<p>&nbsp;</p>
<p>16:25:21</p>
<p>За-286</p>
<p>Проти – 1, утрималось – 7, не голосувало – 100. Рішення прийнято.</p>
<p>Ставлю на голосування проект Постанови (реєстраційний номер 2294) про відзначення 850-річчя заснування міста Жидчева Львівської області. <i>(Шум у залі)</i> Ото запрошуйте частіше в Львівську область, я буду знати, що місто Жидачева Львівської області.</p>
<p>Проект народного депутата Володимира Яворівського. Бо він їздив, він знає. Для прийняття за основу та в цілому. Прошу голосувати.</p>
<p>&nbsp;</p>
<p>16:26:29</p>
<p>За-349</p>
<p>Проти – 0,&nbsp; утрималися – 1 не голосувало – 46. Рішення прийнято.</p>
<p>І дві постанови ще. Ставлю на голосування проект Постанови (реєстраційний номер 2262) про відзначення 70-річчя звільнення України Червоною Армією від фашистських загарбників. Проект народного депутата Володимира Олійника. Комітет не розглядав. Для прийняття за основу та в цілому. Прошу голосувати народних депутатів.</p>
<p>&nbsp;</p>
<p>16:27:22</p>
<p>За-253</p>
<p>Проти – 3, утрималися – 6,&nbsp; не голосувало – 120. Рішення прийнято.</p>
<p>Ще одну постанову, і потім я дам вам слово. Ставлю на голосування проект Постанови, реєстраційний номер 2264 про відзначення 70-річчя звільнення Червоною Армією міста-героя Києва від німецько-фашистських загарбників. Проект народного депутата Володимира Олійника. Комітет теж не розглядав. Просять поставити для прийняття за основу та в цілому. Прошу голосувати.</p>
<p>&nbsp;</p>
<p>16:28:21</p>
<p>За-264</p>
<p>Проти – 1, утрималися – 9, не голосувало – 114. Рішення прийнято.</p>
<p>По фракціях.</p>
<p>Партія регіонів...&nbsp; По фракціях подивились.</p>
<p>Я прошу по одній хвилині від фракцій запишіться. Записалися. Тому, які питання є, можете по хвилині.</p>
<p>Мартинюк, фракція Компартії України. Прошу.</p>
<p>&nbsp;</p>
<p>16:29:10</p>
<p>МАРТИНЮК А.І.</p>
<p>Дякую, Володимире Васильовичу. Мартинюк, фракція Компартії України. Шановні колеги, я ще раз хочу повернутися до тієї проблеми, про яку ми говорили. Ми, в тому числі комуністи, голосували за постанову про "Повесть временных лет". Але ще раз і ще раз наголошую, немає "Повести минулих літ", це є тільки в уяві того письменника, який абсолютно справедливо називає ті роки, коли він перебував у лавах Комуністичної партії Радянського Союзу, тимчасовими. Ось для нього вони були тимчасовими. Так само як тимчасовими для нього було&nbsp; керівництво Спілкою письменників і що він натимчасовів, так само як є тимчасовим сьогоднішнє його становище, бо зміниться ситуація, завтра він буде черговим перекінчиком. Так що для вас вони – тимчасові роки, для нас ці роки – не тимчасові, для нас це справжні роки наполегливої праці.</p>
<p>&nbsp;</p>
<p>ГОЛОВУЮЧИЙ. Я прошу фракція "Батьківщина", Анатолій Гриценко.</p>
<p>&nbsp;</p>
<p>16:30:17</p>
<p>ГРИЦЕНКО А.С.</p>
<p>Шановні колеги, ми на фракції обговорювали всі питання і є вихід на абсолютно безконфліктне, загальної гармонії прийняття цих законопроектів. Просили б врахувати три позиції.</p>
<p>Перша позиція. Зокрема от був проект щодо вшанування 45-річчя з дня смерті, наголошую смерті, Євгена Маланюка. Нам важливо відзначати все-таки дати, пов'язані з створенням чогось, з днем народження. День смерті, ну, вшановується по-іншому, навіть в сім'ях, це перше.</p>
<p>Друге. Давайте пам'ятати нашу історію, хто пам'ятає історію війни, то він ніколи не напише, що звільнення військами Червоної Армії. Тому що наші міста звільняли не тільки Червона Армія, були і партизани, і ополченці, і&nbsp;визвольний рух, і змагання і так далі. Давайте шанувати свою історію. Без слів "Червоної Армії" наша фракція проголосувала би одноголосно.</p>
<p>І третє. Давайте дотримуватися чинного законодавства надалі - і відзначати дати кратні 25, так, як це було вже прийнято раніше, а не 110, 74, 75 і так далі. Просили б врахувати. Дякую.</p>
<p>&nbsp;</p>
<p>ГОЛОВУЮЧИЙ. Партія регіонів, Чечетов, прошу.</p>
<p>&nbsp;</p>
<p>16:31:31</p>
<p>ЧЕЧЕТОВ М.В.</p>
<p>Уважаемые Владимир Васильевич, уважаемые народные депутаты! Я хочу обратиться к киевлянам. Очень жаль, что сегодня представители оппозиции, большинство оппозиции, за которых вы проголосовали на выборах, плюнули в душу киевлянам и отказались голосовать за святую дату: 70-летие освобождения Киева от немецко-фашистских захватчиков. Но я обещаю, Партия регионов обещает, что святые даты, связанные с годовщиной освобождения Украины от немецко-фашистских захватчиков, города Киева от фашистских захватчиков, мы будем праздновать всегда, как бы неофашисты, как бы нацисты ни пытались глумиться над этими датами! Это у них не пройдет, это святое! За эти даны заплачено кровью миллионов советских солдат! Советский солдат-победитель сокрушил Рейхстаг и спас и нас, и всю Европу от фашистской чумы. Киевляне, мы с вами! Мы будем праздновать, в отличие от этих…</p>
<p>&nbsp;</p>
<p>ГОЛОВУЮЧИЙ. Фракція "Свобода", Леонов.</p>
<p>&nbsp;</p>
<p>16:32:46</p>
<p>ЛЕОНОВ Е.В.</p>
<p>Прошу передати слово Ірині Фаріон.</p>
<p>&nbsp;</p>
<p>ГОЛОВУЮЧИЙ. Ірині Фаріон передали.</p>
<p>&nbsp;</p>
<p>16:32:52</p>
<p>ФАРІОН І.Д.</p>
<p>Шановний пане Голово, пані та панове! Наше голосування за постанови чи не найкраще засвідчує, що насправді є політичним рубіконом у цій залі, і не тільки у цій залі, а взагалі в українському суспільстві. Тим найбільним і найстрашнішим рубіконом є, звісно що, простір української культури. Щойно ми виносимо на розгляд постанови, які говорять про ушанування пам'яті виразних державотворчих постатей, то частина кримінальної зали за це не голосує.</p>
<p>Тепер щодо голосування постанови щодо Квітки Цісик. Знаєте, що я вам з цього приводу скажу? Співачку цю може оцінити лише той, хто має хоч крихту усвідомлення того, яким талантом володіла&nbsp; ця людина.&nbsp; І ваше голосування зараз за цей законопроект не скасовує того блюзнірства, яке ви чинили перед тим. Ви вчинили вчинок дуже дивного характеру: наладували посередини України, наробивши смороду на цілий світ, а тепер начебто проголосували "за". Це свідчить…</p>
<p>&nbsp;</p>
<p>ГОЛОВУЮЧИЙ. Об'єднання "УДАР&nbsp; Віталія Кличка". Куренной, прошу.</p>
<p>&nbsp;</p>
<p>16:34:00</p>
<p>КУРЕННОЙ В.К.</p>
<p>Володимир Куренной,&nbsp; "УДАР&nbsp; Віталія Кличка". Прошу передати слово Роману Чернезі.</p>
<p>&nbsp;</p>
<p>ГОЛОВУЮЧИЙ. Прошу, Роман Чернега.</p>
<p>&nbsp;</p>
<p>16:34:12</p>
<p>ЧЕРНЕГА Р.Т.</p>
<p>Роман Чернега, фракція "УДАР"&nbsp; Віталія Кличка".</p>
<p>Шановні колеги, ну в першу чергу, дякую за те, що підтримали проект Постанови про відзначення 1115-річчя заснування міста Галича – одного з найдревніших міст нашої держави.</p>
<p>За цей період, коли Ярослав …&nbsp; і&nbsp; Данило Галицький правили містом, Україна досягала неабиякого економічного розвитку і тому для мене дивним, що ми не підтримали… послідовними ж повинні бути, підтримали ж постанову, яка внесена за номером 2344 щодо відзначення 760-х роковин коронації Данила Галицького.</p>
<p>Ці дві постанови вони є невід'ємно пов'язаними, тому, шановний Володимир Васильович, колеги, я би просив повернутися до цього голосування і підтримати&nbsp;&nbsp;&nbsp; проект постанови нашого колеги Міщенка.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Всі депутати висловилися. Ми поверталися. Давайте&nbsp; подивимося. Щоб були голоси,&nbsp; треба повернутися. То завтра повернемося до цього питання.&nbsp; По всім пам'ятним датам, які ми &nbsp;не розглянули.</p>
<p>А зараз я хочу надати&nbsp; слово… фракції брали перерву. Хто зробить заяву, як я і обіцяв, щоб ми висловилися і могли працювати далі.</p>
<p>&nbsp;<i>(Шум у залі)</i></p>
<p>Я бачу. Так ми ж домовилися, вмєсто цієї заяви ми ж розглянули пам'ятні міста, вмєсто заяви.</p>
<p>&nbsp;</p>
<p>16:37:14</p>
<p>ЯЦЕНЮК А.П.</p>
<p>Пане головуючий, члени Верховної Ради України! Опозиція вимагала перерву для того, щоб остаточно з'ясувати, яким чином єдиний законодавчий орган України, а саме Верховна рада України буде реагувати на те, що відбулося 18 числа.</p>
<p>Зухвалий, я підкреслюю, зухвалий виступ міністра внутрішніх справ! Наша країна бачила багато міністрів внутрішніх справ, були різні ситуації. Але щоб так безпрецедентно брехати з цієї трибуни, ці стіни такого не пам'ятають!</p>
<p>Тому Верховна Рада повинна прийняти наступні рішення, які остаточно поставлять крапку в тому, хто є організатором, посібником і виконавцем провокацій, які відбулись 18 травня.</p>
<p>Опозиція чітко заявила, що все це організовувалось під егідою Президента і тими людьми, які ним особисто призначаються. Для того, щоб з'ясувати всі фактичні обставини і матеріали справи, нами внесена постанова про створення Тимчасової слідчої комісії з питань порушення прав і свобод громадян України, з питань незаконної діяльності української міліції та нереагування працівниками органів внутрішніх справ на події 18 травня, які відбувалися під ас акції "Вставай, Україно!", а також, конкретно, з питання побиття українських журналістів.</p>
<p>Така постанова внесена до парламенту. Завтра домовлено про те, що вона буде невідкладно розглянута на засіданні Регламентного комітету. І в четвер першим питанням порядку денного буде проголосовано про створення слідчої комісії парламенту щодо тих провокацій, які відбувалися 18 травня.</p>
<p>Друге. Опозиція звернулася з вимогою щодо заслуховування інформації Генерального прокурора України про стан дотримання законодавства в Україні. Мова йде про те, що Генеральна прокуратура України, яка відповідно до Конституції і Закону України "Про&nbsp; прокуратуру" здійснює нагляд над Міністерством внутрішніх справ України, повинна дати чітку відповідь, що відбувалося в МВС, хто був організатором, і чому міліція не діяла.</p>
<p>Третє. Така постанова внесена сьогодні. Завтра вона буде розглянута на комітеті. І так само в четвер перше питання порядку денного після ТСК – це запрошення Генерального прокурора України до Верховної Ради&nbsp; України.</p>
<p>І третє. Що стосується так званих фашистських організацій, проти яких бореться Партія регіонів. Ми заявили про те, що вимагаємо, щоб Партія регіонів…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЯЦЕНЮК А.П. Щоб Партія регіонів назвала чіткий перелік тих організацій, з якими вони борються. Задля цього ми звернулися з вимогою щодо запрошення до стін Верховної Ради&nbsp; України Голови Служби безпеки України на предмет, перше, наявності чи відсутності в Україні&nbsp; фашистських організацій, ксенофобської діяльності в Україні.</p>
<p>Друге. На предмет антитерористичних заходів, які начебто проводилися 18 травня підрозділами Служби безпеки України.</p>
<p>Третє. На предмет того, чи Служба безпеки України дійсно займається безпекою громадян України, чи вона навпаки покриває незаконну діяльність правоохоронної системи, в тому числі і прослуховування телефонів народних депутатів України.</p>
<p>Тому три пункти. Слідча комісія – раз. Генеральний прокурор України в парламенті – два. Голова Служби безпеки України&nbsp; в парламенті – три. На це отримана згода керівництва парламенту і фракцій. Я прошу Голову Верховної Ради України підтвердити про наявність всіх цих домовленостей. Дякую.</p>
<p>&nbsp;</p>
<p>ГОЛОВУЮЧИЙ. Що стосується Служби безпеки, я направив листа за заявою Тягнибока. Але питання не розглядалося про запрошення на дану хвилину керівника Служби безпеки. Розглядається заява Тягнибока, надається відповідь, а потім буде вирішуватися. А що стосується…, все, я підтверджую, так.&nbsp; Все я підтверджую, все, що… Да. Постанови розглядаються і в четвер будемо розглядати.</p>
<p>Працюємо далі. Розглядається проект Закону (№2403) про внесення змін до статті 230 Податкового кодексу України (щодо контролю за обігом спирту і лікеро-горілчаних виробів). В проекті закону три пункти.</p>
<p>Вноситься пропозиція розглянути по скороченій процедурі. Я прошу депутатів проголосувати. Увага, народні депутати! Скорочена процедура.</p>
<p>&nbsp;</p>
<p>16:43:22</p>
<p>За-166</p>
<p>Проти – 85, утрималось – 10, не голосувало – 136. Рішення прийнято.</p>
<p>Я прошу першого заступника міністра фінансів Мярковського Анатолія Івановича. А потім – голова комітету.</p>
<p>&nbsp;</p>
<p>МЯРКОВСЬКИЙ А.І.</p>
<p>Шановний Володимире Васильовичу, шановні народні депутати,&nbsp; на ваш розгляд внесений проект Закону України Про внесення змін до статті 230 Податкового кодексу України&nbsp; (щодо контролю за обігом спирту і лікеро-горілчаних виробів), розроблених урядом&nbsp; в рамках&nbsp; реалізації Плану заходів удосконалення акцизного податку.</p>
<p>Зміни направлені на удосконалення функціонування обов'язків представників територіальних органів Міндоходів на акцизних складах і не ускладнюють роботу суб'єктів господарської діяльності.</p>
<p>Зокрема, проектом закону пропонується: розповсюдити податковий контроль за спиртом етиловим не тільки на операції з ввезення, а й на операції з вивезення спирту з територій акцизних складів.</p>
<p>Друге. Скоротити з трьох до одного дня час надсилання за допомогою факсу довідки про отримання та відвантаження спирту етилового представником територіального органу Міндоходів на акцизному складі до територіального органу Міндоходів за місцем знаходженням покупця спирту.</p>
<p>Третє. Окрім штампу "в'їзд", "виїзд дозволено" надати право представнику Міндоходів визначати на товарно-транспортній накладній наступні дані: час виїзду-в'їзду транспортного засобу з території акцизного складу, показники спідометру транспортного засобу. Фіксувати ці дані в&nbsp; контрольному журналі відвантаження спирту.</p>
<p>Реалізація зазначеного законопроекту дозволить&nbsp; забезпечити додатковими надходженнями з акцизного податку за рахунок посилення контролю за обігом спирту етилового та лікеро-горілчаних виробів.</p>
<p>Просимо підтримати зазначений законопроект в першому читанні.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Хто від комітету буде доповідати? Прошу голова комітету Віталій Юрійович Хомутиннік.</p>
<p>&nbsp;</p>
<p>16:45:40</p>
<p>ХОМУТИННІК В.Ю.</p>
<p>Дякую. Шановний Володимире Васильовичу, шановні колеги! Доповідачем вже доведені основні позиції законопроекту, тому коротко.</p>
<p>Метою прийняття законопроекту є посилення контролю за обігом спирту та процедурою документального оформлення&nbsp; операцій з ввезення та вивезення спирту та лікеро-горілчаних виробів на території акцизних складів. Кабінет Міністрів пропонує внести задля цього зімни до статті 230 Податкового кодексу, яка врегульовує питання акцизного складу. Зазначені пропозиції стосуються документального оформлення ввозу-вивозу спирту етилового. Зменшення строку з 3 днів до 1 дня звітування представника податкового органу при ввезенні чи вивезенні спирту етилового, а також встановлення заборони на транспортування спирту етилового без відповідної відмітки представника податкового органу на товарно-транспортній накладній.</p>
<p>Комітет розглянув даний законопроект. Була певна дискусія в комітеті з цього приводу, не всі члени комітет погодились зі скороченням терміну. І пропозиція комітету прийняти за основу даний законопроект.</p>
<p>&nbsp;</p>
<p>ГОЛОВУЮЧИЙ. Дякую. Бажаючі обговорювати є? <i>(Шум у залі)</i> при скороченій процедурі є виступаючі. Прошу записатися від фракцій на виступ: 2 – "за", 2 – "проти" від фракцій.</p>
<p>Швайка, об'єднання "Свобода", прошу.</p>
<p>&nbsp;</p>
<p>16:47:19</p>
<p>ШВАЙКА І.О.</p>
<p>Прошу передати слово Михайлу Блавацькому.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>16:47:24</p>
<p>БЛАВАЦЬКИЙ М.В.</p>
<p>Михайло Блавацький, Всеукраїнське об'єднання "Свобода".&nbsp; Шановний пане Голово! Шановні депутати! Всеукраїнське об'єднання "Свобода" буде підтримувати даний законопроект тільки тому, що найменші побажання і найменші доповнення до контролюючих органів, які сьогодні контролюють акцизні і підакцизні товари, ми завжди будемо підтримувати. Хоча, ми знаємо і всі ви бачите, що це закон це такий закон, щоб відвести очі, це закон для окозамилювання, щоб сьогодні показати, що уряд працює для своїх показників, для покращення, показати для народу, що вони приймають дуже сильні і серйозні законопроекти. Але в цілому цей законопроект говорить про те, що сьогодні неконтрольовано продається величезна кількість "сірої" та "чорної" горілки на теренах&nbsp; кожної області.</p>
<p>Наприклад, на теренах Львівської області сьогодні завозиться до 70-100 фур так званої сірої або чорної&nbsp; горілки фальсифікованої і контрабандної, яка входить до програми уряду тіньової, це називається програмна горілка.</p>
<p>Сьогодні горілка продається на теренах Львівщини по&nbsp; ціні від 9.50 до 13 гривень за одну бутилку. Від реалізації даної контрафактної продукції, оці всі структури, які називають, наприклад, ТзОВ "Овація", ТзОВ "Арія вин", "Універсал", "Олмар", вони отримують за рік приблизно з обороту 100-150 мільйонів гривень. Оце величезна сума, яка сьогодні могла би піти для покращення справжнього становища соціальної сфери, для покращення пенсій, для підняття заробітних плат в медицині і в соціальній сфері.</p>
<p>Шановне товариство, якщо ми сьогодні не вживемо радикальних мір для&nbsp; покращення справжнього, для&nbsp; цієї ми не приймемо мір…</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Негой.</p>
<p>&nbsp;</p>
<p>16:49:33</p>
<p>НЕГОЙ Ф.Ф.</p>
<p>Прошу передати слово Капліну Сергію.</p>
<p>&nbsp;</p>
<p>ГОЛОВУЮЧИЙ. Прошу передати Капліну.</p>
<p>&nbsp;</p>
<p>16:49:39</p>
<p>КАПЛІН С.М.</p>
<p>Каплін Сергій, фракція "УДАР Віталія Кличка", виборчий округ 144, місто Полтава.</p>
<p>Не припустимий, абсолютно економічно не обґрунтований, абсолютно злочинна норма, яка означатиме наступне. Я хочу, щоб платники податків, фізичні особи, а також юридичні особи це розуміли. Про що йде мова? Що фактично в майбутньому після лікеро-горілчаної галузі біля воріт кожного підприємства спочатку це ті, що вироблять спирт, ті що&nbsp; виробляють горілку, а потім&nbsp; це будуть хлібзаводи, молокозаводи, фермерські господарства і кінчиться все просто&nbsp; фізичними особами-підприємцями, а також фізичними особами платниками податків. Так от біля ваших дверей буде&nbsp; представлено податківця, який буде контролювати, коли ви заходите, &nbsp;коли&nbsp; ви виходите, що ви вивозите і що ви ввозите і таке інше.</p>
<p>Фактично цією нормою ми починаємо, відкриваємо будівництво справжнього податкового імперіалізма. Чи вирощувати таких, як сьогоднішній міністр внутрішніх справ Захарченко, а я нагадаю вам, що виріс він у тенетах Податкової міліції, яку він очолював. От саме такі міністри, саме такі чиновники виростають у цьому корумпованому середовищі.</p>
<p>Якщо ви хочете назбирати більше податків у бюджет, то почніть з того, що почніть оподатковувати за більшою ставкою, як це прийнято у всьому світі, у Європі, тих, хто отримує надприбутки у корупційний спосіб. А не так, щоб було, як сьогодні, коли з ПДФО у нас виходить, що прості бідні люди наповнюють бюджет на 99 відсотків, а багатії наповнюють бюджет на один відсоток. Перестаньте глумитися над простою людиною і обдирати його зарплати, а візьміться краще за тих, хто отримує надприбутки.</p>
<p>І останнє, саме Партія регіонів контролює лікеро-горілчану…</p>
<p>&nbsp;</p>
<p>ГОЛОВУЮЧИЙ.&nbsp; Партія регіонів, народний депутат Сухий.</p>
<p>&nbsp;</p>
<p>16:51:46</p>
<p>СУХИЙ Я.М.</p>
<p>Я пропоную молодим народним депутатам України уважно слідкувати за своїми словами. За слова потрібно відповідати. Якщо ви маєте факт, що вся Партія регіонів, півтора мільйони громадян, координують виробництво лікеро-горілчаних виробів, ви прізвища називайте.</p>
<p>Чоловіче, мова йде про закон, який є реальним кроком на шляху боротьби з корупцією. Знімається ціла мережа дозвільного… дозвільних процедур. При чому тут спирт? Візьми закон у руки, прочитай: молоко і молочні продукти, про бджільництво, про ветеринарні вироби, про ті речі, про які сьогодні говорить вся Україна і кричить вся Україна.</p>
<p>І ще одне. Я би попросив молодих депутатів, ви працюйте над собою. Це ж не так важко: взяти в руки закон, прочитати його. Якщо не хватає сили, прочитайте хоча б висновки і зрозумійте, про що йдеться. А то ви ж не просто самі від себе відступаєте, ви виступаєте від цілої фракції імені такого чоловіка розумного і плетете тут небилиці.</p>
<p>Колеги, позиція опозиції мені не зрозуміла. Називаються речі неприпустимі, з якими треба боротися, уряд вносить законопроект, аби подолати ці&nbsp; негативні речі. Разом з тим, цей законопроект не можна підтримати.</p>
<p>Я чому записався проти? Я пропоную цей законопроект урядовий прийняти за основу.&nbsp;В цілому його, дійсно, поки що приймати не можна. Він потребує нормотехніки, він потребує доопрацювання, але за основу цей законопроект потрібно прийняти. Це не створення якогось міфічного антикорупційного бюро, це реальні кроки на шляху до боротьбі з корупцією, бо ліквідовуються причини, які породжують ці корупції, а саме, зайві дозвільні процедури. Дякую.</p>
<p>&nbsp;</p>
<p>ГОЛОВУЮЧИЙ. Прошу фракція "Батьківщина", Павловський.</p>
<p>&nbsp;</p>
<p>16:53:42</p>
<p>ПАВЛОВСЬКИЙ А.М.</p>
<p>Фракція "Батьківщина", Андрій Павловський.&nbsp; Прошу передати слово народному депутату Костянтину Бондарєву.</p>
<p>&nbsp;</p>
<p>ГОЛОВУЮЧИЙ. Прошу Бондарєву передати.</p>
<p>&nbsp;</p>
<p>16:53:57</p>
<p>БОНДАРЄВ К.А.</p>
<p>Костянтин Бондарєв, фракція "Батьківщина". Ну, по-перше, хотілося би запропонувати старим депутатам, від середньовічних таких, все ж таки читати законопроект, який зараз&nbsp; розглядається. Тому що бджолярство чи молоководство там немає, а, дійсно, існує проблематика спирту. Я хотів би також нагадати нашим колегам, що законодавством передбачено, що сьогодні виробляти спирт можуть тільки державні підприємства. Тому питання полягає цього законопроекту тільки у з'ясуванні міжвідомчих конфліктів, які є. Податкова хочу ще отримувати гроші і з держаних підприємств. Я вчора на фракції називав цей закон, це закон про штамп, він не вирішує проблеми, яка, дійсно, існує. Але ж саме цю проблему вже вирішили на митниці десять років тому і ввели електронну систему контролю доставки товарів. Треба вводити&nbsp; і це треба приймати саме в уряді. Але ж він переносить цей головний біль на Верховну Раду. Це питання треба вирішувати, але ж не в цих стінах. Будь ласка, шановні урядовці, не відволікайте суспільство на всяку дурницю. Ви придумали по факсу щось там передавати. Ще телетайпом передайте! Не треба голосувати за цей закон. Дякую.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Каплін, хвилину. І приймаємо рішення.</p>
<p>&nbsp;</p>
<p>16:55:55</p>
<p>КАПЛІН С.М.</p>
<p>Дорога Партія регіонів і особисто народний депутат, який звертався до мене! Слухайте, та ви поплутали мед із горілкою. Мова йде взагалі не про той закон, абсолютно не про ту норму. І я ще раз наголошую: перестаньте руками парламенту, який повинен відміняти злочинну пенсійну реформу, знижувати податки, давати життя економіці, дати жити, а не існувати простим українським людям, вибудовувати для себе механізми для збагачення бюджету Партії регіонів: вводити власні гроші у вигляді векселів, які ви разом з комуністами приймаєте, призначати міністрів внутрішніх справ, які фальшують свідчення про те, які здійснювалися заходи, і таке інше. Візьміться краще за економіку, візьміться краще виконувати і свою програму – те, що ви писали на біг-бордах і в листівках. І прочитайте уважно порядок денний, бо ви плутаєтеся за своєю цією істерією, плутаєтеся, який законопроект зараз приймається.</p>
<p>&nbsp;</p>
<p>ГОЛОВУЮЧИЙ. Шановні депутати, я прошу присісти на міста і підготуватися до голосування. Переходимо до прийняття рішення.</p>
<p>Ставлю на голосування проект Закону (реєстраційний номер 2403) про внесення змін до статті 230 Податкового кодексу України (щодо контролю за обігом спирту і лікеро-горілчаних виробів) для прийняття за основу. Прошу народних депутатів голосувати.</p>
<p>&nbsp;</p>
<p>16:58:05</p>
<p>За-247</p>
<p>Проти – 56, утримались – 13, не голосували – 76. Рішення прийнято.</p>
<p>По фракціях.&nbsp;</p>
<p>Шановні депутати, на розгляд вноситься проект Закону (реєстраційний номер 2139) про внесення змін до Закону України "Про державну реєстрацію юридичних осіб та фізичних осіб-підприємців" щодо спрощення реєстрації осіб як платників податків.</p>
<p>Як будемо розглядати?&nbsp; Скорочена процедура? Прошу голосувати.</p>
<p>&nbsp;</p>
<p>16:59:10</p>
<p>За-175</p>
<p>Проти – 81, утрималось – 11, не голосували – 126. Рішення прийнято.</p>
<p>Я прошу доповідати першого заступника Міністра фінансів Мярковського Анатолія Івановича.</p>
<p>А потім співдоповідь голови комітету.</p>
<p>&nbsp;</p>
<p>МЯРКОВСЬКИЙ А.І.</p>
<p>Шановний Володимире Васильовичу! Шановні народні депутати! На ваш розгляд вноситься законопроект, яким пропонується значно спростити&nbsp;&nbsp; процедуру реєстрації осіб як платників податків. А саме дозволити при здійсненні державної реєстрації юридичних осіб та фізичних осіб-підприємців&nbsp; подавати разом з реєстраційною карточкою державному реєстратору заяву для отримання свідоцтв: перше – платника єдиного податку або платника податку на додану вартість. При цьому&nbsp;&nbsp; проектом передбачено, що електронна копія заяви про реєстрацію платника ПДВ або&nbsp; броня спрощеної системи оподаткування передається державним реєстратором до органів ДПС у день державної реєстрації одночасно із відомостями із реєстраційної картки.</p>
<p>У Верховній Раді України також прийнято за основу&nbsp; законопроект&nbsp; за номером&nbsp; 2029, яким&nbsp; вносяться відповідні зміни до Податкового&nbsp; кодексу України. Для практичної реалізації запропонованого механізму спрощення реєстрації осіб як платників податків та з метою усунення неузгодженості&nbsp; &nbsp;при застосуванні вимог законодавства ці два закони мають набрати чинності одночасно. Дякую за увагу.</p>
<p>&nbsp;</p>
<p>ГОЛОВУЮЧИЙ. Сідайте, дякую. Голова Комітету з питань підприємництва, регуляторної і антимонопольної політики Олександра Володимирівна Кужель. Прошу.</p>
<p>&nbsp;</p>
<p>17:01:04</p>
<p>КУЖЕЛЬ О.В.</p>
<p>Шановний Володимире Васильовичу! Шановні народні депутати! Запропонований урядом&nbsp;&nbsp;&nbsp;&nbsp;&nbsp;&nbsp; законопроект про внесення змін до Закону України "Про державну реєстрацію юридичних осіб та фізичних осіб-підприємців" щодо спрощення реєстрації осіб як платників податків, основу доповів заступник міністра пан Мярковський.</p>
<p>Хотіла би наголосити на деяких питаннях. Даний законопроект може бути почати працювати і внесений тільки разом з законопроектом про внесення змін до Податкового кодексу щодо реєстрації осіб як платників податку.</p>
<p>Цей законопроект вже в першому читанні прийнятий місяць тому. І нам треба, я думаю, готувати на друге читання разом, двома комітетами і розглядати їх разом. Бо вони мають працювати тільки разом.</p>
<p>Що є позитивного для підприємців. Я звертаю увагу, що тільки добровільно, якщо підприємець підписав договір з податковою адміністрацією і отримав від них безкоштовно електронний ключ, він має можливість піти і зареєструватись. І після того написати зразу електронну заяву щодо, що він є, наприклад, обрав спрощену систему оподаткування.</p>
<p>А що є, я вважаю, дуже позитивне, - те, що вперше впроваджується система, що ви можете зразу, при реєстрації стати платником податку на ПДВ. А не раніше, як ви пам'ятаєте, 300 тисяч. І з податковою ще мати великі проблеми.</p>
<p>Але, як завжди, на цю бочку мьоду є та ложка дьогтю, яка, на мій погляд, є дуже неприємною. Я хотіла б звернути увагу на це комітету, який займається у нас айтішними технологіями. Ще в 2009 році, ще в 2009 році ми збирали всіх учасників ринку, хто займається цими технологіями електронної передачі інформації, даних. Це було в той час 7 фірм в Україні.</p>
<p>Зараз, я звертаю увагу і заступника міністра фінансів, який надав мені інформацію разом з паном Гєллєром, що це впровадження законопроекту&nbsp; не потребує грошей з бюджету. Але, шановні друзі…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КУЖЕЛЬ О.В. Дякую. Але, шановні друзі, звертаю увагу, сьогодні залишалася тільки… жодної фірми залишилася тільки податкова, яка безкоштовно кожен рік видає підприємцям ці електронні ключі, але підприємці сплачують їй 500-800 гривень за обслуговування. Не залишилося на цьому ринку жодної комерційної фірми. Це є небезпечно.</p>
<p>І Міністерство фінансів відверто нам сказало, і в нас є довідка в комітеті, ми її розглядали, що впровадження цього повноцінної зміни і передачі інформації можливо з 1 січня 2014 року. Але 100 відсотків, знову хочу звернутися до всіх, я вважаю, що цей законопроект треба підтримати в першому читанні, і далі на друге читання ми будемо разом його доопрацьовувати. Дякую.</p>
<p>&nbsp;</p>
<p>ГОЛОВУЮЧИЙ. Бажаючі обговорювати є? Прошу записатися від фракцій. Я прошу об'єднання "Свобода" Мельник.</p>
<p>&nbsp;</p>
<p>17:04:28</p>
<p>МЕЛЬНИК Є.І.</p>
<p>Прошу передати слово Павлу Кириленку.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:04:36</p>
<p>КИРИЛЕНКО П.В.</p>
<p>Є суттєве зауваження, що не факт, що електронний ключ буде підприємцям надаватися безкоштовно. І тому це є перше зауваження. Нібито мова йде в законопроекті про спрощену процедуру, але ця простота вона лише косметична. Немає суттєвих змін власне в законі.</p>
<p>І тому я хочу нагадати, що депутатами від фракції Всеукраїнського об'єднання "Свобода" був поданий свій законопроект про спрощену процедуру суб'єктів підприємницької діяльності, в якому мова йде про, дійсно, дуже просту і прозору схему реєстрації. І саме ми хотіли би, щоб цей законопроект розглядався і був проголосований в сесійному залі. Тому ми утримуємося.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Каплін.</p>
<p>&nbsp;</p>
<p>17:05:29</p>
<p>КАПЛІН С.М.</p>
<p>Прошу передати слово відомому захиснику підприємців Оксані Продан. <a name=Temp></a>Прошу, Оксана Продан.</p>
<p>&nbsp;</p>
<p>17:05:37</p>
<p>ПРОДАН О.П.</p>
<p>Дякую дуже. Фракція "УДАР Віталія Кличка", Оксана Продан. Фракція "УДАР" завжди підтримує ті законопроекти, які дійсно спрямовані&nbsp; на підтримку і на розвиток економіки України. Це законопроект, з якого можна зробити проект, який покращить і допоможе підприємцям реєструватися і вносити зміни до реєстру.</p>
<p>Але, користуючись нагодою, хочу звернути увагу на ті недоліки, які в проекті, які нам потрібно буде доробити до другого читання. По-перше, обов'язково треба зберегти можливість реєстрації не в електронному, а в паперовому вигляді для малого бізнесу.</p>
<p>По-друге, ми обов'язково повинні внести зміни до тих законопроектів, які стосуються адміністративної реформи по Міністерству доходів і зборів, ті зміни, які заперечує Міністерство доходів і зборів і уряд в цілому, стосовно безкоштовності надання Міністерством доходів і зборів відповідно і реєстратором, і податковою службою всіх тих так званих сервісних послуг, які передбачені законом. Тому що сьогодні частина послуг надається безкоштовно, частина послуг надається виключно за гроші.</p>
<p>І хочу так само звернутися зараз, користуючись нагодою, до урядовців, щоб вони навели лад в роботі державних реєстраторів. Люди не можуть працювати. Тому що ті черги, які створені в державних реєстраторах, ті проблеми, які створені раніше, і ті проблеми, які зараз існують і будуть існувати в зв'язку з передачею державного реєстру Міністерству юстиції, вони всі лягають на вартість громадян України. Тому що вони лягають в собівартість товарів і послуг, за які кожен громадянин від дитини до пенсіонера платять.</p>
<p>Ми підтримуємо цей законопроект і будемо його доопрацьовувати до другого читання. Дякую.</p>
<p>&nbsp;</p>
<p>ГОЛОВУЮЧИЙ. Партія регіонів, народний депутат Стоян.</p>
<p>&nbsp;</p>
<p>17:07:24</p>
<p>СТОЯН О.М.</p>
<p>Людина, яка хочу допомогти підприємцям і фізичним особам – це Володимир Миколайович Вечерко. Прошу передати йому слово.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:07:33</p>
<p>ВЕЧЕРКО В.М.</p>
<p>Шановні народні депутати, цей законопроект сьогодні ми розглядаємо своєчасно. У законопроекті шляхом внесення змін до Закону України "Про державну реєстрацію юридичних осіб та фізичних осіб-підприємців" пропонується спростити процедуру реєстрації осіб як платників податку на додану вартість та обрання спрощеної системи оподаткування,&nbsp;а саме: передбачена можливість подання заяви державному реєстратору про реєстрацію платника податку на додану вартість або обрання спрощеної системи оподаткування одночасно з реєстрацією карткою, що подається для проведення державної реєстрації юридичної особи або фізичної особи-підприємця.</p>
<p>Цей законопроект не потребує грошей додатково з бюджету, а навпаки. Бо податкова служба повинна не суперечити підприємцю, а підтримувати підприємців, давати їм можливість заробляти гроші в нашій державі&nbsp; і не мішати працювати.</p>
<p>Тому фракція Партії регіонів буде підтримувати цей законопроект в першому читанні і може бути цей законопроект прийнятий за основу. Дякую.</p>
<p>&nbsp;</p>
<p>ГОЛОВУЮЧИЙ. Прошу народний депутат Ляпіна. Прошу.</p>
<p>&nbsp;</p>
<p>17:09:13</p>
<p>ЛЯПІНА К.М.</p>
<p>Ксенія Ляпіна, фракція "Батьківщина", Партія "За Україну!" місто Київ.</p>
<p>Шановні колеги, ми за основу підтримуємо цей законопроект, однак хочемо звернути увагу. На те, що назвати це гучними словами "спрощення" – досить складно. Звертаю увагу, сьогодні Міністерство зборів і доходів пропонує все одно підприємцю звертатись спочатку до Міністерства зборів і доходів, а лише потім до адміністратора. А яка різниця з тим порядком, який є? А ніякої. Тільки брати електронні ключі.</p>
<p>А в той же час, звертаю увагу, що нами з вами тут затверджений Закон про адміністративні послуги передбачає, що такі речі мають здійснюватися безпосередньо органом влади або представником органу влади. Тобто цю реєстрацію в податковій без ключів, без відповідного ходіння підприємця до податкової може здійснювати служба реєстрації, безплатно передавати..</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ЛЯПІНА К.М. Тому ми будемо доопрацьовувати це й проект до другого читання, концентруючись саме на тому, щоб досягти&nbsp; спрощення, а не імітувати його. Дякую.</p>
<p>&nbsp;</p>
<p>ГОЛОВУЮЧИЙ. Хвилину, народний депутат Ляшко, прошу.</p>
<p>&nbsp;</p>
<p>17:10:39</p>
<p>ЛЯШКО О.В.</p>
<p>Олег Ляшко, Радикальна партія. Я думаю, що ні для кого не є таємницею, що умови роботи для бізнесу в Україні одні з найгірших&nbsp; у світі. Це показують усі опитування і інформація, які оприлюднені міжнародними організаціями. У нас перше місце в світі по рівню корупції, по рівню зарегульованості економіки. Наприклад, у сусідній Молдові треба 2 тижні, щоб почати власний бізнес, в Україні – 2 роки треба ходити, щоб отримувати довідки, ліцензії, дозволи для того, щоб поставити мало-мальськи кіоск. А потім ми дивуємося, чому&nbsp; у нас немає економічного зростання, чому у нас немає доходів до бюджету, чому наші підприємці неспроможні годувати свої сім'ї.</p>
<p>Тому, звичайно, законопроект, який спрощує порядок реєстрації, треба підтримувати, але цього мало. Я думаю, що наступна ініціатива, з якою має вийти уряд – це радикальне зниження податків, радикальна дерегуляція економічних відносин, особливо у сфері підприємницької діяльності. Дайте можливість людям працювати! Не грабуйте український народ! Геть Партію регіонів!</p>
<p>&nbsp;</p>
<p>ГОЛОВУЮЧИЙ. Шановні депутати, прошу підготуватися до голосування.</p>
<p>Ставлю на голосування проект Закону (реєстраційний номер 2139) про внесення змін до Закону України "Про державну реєстрацію юридичних осіб, фізичних осіб-підприємців" щодо спрощення реєстрації осіб як платників податків для прийняття за основу. Прошу голосувати.</p>
<p>&nbsp;</p>
<p>17:12:46</p>
<p>За-303</p>
<p>Проти-0, утрималось-38, не голосувало-47. Рішення прийнято.</p>
<p>По фракціях.</p>
<p>На розгляд вноситься проект&nbsp; Закону про затвердження Загальнодержавної цільової науково-технічної космічної програми на 2013-2017 роки. Як&nbsp; розглядаємо? Скорочена процедура. Прошу голосувати.</p>
<p>&nbsp;</p>
<p>17:13:41</p>
<p>За-167</p>
<p>Проти – 79, утрималось – 13, не голосували – 130. Рішення прийнято.</p>
<p>Доповідає заступник голови Державного космічного агентства Сергій Олексійович Засуха. Прошу.</p>
<p>&nbsp;</p>
<p>ЗАСУХА С.О.</p>
<p>Шановний Володимире Васильовичу! Шановні народні депутати! Представлений&nbsp; проект Загальнодержавної цільової науково-технічної космічної програми&nbsp; на 2013-2017 роки є першим етапом виконання Концепції реалізації державної політики у сфері космічної діяльності на період&nbsp; до 2032 року, схваленої урядом.</p>
<p>Метою реалізації цієї програми є трансфер космічних технологій в реальний сектор національної економіки, забезпечення розвитку та&nbsp; ефективного використання космічного потенціалу України для вирішення актуальних державних завдань.</p>
<p>Зокрема при реалізації програми передбачається:</p>
<p>здійснити запуск космічного апарату дистанційного зондування землі "Січ-2.1" та забезпечити ефективне використання його даних в інтересах суб’єктів господарської, управлінської та&nbsp; наукової діяльності;</p>
<p>здійснити звпуск вперше створеного науково-технологічного супутника "Мікросат" та розпочати реалізацію міжнародного космічного експерименту "Іоносат-Мікро", ініційованого Національною Академією наук України;</p>
<p>здійснити перший пункт ракетоносія "Циклон-4" з космодрому Алкантара в Бразилії&nbsp;&nbsp; та забезпечити сприяння її подальшій &nbsp;комерційній&nbsp; експлуатації;</p>
<p>створити&nbsp; національну супутникову систему зв'язку шляхом запуску та забезпечення&nbsp; експлуатації космічного&nbsp; апарату "Либідь", вперше за роки незалежності&nbsp; забезпечити створення та запуск університетського супутника;</p>
<p>забезпечити впровадження космічної діяльності в інтересах&nbsp; національної безпеки та оборони, а також поглибити міжнародне співробітництво&nbsp; у сфері дослідження космічного простору у мирних цілях.</p>
<p>Орієнтовний загальний обсяг фінансування програми протягом 5 років складає 2 мільярди 580 мільйонів гривень, у тому числі, з Державного бюджету 1 мільярд 120 мільйонів гривень.</p>
<p>Особливістю програми є значний обсяг коштів, залучених з інших джерел, близько мільярда&nbsp; 460 мільйонів гривень. …</p>
<p>&nbsp;</p>
<p>ГОЛОВУЮЧИЙ.&nbsp; Завершити дайте.</p>
<p>&nbsp;</p>
<p>ЗАСУХА С.О.&nbsp; Реалізація програми дасть змогу сформувати економічно стійку конкурентоспроможну диверсифіковану ракетно-космічну галузь і перетворити її у дієвий інструмент державної політики. Прошу підтримати законопроект, дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, сідайте.</p>
<p>Секретар Комітету з питань промислової та інвестиційної політики Віталій Олександрович Немілостівий. Прошу.</p>
<p>&nbsp;</p>
<p>17:16:49</p>
<p>НЕМІЛОСТІВИЙ В.О.</p>
<p>Шановний пане Голово, шановні народні депутати! Кабінет Міністрів України подав на розгляд Верховної Ради&nbsp; України проект Закону України "Про затвердження Загальнодержавної цільової науково-технічної космічної програми на 2013-2017 роки". Законопроектом пропонується затвердити Загальнодержавну цільову науково-технічну космічну програму, метою якої є підвищення використання космічного потенціалу.</p>
<p>Члени комітету розглянули зазначений законопроект 19 березня 2013 року. Перед розглядом законопроекту були розглянуті результати виконання попередньої третьої космічної програми на 2008-2012 роки. Було відмічено, що під час її виконання здобуті вагомі результати, зокрема, було здійснено 26 успішних пусків українських ракет-носіїв. Разом&nbsp; з цим, було звернено увагу, що її&nbsp; виконання у повному обсязі стримувалося через обмеження&nbsp; бюджетного фінансування. При&nbsp; плановому завданні 1 мільярд 417 мільйонів гривень, фактично,&nbsp; було виділено 536 мільйонів або 37,8 відсотка. Під час обговорення зазначеного законопроекту народні депутати України члени комітету одноголосно підтримали його і висловили думку, що прийняття законопроекту і впровадження його положень дозволить посилити позицію країни як космічної держави.</p>
<p>Головне науково-експертне управління Апарату Верховної Ради України у своєму висновку від 25.02.2013 року вважає, що за результатами розгляду в першому читанні&nbsp; законопроект може бути прийнятий за основу з урахуванням висловлених зауважень та пропозицій.</p>
<p>Комітет з питань бюджету у своєму листі від 11 квітня 2013 року повідомив, що Міністерство фінансів України підтримує прийняття зазначеного законопроекту та зазначає про його вплив на видаткову частину бюджету. Комітет прийняв рішення, що законопроект матиме вплив на показники бюджету. Враховуючи наведене, члени комітету прийняли рішення: рекомендувати Верховній Раді України&nbsp; Закон...</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>НЕМІЛОСТІВИЙ В.О.&nbsp;&nbsp; ... за результатами розгляду у першому читанні прийняти за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Є бажаючі виступати? Прошу записатися від фракцій. Я прошу Партія регіонів, Шатворян.</p>
<p>&nbsp;</p>
<p>17:19:24</p>
<p>ШАТВОРЯН В.Г.</p>
<p>Владимир Васильевич, Омельченко.</p>
<p>&nbsp;</p>
<p>ГОЛОВУЮЧИЙ. Прошу Омельченко.</p>
<p>&nbsp;</p>
<p>17:19:35</p>
<p>ОМЕЛЬЧЕНКО В.П.</p>
<p>Шановні колеги, я прошу підтримати даний законопроект. Ми є шостою державою в світі, яка має космічну отрасль. Прошу підтримати в цілому і за основу.</p>
<p>&nbsp;</p>
<p>ГОЛОВУЮЧИЙ. Закінчив.</p>
<p>Прошу, Об'єднання "Свобода" , Марцінків.</p>
<p>&nbsp;</p>
<p>17:20:05</p>
<p>МАРЦІНКІВ Р.Р.</p>
<p>Прошу передати слово Мельнику Євгену.</p>
<p>&nbsp;</p>
<p>ГОЛОВУЮЧИЙ. Прошу Мельнику передати.</p>
<p>&nbsp;</p>
<p>17:20:11</p>
<p>МЕЛЬНИК Є.І.</p>
<p>Євген Мельник, Всеукраїнське об'єднання "Свобода", Волинь.</p>
<p>Шановне товариство, на науково-технічну цільову космічну програму в Україні виділяються два з половиною мільярда гривень. По суті, це є мізерні кошти, якщо порівняти з тими коштами, які виділяють Сполучені Штати або Росія. Для прикладу: Росія виділяє на аналогічну програму 49 мільярдів доларів, Сполучені Штати – 40 мільярдів доларів. Але, разом з тим, Всеукраїнське об'єднання "Свобода" буде голосувати за прийняття даної програми, хоча ми чітко усвідомлюємо, що половина коштів буде вкрадена, прогнана через офшорні зони – і ті кошти не попадуть на дану програму.</p>
<p>Разом з тим, ми чітко усвідомлюємо і розуміємо: для того щоб розвивати нашу космічну галузь, станкобудівну, суднобудівну, інші галузі, потрібно відмінити злочинні Податковий і Митний кодекс, потрібно прийняти новий податковий, митний кодекс, який би стимулював розвиток нашої економіки і промисловості.</p>
<p>Шановне товариство, потрібно, разом з тим, розуміти, зазначити, що фінансування програми ускладнюється неузгодженістю з Бюджетним кодексом. Згідно з пунктом 3 законопроекту цей закон набирає чинності з дня його опублікування. Відповідно до частини третьої статті 27 Бюджетного кодексу України закони України або їх окремі положення, які впливають на показники бюджету і приймаються після 15 липня року, що передує плановому, вводяться в дію не раніше початку бюджетного періоду, що настає за плановим. Але, не звертаючи увагу на це, Всеукраїнське об'єднання "Свобода" голосує за підтримку даного законопроекту. Дякую за увагу.</p>
<p>&nbsp;</p>
<p>ГОЛОВУЮЧИЙ. Я прошу, Компартія України, фракція, народний депутат Бідьовка.</p>
<p>&nbsp;</p>
<p>17:22:17</p>
<p>БІДЬОВКА В.А.</p>
<p>Благодаря заделу, который еще остался у нас от Советского Союза, Украина сегодня действительно еще в лидерах космического космоса. И сегодня мы не имеем права не закрепить этот успех или хотя бы его частично не сохранить. В то же время в мире растет рынок космических услуг. Поэтому сегодня Украина должна в целом направить все свои усилия на сохранение этих позиций, на то, чтобы их развить, тем более что это же есть у нас десятки тысяч квалифицированных рабочих мест.</p>
<p>Единственное, что хотелось бы сказать по этой программе, то что конечно бы хотелось улучшить ее финансирование, потому что по большому счету из бюджета 30 миллиона долларов в год – это не та цифра, на которую заслуживает&nbsp; наша космическая отрасль и не та цифра, которую она готова освоить.</p>
<p>Я уверен, что&nbsp; космическая отрасль …… Украины готова освоить более значимые средства, принести от них пользу стране и вывести Украину в мировые лидеры. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина", Яворівський, народний депутат. Прошу.</p>
<p>&nbsp;</p>
<p>17:23:22</p>
<p>ЯВОРІВСЬКИЙ В.О.</p>
<p>Володимир Яворівський. На прохання розумної і чарівної жінки Лілії Гриневич я&nbsp; охоче передаю їй своїх дві хвилини.</p>
<p>&nbsp;</p>
<p>ГОЛОВУЮЧИЙ. Прошу, народний депутат Гриневич.&nbsp;</p>
<p>&nbsp;</p>
<p>17:23:34</p>
<p>ГРИНЕВИЧ Л.М.</p>
<p>Шановні колеги! Лілія Гриневич, фракція "Батьківщина". Фракція "Батьківщина" має зауваження до цього законопроекту, ми його будемо підтримувати, але лише за основу, а не в цілому.</p>
<p>Як&nbsp; голова Комітету з питань науки та освіти хочу підкреслити також, що Національна академія наук України має також пропозиції ще які треба внести до цього законопроекту, зокрема щодо включення до нього дослідження&nbsp; атмосферного аерозолю, метою якого буде перше в світі дослідження впливу атмосферного аерозолю на клімат, екологічну обстановку і погоду. До речі, це&nbsp; підтверджується, актуальність цього напрямку, останніми кліматичними змінами в&nbsp; Україні.&nbsp;&nbsp;&nbsp; Дуже&nbsp; важливий момент – це фінансування цієї програми.</p>
<p>На даний момент від потреб загальнодержавні програми урядом профінансовано лише на 17 відсотків. Таким чином, ми повинні передбачити в цьому&nbsp; законі&nbsp; спеціальні заходи відповідальності за належне фінансування та реалізацію цієї програми, тому що зривається планове їх виконання і це&nbsp; надзвичайно негативно впливає потім на отримані результати. Тому, приймаючи таку програму, дуже важливо налагодити чітку систему контролю за її виконанням.</p>
<p>&nbsp;</p>
<p>ГОЛОВУЮЧИЙ. фракція "УДАР", народний депутат Каплін, прошу.</p>
<p>&nbsp;</p>
<p>17:25:13</p>
<p>КАПЛІН С.М.</p>
<p>Сергій Каплін, фракція "УДАР Віталія Кличка", Полтава, 144 виборчий округ. Розвиток космічної галузі і присутність України і космосі, це одне з ключових питань національної безпеки передусім. І, безумовно, питання, яке пов'язане з майбутнім розвитком нашої національної економіки.</p>
<p>Вдумайтесь! 450 мільярдів, мільйонів гривень було виділено на розвиток космічної галузі. І це у порівнянні з багатомільярдними в доларах витратами тих країн, які є конкурентами наших підприємств на усіх ринках у Європі і у всьому світі.</p>
<p>Разом з тим, прості українські люди мають знати, що на міністерство внутрішніх справ виділено у 30 раз більше грошей! А саме: 16 мільярдів гривень! Це те міністерство, яке зараз дозволяє бити журналістів. На Президента, на його дачі також мільярди гривень, на прокуратуру 4 мільярди гривень на рік. У 10 раз більше, ніж у космос! Ганьба! Партії регіонів ….</p>
<p>&nbsp;</p>
<p>ГОЛОВУЮЧИЙ. Я прошу депутатів підготуватися на голосування. Ставлю на голосування проект Закону (реєстраційний номер 2298) про затвердження Загальнодержавної цільової науково-технічної космічної програми на 2013-2017 роки. Для прийняття за основу. Прошу голосувати.</p>
<p>&nbsp;</p>
<p>17:27:08</p>
<p>За-327</p>
<p>Проти-0, утримались-0, не голосували-54. Рішення прийнято.</p>
<p>Покажіть по фракціям.</p>
<p>Вноситься на розгляд проект Закону (номер 2459) про внесення змін до Закону України "Про зерно та ринок зерна в Україні" (щодо дерегуляції ринку зерна). Як розглядаємо? Прошу депутатів, голосуйте, за скороченою процедурою.</p>
<p>&nbsp;</p>
<p>17:27:57</p>
<p>За-174</p>
<p>Проти – 72, утрималося – 14, не голосувало – 21. Рішення прийнято.</p>
<p>Доповідає народний депутат України Пилипенко Володимир Пилипович.</p>
<p>&nbsp;</p>
<p>17:28:17</p>
<p>ПИЛИПЕНКО В.П.</p>
<p>Дякую. Шановний пане Голово, шановні колеги! На ваш розгляд пропонується законопроект про внесення змін до Закону України "Про&nbsp; зерно та ринок зерна в Україні" (щодо дерегуляції ринку зерна), внесений народними депутатами України Пилипенком, Бондарем та Кулінічем).</p>
<p>Цим законопроектом&nbsp; пропонується зробити сертифікацію якості зерна добровільною, окрім для зерна, купленого за державні кошти. До речі, добровільна сертифікація зерна була запроваджена урядом у вересні 2012 року. Проте, скасована у грудні 2012 року.</p>
<p>На сьогодні в Україні&nbsp; майже жодна експертна операція зерна не здійснюється без висновку міжнародної передвідвантажувальної інспекції, так званих сюрвеєрів. Це міжнародні компанії, які несуть не тільки репутаційну, але й фінансову відповідальність за свої висновки щодо якості зерна. Потенційно вважаємо, що некоректний висновок Держсільгоспінспекції щодо якості зерна вже може загрожувати судовими позовами з боку покупця. При експорті зерна у понад 8 мільярдів доларів видача гарантій якості від імені держоргану несе серйозні фінансові ризики для бюджету.</p>
<p>Іншою пропозицією законопроекту&nbsp; є запровадження безстрокової дії сертифікації якості послуг зерносховищ. В Україні&nbsp; загальні потужності і зберігання зерна оцінюються в 33 мільйони тонн. З яких близько 23 мільйонів тонн знаходяться у приватних підприємств. Якість послуг зі зберігання посвідчуються сертифікатом якості. Термін дії якого, вдумайтеся, лише 1 рік. Получається, що кожного року перед жнивами потрібно поновлювати цей сертифікат якості.</p>
<p>Безстрокова сертифікація не позбавляє суб'єктів ринку та держави контролю над якістю послуг. А Держсільгоспінспекція матиме можливість анулювати сертифікат у разі, якщо своєю перевіркою виявить порушення. Тому ми і пропонуємо цим законом встановити безстроково сертифікацію зерносховищ.</p>
<p>Враховуючи наведене, прийняття законопроекту&nbsp; забезпечить ефективність функціонування зернового ринку в Україні&nbsp; і сприятиме зниженню витрат на всіх етапах переміщення зернових культур &nbsp;та продуктів їх переробки.</p>
<p>Колеги, враховуючи те, що всі наші аграрії зараз знаходяться в полях і не за горами жнива, я прошу вас у випадку голосування цього…</p>
<p>&nbsp;</p>
<p>ГОЛОВУЮЧИЙ. Завершити дайте.</p>
<p>&nbsp;</p>
<p>ПИЛИПЕНКО В.П. Дякую, пане Голово. Якщо ми проголосуємо цей законопроект за основу, я прошу, щоб наші зерносховища не пустували, щоб люди нормально зібрали врожай, проголосувати цей законопроект в цілому. Дякую за увагу. Прошу вас підтримати.</p>
<p>&nbsp;</p>
<p>ГОЛОВУЮЧИЙ. Голова підкомітету Комітету з питань агарної політики та земельних відносин Купчак Володимир Романович. Співдоповідь, прошу вас.</p>
<p>&nbsp;</p>
<p>17:30:59</p>
<p>КУПЧАК В.Р.</p>
<p>Шановний Володимире Васильовичу, шановні народні депутати України, в Комітеті Верховної Ради України з питань аграрної політики та земельних відносин 16 квітня 2013 року розглянуто проект Закону України про внесення змін до Закону України "Про зерно та ринок зерна в Україні" (щодо дерегуляції ринку зерна) (реєстраційний номер 2459) (від 5 березня 2013 року) (поданий народними депутатами України Пилипенком, Бондарем та Кулінічем).</p>
<p>Цей проект закону України покликаний досягти оптимальної дерегуляції ринку зерна через спрощення механізму сертифікації послуг зі зберігання зерна та сертифікації якості зерна, а також узгодження окремих норм закону між собою та з іншими законодавчими актами. Врахування запропонованих у проекті змін дозволить нашим сільськогосподарським виробникам зменшити логістичні витрати, збільшити конкурентоздатність українського зерна на світових ринках, зменшить бюрократичну тяганину під час оформлення супровідних документів на зерно, а також зменшить втрати часу при оформленні рухомого складу вагонів-зерновозів.</p>
<p>За результатами розгляду на засіданні комітет вирішив підтримати проект Закону України про внесення змін до Закону України "Про зерно та ринок зерна в Україні" (щодо дерегуляції ринку зерна) (реєстраційний номер 2459) та рекомендувати Верховній Раді України прийняти його за основу та в цілому. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Бажаючі виступити, прошу записатися від фракції. Прошу, Партія регіонів, Мельничук.</p>
<p>&nbsp;</p>
<p>17:32:26</p>
<p>МЕЛЬНИЧУК Л.Ю.</p>
<p>Прошу передати слово депутату Богословській.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:32:38</p>
<p>БОГОСЛОВСЬКА І.Г.</p>
<p>Шановні колеги, ми знаємо, скільки зловживань було на ринку&nbsp;зерна стосовно сертифікації. Ми знаємо з історії, коли вивозили з України зерно першої категорії під виглядом зерна третьої і різницю в цінах клали в карман.</p>
<p>І сьогодні уряд зробив все, щоб ми переходили на європейську і світову стандартизацію і сертифікацію зерна. Тому цей законопроект треба підтримувати в першому читанні. До другого зробити його оптимальним, ідеальним, якщо хочете і рухатися в цьому напрямку. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Мельник.</p>
<p>&nbsp;</p>
<p>17:33:17</p>
<p>МЕЛЬНИК Є.І.</p>
<p>Прошу передати слово Ігорю Сабію. Дякую.</p>
<p>&nbsp;</p>
<p>ГОЛОВУЮЧИЙ. Передайте слово.</p>
<p>&nbsp;</p>
<p>17:33:24</p>
<p>САБІЙ І.М.</p>
<p>Ігор Сабій, Всеукраїнське об'єднання "Свобода", 189 виборчий округ, Хмельниччина.</p>
<p>Всеукраїнське об'єднання "Свобода" однозначно буде підтримувати цей законопроект, так як він дасть можливість селянам збирати менше довідок, менше дозволів, відповідно платити менше хабарів чиновникам.</p>
<p>Відміна обов'язкової щорічної сертифікації якості послуг зерносховищ також дасть можливість краще працювати елеваторам. Відміна обов'язкової сертифікації якості зерна ніяким чином не буде впливати на безпеку зерна. Тому що фітосанітарні сертифікати ніхто не відміняв і не буде відміняти.</p>
<p>В Європі такої сертифікації взагалі немає. Також немає в Росії, її відмінили ще в 2011 році. В Америці сертифікацію обов'язково проводять тільки для партій більше 15 тисяч тонн. В Україні середня партія реалізації зерна на експорт – 8 тисяч тонн.</p>
<p>Тобто ми вважаємо, що цей законопроект дасть можливість селянам краще працювати. І дасть можливість 5 мільйонам українців, які зайняті в аграрному секторі збільшити свої прибутки.</p>
<p>&nbsp;Тому просимо всіх підтримати ці законопроекти, особливо цей законопроект, особливо зважаючи на те, що дійсно минулого року уряд відмінив ці постанови, але Верховна Рада під занавіс, як-то кажуть, в грудні знову ввела обов'язкову сертифікацію якості зерна та обов'язкову сертифікацію послуг зерносховищ.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", Іван Кириленко, прошу.</p>
<p>&nbsp;</p>
<p>17:35:01</p>
<p>КИРИЛЕНКО І.Г.</p>
<p>Іван Кириленко, "Батьківщина", Дніпропетровщина.</p>
<p>Шановні колеги, шановний пане головуючий, мабуть, треба подякувати Всевишньому, що в провладній більшості з'явилися люди, які всерйоз займаються сільським господарством. Тому, слава Богу, що з'являються такі закони, які сором’язливо автори це не назвали, але давайте назвемо речі своїми іменами, серйозний антикорупційний закон. Ніякої сертифікації нема, є профанація: з кожної тони заплати хабара і отримай сертифікат, ніхто виїжджати туди не буде. Ану, 33 мільйони помножте і подивіться в Інтернеті, які суми блукають.</p>
<p>Шановні колеги, і цей закон, і згадайте, що в залі творилося в попередні роки. Ліцензування експорту зерна – із скільканадцяти операторів хотіли зробити одного. Чим закінчилось? Вселенським скандалом, не вийшло. Вводиться квотування експорту – тому дам квоту, тому не дам; тому дам стільки, тому стільки. Чим завершилось? Колосальним корупційним скандалом. Не проходить це, рік найбільшого врожаю, 50 мільйонів тон, вводиться мито на експорт зерна. Мито, по суті, заборонне: на кукурудзу, ячмінь, пшеницю. Урожай, який в кілька разів перевищив потребу країни, залишився в Україні. Аграрії втратили 14 мільярдів! І головне, втратили ринки збуту, які захопили Росія і Казахстан – наші традиційні і побратими, але на зерновому ринку конкуренти. І раптом з'являється в кінці року Закон "Про зерно та ринок зерна в Україні" (зміни). Прийнятими змін6ами були фактично скасовані зусилля попередників по дерегуляції ринку зерна, оскільки для сертифіката відповідності послуг зі зберігання зерна був встановлений термін 1 рік, замість безстроково, як було до цього. Що з цього вийшло, я сказав.</p>
<p>Друзі, спасибі. Що оговтались, спасибі, що схаменулися. Голосувати в першому, другому читанні і хоч в одному сегменті побороти корупцію. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановні… Фракція "УДАР Віталія Кличка", Розенко, прошу.</p>
<p>&nbsp;</p>
<p>17:37:18</p>
<p>РОЗЕНКО П.В.</p>
<p>Павло Розенко, Фракція "УДАР Віталія Кличка". Прошу передати слово Тарасу Кутовому.</p>
<p>&nbsp;</p>
<p>ГОЛОВУЮЧИЙ. Прошу, Тарасу Кутовому.</p>
<p>&nbsp;</p>
<p>17:37:29</p>
<p>КУТОВИЙ Т.В.</p>
<p>Тарас Кутовий, фракція "УДАР", Полтавщина.</p>
<p>Ну, для нас всіх сьогодні, колеги, не секрет, що сільське господарство стає на перші ланки взагалі експертного потенціалу України. І сьогодні інфраструктура&nbsp; України, на жаль, навіть маючи 33 мільйона тонн зберігання сьогодні, з&nbsp; яких сьогодні 23 мільйон тон знаходиться в&nbsp; приватних руках, все ще не готова для того, щоб забезпечити ті показники, які&nbsp; Україна сьогодні може досягнути.</p>
<p>Тому, на нашу думку, цей закон потрібно підтримати, підтримати перш за все тому, що&nbsp; ми знаємо, що вся сертифікація, всі хто в&nbsp; сільському господарстві сьогодні працює, насправді не&nbsp; відбувається. Це дійсно є корупційна схема, яку потрібно сьогодні терміново припинити для того, щоб сьогодні в урожай, в жнива ті підприємства, які сьогодні працюють на благо України, мали можливість спокійно ввійти без всіляких&nbsp; ускладнень для себе. Тому фракція "УДАР" підтримує цей&nbsp; законопроект. Звичайно, до нього можна ще доопрацювати декілька моментів, які ми сподіваємося будуть відпрацьовані в другому читанні. Але в першому читанні вкрай необхідно за нього голосувати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Всі висловилися. Тому я прошу підготуватися до голосування.</p>
<p>Ставлю на голосування проект Закону (реєстраційний номер 2459) про внесення змін до&nbsp; Закону України&nbsp;&nbsp;&nbsp; "Про зерно та ринок зерна в Україні" (щодо дерегуляції ринку зерна) для прийняття за основу. Прошу голосувати.</p>
<p>&nbsp;</p>
<p>17:39:18</p>
<p>За-299</p>
<p>Проти – 0, утримались – 1, не голосували – 85. Рішення прийнято.</p>
<p>По фракціях. <i>(Шум у залі)</i></p>
<p>Народний депутат Пилипенко вносить пропозицію в цілому. Що доповідач каже? Ні? Значить, зауваження є, комітет попрацює і внесе пропозицію. <i>(Шум у залі)</i> Які мотиви? Хай комітет попрацює і у другому читанні ми розглянемо.</p>
<p>Я ставлю… Вноситься на розгляд проект Закону номер 2414 про внесення змін до Закону України "Про Державний бюджет України на 2013 рік" (щодо збільшення видатків на лікування громадян України за кордоном). Як розглядаємо? Скороченою? Прошу проголосувати депутатів.&nbsp;</p>
<p>&nbsp;</p>
<p>17:40:58</p>
<p>За-177</p>
<p>Проти – 82, утрималося – 14, не голосувало – 110. Рішення прийнято.</p>
<p>Я прошу, Володимир Михайлович Литвин, будь ласка, доповідайте.</p>
<p>&nbsp;</p>
<p>17:41:18</p>
<p>ЛИТВИН В.М.</p>
<p>Шановний Володимир Васильович, шановні колеги! Кожен з нас отримує величезну кількість листів, у яких крик душі людини, батьків у зв'язку з тим, що вкрай хворі діти, яким потрібно лікування за межами України.</p>
<p>У попередні роки державним бюджетом на це виділялося від 60 і більше мільйонів гривень. На превеликий жаль, у бюджету на 2014... 2013 рік передбачено менше 14 мільйонів. Сьогодні на черзі, так би мовити, я буду вживати це слово, перебуває 25 людей, які негайно потребують лікування за кордоном, із них 21 дитина. Для цього потрібно додатково 38 мільйонів гривень. Я розумію, що це для держави, навіть за часів економічної скрути не є не підйомна сума. Тому запропоновано такий проект закону, він розглянутий на засіданні Комітету з питань бюджету і комітет прийняв позитивне рішення: прийняти цей проект за основу і як закон з урахуванням уточнень, які мі стояться у висновках науково-експертного управління, тим більше, що в законопроекті визначено джерела покриття цих витрат. Мова йде про те, що джерелом є надходження акцизного податку з ввезених на митну територію України підакцизних товарів продукції.</p>
<p>Я дуже прошу, шановні колеги, прийняти це рішення, оскільки час не чекає. Я мушу, крім того, сказати, що ми неодноразово зверталися в свій час, депутати, в тому числі я, до Кабінету Міністрів України з пропозицією організувати відповідне лікування в Україні. І для початку створити банк донорів кісткового мозку. Але, на превеликий жаль....</p>
<p>&nbsp;</p>
<p>ГОЛОВУЮЧИЙ. Дайте завершити. Прошу, прошу.</p>
<p>&nbsp;</p>
<p>ЛИТВИН В.М. На превеликий жаль, у нас з різних причин не вистачає можливостей зробити те, що, скажімо, зробили у Білорусії, і успішно лікують в тому числі і громадян України.</p>
<p>Прошу дуже підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Голова Комітету з питань бюджету Євгеній Борисович Гєллєр, прошу.</p>
<p>&nbsp;</p>
<p>17:44:05</p>
<p>ГЄЛЛЄР Є.Б.</p>
<p>Шановний Володимир Васильович, шановні народні депутати, запрошені! Комітет з питань бюджету на своєму засіданні 17 квітня розглянув проект закону 2414: про внесення змін до Закону "Про Державний бюджет на 2013 рік". Законопроект передбачає збільшення на 38 мільйонів гривень обсягу видатків загального фонду Державного бюджету на організацію лікування громадян України за кордоном.</p>
<p>Звертаю увагу, що додатки до законопроекту містять ряд неточностей і помилок, які викладені у листі-висновку комітету та які належить усунути для забезпечення збалансування показників Державного бюджету у разі підтримки цього законопроекту.</p>
<p>Головне науково-експертне управління Апарату Верховної Ради, в цілому підтримуючи внесену законодавчу пропозицію, зазначає, що для прийняття виваженого рішення слід отримати експертний висновок уряду.</p>
<p>Міністерство фінансів вважає за доцільне розглянути відповідні пропозиції при розробці комплексних змін до Закону "Про Державний бюджет на 2013 рік" згідно з пунктом 9 "Прикінцевих положень" цього , закону, відповідно до якого уряд на основі моніторингу виконання державного бюджету за підсумками першого кварталу 2013 року має внести пропозиції щодо підвищення соціальних стандартів та їх фінансового забезпечення.</p>
<p>За підсумками розгляду цього законопроекту Комітет з питань бюджету ухвалив рішення рекомендувати Верховній Раді прийняття законопроекту за номером 2414 за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні депутати! Давайте&nbsp; приймемо рішення&nbsp; за основу, щоб&nbsp; діти&nbsp; могли лікуватися. Щоб комітет з Міністерством&nbsp; фінансів попрацював, і ми повернулися до цього. Можна ставити на голосування?&nbsp;</p>
<p>Прошу записатися від фракцій. Прошу, "УДАР Віталія Кличка", народний депутат&nbsp; Продан.</p>
<p>&nbsp;</p>
<p>17:46:14</p>
<p>ПРОДАН О.П.</p>
<p>Прошу передати слово Павлу Розенко.</p>
<p>&nbsp;</p>
<p>ГОЛОВУЮЧИЙ. Прошу, Павло Розенко.</p>
<p>&nbsp;</p>
<p>17:46:19</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличко".</p>
<p>От я хотів би привернути увагу всіх народних депутатів України до слів, які зараз сказав голова бюджетного комітету.</p>
<p>Справді, в Прикінцевих положеннях Державного бюджету, які затвердила попередня Верховна Рада, чітко написано, що на підставі економічних показників першого… і підсумками першого&nbsp; кварталу 2013 року уряд внесене на Верховну Раду України&nbsp; комплексні зміни та&nbsp; доповнення до Державного бюджету України.</p>
<p>Так от я хочу нагадати уряду, що перший квартал 2013 року вже закінчився майже два місяці тому, але до цього часу&nbsp; в Верховній Раді проект комплексний щодо змін та доповнень до бюджету не зареєстрований. А мова йде про те, що сьогодні фінансування всіх бюджетних установ, а це, в першу чергу, школи, наукові заклади, система охорони здоров'я фінансування вистачає до жовтня місяця&nbsp;&nbsp;&nbsp; 2013 року. Сьогодні масово по всім вищим навчальним закладам керівники цих закладів примушують викладачів писати заяви за власним бажанням на відпустку на 2 тижні, на місяць. Тому що фінансування не вистачає.</p>
<p>Тому, фракція "УДАР" однозначно підтримує законопроект, який вніс Володимир Михайлович Литвин. Але з іншого боку, вимагає від уряду виконати Закон України про державний бюджет. І негайно внести до Верховної Ради України зміни до державного бюджету України, де передбачити індексацію заробітних плат для працівників бюджетної сфери, індексацію пенсій і індексацію всіх соціальних виплат на 2013 рік. Це є вимога фракції "УДАР". І прошу Голову Верховної….</p>
<p>&nbsp;</p>
<p>ГОЛОВУЮЧИЙ. Дякую. Партія регіонів, Зац народний депутат.</p>
<p>&nbsp;</p>
<p>17:48:26</p>
<p>ЗАЦ О.В.</p>
<p>Я прошу передать слово человеку, который действительно в этом разбирается, Вечерко Владимир.</p>
<p>&nbsp;</p>
<p>ГОЛОВУЮЧИЙ. Прошу.</p>
<p>&nbsp;</p>
<p>17:48:35</p>
<p>ВЕЧЕРКО В.М.</p>
<p>Шановні народні депутати! Шановний Володимире Васильовичу! Цей законопроект, внесений народним депутатом Литвином, є своєчасним і важливим. Тому що діти, це світло і наше майбутнє.</p>
<p>В цьому законопроекті все є для того, щоб ми його прийняли. Я хочу сказати дві хвилини, що багато чого можливо зробити в нашій охороні здоров'я. Але міністерство охорони здоров'я наше превелике займається тільки, що його фахівці займаються тендерами на закупівлю ліків та медичного обладнання. І не опікуються здоров'ям наших дітей.</p>
<p>Тому фракція Партії регіонів підтримує цей законопроект. І я думаю, що ми повинні приймати за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Прошу "Батьківщина" фракція, Яворівський.</p>
<p>&nbsp;</p>
<p>17:49:40</p>
<p>ЯВОРІВСЬКИЙ В.О.</p>
<p>Яворівський, Троєщина, Київ. Я з радістю передаю слово моєму сусідові, вінницькому європейцю Миколі Катеринчуку.</p>
<p>&nbsp;</p>
<p>17:49:51</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", партія "Європейська партія України".</p>
<p>Знаєте, чим більше буде діяти медичний експеримент над здоров'ям України, який зараз іде в шести областях, тим більше, на жаль, ми будемо розглядати такі законопроекти, коли ми тимчасово щось робимо, рятуємо когось, як пожежна машина.</p>
<p>Мені приємно було чути зараз позицію Партії регіонів, яка фактично сказала, що в питаннях охорони здоров'я вона в опозиції до діючого уряду. Тому що те, що сьогодні відбувається із закриттям лікарень, нічим не можна назвати, як просто знищенням галузі медичного забезпечення громадян України, що, до речі, є гарантовано Конституцією.</p>
<p>Безумовно, фракція "Батьківщина" буде підтримувати цей законопроект і в першому, і в другому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Я прошу вибачення.</p>
<p>Народний депутат Спіріна.</p>
<p>&nbsp;</p>
<p>17:51:12</p>
<p>СПІРІНА І.Д.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні депутати, я на 15 хвилин продовжую роботу сесії. Перерв багато було.</p>
<p>&nbsp;</p>
<p>17:51:21</p>
<p>СПІРІНА І.Д.</p>
<p>Комуністична партія України підтримує цей законопроект. Но ми… усвідомлюємо слідуюче. 38 мільйонів – це дуже мала сума. Це смішна сума для того, щоб лікувати таких дітей. У порівнянні з європейськими странами це в 10 раз менше чим пропонується ця сума в законопроекті.</p>
<p>По-друге, ця сума визве дуже большие конфліктні ситуації психологічні між батьками. Тому ми підтримуємо цей законопроект, но в дальнейшем нужно учитывать, что такие законопроекты, они должны просчитываться и не должны ущемлять достоинство наших детей. Потому что эта сумма недостойная для лечения этих детей.</p>
<p>&nbsp;</p>
<p>ГОЛОВУЮЧИЙ. Я прошу, народний депутат Кайда.</p>
<p>&nbsp;</p>
<p>17:52:22</p>
<p>КАЙДА О.П.</p>
<p>Андрію Іллєнку, будь ласка.</p>
<p>&nbsp;</p>
<p>ГОЛОВУЮЧИЙ. Андрій Іллєнко, прошу.</p>
<p>&nbsp;</p>
<p>17:52:26</p>
<p>ІЛЛЄНКО А.Ю.</p>
<p>Андрій Іллєнко, фракція Всеукраїнського об'єднання "Свобода", місто Київ. Звичайно, допомога хворим дітям – це свята справа і, безумовно, держава і ми як парламент повинні сприяти і допомагати цим дітям. І, звичайно, ми проголосуємо за це питання і цей законопроект.</p>
<p>Але соціальна справедливість не повинна здійснюватися у ручному режимі. Така проблема системна як хвороби, такі от подібні хвороби в дітей, які не можна лікувати в Україні, вона так само повинна системно вирішуватися, а не лататися ця дірка в останній момент.</p>
<p>Тому що ми прекрасно розуміємо, що на фоні, і абсолютно правильно казали мої колеги, що на фоні тої не реформи, а деформи, яка сьогодні відбувається в Україні під назвою так званої медичної реформи, це питання дуже актуальним стає. Тому що, коли закриваються лікарні, коли закриваються амбулаторії, коли закриваються поліклініки, тоді і виходить, що настільки деградує наша система охорони здоров'я, що ніякого іншого варіанту не лишається, як дітей лікувати за кордоном. І звичайно, важливо, щоби ще один момент, важливо, щоби ті гроші. які все-таки виділяються на те, щоби лікувати цих дітей, важливо, щоби ці гроші дійсно до цих дітей дійшли. І щоби вони не були вкрадені, і щоби ці діти дійсно були, пройшли відповідне лікування і все в них було добре.</p>
<p>Тому з цими застереження, але звичайно, ми голосуємо за.</p>
<p>&nbsp;</p>
<p>ГОЛОВУЮЧИЙ. Прошу включіть мікрофон, Ляшко, позафракційний.</p>
<p>&nbsp;</p>
<p>17:54:01</p>
<p>ЛЯШКО О.В.</p>
<p>Олег Ляшко, Радикальна партія. Без сумнівно даний законопроект треба підтримувати і ті, хто говорить, що 38 мільйонів&nbsp; - це мала сума, все&nbsp; пізнається в порівнянні. Для сім'ї, яка жебракує, у якої хвора дитина, для цієї сім'ї кожна копійка на вагу золота. І оті три десятка сімей, які чекають на операцію, вони мають отримати цю допомогу.</p>
<p>Але водночас, шановний Володимир Васильовичу,&nbsp; я пропоную цей закон прийняти у цілому для цього, щоб ці гроші невідкладно пішли на лікування наших дітей.</p>
<p>І ще, про що хотів би сказати. Я зареєстрував у Верховній Раді законопроект, щоб припинити фінансування державних дач,&nbsp; у бюджеті на утримання яких цього року передбачено 56 мільйонів гривень. І ці гроші знову ж таки спрямувати на лікування онкохворих дітей.</p>
<p>Я прошу вас невідкладно поставити цей законопроект, розглянути у Верховній Раді і підтримати, спрямувати кошти на лікування хворих дітей, на лікування хворих українських громадян.</p>
<p>Закликаю весь зал незалежно від політики підтримати цей закон. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні депутати, підготуйтесь голосувати. Ставлю на голосування проект Закону (№ 2414) про внесення змін до&nbsp; Закону України "Про Державний бюджет України на 2013 рік" (щодо збільшення видатків на лікування громадян України за кордоном)&nbsp; для прийняття за основу.</p>
<p>Були зауваження. Давайте за основу приймемо,&nbsp; я спитаю, будуть голоса, поставлю. За основу, прошу голосувати.</p>
<p>&nbsp;</p>
<p>17:55:56</p>
<p>За-326</p>
<p>Проти – 0, утримались – 0, 53 – не голосували. Рішення прийнято.</p>
<p>По фракціях.</p>
<p>Пропозиція в цілому, можна ставити на голосування? Ставлю на голосування проект Ззакону (№ 2414) про внесення&nbsp; змін до Закону України "Про Державний бюджет України на 2013" (щодо збільшення видатків на лікування громадян України за кордоном) в цілому. Прошу народних депутатів голосувати.</p>
<p>&nbsp;</p>
<p>17:56:49</p>
<p>За-318</p>
<p>Дякую. За – 318, проти – 0, утрималося – 0, не голосували – 57. Рішення прийнято.</p>
<p>По фракціях.</p>
<p>Вноситься на розгляд проект Закону про внесення змін до статті 13 Закону України "Про статус ветеранів війни, гарантії їх соціального захисту" (щодо першочергового безоплатного забезпечення санаторно-курортним лікуванням інвалідів війни).</p>
<p>Як розглядаємо? Прошу проголосувати за скорочену процедуру.</p>
<p>&nbsp;</p>
<p>17:57:45</p>
<p>За-163</p>
<p>Проти – 77, утримались – 11, не голосували – 119. Рішення прийнято.</p>
<p>Я прошу включити мікрофон голови Комітету у справах пенсіонерів, ветеранів та інвалідів Валерія Михайловича Сушкевича, прошу.</p>
<p>&nbsp;</p>
<p>17:58:01</p>
<p>СУШКЕВИЧ В.М.</p>
<p>Дякую, Володимир Васильович. Шановні колеги! Народний депутат Сушкевич, фракція "Блоку Юлії Тимошенко".</p>
<p>Ситуація така, що я виступаю тут і як автор, і як голова комітету по факту того, що є сьогодні розгляд цього законопроекту в нашій залі.</p>
<p>Шановні колеги, спочатку по суті законопроекту, ви знаєте, багато разів я звертався і звертаюсь до уряду, до бюджетного комітету, намагаючись звернути увагу на наших ветеранів і інвалідів Великої Вітчизняної війни. Ці люди зробили українську державу, ці люди мають Закон про статус ветеранів війни і гарантії їх соціального захисту. Послухайте: гарантії соціального захисту інвалідів, ветеранів війни. А якщо говорити про інвалідів війни – це особлива тема. Люди, які втратили здоров'я, які віддали здоров'я, стали інвалідами війни, сьогодні по відношенню до них є невиконання закону України і це прикро, і це проблемо.</p>
<p>Всі мої намагання, ті, що торкаються збільшення видатків Державного бюджету на те, що торкається, зокрема, надання більше путівок для інвалідів війни, на жаль, залишається без вирішення. У Законі про Державний бюджет ми маємо стійку тенденцію до скорочення видатків, я маю на увазі по відношенню статистики того, що торкається забезпечення путівок інвалідів війни. Більше того, путівки ціна зростає, а кількість інвалідів війни зменшується кожного року на десятки тисяч. А держава, незважаючи на те що їх стає все менше і менше, не забезпечує їх санаторно-курортним лікуванням.</p>
<p>Дві цифри. 2010 рік: забезпечення інвалідів - ветеранів війни путівками 36,2 від потреби. 2011 рік: забезпечення інвалідів – ветеранів війни 33,4 відсотка від потреби. І у минулому році кількість ветеранів війни, яких було забезпечено путівками на санаторно-курортне лікування, зменшилося майже на 4 тисячі – і становило всього 23 тисячі ветеранів.</p>
<p>Шановні колеги, я вимушений був написати закон, який без грошей, але який хоч трішки покращує забезпечення інвалідів війни санаторно-курортним лікуванням. І пропоную надати інвалідам Великої Вітчизняної війни першочергове право із позачерговиків&nbsp; отримати путівку на санаторно-курортне лікування.</p>
<p>Це моя вимушена норма і звернення до зали і до уряду, і до&nbsp; Президента все-таки хоч якось звернути увагу на підтримку інвалідів війни. І тому я&nbsp; тепер уже як голова&nbsp; комітету хочу сказати, що ми на засіданні комітету підтримали&nbsp; всі члени комітету підтримали цю норму закону і сподіваються, що зал також&nbsp; підтримає.</p>
<p>Комітет з питань бюджету зауважень до законопроекту не має.</p>
<p>Закон України, на жаль,&nbsp; не потребує… Закон про Державний бюджет України не потребує&nbsp;&nbsp; додаткових видатків на забезпечення виконання цього закону, мого закону.</p>
<p>І Головне науково-експертне управління вважає, що&nbsp; за результатами в першому читанні він може прийнятий бути за основу.</p>
<p>Міністерство соціальної політики, Міністерство фінансів та Державна служба з питань інвалідів та ветеранів підтримує цей соціально спрямований законопроект.</p>
<p>Ну і наш комітет, ще раз повторюю, пропонує його прийняти за основу.&nbsp; Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Ганна Герман, прошу.</p>
<p>А того, що від фракції я всім дам.</p>
<p>&nbsp;</p>
<p>18:02:14</p>
<p>ГЕРМАН Г.М.</p>
<p>Шановні друзі! Ця справа вирішується дуже просто. Не треба перекидати проблему на плечі Президента. Верховна Рада має систему санаторіїв і курортів, якими користуються народні депутати і їх помічники. Давайте передамо ці путівки інвалідам Великої Вітчизняної війни і обійдемося легкою, легким питанням. І не треба Президенту на плечі скидати це питання.</p>
<p>&nbsp;</p>
<p>ГОЛОВУЮЧИЙ. Я прошу, Куніцин, фракція "УДАР".</p>
<p>&nbsp;</p>
<p>18:02:50</p>
<p>КУНІЦИН С.В.</p>
<p>Шановні депутати! Шановний Володимире Васильовичу! Фракція "УДАР Віталія Кличко", Сергій Куніцин. Я як учасник Афганської війни, ветеран і голова підкомітету у справах ветеранів хочу сказати, що фракція "УДАР Віталія Кличка" підтримує цей закон.</p>
<p>Але сором, що через 70 років після війни ми встановлюємо в першу чергу, позачерговиків ще в першу чергу. Це сором для нас і для держави, що ми не можемо через 70 років після війни забезпечити путівками ветеранів війни.</p>
<p>Тому, я думаю, що ніхто не буде заперечувати, щоб ми проголосували за цей закон.&nbsp;І Ганна Миколаївна дуже слушну пропозицію внесла. Можна було би десяткам тисяч ветеранів Великої Вітчизняної війни і афганцям і гроші депутатські на лікування теж направити і квартири, і машини, і путівки теж. Так що ми підтримуємо цей закон.</p>
<p>&nbsp;</p>
<p>ГОЛОВУЮЧИЙ. Фракція комуністів, прошу, Петро Цибенко.</p>
<p>&nbsp;</p>
<p>18:04:02</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко, голова Ради організації ветеранів України. Шановні колеги, шановні громадяни України! Безумовно, фракція Компартії України підтримає цей закон. Оскільки мова йде про тих людей, які заплатили за перемогу найдорожчу ціну – власне здоров'я або власне життя.</p>
<p>Я нещодавно відвідав два санаторії: санаторій "Перемога" Міністерства соціальної політики і "Центр соціального захисту ветеранів і інвалідів війни", які знаходяться в селищі Циблі в Київській області, –&nbsp;&nbsp; і ще раз в черговий раз переконався в тому, що ці люди потребують нашої допомоги. Справді, ми маємо зробити все задля того, щоби віддати ті борги перед цим золотим поколінням нашої країни. Не забуваймо про те, що наймолодшому творцеві Великої перемоги над фашизмом сьогодні уже 86-87.</p>
<p>Отже, я закликаю підтримати цей законопроект. При тому я вважаю, що його можна проголосувати в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Об'єднання "Свобода" і "Батьківщина". "Свобода", Леонов, прошу. А потім – Катеринчук і будемо…</p>
<p>&nbsp;</p>
<p>18:05:15</p>
<p>ЛЕОНОВ Е.В.</p>
<p>Едуард Леонов, Всеукраїнське об'єднання "Свобода", Крим, Севастополь.</p>
<p>Шановні депутати, шановні виборці! Звичайно, що коли ми розглядаємо такий законопроект, ми мусимо в першу чергу звертати увагу на те, що це люди, які вже дуже літні люди і ми не повинні забувати про їхні потреби, ми не повинні забувати про те, що це громадяни України і вони дійсно поклали своє здоров'я на те, що вони вважали правильним колись або, коли їх держава просто кидала в якусь м'ясорубку.</p>
<p>На жаль, ми в цьому законі залишаємо якісь старі недолугі формулювання: війна з Японією, Велика Вітчизняна війна. Була Друга світова війна, не було окремо війни з Японією, не було окремо Великої Вітчизняної війни. А була Друга світова війна. І це формулювання було б набагато доречніше і воно б могло дати можливість уникнути багатьох політичних питань.</p>
<p>Що стосується депутатських санаторіїв, то не будемо забувати, що є ще президентські дачі, є ще Межигір'я, в якому є прекрасні басейни, дебаркадер, є земляні зайці. Можливо, б ветеранам було б цікаво подивитися на таких екзотичних тварин, бо й них немає можливості їздити по екзотичних країнах.</p>
<p>Том, да, можливо, по пеньках пострибати, це ж дуже корисно для здоров'я ветеранів було б. Тому, друзі мої, давайте не забувати про те, що дійсно в державі діє система соціальної несправедливості. І ми повинні з вами разом обмежити свої соціальні гарантії і пільги депутатські, чиновницькі, президентські і спрямувати ці кошти і ці пільги на користь ветеранів Другої світової війни, на користь людей, які творили українську незалежність, – бійців Української повстанської армії, і всіх бійців, які формували нашу з вами незалежну державу, завдяки яким ми тут з вами так добре депутатствуємо у теплих кабінетах.</p>
<p>Тому, Всеукраїнське об'єднання "Свобода" підтримає цей законопроект. І ми будемо боротися і за подальше покращення, справжнє покращення, військовослужбовців і ветеранів.&nbsp;</p>
<p>&nbsp;</p>
<p>ГОЛОВУЮЧИЙ. Катеринчук, об'єднання "Батьківщина".</p>
<p>&nbsp;</p>
<p>18:07:25</p>
<p>КАТЕРИНЧУК М.Д.</p>
<p>Микола Катеринчук, фракція "Батьківщина", партія "Європейська партія України".</p>
<p>Шановні народні депутати! Знаєте, в політиці дуже часто говорять про слово "справедливість". Так оця справедливість саме і вимірюється відношенням до такої категорії людей, яку, на жаль, автор намагається своїм законопроектом привернути увагу. Не можна вирішити питання невиконання чинного законодавства іншим законом, і він це розуміє. Але він вносить тільки для того, щоб, все ж таки, правляча еліта сьогодні, Партія регіонів, зрозуміла, що не тільки 9 травня треба на всіх вулицях говорити, що ми боремося з фашизмом, а ще треба мінімум по-людські ставитися до тих людей, які дійсно боролися з фашизмом і зараз знаходяться, на жаль, не в тому вигляді, в якому вони могли вийти і сказати свою позицію.</p>
<p>Я вдячний автору законопроекту за таку ініціативу. Фракція "Батьківщина" буде&nbsp; підтримувати в першому і в другому читанні.</p>
<p>&nbsp;</p>
<p>ГОЛОВУЮЧИЙ. Прошу хвилина, народний депутат Ляшко.</p>
<p>&nbsp;</p>
<p>18:08:34</p>
<p>ЛЯШКО О.В.</p>
<p>Олег Ляшко, Радикальна партія. Я думаю, що кожній людині в цій залі зрозуміло, що інваліди війни, які своє життя клали за те, щоб ми були вільні від фашистського іга, заслуговують на нашу підтримку й допомогу. На жаль,&nbsp; бачите, в бюджеті кажуть на інвалідів грошей немає. Коли міністр охорони здоров'я Багатирьва на службову "Мерседесі" їздить в Луі Віттон, на це гроші є. А на те,&nbsp;&nbsp;&nbsp; щоб безплатно путівки інвалідам війни дати,&nbsp; на це грошей немає.</p>
<p>Я хотів окремо згадати, користуючись нагодою, що ми обговорюємо таку важливу тему, я хотів би згадати окремо сподвижника великої&nbsp; справи догляду за людьми похилого віку, за ветеранами війни – це керівника госпіталю в Вінниці для ветеранів війни Валерія Бабійчука, про якого складають легенди як про людину, яка своє здоров'я й життя віддає на те, щоб скрасити ці дні зробити їх затишними для людей, які кували Велику Перемогу. Тому я думаю, це законопроект має бути підтриманий, а Міністерство фінансів повинно додатково приділяти особливу увагу цій категорії українських громадян.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Ставлю на голосування проект Закону 1086 Про внесення змін до статті 13 Закону України "Про статус&nbsp; ветеранів війни", гарантій їх соціального захисту" (щодо першочергового безоплатного забезпечення санаторно-курортним лікуванням інвалідів війни) для прийняття за основу. Прошу голосувати.</p>
<p>&nbsp;</p>
<p>18:10:21</p>
<p>За-294</p>
<p>Проти – 0, утрималося – 0, не голосувало – 67. Рішення прийнято.</p>
<p>Пропозиція в цілому. Заперечень немає ні в кого? Ставлю на голосування: прийняти проект закону 1086 в цілому. Прошу голосувати.</p>
<p>Шановні депутати, іще один закон для людей, яким виповнилося 85 років. Три хвилини підождіть.</p>
<p>&nbsp;</p>
<p>18:11:05</p>
<p>За-289</p>
<p>Проти – 0, утримались – 0, не голосували – 70. По тому закону рішення прийнято.</p>
<p>Вноситься на розгляд, послухайте, проект Закону про внесення змін до Закону України "Про статус ветеранів війни, гарантії їх соціального захисту" (щодо соціального захисту учасників бойових дій та інвалідів війни ІІ та ІІІ груп періоду війни з Японією 1945 року, яким виповнилось 85 років і більше).</p>
<p>Є пропозиція: прийняти за основу і в цілому. Ставлю на голосування,&nbsp; хто за те, щоб прийняти проект закону (реєстраційний номер 1087)&nbsp; за основу і в цілому прошу голосувати.</p>
<p><b>&nbsp;</b></p>
<p>18:12:30</p>
<p>За-289</p>
<p>Проти – 0. Утримались – 0. Не голосували – 65. Рішення прийнято.</p>
<p>Вечірнє засідання Верховної Ради України оголошую закритим. Завтра о 10 годині продовжимо нашу роботу. Дякую за роботу.</p>
<p>&nbsp;</p>
<p>&nbsp;</p>
<p>&nbsp;</p>

