Стенограма пленарного засідання
23 вересня 2021

<p align=center>ПОЗАЧЕРГОВЕ ЗАСІДАННЯ</p>
<p align=center>Зал засідань Верховної Ради України</p>
<p align=center>23 вересня 2021 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>СТЕФАНЧУК Р.О.</p>
<p><b> </b></p>
<p></p>
<p>16:04:10</p>
<p>ГОЛОВУЮЧИЙ. Доброго дня, шановні народні депутати! Я бачу, нас небагато.</p>
<p>Шановні народні депутати, 21 вересня 2021 року Апаратом Верховної Ради України була зареєстрована вимога 165 народних депутатів про скликання позачергового пленарного засідання. Відповідно до статті 19 Регламенту Верховної Ради Голова Верховної Ради України на відповідну вимогу народних депутатів не пізніше як у триденний строк зобов'язаний скликати позачергове пленарне засідання Верховної Ради.</p>
<p>Сьогодні на позачерговому пленарному засіданні у пропозиції ініціаторів його скликання визначені до розгляду законопроекти, реєстраційний номер: 2644, 2645, 3853, 3993 та альтернативні законопроекти до них.</p>
<p>Стосовно проекту Закону реєстраційний номер 2644, який народні депутати пропонують розглянути, та відповідно до прийнятої нами Постанови Верховної Ради України від 2 лютого 2021 року № 1164-IX "Про порядок денний п'ятої сесії Верховної Ради України дев'ятого скликання" цей законопроект знятий з розгляду і тому не може бути розглянутий Верховною Радою України. Це мова йде про проект 2644. Тому ми сьогодні фактично можемо розглядати тільки три законопроекти, які внесені до порядку денного.</p>
<p>Шановні колеги, прошу народних депутатів підготуватися до електронної реєстрації. Нагадую, після початку реєстрації необхідно, утримуючи сенсорну кнопку, натиснути на зелену кнопку "За" та утримувати ці дві кнопки одночасно до кінця реєстрації, тобто до появи результатів на табло.</p>
<p>Прошу народних депутатів зареєструватися.</p>
<p></p>
<p>16:06:25</p>
<p>У залі зареєстровано 161 народний депутат. Позачергове пленарне засідання Верховної Ради України оголошую відкритим.</p>
<p>Шановні колеги, спочатку у нас прийшла заява з перервою із заміною на виступ. Слово надається Скороход Анні Костянтинівні.</p>
<p></p>
<p>16:06:51</p>
<p>СКОРОХОД А.К.</p>
<p>Шановні колеги, я хочу розказати вам про кричущу ситуацію, яка склалася в місті Переяславі, де знаходиться один з найбільших етнографічних заповідників-музеїв України. Вже багато років нещадно розкрадається бюджет відомого Національного історико-етнографічного заповідника "Переяслав".</p>
<p>З 2014 року керівником НІЕЗ є славнозвісний Олексій Лукашевич, людина, на яку відкрито низка кримінальних проваджень про розтрату державного майна в особливо крупних розмірах та зловживання службовим становищем. Втім "царю" цього заповідника і надалі вдається очолювати його на сьогоднішній день. Матеріальна шкода державі від діяльності Лукашевича лише по одній угоді склала 17,5 мільйона гривень, було придбано кафе за 19,5 мільйона при його публічній вартості на сайті OLX у 2,5.</p>
<p>Спеціальна перевірка Мінкульту у 2019 році, перевірка Держаудитслужби 2018 року встановили розтрати бюджетних коштів в особливо крупних розмірах, зловживання службовим становищем, було рекомендовано розірвати контракт з Лукашевичем. Однак до сьогоднішнього дня він продовжує займати свою посаду.</p>
<p>Тільки протягом 2020 року НІЕЗом виплачено майже мільйон гривень за незаконне звільнення і буде ще виплачено біля 230 тисяч гривень, оскільки Лукашевич, зловживаючи своїм службовим становищем, просто звільняє людей, які не погоджуються з його політикою.</p>
<p>Ситуація є кричущою, зважаючи на те, що через бездіяльність керівництва НІЕЗ на межі знищення знаходиться Вознесенський cобор та дзвіниця XVII сторіччя, унікальна діорама "Битви за Дніпро". Вона, до речі, є другою в Україні і четвертою у світі. Стан будівель є критичним, я особисто це бачила, коли просто проходиш поміж них, а на тебе падає цегла, сиплеться штукатурка, тече криша, а сама діорама просто на сьогоднішній день гниє.</p>
<p>7 вересня було проведено новий конкурс і якимось дивом знову вибрано Лукашевича. Мені незрозуміло, як комісія, в якій у нього стільки друзів, знову обрала його, незважаючи на кримінальні провадження і розтрати державного бюджету. Мінкульт нічого не робить. Я вбачаю в цьому корупційну схему, оскільки до сьогоднішнього дня він продовжує займати свою посаду і поновлений при судових кримінальних справах на своїй посаді.</p>
<p>Я звертаюся до ДБР, Мінкульту та Кабміну з проханням розірвати і не підписувати результати конкурсу, які були проведені, на посаду директора НІЕЗ, а також розібратися...</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми переходимо до розгляду питань порядку денного нашої позачергової сесії.</p>
<p>І так, як я вже сказав, оскільки законопроект 2644, в мене інформація, знятий з розгляду Постановою Верховної Ради № 1164-IX від 02.02.2021 року про проект Закону про внесення змін до деяких законодавчих актів України щодо відміни норм, які передбачають посилення фіскального тиску шляхом розширення сфери застосування реєстраторів розрахункових операцій, ми його не маємо підстав розглядати на цій сесії і тому переходимо до розгляду наступного питання відповідно до порядку, це 2645, 2645-1, 2645-д.</p>
<p>Шановні колеги, я прошу народних депутатів зайняти свої місця і переходимо.., я вношу пропозицію, розглянути це питання за скороченою процедурою, для прийняття рішення потрібно 150 голосів. Прошу підтримати та проголосувати.</p>
<p></p>
<p>16:11:35</p>
<p>За-119</p>
<p>Рішення не прийнято.</p>
<p>Ми заходимо в повне обговорення цих законопроектів, шановні колеги.</p>
<p>Я надаю слово для доповіді народному депутату України Полякову Антону Едуардовичу по законопроекту 2645, будь ласка.</p>
<p></p>
<p>16:12:12</p>
<p>ПОЛЯКОВ А.Е.</p>
<p>Антон Поляков, депутатська група політичної "Партії "За майбутнє", Чернігівщина. Шановні колеги, те, що зараз відбувається, це просто знущання з українців, це знущання з малого бізнесу і знущання з 2 мільйонів підприємців, які за вас голосували два роки тому. Це ті люди, які безкоштовно партію "Слуга народу" та Президента підтримували на виборах позачергових та на виборах президентських. І зараз замість того, щоб зібратися за два роки, два роки вимагали зібратися та розглянути ці законопроекти, ви просто не приходите на засідання.</p>
<p>Я дякую тим депутатам, які ще мають совість та прийшли сьогодні на це засідання. Адже дійсно ці люди чекали, вони чекали діалогу, діалогу з владою. Вони не розуміли, чому на перший же тиждень пленарний після того, як обрали вас, ви просто обманули їх і вашу оцю програму, передвиборча програма партії "Слуга народу", просто зробили все навпаки. У вас тут записано, якщо хтось не пам'ятає: на законодавчому рівні гарантуємо незмінність чинних умов оподаткування для суб'єктів малого підприємництва – фізичних осіб. Я розумію, що такі люди, як пан Данило, який потрапив до Ради і став головою фінкомітету, мабуть, не читав цю програму, але ж ми маємо виконувати те, що обіцяли.</p>
<p>І коли ви приймали законопроекти 1053 і 1073, так звані закони 128, 129, підприємці зі всієї України збирались і вони хотіли діалогу. Я не кажу про якийсь певний рух підприємців, які сьогодні, наприклад, під Радою стоять, цих рухів дуже багато. Є всеукраїнські, є регіональні. Наприклад, на моїй рідній Чернігівщині є профсоюз підприємців Нікішина, Сальви, який налічує тисячі підприємців. Є бізнес-центр Березинець Ірини, який теж налічує тисячі підприємців. Які працюють, які не потребують нічого від держави, які копійки не беруть з вас, які утворюють робочі місця. І їм нічого не потрібно, вони не залишають цю країну. А ви просто плюєте на них.</p>
<p>Чим це скінчилося? Тим що поважний Давид Арахамія, якого навіть у залі немає, він виходив до них, обіцяв, що діалог буде, що законопроекти будуть розглянуті. Після цього були подані 2644 та 2645. Ці законопроекти, вони повністю дзеркальні від 128, 129 закону, вони повністю відмінюють норми тих законів, тих антифопівських законів, для того, щоб ви потім налагодили діалог з підприємцями, які мали нагоду нормально працювати. Тому що ці бізнес-асоціації, висновки яких ви тут показували і доказували, що ми для них це робимо, насправді це неживі організації. І ваш заступник міністра економіки мені у прямому телеефірі на каналі сказав, що я таких висновків підписую кіпами.</p>
<p>Шановні колеги, я не хочу забирати вашу увагу і час дорогоцінний. Ми знаємо, що в цих законопроектах прописано стільки шкідливих для бізнесу норм, які дійсно призведуть до того, що бізнес, навпаки, буде виїжджати, закриватися, і малі підприємці будуть просто їхати за кордон. Ну, звісно, що багатьом з присутніх із тих, хто не прийшов на це засідання, на це начхати. Але я прошу підтримати хоча б тих, у кого є совість, ті законопроекти. Всі підприємці країни, які дійсно працюють, це невеликий бізнес, вони не переводять свої кошти в офшори, вони не виводять капітал, вони працюють тут в Україні, создають додатково економіку кожний у своєму містечку. І якщо ви їм не створюєте нормальні умови роботи, то хоча б не змінюйте їх на більш погані.</p>
<p>Дякую за увагу.</p>
<p></p>
<p>ГОЛОВУЮЧИЙ. Антон Едуардович, почекайте. Прошу вас, Антон Едуардович, залишіться, бо у нас от повна процедура, а вона передбачає запитання доповідачу і відповіді на них. Тому до 3 хвилин на запитання доповідачів і відповіді на них. Хто бажає задати запитання, прошу записатися.</p>
<p>Слово надається народній депутатці Южаніній Ніні Петрівні, фракція політичної партії "Європейська солідарність".</p>
<p></p>
<p>16:16:54</p>
<p>ЮЖАНІНА Н.П.</p>
<p>Шановні колеги, за такої малої кількості присутніх в залі ми всі проекти законів будемо розглядати по повній процедурі, що абсолютно дає можливість донести точку зору до тих колег, які є в залі.</p>
<p>Скажіть, будь ласка, за цей період часу, що пройшов з кінця минулого року по сьогодні, чи усвідомлює влада, що прийняті закони 128 і 129 є як би жорстким підходом до малого бізнесу і не виправдовують ваші всі подальші дії відносно власників офшорних компаній, інших контрольованих іноземних компаній, по відношенню до яких ви прийняли абсолютно протилежні ліберальні норми.</p>
<p>Пане Антоне, чи за цей період часу до вас зверталися фізичні особи підприємці, з якими питаннями, скажіть, будь ласка, що залишилося в усьому цьому нагальним і вкрай потрібним для підприємців.</p>
<p></p>
<p>ГОЛОВУЮЧИЙ. Будь ласка, відповідь доповідача.</p>
<p></p>
<p>16:18:04</p>
<p>ПОЛЯКОВ А.Е.</p>
<p>Дякую, Ніна Петрівна, за запитання.</p>
<p>Ви одна з тих депутатів, які дійсно відстоюють зараз інтереси підприємців. І дуже дякую за те, що ви і є підписантом цих законопроектів.</p>
<p>Кожного дня підприємці зверталися окрім того, щоб змінити ліміти, це відмінити цей ганебний кешбек і РРО, якщо розробити, то розробити, як це нормально створювалися умови, наприклад, у тій же Грузії, коли повністю оплачували це РРО. А коли під приводом того, що ми боремося з конфіскатом і з тіньовим обігом якихось там мобілок, голова фінкомітету казав про те, що він не знає, яким чином ці на засіданні норми цього закону, як цьому допоможуть, то про що ми можемо казати? Ви пам'ятаєте це засідання, коли я казав, а як ми після прийняття цих законопроектів зможемо, скажімо так, достигнути того, щоб гіпермаркети не працювали більше…</p>
<p></p>
<p>ГОЛОВУЮЧИЙ. Дякую.</p>
<p>Будь ласка, слово надається народному депутату України Морозу Володимиру Вікторовичу для запитання до доповідача. Будь ласка.</p>
<p></p>
<p>16:19:22</p>
<p>МОРОЗ В.В.</p>
<p>Передайте, будь ласка, слово Олександру Колтуновичу.</p>
<p></p>
<p>ГОЛОВУЮЧИЙ. Колтунович Олександр Сергійович, будь ласка.</p>
<p></p>
<p>16:19:28</p>
<p>КОЛТУНОВИЧ О.С.</p>
<p>Дякую. Шановний головуючий! Шановні колеги! Шановні виступаючі! Я хотів би звернути увагу, що сьогоднішній порядок денний, безумовно, наша фракція буде підтримувати. Буде підтримувати всі ті законопроекти, які були подані і включені до порядку денного, оскільки вони є такими, що в повній або в частковій мірі підуть на підтримку фізичним особам-підприємцям.</p>
<p>Я хотів би звернути увагу, що наша фракція зареєструвала ще рік тому законопроект 4490, який є максимально ліберальним для фізичних осіб-підприємців, який їх підтримає, тому що мова зараз не про фіскалізацію, мова йде про виживання, мова йде про цей складний період постковідний, постлокдауну, коли економіка і взагалі внутрішній споживчий ринок багато в чому звузилися. Зменшилася значна кількість фізичних і юридичних… юридичних осіб, перепрошую. І з цієї точки зору, безумовно, ми будемо голосувати не тільки цей, але й наступні.</p>
<p>А моя пропозиція виступаючим – все-таки включати законопроекти і інших представників фракцій для того, щоб більш консолідувати голоси.</p>
<p>Дякую.</p>
<p></p>
<p>ГОЛОВУЮЧИЙ. Відповідь, будь ласка, Антон Едуардович.</p>
<p></p>
<p>16:20:36</p>
<p>ПОЛЯКОВ А.Е.</p>
<p>Дякую за вашу позицію.</p>
<p>Справа в тому, що законопроекти, які включені в порядок денний цього засідання, це ті законопроекти, які просили внести ФОПи. Тобто ми виключно виконуємо свою представницьку функцію – функцію народних депутатів. Нас виборці попросили, 2 мільйони людей, ми це зробили.</p>
<p>Під всіма законопроектами ми просили підписуватися всі фракції: і провладні, і опозиційні. Хтось встиг, хтось не встиг, то так працює СЕДО.</p>
<p>І, до речі, "Слугам народу" вже залишилося заборонити позачергове засідання, і тоді в принципі з парламентаризмом в Україні буде покінчено взагалі.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, я запрошую до доповіді по альтернативному законопроекту народного депутата <a name=Temp></a>України Бакунця Павла Андрійовича.</p>
<p>Будь ласка, Павло Андрійович. Ваш час – до 10 хвилин, потім теж запитання і відповіді.</p>
<p></p>
<p>16:21:41</p>
<p>БАКУНЕЦЬ П.А.</p>
<p>Шановний пане головуючий, шановні народні депутати, дорогий український народ, особливо ви, фізичні особи-підприємці. Павло Бакунець, Львівщина, депутатська група "Довіра". Однозначно, що сьогодні цей наш законопроект про людей, особливо про тих людей, котрі не бояться праці і не бояться офіційної праці, про тих людей, котрі працюють, офіційно реєструються і вже давно сплачують в нашій країні податки.</p>
<p>І незважаючи на те, що сьогодні там надворі під стінами Верховної Ради падає дощ, вони, наші підприємці, стоять за свої основні права. Серед народних депутатів не знайшлось навіть 226, аби зібратися в залі під куполом. Це абсолютно неймовірно і ненормально.</p>
<p>І хочеться також сказати, що саме ті люди, котрі сьогодні мокнуть під дощем надворі під стінами Верховної Ради, відстоюючи свої права, саме вони, власне, і є тими, хто платить податки, податки до місцевих бюджетів. Адже на єдиному податку більшість з них наповнюють місцеві бюджети, за які, власне, і виживають сьогодні, ще й доплачують на зарплату нашим вчителям, за які роблять дороги, ремонтують школи, садочки, лікарні і ФАПи. Це підприємці, котрі створюють для себе офіційне робоче місце, не виїжджають за кордон, не працюють в тіні, а ще й офіційно беруть на роботу, платять податки за своїх працівників, тобто вони забезпечують свою сім'ю, свою родину, надають можливість працювати офіційно іншим і тим забезпечують інші родини, платять податки як до місцевих бюджетів, так ЄСВ, з яких потім соціальне страхування, з яких потім безробіття, з яких потім пенсії платять. Вони сьогодні під дощем мокнуть, закликаючи народних обранців зібратись в цьому залі теплому, світлому, де не падає дощ, і підтримати їх в час складний, в час пандемії. Адже вже який рік підряд іде пандемія, ідуть локдауни. Вони були, уряд нам далі пропонує ще більший локдаун. А де ж крок назустріч тим людям, котрі платять податки?</p>
<p>Тому ми, члени депутатської групи "Довіра" подали альтернативний законопроект, який, власне, скасовує розширення обов'язку застосування реєстраторів розрахункових операцій. І в нашому законопроекті також вказано на зменшення штрафних санкцій за невикористання або неправильне використання РРО. Це два таких важливих моменти.</p>
<p>Я, звертаючись до вас, шановні народні депутати, закликаю вас підтримати наш альтернативний законопроект за основу, і цим підтримати наших підприємців. Дякую.</p>
<p></p>
<p>ГОЛОВУЮЧИЙ. Дякую, Павло Андрійович.</p>
<p>Запрошую до слова голову… перепрошую. Питання до доповідача, будь ласка. Павло Андрійович. Немає питань чи є? Прошу записатися тоді. Будь ласка, записуйтесь, записуйтесь.</p>
<p>Слово надається Величковичу Микола Романовичу, фракція політичної партії "Європейська солідарність"</p>
<p></p>
<p>16:25:21</p>
<p>ВЕЛИЧКОВИЧ М.Р.</p>
<p>Прошу передати слово Ніні Петрівні Южаніній.</p>
<p></p>
<p>ГОЛОВУЮЧИЙ. Ніна Петрівна Южаніна, будь ласка.</p>
<p></p>
<p>16:25:26</p>
<p>ЮЖАНІНА Н.П.</p>
<p>Шановні колеги і шановний доповідач! Скажіть, будь ласка, у нас сьогодні вересень місяць, майже вже закінчується цей рік, і з 1 січня 22-го року вступають у силу норми Закону 129. Ці норми були тимчасово відтерміновані якимось компромісним рішенням, і дія цього компромісного рішення вже закінчується.</p>
<p>Ви всі були влітку на своїх виборчих округах. Ви всі чули одне єдине прохання: підійти зважено і прийняти для підприємців прийнятні умови роботи. Скажіть, будь ласка, ви як автор цього проекту закону, по-перше, ви його подавали тоді відразу після прийняття 129 Закону. Зараз що відчувають підприємці на місцях: вони відчувають підтримку від держави, через якісь норми їх вдається підтримати державі? Чи яке в них відчуття?</p>
<p></p>
<p>16:26:35</p>
<p>БАКУНЕЦЬ П.А.</p>
<p>Дякую вам за ваше запитання.</p>
<p>Дійсно, завдяки і вашій твердій позиції в минулому році все ж таки вдалося відтермінувати це розширене застосування реєстраторів розрахункових операцій для наших ФОПів. І, звичайно, що вони вже одразу після того говорили: шановні народні обранці, будь ласка, відмініть їх і в наступному році, тому що ми розуміємо, що продовжуватиметься пандемія, і ми не можемо, тільки платимо офіційно податки, ще більше зазнавати фіскалізації.</p>
<p>Тому, коли ми приїжджаємо на округи, одне, що говорять підприємці, один маленький крок, який їм був назустріч – це не відміна РРО, а лише відтермінування, яке вже, на жаль, як ви зазначили, за кілька місяців спливатиме. Тому саме завдяки таким можливостям, які ми маємо сьогодні, потрібно закликати народних обранців, вони би прийшли і все ж таки і далі відтермінували застосування цих РРО.</p>
<p>Дякую.</p>
<p></p>
<p><a name=_GoBack></a>ГОЛОВУЮЧИЙ. Дякую.</p>
<p>Я так розумію, Вадим Євгенович просить іти далі.</p>
<p>Рудик Сергій Ярославович, будь ласка, запитання до доповідача.</p>
<p></p>
<p>16:27:38</p>
<p>РУДИК С.Я.</p>
<p>Павло Андрійович, скажіть, будь ласка, я розумію, що це питання риторичне, але, тим не менше, сьогодні ранок почався з того, що поліція в кількості, на око, не менше семи-восьми людей запакувала голову організації SaveФОП Сергія Доротича. Із того, що було відомо в засобів масової інформації, за те, що він красувався на камеру. Потім, не зупинившись на цьому, вони відтіснили, поліцейські, в кількості, на око, до 100 чоловік мітингувальників, яких виглядало менше.</p>
<p>Як ви думаєте, ці дії влади були спрямовані на що – щоб вирішити проблему мікропідприємництва?</p>
<p></p>
<p>16:28:29</p>
<p>БАКУНЕЦЬ П.А.</p>
<p>Дякую. Дякую вам шановний народний депутате, за те, що ви знову гостро підкреслюєте, що сьогоднішніми вчинками влада все ж таки перекреслила можливість і право наших громадян, а особливо підприємців, тих, котрі платять податки, на мирний, абсолютно нікому не заважали вони, мітинг. Пан Сергій Доротич, прізвище, котрого ви вже згадували, однозначно, є знаний всіма підприємцями нашої країни, бо він і його команда збирають підприємців по різних містах, роз'яснюють їм їхні права і їхні можливості. І я думаю, що таких людей потрібно підтримати, аби їх наше МВС жорстоко не карало за те, що всього лиш вони проводили мирний мітинг.</p>
<p>Дякую.</p>
<p></p>
<p>ГОЛОВУЮЧИЙ. Дякую. Дякую вам, Павле Андрійовичу, за доповідь вашу.</p>
<p>До слова запрошується автор третього альтернативного законопроекту 2645-д, голова Комітету з питань фінансів, податкової та митної політики Гетманцев Данило Олександрович.</p>
<p>Будь ласка, Даниле Олександровичу, ваших 10 хвилин для доповіді. Ми йдемо по повній програмі. А потім ви ще будете відповідати як від комітету.</p>
<p></p>
<p>16:29:48</p>
<p>ГЕТМАНЦЕВ Д.О.</p>
<p>Дякую. Дякую. Хлопці просили скорше, я буду скорше.</p>
<p>Дивіться, по-перше, щодо тих законопроектів, які розглядаються, вони розроблені були більше року, багато більше року тому, і тому вони взагалі втратили актуальність. Коли комітет Верховної Ради їх розглядав, прийшли до висновку про те, що ми просто передаємо їх до зали, аби, власне, зала визначилася, відповідно до статті 114 Регламенту Верховної Ради прийняла одне з рішень, яке передбачене в Регламенті Верховної Ради. Вони скасовують норми про кешбек, які вже давно скасовані. Вони скасовують штрафи, яких вже давно також нема. Ну, і так чи інакше, я думаю, що і автори цих законопроектів, і, власне, ті люди, які вимагають, розуміли, чим ми зараз займаємося, – ми просто говоримо ні про що.</p>
<p>А я, користуючись нагодою і ще займаючи одну хвилину, хочу подякувати підприємцям, подякувати малому бізнесу, який переходить свідомо ще до нового року, коли не обов'язкове введення реєстраторів розрахункових операціях, але вже сьогодні переходить на реєстратори розрахункових операцій. Якщо в листопаді минулого року платники податків встановили лише 28... платники єдиного податку (ФОПи трьох груп) встановили лише 28 тисяч реєстраторів розрахункових операцій різних, і програмних, і непрограмних, то на сьогодні ця цифра перевищує 70 тисяч. Тому, власне кажучи, і я думаю, що це питання для більшості підприємців на сьогодні вирішено – нормальний, зручний облік, який вони ведуть.</p>
<p>Щодо програмних реєстраторів розрахункових операцій. Це зручний інструмент, який використовується на сьогодні 134 тисячами вже. 134 тисячі програмних РРО встановлені для підприємців. І більше півмільярда чеків електронних РРО згенеровані. Тому прошу не підтримувати жоден з законопроектів і дякую за увагу.</p>
<p></p>
<p>ГОЛОВУЮЧИЙ. Дякую, Данило Олександровичу.</p>
<p>Тепер питання до доповідача. Будь ласка, записуємося, хто бажає задати питання Данилу Олександровичу.</p>
<p>Шахов Сергій Володимирович, будь ласка, група "Довіра".</p>
<p></p>
<p>16:32:31</p>
<p>ШАХОВ С.В.</p>
<p>Сергій Шахов, Луганщина, депутатська група Довіра. Шановний пан Гетманцев, нещодавно я збирав підприємців Луганської області з того приводу, що сьогодні знущається монобільшість над малим, середнім та великим бізнесом. Скажіть, будь ласка, рік тому подавали документи ще про винесення цього законопроекту в комітети і не було цього законопроекту в залі. Чому саме, коли зібрали 150 підписів, ледь-ледь зібрали підприємці, і винесли до зали, сьогодні зала пуста, ну, ми розуміємо, що монобільшість це не влаштовує, їх влаштовує тільки олігархічний бізнес. Скажіть, будь ласка, чому так сталося, що саме зараз ви виходите на трибуну і говорите підтримати ваші, а інші не підтримувати законопроекти, які вимагають саме підприємці? Скільки будуть здирати десять шкір з малого, середнього і великого бізнесу і на якому, як на стовпах, тримається Україна, ще тримається?</p>
<p>Дякую.</p>
<p></p>
<p>16:33:34</p>
<p>ГЕТМАНЦЕВ Д.О.</p>
<p>Дякую, пане Сергій. Дякую, за підтримку цього законопроекту вашою групою, коли він приймався свого часу.</p>
<p>Це дуже важливе рішення для країни, це фактично та цивілізація, яка була і є на сьогодні необхідна для нашого бізнесу – і середнього, і малого, яким ви переймаєтесь, і великого бізнесу. Закон один для всіх, це нормальні умови для функціонування бізнесу в будь-який країні. А коли ти, аби зайти на ринок, будь-який ринок, повинен вивчити практики з ухилення від оподаткування, інакше ти не отримаєш необхідну дохідність, це не цивілізація, це середньовіччя, від якого ми з вами разом, дякую ще раз за підтримку, відмовляємось.</p>
<p></p>
<p>ГОЛОВУЮЧИЙ. Дякую, Данило Олександрович.</p>
<p>Слово надається Герасимову Артуру Володимировичу, фракція політичної партії "Європейська солідарність". Будь ласка, Артуре Володимировичу.</p>
<p></p>
<p>16:34:28</p>
<p>ГЕРАСИМОВ А.В.</p>
<p>Прошу передати слово Ніні Петрівні Южаніній.</p>
<p></p>
<p>ГОЛОВУЮЧИЙ. Ніна Петрівна Южаніна, будь ласка.</p>
<p></p>
<p>16:34:37</p>
<p>ЮЖАНІНА Н.П.</p>
<p>Перше зауваження. Це ви сказали, що сьогодні ми ні про що говоримо. Якраз сьогодні вперше є можливість обговорити фіскалізацію комплексну як таку, не з закликами банальними, що податки мають платити всі. То як тоді пояснити все, що ви зробили для власників офшорів і звільнення від страшенного оподаткування, яке могло би додати в країні 7 мільярдів доларів, якби ці власники контрольованих іноземних компаній пішли по загальній процедурі подання одноразової декларації? Ви знехтували інтересами держави, а зараз ви говорите про якусь рівність. Це такі банальні речі, які, знаєте, люди не дуже сприймають, а ви це використовуєте.</p>
<p>І, по-друге. В кожній країні виокремлений дрібний бізнес, в кожній країні для дрібного бізнесу є преференції. Це 2 мільйони осіб, які самі організували свої робочі місця і змогли працювати там багато років. І саме ви і ваша…</p>
<p></p>
<p>16:35:50</p>
<p>ГЕТМАНЦЕВ Д.О.</p>
<p>Дякую, Ніна Петрівна.</p>
<p>Я нагадаю, що ми зробили для офшорів. Ми вперше в історії України прийняли антиофшорний закон в січні 20-го року, незважаючи на те, що нам цього не давали робити. Але на ваше питання я відповім іншим чином ще.</p>
<p>От послухайте, будь ласка, це принципово для цивілізованих країн. Я хочу зацитувати класика: "Весь обіг готівкових коштів повинен бути легальним і фіксуватися РРО. Чесному бізнесу нема що приховувати, усі повинні працювати в законодавчому полі, як великі підприємства, так і малі. Тому законодавці повинні врахувати особливості ведення підприємницької діяльності". Як ви думаєте, хто це говорив в 2019 році? Южаніна Ніна Петрівна.</p>
<p>Дякую.</p>
<p></p>
<p>ГОЛОВУЮЧИЙ. Дякую, шановні колеги, ми завершили виступи наших осіб, які представляли свої законопроекти. І тепер переходимо… <i>(Шум у залі)</i> Я не відповідаю за присутність депутатів. Тому я запрошую записатися на виступи від фракцій – до 3 хвилин, будь ласка.</p>
<p>Слово надається народному депутату України Цимбалюку Михайлу Михайловичу, фракція політичної партії Всеукраїнське об'єднання "Батьківщина".</p>
<p>Івченко Вадим Євгенович, так? Будь ласка.</p>
<p></p>
<p>16:37:51</p>
<p>ІВЧЕНКО В.Є.</p>
<p>Івченко, "Батьківщина". Колеги, а вам не здається, що це просто повна неповага перш за все до нас з вами? 165 депутатів, на вимогу них була зібрана позачергова сесія. І де монобільшість? Люди вже не один місяць стоять на вулиці, вимагаючи позиції, позиції депутатів по певним законопроектам. І де ця позиція? Це просто плювок, плювок людям, які на сьогоднішній день вимагають справедливого ставлення до малого і середнього бізнесу.</p>
<p>Малий і середній бізнес, колеги, по всіх країнах розвивається з шаленою швидкістю, тільки в Сполучених Штатах – 90 відсотків, в Японії – 99 відсотків. Та великі корпорації, колеги, розпочиналися з однієї людини чи з маленького бізнесу, то лі це корпорація ІКЕА, то лі це Maersk, він взагалі розвивався від батька і сина, то лі це Ralph Lauren, то лі це інші, Tesco, називайте будь-які, вони починалися з маленького бізнесу. І це головна функція маленького бізнесу – це створення робочих місць.</p>
<p>В Україні 2 мільйони людей створили 73 відсотки робочих місць. У нас шалений потенціал, наприклад, в аграрному секторі: 4 мільйони людей, які поза ринком, не є сільгосптоваровиробниками, мільйон з них стануть платниками податків, можуть, сімейними фермерами, вони зможуть працевлаштовувати людей. Оце є політика, має бути політика стимулів для таких людей – мільйони робочих місць у певному секторі. А що говорити про сезонних робітників. Це, колеги, є основа будь-якої країни, є основа будь-якої економіки, коли з'являються маленькі, їх багато, потім вони перетворюються в середні через стимули, через бюджетну підтримку, через кредити.</p>
<p>Колеги, коли пішов коронавірус, в Італії, в певних провінціях давали по 30 тисяч євро підприємцям, щоб вони переїжджали в села для того, щоб вони там створювали бізнеси маленькі і робочі місця. Це стимули переїзду людей з міст в села, щоб розвивалися рівномірно всі ці території.</p>
<p>Де стратегічне бачення на сьогоднішній день держави? ви зашморг робите будь-якими законами. 5600, назвали, що цей закон буде проти олігархів. Ні руди, ні нерухомості, ні "зеленки", акцизів немає. Проти кого ви воюєте? Проти простих громадян, яких хочете обкладати податком на 1 гектар. Із 30 мільярдів там буде 18 тільки на простих людей. Ось і вся політика, яку сьогодні ви пропонуєте.</p>
<p></p>
<p>ГОЛОВУЮЧИЙ. Слово надається народному депутату Железняку Ярославу Івановичу, фракція "Голос", будь ласка.</p>
<p></p>
<p>16:40:55</p>
<p>ЖЕЛЕЗНЯК Я.І.</p>
<p>Шановні колеги, в першу чергу я хотів би вибачитися перед людьми, які чекають біля парламенту. У вас може співпадати з ними позиція або ні, але люди прийшли, і зараз, я думаю, що дуже їм боляче дивитися на зал Верховної Ради України і розуміти, що навіть 165 людей, які зареєструвалися, це значно менше ніж необхідних 226 за законопроекти, які вони очікували прийняти.</p>
<p>Тепер щодо законопроектів. Можна довго дискутувати про фіскалізацію, але є певні очевидні факти, які незалежно від того, чи підтримують, чи не підтримують певні депутати впровадження РРО, залишаються незмінними. Ми зараз знаходимось на вулиці Грушевського, поруч вулиця Хрещатик, там багато магазинів електронної техніки. Це центр міста Київ. От ви можете зайти і подивитися зараз, коли вже існує фіскалізація побутової техніки. Скільки вам чеків видають там і наскільки вони фіскалізовані, і чи поборена там корупція, і контрабанда?</p>
<p>Поруч є метро Арсенальна. Знаєте, мені прикро зараз, що члени "Слуга народу", члени профільного комітету в чат нашого комітету скидують інформацію, що ось, з фотографіями, прямо, відкрито в центрі міста, білого дня продаються цигарки без всяких акцизів, без РРО, і, звісно, без сплати будь-яких податків.</p>
<p>Поруч є декілька заправок, трішки подалі від центру, які точно не мають жодного офіційного представництва і точно не платять податки. І ми кожного дня, щонайменш ті, хто їдуть в ці напрями, бачать, як ці заправки працюють і працюють, і ніхто їх не закриває. Незалежно від того, чи є там РРО, чи ні, вони не мають права це робити.</p>
<p>Друзі, ми зараз говоримо про достатньо високі речі, про підтримку бізнесу, таке інше. Але бізнес – це люди, які ходять по вулиці і бачать, як ми боремося з контрабандою, бізнес – це люди, які самі нам скидають ці фотографії.</p>
<p>Я впевнений, що, на жаль, через таку явку народних депутатів ми сьогодні ці закони не приймемо. І, на жаль, ті останні призначення, які були, в тому числі в Бюро економічної безпеки, коли людина, яка відповідає за те, щоб зараз боротися з корупцією і контрабандою, призначається в новий орган. У мене немає сумніву, що буде далі і як буде продовжуватися ця історія.</p>
<p>Тому, звичайно, сьогодні ці законопроекти, напевно, не будуть набирати голоси. Але мені здається, що нам треба трішки перевірити реальність і зробити так, щоб нам не було соромно, тим небагатьом депутатам, які залишилися, виходити і далі дивитися в очі людям, які стоять на вулицях.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Слово надається Южініній Ніні Петрівні, фракція "Європейська солідарність".</p>
<p></p>
<p>16:44:10</p>
<p>ЮЖАНІНА Н.П.</p>
<p>Шановні колеги, законопроект, який ми обговорюємо, насправді відміняє ті норми, які прийняті 129 Законом в цілому. Ну, насправді, він уже був зареєстрований давно, на той час він був дуже актуальний, але сьогодні у нас вперше є можливість обговорити цю тему більш детально.</p>
<p>Я хотіла би звернутися, не бачу тут керівника міжфракційного об'єднання за підтримку ФОПів, яке було саме перше зареєстроване і яке очолює Підласа. Це так, щоб ви знали, що реєструються, а потім ніякої роботи не проводять і точки зору ніякої не мають своєї.</p>
<p>А тепер, якщо говорити по суті. Насправді деякі норми з прийнятого Закону 129 відмінені нібито назавжди. Той же кешбек. Але ми знаємо, що в Офісі Президента сьогодні обговорюється знову повернути цю норму кешбек в інші проекти закону, очікуйте найближчим часом. Чому? Тому що ну дуже хочеться, щоб покупці подавали скарги на продавця і були зацікавлені отримати за це частину штрафу, який буде стягнутий з такого продавця. От реально скажіть, в нашій країні це можна впроваджувати зараз, одну людину проти іншої протиставляти? Ми ж знаємо, яка біднота до чого може підштовхнути людей. Це та тема, яку ми маємо обговорити, і ви, "слуги народу", які тут присутні, піднімали, що ви піднімали в себе на фракції і не допустили повернення цього підходу саме в цей час. Можливо, колись, коли запрацює програмне РРО, про що так бравадно декларував вам голова профільного комітету. Насправді 134 тисячі програмних РРО – це ті, які працюють з комп'ютера. Немає жодної можливості в гаджет втягнуть програмку, яка би давали можливість не придбавати залізний касовий апарат, а працювати в програмному РРО. Тому це фікція поки.</p>
<p>Я за те, щоби програмне РРО залишалося в роботі, воно вже почало працювати. Але точно програмне РРО недоступне всім підприємцям. Хто на вулиці стоїть? Це ці звичайні підприємці, які працюють не у великих містах, які працюють в палатках на різних торгових місцях, відведених для торгівлі, і які точно не можуть застосувати програмне РРО, бо його нема, а треба купити класний касовий апарат, який взимку на мінус двадцяти не працює.</p>
<p>Тому повернення з 1 січня саме 22-го року фіскалізації на всі види абсолютно нереальне навіть з технічних причин, про це треба нам думати. Цей проект закону, як і всі інші, можна підтримувати і доопрацьовувати до другого...</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Лабазюку Сергію Петровичу, депутатська група "Партія "За майбутнє".</p>
<p></p>
<p>16:47:29</p>
<p>ЛАБАЗЮК С.П.</p>
<p>Прошу передати Полякову.</p>
<p></p>
<p>ГОЛОВУЮЧИЙ. Поляков Антон Едуардович, будь ласка.</p>
<p></p>
<p>16:47:49</p>
<p>ПОЛЯКОВ А.Е.</p>
<p>Ось українці підприємці, який цікавий діалог, що навіть голови фінансового комітету вже немає у залі. Отак малий бізнес потрібен "слугам народу". Він їм взагалі не потрібен.</p>
<p>Доповню своїх колег. По-перше, Ніна Петрівна те, що казала, що що може кого підштовхнути, а ми забуваємо ще про корупцію і як правоохоронні органи, які здійснюють економічний нагляд, як вони використають цей кешбек проти підприємців і кого вони будуть присилати для того, щоб знищити під замовлення певних конкурентів. І ми розуміємо, що великий бізнес залишиться, всі мережі, вони залишаться, а малі підприємці просто поїдуть з нашої держави.</p>
<p>Потім другий важливий аспект, який тут вже зачіпали, – це контрабанда. Мені на комітеті тоді Разумков не зміг… вибачте, Гетманцев так і не зміг відповісти (Дмитро Олександрович, мабуть, дивиться засідання), чому і як цей законопроект допоможе побороти контрабанду. Ми це не зрозуміли, він не зміг відповісти. Для чого тоді все це приймалося?</p>
<p>Щодо програмного РРО. Те, що воно дорого коштує, повністю згоден, і я про це казав. Але ще треба пам'ятати про те, що у нас більшість держави не покрита інтернетом. У нас більшість прикордонних областей телебачення українського не мають зараз: Чернігівська, Сумська, інші області дивляться на кордоні білоруське або російське телебачення. І ви кажете про інтернет, про електронні чеки?! Да вони про це навіть не знають.</p>
<p>Ви можете збільшити обсяги обертів. Ви можете збільшити для них, покращити всі умови. Підприємці, якщо є такі, що працюють сіро, вони обов'язково вийдуть з тіні. Але не треба їм, навпаки, зменшувати і погіршувати умови ведення бізнесу.</p>
<p>Щодо всіх останніх ваших ініціатив. Ми на минулих засіданнях приймали дуже гарні законопроекти: реінтеграція наших заробітчан… Що там ще ви приймали? "Інвестняні". Обіцяли мільярдні інвестиції. Ну як ви, ось як ви цим залом підтримуєте якусь реінтеграцію? Хто до вас повернеться, і які підприємці тут будуть працювати, відкривати бізнес, якщо ви тих, які зараз у нас є, ви їх не бережете, ви їм створюєте умови всі для того, щоб вони поїхали і залишили цю країну? Просто ганьба.</p>
<p></p>
<p>ГОЛОВУЮЧИЙ. Слово надається народному депутату України Вельможному Сергію Анатолійовичу. Він передає Шахову Сергію Володимировичу.</p>
<p></p>
<p>16:50:44</p>
<p>ШАХОВ С.В.</p>
<p>Сергій Шахов, Луганщина, депутатська група "Довіра". Шановні колеги, в цьому залі саме зібралася коаліція по підтримці українського бізнесу і, дійсно, опозиція до монобільшості. Повна зала людей. Подивіться, повна зала монобільшості, яка хоче так "підтримати" (в лапках) український малий, середній та великий бізнес.</p>
<p>Дійсно люди, як сказав Павло Бакунець, люди стоять на вулиці під дощем, чекають від нас результатів прийняття рішення, за яке ми підписалися 150 народних депутатів, саме народних депутатів, а не інородних, для того, щоб підтримати сьогодні бізнес.</p>
<p>Ще раз повторююся, Україна стоїть саме на стовпах малого, середнього, великого бізнесу, який 30 років будувався. Коли ми з батьком ходили з кравчучками, з інших держав привозили якісь товари, потім перепродували, потихеньку-потихеньку нарощували свій бізнес в ті часи і нам постійно заважали. І сьогодні монобільшість робить все для того, щоб зруйнувати те, що було побудовано роками.</p>
<p>Буквально нещодавно я збирався з бізнесом з місті Рубіжному. Говорили, що в наші приймальні, а у нас їх 26: у Вельможного, у Сухова, у Лукашева по всій області, приходьте, звертайтеся до нас. До нас звертаються, але, на жаль, приказка не працює, одна людина може вдягнути обладнання справедливості і перебороти цілу армію гріха. Скільки можна боротися? Проти чого? Проти того болота, яке затягує сьогодні нашу державу в економічну кризу? Люди це бачать.</p>
<p>Сьогодні зріє чиряк політичний, який люди візьмуть і зріжуть. Не хотілося б цього. Хотілося б мирного виживання поки що України і розвитку, не руйнації бізнесу, не руйнації сьогодні всього, що було побудовано.</p>
<p>Шановні колеги з монобільшості, які присутні тут, поспілкуйтеся зі своїми колегами, щоб вони повернулися до зали і проголосували за дані законопроекти.</p>
<p>Також ми вимагаємо, щоб внесли до зали законопроект 2070 про вільну економічну зону Донбасу. Також ми звертаємося до вас поставити на голосування законопроект 6064, який забороняє відключення людей сьогодні в час опалювального сезону відключення людей від опалення. Бо Львівщина, Миколаївщина, Одещина, Луганщина, Донеччина – вся країна сьогодні страждає від того, що вже побігли монополісти відключати від тепла, від світла, від електроенергії, – немає чим платити. Хоча інші країни…</p>
<p></p>
<p>ГОЛОВУЮЧИЙ. Дякую.</p>
<p>Слово надається народному депутату Німченку Василю Івановичу, фракція політичної партії "Опозиційна платформа – За життя". Василь Іванович, будь ласка, чекаємо вас.</p>
<p></p>
<p>16:54:23</p>
<p>НІМЧЕНКО В.І.</p>
<p>Юрій Анатолійович, мікрофон включений. Шановні колеги, я не буду вести мову про зміст законопроекту. Я хочу зробити правовий аналіз, що в нас сьогодні в залі.</p>
<p>Тут виступали представники "Довіри", як вони переживають за те, що там люди мокнуть, що люди там мерзнуть і приходять. А де ж ви були, коли перед цим ви голосували за той закон про олігархів, коли порушували Конституцію і порушували всі закони про Регламент?</p>
<p>Я хотів би, щоб ми не стояли на позиціях якоїсь реклами. Давайте ми подивимось, подивіться і признайте, скажіть, від "Довіри" колеги, я ж вам вірю, що представники "слуг народу" саботажничають і відсутні в залі. І це повинні знати ті люди, які стоять під Верховною Радою. Що "слуги народу" покинули зал Верховної Ради, щоб не проголосувати ці закони, які були направлені на захист підприємців, яких мінімум 2 мільйони тільки зареєстрованих. Хіба не цей законопроект, який ми писали і готовили від фракції політичної партії "Опозиційної платформа – За життя", 4490, перевірте, де йде про те, щоб люди, які, по суті, з вини держави і влади, інтелект нації, загнали на прилавок і під прилавок, те, що люди в безвиході. Це їх загнали на роботи до Кореї, до Фінляндії і до Польщі. Це наші жінки, це наші жінки, шановні колеги, заохочені і працюють в Європі, вірніше, в публічних домах. І ви знаєте, скільки тисяч, сотні.</p>
<p>Тут Данило виступив, я його поважаю. Шановний колего, ви голова комітету, якщо ви голова комітету, то скажіть, чому не постало питання, щоб сьогодні не розглядати питання захисту інтересів підприємства? На якій підставі? Хто вам дав право узурпувати повноваження нардепів і Верховної Ради України?</p>
<p>Шановні колеги, так неможливо. Якщо ми не будемо дотримуватися статті 3 Конституції, що наше завдання – захищати життя, здоров'я, честь і гідність, гідність тих, хто стоять під Верховною Радою. І це надо казати реально, а не виходити і завідомо готовити провальні законопроекти. Ви, завідомо ви знали, що ви їх не проголосуєте. І я хотів би, щоб показали на всю Україну, що немає тут...</p>
<p></p>
<p>ГОЛОВУЮЧИЙ. Слово надається народному депутату України Качурі Олександру Анатолійовичу, фракція політичної партії "Слуга народу".</p>
<p></p>
<p>16:57:43</p>
<p>КАЧУРА О.А.</p>
<p>Олександр Качура, фракція "Слуга народу". "Слуги" є. Насправді я хотів би в першу чергу звернутися до тих людей, які прийшли сьогодні під парламент, які знаходяться не в цьому теплому і комфортному залі, а стоять під стінами під дощем проливним. Вони прийшли просто за своє, вони відстоюють свої інтереси і нічого не просять у держави. Це люди, які самі собі дають роботу, які створюють робочі місця, які платять податки. Але давайте будемо чесними, є погана новина для підприємців, тому що сьогоднішні законопроекти, вони просто втратили актуальність. Ті законопроекти, які є в нас в порядку денному позачергового засідання, у зв'язку з тим, що вже норми змінилися, у зв'язку з тим, що багато змін уже вносилися, вони просто є неактуальними.</p>
<p>І є хороша новина для підприємців. Я знаю, що йде активна робота з організацією SaveФОП, з Сергієм Доротичем. І тільки за останні три тижні Олександр Корнієнко з Давидом Арахамією зустрічалися близько трьох разів з представниками цієї організації для напрацювання спільного законопроекту, компромісного, актуального, який буде задовольняти підприємців.</p>
<p>І я закликаю всі політичні фракції приєднуватися до цієї роботи на базі нашого міжфракційного депутатського об'єднання, яке називається "Збережи ФОП", яке відстоює послідовно інтереси підприємців у стінах Верховної Ради України.</p>
<p>Тому я впевнений, що підприємцям не треба впадати у відчай. Сьогоднішнє засідання, можна так сказати, зрозуміло було, що воно не набере необхідної кількості голосів. Тому продовжуємо роботу для того, щоб у нас створювалися нові робочі місця, для того, щоб у нас комфортно було вести бізнес, для того, щоб люди могли дивитися з впевненістю у завтрашній день і в майбутнє. Для того, щоб вони планували майбутнє своїх дітей саме в Україні. Тому я підтримую все, що стосується розвитку малого підприємництва. Давайте напрацюємо спільно законопроекти представники всіх політичних фракцій, винесемо в зал і приймемо ці законопроекти конституційною більшістю.</p>
<p>Дякую.</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, далі в нас ідуть виступи народних депутатів, по 3 хвилини кожному, до 6 хвилин. Будуть бажаючі з народних депутатів? Будуть чи ні? Будуть. Прошу записатися. По повній процедурі йдемо, нагадаю.</p>
<p>Крулько Іван Іванович, фракція "Батьківщина".</p>
<p></p>
<p>17:00:41</p>
<p>КРУЛЬКО І.І.</p>
<p>Прошу надати слово Івченку Вадиму.</p>
<p></p>
<p>ГОЛОВУЮЧИЙ. Івченко Вадим Євгенович.</p>
<p></p>
<p>17:01:01</p>
<p>ІВЧЕНКО В.Є.</p>
<p>Вадим Івченко, "Батьківщина". Колеги, продовжуючи виступ, скажу, що нам з вами і уряду потрібно думати, яким чином розвивати зайнятість в країні. Про це говорить будь-хто, вибачте, і у Верховній Раді в тому числі, але ніхто нічого не робить, щоб підвищити зайнятість. Багато американських фондів дивляться на Україну, як і куди вкладати, в які бізнеси вкладати, але питання невизначеності, питання зміни постійної податкової системи, питання в тому, що ставку ми робимо на великі корпорації, колеги. Так я вам приведу приклад – Данія. Данія на сьогоднішній день має високотоварне аграрне виробництво, але через свої кооперативи маленькі сімейні фермери збувають свою продукцію. Ви знаєте, скільки об'єм збуту в датських кооперативах? Більше ніж в корпорації ДТЕК втричі, тільки збувають свою продукцію датські фермери. Я вже не кажу про Францію і про кооперативний рух у Франції.</p>
<p>Колеги, все тримається на тому, що маленькі створюються, об'єднуються, отримують стимули, отримують безпосередньо дешеві кредити, і це є державна політика. А в нас? Ми намагаємося введенням РРО, фактично лобіюємо інтереси великих ритейлерів, поставити їх в одну рамку з маленьким підприємцем. Це для них навантаження. Я розумію, чому це роблять великі ритейлери, але що держава зробила для дрібного і маленького? Що держава зробила для тих, хто хоче розвивати бізнес, я вже не кажу про те, яким чином їм виживати під час пандемії?</p>
<p>Колеги, я ще раз вам хочу нагадати, великі корпорації або великі… той же американський Starbucks, колеги, він створений однією людиною, відомий в усьому світі, і великі інші корпорації розпочиналися або від родини, або від однієї людини, я їх вам називав. Давайте саме про це думати і говорити, давайте, якщо ми з вами збираємось на сесії, давайте виробляти рішення і приймати, допомагаючи малому і дрібному бізнесу. Ну, разве не варто казати про те, що сьогодні вони стоять і благають нас приймати закони, а ми лідера руху SaveФОП… Ми, мається на увазі влада, а це ви, колеги, своїми руками його на сьогоднішній день затримуєте за те, що він організовує мітинги, за те, що він намагається достукатись до вас, за те, що він намагається робити законопроекти з фракціями, і для того, щоб ви розглядали і приймали рішення.</p>
<p>Колеги, це несправедливо. І таке ставлення, воно ніколи не буде підтримуватись суспільством.</p>
<p>Дякую.</p>
<p></p>
<p>ГОЛОВУЮЧИЙ. Слово надається народному депутату України Колтуновичу Олександру Сергійовичу, і після цього будемо переходити до прийняття рішення.</p>
<p>Будь ласка, Олександр Сергійович.</p>
<p></p>
<p>17:04:11</p>
<p>КОЛТУНОВИЧ О.С.</p>
<p>Дякую, шановний головуючий.</p>
<p>Шановні колеги, я хотів би знову повторити, що "Опозиційна платформа – За життя" підтримує усі законодавчі ініціативи, які запропоновані на сьогоднішній день авторами законопроектів. Десь є наші колеги співавторами даних законодавчих ініціатив.</p>
<p>Я хотів би без популізму сказати, що, безумовно, процес детінізації в національній економіці, він правильний. Ми всі знаємо цифри, які нам дають і міжнародні фінансові інститути, і вітчизняні фінансово-економічні інститути, і міністерства, відомства щодо частки чи питомої ваги тіньового сектору в національній економіці. Однак, на наш погляд, в умовах постковідних, в постлокдауну, коли у нас є падіння основних макроекономічних показників, все-таки підтримати навіть ті сфери життєдіяльності, які, можливо, на сьогоднішній день на погляд і профільного комітету, і економічного блоку нинішньої влади, потребують суттєвої модернізації чи трансформації. Тому наша пропозиція, безумовно, відкласти, перенести запровадження усіх тих заявлених процесів, які були, задля того, щоб все-таки не просто відтягнути, а зберегти робочі місця, зберегти базу оподаткування, зберегти і споживчий ринок, і так далі. Це перше.</p>
<p>Друге, щодо національної економіки. Я не можу не звернути увагу, я хочу скористатись трибуною, і маючи право виступу, щодо падіння національної економіки, тому що це продовження іде нашої теми. Тому що саме зважаючи на те, що у нас є падіння валового внутрішнього продукту, а саме не зростання чи поступове відновлення, а падіння. Тому що навіть те, що ми беремо дані Держстату, у ІІ кварталі цього року ВВП країни зріс на 5,7 відсотка. Здається, неймовірна цифра, але якщо ми візьмемо аналогічний квартал минулого року, падіння – 11,2 відсотка, якщо ми розрахуємо індекси там добуток і розділити на сто, то це буде мінус 6,14 відсотка. Ось яка у нас реальна ситуація, ми значну частину національної економіки фактично вже втрачаємо.</p>
<p>Тому, на наш погляд, підтримка такого проекту закону є надзвичайно актуальною, інших законодавчих ініціатив для того, щоб малий, мікро, середній та навіть і великий бізнес, вони давали б свій вклад в реальний сектор національної економіки, в ВВП країни і для того, щоб все-таки не просто економіка розвивалася, а громадяни України жили гідно.</p>
<p>Ну, і в мене пропозиція також, шановний Руслан Олексійович, наступні проекти законів поставити також на голосування, уже без обговорення для того, щоб ми мали можливість якомога швидше прийняти і не мучити людей на вулиці.</p>
<p>Дякую.</p>
<p></p>
<p>ГОЛОВУЮЧИЙ. Ну, це буде залежати тільки від залу, а я мушу йти тільки по тій процедурі, яка передбачена. Але дякую вам за пропозицію.</p>
<p>Шановні колеги, ми завершили обговорення цього проекту. Я розумію так, що автори не наполягають на якихось додаткових ще правках і можемо переходити до голосування, на додаткових репліках.</p>
<p>Шановні колеги, я буду ставити по тому порядку, який визначений в рішенні комітету.</p>
<p>Тому я ставлю пропозицію комітету прийняти за основу законопроект 2645-д: проект Закону про внесення змін до Податкового кодексу України щодо відміни норм, які передбачають посилення фіскального тиску шляхом розширення сфери застосування реєстраторів розрахункових операцій.</p>
<p>Готові? Прошу голосувати.</p>
<p></p>
<p>17:08:05</p>
<p>За-87</p>
<p>Рішення не прийнято.</p>
<p>Якщо не прийнято, я ставлю наступну. Покажіть по фракціях.</p>
<p>Я ставлю наступну пропозицію: повернути суб'єкту права законодавчої ініціативи на доопрацювання.</p>
<p>Прошу голосувати. Це по законопроекту 2645-д, повернення суб'єкту законодавчої ініціативи.</p>
<p></p>
<p>17:08:45</p>
<p>За-109</p>
<p>Рішення не прийнято.</p>
<p>Я ставлю наступне рішення: направити до комітету для підготовки на повторне перше читання законопроект 2645-д. Прошу підтримати та проголосувати.</p>
<p></p>
<p>17:09:10</p>
<p>За-127</p>
<p>Рішення не прийнято. Законопроект вважається відхиленим.</p>
<p>Шановні колеги, у нас є ще два законопроекти, по яких ми теж маємо проголосувати. Я перепрошую. Шановні колеги, я не можу перераховувати, проводити якісь додаткові реєстрації і так далі, тому є пропозиція рухатися далі.</p>
<p>Шановні колеги, я ставлю на голосування законопроект 2645: проект Закону про внесення змін до Податкового кодексу України щодо відміни норм, які передбачають посилення фіскального тиску шляхом розширення сфери застосування реєстраторів розрахункових операцій. Прошу голосувати.</p>
<p></p>
<p>17:10:14</p>
<p>За-117</p>
<p>Рішення не прийнято.</p>
<p>Я ставлю пропозицію повернути суб'єкту права законодавчої ініціативи на доопрацювання законопроект № 2645. Прошу голосувати.</p>
<p></p>
<p>17:10:41</p>
<p>За-128</p>
<p>Рішення не прийнято.</p>
<p>Я ставлю на голосування направити до комітету для підготовки на повторне перше читання законопроект 2645. Прошу голосувати.</p>
<p></p>
<p>17:11:08</p>
<p>За-132</p>
<p>Рішення не прийнято. Законопроект вважається відхиленим.</p>
<p>Не можете ви з мотивів, ми не розглядаємо питання вже по суті, ми голосуємо. Давайте ми вже проголосуємо третій законопроект, і тоді ви розкажете.</p>
<p>Будь ласка, хто хоче з процедури? Іван Іванович… А, ми не можемо, ми маємо завершити, тоді ви з процедури. Ми маємо завершити…</p>
<p>2645-1. Ставлю… Це позачергове засідання Верховної Ради, хто ще не зрозумів. Шановні колеги, я ще раз кажу, ми зараз знаходимося в голосуванні цих питань. І тому… А до цього ми були в розгляді цих питань. А де ви до цього були, я не знаю.</p>
<p>Шановні колеги, ставлю на голосування 2645-1. Ставлю пропозицію прийняти за основу. Прошу голосувати.</p>
<p></p>
<p>17:12:24</p>
<p>За-117</p>
<p>Рішення не прийнято.</p>
<p>Ставлю наступну пропозицію: повернути суб'єкту права законодавчої ініціативи на доопрацювання 2645-1. Прошу голосувати.</p>
<p></p>
<p>17:12:48</p>
<p>За-129</p>
<p>Рішення не прийнято.</p>
<p>І ставлю останню пропозицію: направити до комітету для підготовки на повторне перше читання законопроект 2645-1. Прошу голосувати.</p>
<p></p>
<p>17:13:16</p>
<p>За-130</p>
<p>Рішення не прийнято.</p>
<p>Покажіть по фракціях. Всі законопроекти вважаються відхиленими.</p>
<p>Так переходимо далі, шановні колеги. Будь ласка, Іван Іванович Крулько.</p>
<p></p>
<p>17:13:32</p>
<p>КРУЛЬКО І.І.</p>
<p>Іван Крулько, фракція "Батьківщина". Шановний головуючий на засіданні, пане Руслане, я хочу звернути увагу, що при реєстрації на позачергове засідання Верховної Ради було зареєстровано 161 народний депутат. Зараз фракція монобільшості, в якій 250 народних депутатів дає… Всього разом карток на голосування менше 60, менше п'ятої частини зараз присутніх в монобільшості, коли йде мова про ФОПів, яких треба захищати, і про малий бізнес.</p>
<p>Я хочу звернути увагу, що ми жодне рішення навіть за скороченою процедурою не можемо поставити на голосування, бо фізично депутатів монобільшості немає в залі. Ми пропонуємо проведіть перереєстрацію в залі, і якщо монобільшості немає, припиняйте цей цирк, не треба дурити людей, які чекають рішень, яких неможливо прийняти.</p>
<p></p>
<p>ГОЛОВУЮЧИЙ. З процедури, будь ласка, Гетманцев. Потім – Німченко.</p>
<p></p>
<p>17:14:36</p>
<p>ГЕТМАНЦЕВ Д.О.</p>
<p>Шановні колеги, аби монобільшість збиралася в залі і ми мали з вами дійсно більшість для прийняття рішень, необхідно на сесію виносити закони, які мають юридичний хоча б сенс, а не закони, які повністю втратили актуальність. І виводити людей на вулиці треба з реальними вимогами, а не з тими вимогами, аби просто попіаритися за трибуною. І те, що колеги не прийшли сьогодні до зали, це є їх голосування, це є політична позиція, це є відповідь на ваш махровий популізм, на те, що ви, використовуючи гроші платників податків, зараз просто тупо піаритеся на трибуні Верховної Ради і людей виводите на вулиці замість того, щоб працювати на благо народу.</p>
<p>Дякую.</p>
<p></p>
<p>ГОЛОВУЮЧИЙ. Німченко Василь Іванович, будь ласка, з процедури.</p>
<p></p>
<p>17:15:28</p>
<p>НІМЧЕНКО В.І.</p>
<p>Шановні колеги, ви зараз чули, що сказав голова комітету про сенс.</p>
<p>Пане Данило, який сенс у вашому виступі? Ви що хочете прикрити? Те, що почали сесію у незаконний, неконституційний засіб, і ви сейчас підштовхуєте виконуючого обов'язки голови, це ще питання, що виконує, а йде питання про інше – є питання правомочності права суб'єктності і повноважень Верховної Ради приймати рішення. Люди прийшли щоб слухати, а ви тут про сенс кажете нам. Це перше.</p>
<p>І друге. Шановні колеги, якщо ми стали вже на фарватері неконституційної дії, то будьте добрі, признайте це, що ви все робите через...</p>
<p></p>
<p>ГОЛОВУЮЧИЙ. Будь ласка, хто ще хоче з процедури?</p>
<p>Ірина Володимирівна Геращенко і Антон Едуардович Поляков, і переходимо до наступного питання.</p>
<p>Будь ласка, Ірина Володимирівна.</p>
<p></p>
<p>17:16:46</p>
<p>ГЕРАЩЕНКО І.В.</p>
<p>Дорогий народе! От зверніть увагу, де ж ваші "слуги" зараз. Пуста зала, тому що "слуги" побігли за своїми "конвертами". Тут журналісти опублікували, що за закон, який вони голосували тільки що, їм премію виписали, вони побігли вже, знаєте, щоби втовпитися.</p>
<p>А що відбувається зараз у залі, це те, що опозиції сказали, що не мають сенсу законопроекти опозиції, поправки опозиції не мають сенсу. Сенс в цій залі мають тільки "конверти" "слуг", це єдиний сенс.</p>
<p>Я взагалі дуже дивуюся, журналісти дуже люблять, знаєте, там якось фотографувати сумочки, таке інше, зверніть увагу, як приоделись "слуги" за ці два роки. От ви зверніть на всіх їх увагу. Вони прийшли в пластмасових бусах сюди, а зараз на кожному з них десь тисяч по 30 щодня, знаєте, обновочок. Дуже цікаво, що ці речі задекларовані, от подивіться, будь ласка, на все це.</p>
<p>Ну, і велика ганьба, друзі мої, що зараз, коли розглядаються закони для ФОПів, "слуг" тут немає, а голова, який зараз головує на засіданні, не звертає увагу...</p>
<p></p>
<p>ГОЛОВУЮЧИЙ. Дякую.</p>
<p>Будь ласка, хто ще, хто буде? Або Поляков, або Урбанський – вирішіть, хто з вас буде.</p>
<p>Да, Поляков, будь ласка.</p>
<p></p>
<p>17:18:06</p>
<p>ПОЛЯКОВ А.Е.</p>
<p>По-перше, хочеться сказати, що "конверти" вже отримали у прибиральнях мужских та жіночих. Це раз.</p>
<p>А по-друге, хочу нагадати пану Данилу, що хтось на популізмі і прийшов до цієї Верховної Ради, хтось і став депутатом, коли займався якраз популізмом.</p>
<p>Я хочу нагадати той меморандум, який ви підписували. І перший пункт – бути присутнім на всіх пленарних засіданнях Верховної Ради. Це ви обіцяли, ваші "слуги народу". Де всі – захворіли чи всралися? Де ви поділися, от скажіть! Відповідайте нашим українцям, як ви працюєте і за що ви отримуєте вашу зарплатню. Ганьба вам!</p>
<p></p>
<p>ГОЛОВУЮЧИЙ. Так, шановні колеги, Шахов ще і Качура, і переходимо до наступного питання.</p>
<p>Будь ласка, Шахов.</p>
<p></p>
<p>17:18:58</p>
<p>ШАХОВ С.В.</p>
<p>Сергій Шахов, Луганщина.</p>
<p></p>
<p>ГОЛОВУЮЧИЙ. А, перепрошую, Гетманцев був. Качура, на наступний раз тоді.</p>
<p>Будь ласка, да. Будь ласка, Шахов.</p>
<p></p>
<p>17:19:06</p>
<p>ШАХОВ С.В.</p>
<p>Сергій Шахов, депутатська група "Довіра". Шановні колеги, скажіть, будь ласка, де прийняті рішення вами по наповненню бюджету в 600 мільярдів гривен, пане Данило? Всі так говорили, але почалися потоки в інше, в інші русла просто пішли, а не в державний бюджет.</p>
<p>По-друге, скажіть, будь ласка, чому на Луганщині ціна на електроенергію 5,70. НКРЕКП вирішила, що саме Луганщина і Донецька область повинні платити за ті окуповані території і там тільки йде війна?</p>
<p>Далі. Чому сьогодні люди повинні платити за труби, по яких іде газ і транзит? Чому сьогодні не отримали люди, наприклад, в місті Рубіжному, де я збирав людей, саме підприємців, не отримали по 8 тисяч гривень? Це "Світанок", дитяча кімната, аніматори, аніматори, які дітьми займаються, не віддали їм по 8 тисяч гривень. Шановні, де гроші поділися? Знову у "Гайдуя" в кишені ці мільярди посіли? Хто буде за це відповідати? Хто візьме сьогодні на себе відповідальність за гроші ЮНІСЕФ, які грабуються? 68 мільйонів гривень виділили на школу в місті Євсуг. <i> </i>Хто буде відповідати?</p>
<p></p>
<p>ГОЛОВУЮЧИЙ. Дякую.</p>
<p>Шановні колеги, ми завершили обговорення, пов'язані з процедурою. Переходимо до наступного питання.</p>
<p>Я перепрошую, я обіцяв. У мене є перерва із заміною на виступ. Олексій Олексійович Гончаренко, будь ласка, від фракції "ЄС".</p>
<p></p>
<p>17:20:35</p>
<p>ГОНЧАРЕНКО О.О.</p>
<p>Олексій Гончаренко, "Європейська солідарність". Я звертаюся зараз до всіх українців. Дійсно, зараз ми розглядали закони про ФОПів. Як ви басите, "слуг народу" немає, їм це сто років не потрібно. А перед цим ми начебто розглядали Закон про деолігархізацію. Значить, це абсолютно закон про одне – про монархізацію України під рукою Володимира І, як він себе бачить, Володимира Зеленського.</p>
<p>Я буквально декілька речей хочу, щоб після всього цього галасу, який тут був, майже бійки, щоб ви почули насправді правду.</p>
<p>Що цей закон дає? Цей закон дає одній особі, Президенту України, там написано "Рада національної безпеки", але я хочу повідомити вам, що Президент України може ввести в склад РНБО кого захоче. От як Сергія Лещенка він водить по наглядових радах, знову його ввів, може його і в РНБО ввести, і свого водія, охоронця чи ще когось. Тобто він одноосібно формує склад РНБО.</p>
<p>І ось цей РНБО вирішує, що, дивіться, ми так вирішили, що цей от, він поганий, а цей добрий. Розумієте, що це буде? Це одразу почнеться, не хочеш бути поганим, візьми добру валізу грошей і неси нам на Банкову сюди, щоб ти не був оголошений олігархом. Це величезна корупція, друзі, і ми вже це бачили по контрабандистам.</p>
<p>Далі, друге, що дає цей законопроект, який вони сьогодні проголосували, – вплинути на ЗМІ, щоб менше базікали на телеекранах, як вони грабують країну, як не виконують свої обіцянки, прикрити це все, і тоді їм здається, що все буде в житті гаразд. Це друга частина, для чого вони приймали цей законопроект.</p>
<p>І тому, друзі, третя частина. Наш парламент офіційно звернувся у Венеціанську комісію "За демократію через право", попросив їхній юридичний аналіз цього законопроекту. Вони сказали, ми дамо його через два місяці. І що ми зробили? Прийняли закон, не чекаючи ніяких висновків європейців. Тому що чудово знали вони, що не треба чекати, бо ніколи європейці таке не зможуть підтримати. І тому наплювали і на це.</p>
<p>Тому, Володимир Олександрович, я хочу вам нагадати одне: все це в Україні не пройде і завершиться одним – Ростовом. І тому я хочу вам провести маленьку екскурсію, що таке місто Ростов.</p>
<p>Це місто на півдні Росії. Знаходиться воно на південному сході Східноєвропейської рівнини, на берегах річки Дон, за 46 кілометрів від місця її впадіння в Азовське море. Місто є великим адміністративним культурним центром Росії. Указом Президента йому присвоєно навіть звання "Місто військової слави". Воно знаходиться на правому березі річки Дон, на лівому березі знаходяться деякі промислові підприємства. Саме в ньому концентрується ядро індустріального потенціалу півдня Росії. Серед цікавих фактів можна відзначити, що там проходить і географічна межа, що розділяє кордон між Європою і Азією. Лівий берег – це Азія. Вам місце в Азії, Володимир Зеленський.</p>
<p></p>
<p>ГОЛОВУЮЧИЙ. Шановні колеги, йдемо далі. Наступне питання, яке ми повинні розглянути, це законопроект 3853, 3853-1, 3853-2. Це проект Закону про внесення змін до Податкового кодексу України щодо зміни підходу у визначенні обсягу доходів для застосування спрощеної системи оподаткування. Але даний законопроект потребує свого включення до порядку денного. Для цього має проголосувати 226 народних депутатів. Якщо він не включається, ми не можемо його розглядати сьогодні.</p>
<p>Тому ставлю пропозицію включити до порядку денного сесії ці три законопроекти: 3853 і два альтернативні – 3853-1, 3853-2. Прошу підтримати та проголосувати.</p>
<p></p>
<p>17:24:37</p>
<p>За-115</p>
<p>Рішення не прийнято. Ми не можемо розглядати цей законопроект.</p>
<p>І останній на сьогодні законопроект, який включений, це два законопроекти – основний і альтернативний. Проект Закону про внесення змін до Податкового кодексу України щодо спрощення обліку доходів фізичних осіб-підприємців, це реєстраційний номер проекту 3993 і 3993-1.</p>
<p>Шановні колеги, ставлю пропозицію розглянути ці два законопроекти за скороченою процедурою. Прошу підтримати та проголосувати.</p>
<p></p>
<p>17:25:28</p>
<p>За-100</p>
<p>Рішення не прийнято.</p>
<p>Ми заходимо в повну процедуру обговорення цього питання. Я запрошую до слова автора законопроекту, народного депутата України Лабазюка Сергія Петровича. Будь ласка.</p>
<p></p>
<p>17:25:53</p>
<p>ЛАБАЗЮК С.П.</p>
<p>Доброго дня, дорогі українці, дорогі колеги! Лабазюк Сергій, Хмельниччина. На жаль, свій виступ мушу розпочати не з доповіді законопроекту, а з сумного факту вже сьогодні вечірнього нашого засідання в тому, що немає політичної волі в цій сесійній залі монобільшості підтримати малий бізнес. Так, довго, SaveФОП збираються, починаючи з зими, на площах України як і в Києві, так і по областях, для того, щоб ще раз достукатися до влади на те, що вони хочуть мати право працювати і кормити свої сім'ї, а не їхати за кордон.</p>
<p>Прем'єр-міністр України обіцяв повернути людей в Україну, але походу, я бачу, все робиться для того, щоб, навпаки, тих підприємців, які сьогодні працювали, створювали робочі місця, підтримували і продовжують підтримувати соціальну сферу, їх змусили покинути свою роботу і поїхати до Польщі на заробітки. Можливо, таким чином виконується якась одна з вимог зовнішніх наших партнерів. Але все ж таки, якщо говорити по суті, бо на вулиці стоять і чекають від нас рішення SaveФОП. Вони телефонували, щойно я спілкувався з SaveФОП з Хмельниччини, які дивляться, і їм сумно спостерігати за тим, що і ті народні депутати від Хмельниччини, від групи за Хмельниччину, які підписалися за те, що будуть їх підтримувати, на цю хвилину не є присутніми в сесійній залі.</p>
<p>Законопроект 3993 насправді є по своїй суті надзвичайно простим, і проблематику, яку він вирішує, вона просто і дуже важлива для ФОПів. Після прийняття Закону України 786-IX щодо функціонування електронного кабінету для ФОПів, який, в принципі, по своїй суті скасував Книгу обліку щодо норми щоденного заповнення їхньої діяльності, з публічної точки зору правильна дія. І якщо говорити, чи потрібно в цьому напрямку рухатись – так. Право помісячно відображати доходи у довільній формі замість щоденного заповнення – це правильна ідея. Але з юридичної точки зору, що ми маємо? Таке довільне ведення втратило статус так званої первички, до якої привикли наші підприємці, і саме по собі не може бути достатньою підставою для формування податкової звітності. Відповідно всім ФОПам доведеться на кожну дію застосовувати так зване РРО вже сумнозвісне, до якого сьогодні наші підприємці як мінімум у сільській місцевості точно не готові.</p>
<p>Отож, виникло абсолютне незадоволення ФОПів зі всієї України, як ми вже знаємо, і особливо з регіонів, де цифровізація не така може бути прогресивна, як у столиці, і люди звикли до паперової форми звітності. Давайте скажемо відверто, у великій кількості сіл станом на сьогодні немає ще швидкісного інтернету або взагалі того інтернету, який може забезпечити нормальну форму ведення РРО.</p>
<p>Щодо зауваження ГНЕУ декілька слів хочу наголосити.</p>
<p>Перше зауваження щодо проблематичності щоденного ведення за підсумками робочого дня відображення отримання доходів через можливий тиск на ФОПів, як це було сказано, як на мене, повний абсурд, оскільки такий механізм діяв до прийняття Закону 786-IX і зарекомендував себе... і саме з прохання ФОПів у законопроекті 3993 ми запропонували повернути цю норму.</p>
<p>І друге. Щодо врахування статті 44 в частині первинних документів, це знову ж таки установлена норма за старим законом, яка діяла і досі задовольняла підприємців. Отож, книга обліку прирівнюється до первички. Підприємці просять повернути їм цю форму.</p>
<p>І щодо терміну набуття чинності закону. Ми можемо врегулювати до другого читання це питання.</p>
<p>Тому, колеги, розуміючи, на жаль, що недостатньо голосів у сесійній залі, щоб сьогодні був прийнятий закон, я все ж таки прошу виявити волю тих, хто є присутні, і підтримати наш малий бізнес. Ну, а хто вже сьогодні порахував за потрібне вкотре показати свою політичну волю не в підтримку малого бізнесу, визначайтеся.</p>
<p>Дякую.</p>
<p></p>
<p>ГОЛОВУЮЧИЙ. Шановні колеги...</p>
<p>Ні-ні, почекайте, Сергію Петровичу, питання до вас, може, будуть. Питання, да, ми ж по повній процедурі.</p>
<p>Прошу записатися, хто хоче задати питання до доповідача. Будь ласка.</p>
<p>Будь ласка, слово надається Морозу Володимиру Вікторовичу, фракція "Опозиційна платформа - За життя".</p>
<p></p>
<p>17:30:42</p>
<p>МОРОЗ В.В.</p>
<p>Будь ласка, Лукашеву передайте.</p>
<p></p>
<p>ГОЛОВУЮЧИЙ. Будь ласка, Лукашев.</p>
<p></p>
<p>17:30:50</p>
<p>ЛУКАШЕВ О.А.</p>
<p>Дякую.</p>
<p>Шановний Руслан Олексійович, я хочу до вас звернутись як до академіка Національної академії правових наук України і знаного фахівця в галузі права. Скажіть, будь ласка, тільки відверто, ви, дійсно, вірите в те, що в разі присутності 167 народних депутатів в сесійній залі ця Верховна Рада повноважна приймати закони України?</p>
<p></p>
<p>ГОЛОВУЮЧИЙ. Це до мене питання?</p>
<p></p>
<p>ЛУКАШЕВ О.А. Так, так, саме до вас.</p>
<p></p>
<p>ГОЛОВУЮЧИЙ. Да, я вам дам відповідь. В Регламенті немає підстави закриття засідання Верховної Ради по причині того, що вам здається, що кількості депутатів немає, на превеликий жаль.</p>
<p>Будь ласка, ще питання. Івченко Вадим Євгенович.</p>
<p></p>
<p>17:31:41</p>
<p>ІВЧЕНКО В.Є.</p>
<p>Вадим Івченко, "Батьківщина". Шановний доповідач, я знаю, що ви зовсім давно розпочали, колись, коли не були депутатом розпочали бізнес з маленького-маленького підприємства. Зараз ви відомий або, скажемо, ваше підприємство відоме по всій Хмельницькій області. Я дякую вам, що ви відстоюєте маленькій і середній бізнес, ви докладно доповідаєте безпосередньо, що потрібно робити, бо ви знаний і ви розумієте, що саме на маленькому бізнесі буде триматися зайнятість і економіка на селі. Але я хотів у вас запитати? як ви, людина, яка вже досягла багато, відноситесь до того, що в залі немає монобільшості, в залі ніхто не слухає те, про що говориться, ніхто не хоче вирішувати питання, яке сьогодні ви торкаєтесь щодо безпосередньо захисту малого і середнього бізнесу? Скажіть, будь ласка, вашу особисту позицію.</p>
<p>Дякую.</p>
<p></p>
<p>17:32:51</p>
<p>ЛАБАЗЮК С.П.</p>
<p>Дякую, колего. Ви знаєте, дуже проста, напевно, буде відповідь. Я сьогодні був здивований висловлюванням одного з наших колег, який сказав, що буде приходити монобільшість на роботу тоді, коли будуть законопроекти подані так звано, на їхню думку, правильні. Я не знаю ні в одному документі, ні в Регламенті, ні в процедурах, де є така норма, що народний депутат може на власний розсуд визначатися: законопроект доречний чи недоречний, тоді приходити на роботу. Якщо сьогодні почують наші виборці, громадяни України, що є така можливість на роботу приходити тоді, коли вважає за доречне або недоречне, я думаю, що ми Україну приведемо не туди.</p>
<p></p>
<p>ГОЛОВУЮЧИЙ. Будь ласка, Чийгоз Ахтем Зейтуллайович, будь ласка.</p>
<p></p>
<p>17:33:42</p>
<p>ЧИЙГОЗ А.З.</p>
<p>Пані Южаніній, будь ласка.</p>
<p></p>
<p>17:33:50</p>
<p>ЮЖАНІНА Н.П.</p>
<p>Скажіть, будь ласка, ми всі рік назад чи дев'ять місяців спостерігали тут великі навіть якісь заворушення біля Верховної Ради, величезну кількість підприємців, які тоді виступали проти прийнятих законів 128 і 129. І вони піднімали на прапор і просили нас розглянути 3853 там 1 і 2. Сьогодні із-за відсутності депутатів у Верховній Раді і неправомочності цього засідання ми пропустили найголовніші для підприємців ці проекти законів. Як ви думаєте, що робити далі? Як далі допомогти людям працювати в своїй країні? Як? Чи зможемо ми побороти і якусь дієву допомогу надати їм?</p>
<p></p>
<p>17:34:49</p>
<p>ЛАБАЗЮК С.П.</p>
<p>Дякую за запитання, Ніна Петрівна.</p>
<p>Я думаю, що у нас з вами відповідь очевидна і дуже проста. Ми, дійсно, з вами протягом року неодноразово зустрічалися з підприємцями. Ці зустрічі проходили як і в центрі, в Києві, так і на територіях. Літом під час канікул, я думаю, що депутати-мажоритарники зустрічалися з підприємцями на місцях, і ми отримували від них накази і обіцяли виконувати, і в тому числі розглянути дані законопроекти. На жаль, сьогодні ми бачимо профанацію – вечірнє засідання, яке чисто є саботоване однією з великих фракцій Верховної Ради.</p>
<p></p>
<p>ГОЛОВУЮЧИЙ. Дякую.</p>
<p>Далі, будь ласка… Ні-ні, не Крулько, там вже завершився час. Слово для представлення надається народній депутатці України Южаніній Ніні Петрівні, будь ласка.</p>
<p></p>
<p>17:35:46</p>
<p>ЮЖАНІНА Н.П.</p>
<p>Пане Стефанчук, всі вимагають перереєстрації. Включіть тоді мені, будь ласка, спочатку.</p>
<p>Шановні українці, я перепрошую за таку явку у залі Верховної Ради. І хотіла би свій виступ розділити на три частини. Я думаю, що це мені вперше дана така можливість повідомити вам багато важливих речей.</p>
<p>Перше. Я хотіла би, щоби ви знали, на всіх телеефірах дуже активно "слуги народу", особливо головний "слуга народу", говорять про те, що саме вони прийняли антиофшорний пакет законів. Я хочу, щоби ви всі розуміли, що це таке.</p>
<p>Перше. Це, справді, прийнятий цим скликанням проект закону, який готувався звісно ж попереднім скликанням, про обмін інформацією між країнами, про всю податкову інформацію і можливість отримання її Україною. Ця система має запрацювати, але оскільки наша податкова так і не готова обробляти цю інформацію і застосовувати її на благо країни, це ще потрібно довгий час для того, щоби цей закон спрацював і дав позитив для держави.</p>
<p>Наступна річ – це про звітування за підконтрольні іноземні компанії, так звана звітність за КІК. Вона також розроблена попереднім парламентом, проголосована, правда, цим і насправді передбачає звітність по доходах контрольованих іноземних компаній в 2023 році за 2022 рік. Але цю норму намагаються відсунути ще на пару років, тому що ви ж боретеся, вірніше, робите все для того, щоби продовжувалась ця система і ніхто й не збирається боротися з доходами, які не оподатковуються, а мали би оподатковуватися в Україні.</p>
<p>І найголовніше. Насправді ж прийнято звільнення від оподаткування всіх доходів в грошовій і в натуральній формі, які отримають власники цих іноземних компаній при ліквідації офшорних компаній. Держава недоотримає 7 мільярдів доларів у державний бюджет.</p>
<p>Другу частину я хотіла би присвятити пропущеному проекту закону, який стосується ФОПів, 3853-1. Насправді, цей проект закону навіть з технічної точки зору можна сьогодні приймати в першому читанні. Це був би добрий сигнал для підприємців про те, що, можливо, не все, але знайдеться в залі компроміс і тотальної фіскалізації з 1 січня 2022 року не буде. Але ігнорували засідання, позачергове засідання Верховної Ради, більшість "слуг народу", тому немає можливості його розглядати в залі.</p>
<p>І наступне питання, до якого, власне, ми дійшли і розглядаємо проект Закону, 3993.</p>
<p>Шановні колеги, все ж таки, коли голосуєте в залі, будьте уважніші, бо насправді 128-й і 129-й закони голосувалися переважною більшістю фракцій в залі, і про це правильно назвала одна з фракцій. Дивіться вчасно, щоб потім не кусати лікті. Бо ви думаєте, що підголосували один раз "слугам народу" і все буде добре, а тепер вивели на вулицю таку велику кількість людей.</p>
<p>Я взяла останні дані, так от за 2021 рік ФОПи заплатили 52 мільярди гривень в бюджет, це єдиного податку із податків з праці найманих осіб, 52 мільярди. Невже ці люди не заслуговують на увагу і на розгляд для них життєво необхідних питань цією залою? Тому ганьба насправді всім тим, хто не прийшов! 52 мільярди.</p>
<p>Якщо ви, країна, не хоче їх отримувати і людей виштовхуєте за межі України, це буде черговий колапс, тому що всі вони зараз стоять і всі приймають рішення, більше не залишатися тут. І коли ви говорите, що ми будемо підтримувати людей, які повернуться із-за кордонних заробітків в Україну хоча б з якоюсь сумою, так серед тих, хто стоїть отут, і є вже ті люди. Я у Львові зустрічалася з декількома сім'ями, які повернулися з Польщі, вклали свій бізнес, і зараз вони мають закритися. І це найважливіше.</p>
<p>Зверніть увагу, "слуги народу", які тут є, перегляньте, будь ласка, свою позицію. Ми нічого не можемо зараз приймати в цій залі. Але очевидно, що назріло питання, дуже мало місяців закінчилось. Не дайте фіскальному закону набрати силу з 1 січня 22-го року. Це найголовніше. А потім вже будемо про деталі. Тому що сьогодні ми мали б обговорити, які види діяльності мають залишитись на спрощеній системі оподаткування. Правда, всім цікаво, всьому суспільству, що ми вважаємо, де ми вважаємо, що у нас саме більше зайнято осіб зараз в мікробізнесі?</p>
<p>Ми говорили, до речі, на Українському жіночому конгресі, що велика кількість жінок саме займається в мікробізнесі на спрощеній системі оподаткування. Вони звертались і до Першої леді, передавали слова Президенту Зеленському, будь ласка, зверніть увагу, знищуючи спрощену систему оподаткування, ви знищуєте можливості для тих, хто крім того, що годує свою сім'ю, виконує ще величезну соціальну функцію в цій країні. Тому будьте уважними, не підставляйте людей і не робіть для них саме гірше, що може бути зроблено в країні, ви зробите це своїми руками.</p>
<p>Тому терміново треба відміняти норми 128 і 129, ці закони є ганебними. Підійшов той час, коли тягнути більше не можна, немає більше днів для того, щоб ми отямились, зробили якийсь ще проект закону. Треба сьогодні було приймати, віддати в профільний комітет, і хай би профільний комітет зробив, що можна. І це було б, справді, достоянием профільного комітету і "слуг народу". А так у нас технічно немає можливості зовсім розглядати ніякі проекти законів і ще при цьому всього говорити про якісь свої здобутки. Які здобутки? 2 мільйони людей на вулиці – оце всі здобутки?</p>
<p>Тому ця тема дуже-дуже чуттєва. І ми її не обговорили так, як потрібно. І ми знову не прийняли рішення на користь людей. Тому я просто прошу вас, кожен, хто знає колег із "слуг народу", кожен поговоріть з ними, ви маєте в ці найближчі дні поговорити з Президентом, ви маєте поговорити між собою чисто і відкрито, треба терміново щось робити. Не можуть набрати сили норми ті, які абсолютно неможливі для застосування з 1 січня 22-го року отими людьми, які стоять на вулиці.</p>
<p>Далі я ще хочу навести якісь певні цифри і певні факти, але то буде пізніше, зараз можемо задавати питання, якщо є в колег.</p>
<p></p>
<p align=center>Веде засідання заступник Голови Верховної Ради України</p>
<p align=center>КОНДРАТЮК О.К.</p>
<p></p>
<p>ГОЛОВУЮЧА. Ніна Петрівна, ви наполягаєте на виступі далі?</p>
<p></p>
<p>ЮЖАНІНА Н.П. А скільки у мене є хвилин?</p>
<p></p>
<p>ГОЛОВУЮЧА. 2 хвилини у вас ще є, будь ласка.</p>
<p></p>
<p>17:43:48</p>
<p>ЮЖАНІНА Н.П.</p>
<p>Щодо мого проекту Закону 3993-1. Він з'явився після того, як в залі був прийнятий проект Закону 2524. Я тоді стверджувала, що профільним комітетом при підготовці тексту закону на підписання Голові Верховної Ради відбулася підробка тексту і текст був прийнятий без врахування того, що відбувалося в залі. Ви знаєте, що я зверталася до всіх правоохоронних органів, і ДБР порушило справу за цим фактом 19.10.2020 року.</p>
<p>На сьогоднішній день, слава Богу, у мене на руках зараз знаходиться висновок експерта, який провів лінгвістичне сематико-текстуальне експертне дослідження, мабуть, це вперше в історії парламентаризму. Але я була вимушена це зробити, оскільки "слуги народу" нехтують кожним нашим словом, вони говорять, що ми брешемо. Так от тут написано у висновку, що дослідження підтверджує, що в кінцевому тексті закону текст підроблений і не відповідає тим поправкам, які розглядалися в залі Верховної Ради. Це означає, що в межах цього кримінального розслідування мають бути притягнуті до відповідальності люди, які сфальсифікували текст закону, який підписав пан Голова Верховної Ради.</p>
<p>На це все витрачено майже рік. Мені здається, якби ми так уважно придивлялися до дій "слуг народу", вони би не дозволяли себе розв'язано вести в цій Верховній Раді. Тому будете відповідати, це точно.</p>
<p></p>
<p>17:45:42</p>
<p>ГОЛОВУЮЧА. Дякую.</p>
<p>Шановні колеги, в нас зараз склалася парадоксальна ситуація і відповідно за проханням керівництва трьох фракцій – фракції "Європейської солідарності", "Батьківщини", "Опозиційної платформи – За життя", я так розумію, і за підтримки фракції "Слуга народу" – я змушена поставити на сигнальне голосування, рейтингове сигнальне голосування зараз, скільки в нас є голосів в залі, щоб ми розуміли, як нам далі рухатися. <i>(Шум у залі) </i></p>
<p>Ми зараз... я можу брати це на право головуючого, головуючої, я хочу поставити зараз на рейтингове сигнальне голосування, скільки людей в нас знаходиться в залі. Прошу голосувати.</p>
<p></p>
<p>17:46:43</p>
<p>За-86</p>
<p>Прошу, будь ласка, по фракціях.</p>
<p>Спокійно, шановні колеги, на жаль, в нас... Будь ласка. Дякую.</p>
<p>Шановні колеги, на цьому я пропоную закрити наше позачергове засідання. Дякую.</p>
<p></p>
