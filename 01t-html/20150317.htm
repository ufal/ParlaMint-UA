Стенограма пленарного засідання
17 березня 2015
&nbsp;
<p align=center>ЗАСІДАННЯ СІМНАДЦЯТЕ</p>
<p align=center>Сесійний зал Верховної Ради України</p>
<p align=center>17 березня 2015 року, 10 година 17 хвилин</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>10:17:43</p>
<p>ГОЛОВУЮЧИЙ. Доброго ранку шановні колеги, шановні народні депутати! У нас сьогодні в порядку денному блок питань, який стосується національної безпеки і оборони. Це є комплекс питань, які потребують консолідованого і спільного рішення&nbsp; всього парламенту. Зараз відбувається Рада коаліції, де присутні всі голови фракцій. І є велике&nbsp; прохання від усіх голів фракцій коаліції, щоб ми дали&nbsp; ще час на обговорення тих важливих питань. І тому від імені Ради коаліції&nbsp; і керівництва&nbsp; Верховної Ради&nbsp; України&nbsp; я хочу оголосити, що&nbsp; робота Верховної Ради&nbsp; України&nbsp; розпочнеться&nbsp; о&nbsp; 12 годині&nbsp; з розгляду цього блоку питань. Велике прохання залишатися усіх на робочих місцях і о 12 годині, щоб ми могли розпочати злагоджену і системну роботу. Отже, початок нашої роботи буде о 12 годині.</p>
<p>Дякую. До зустрічі. До&nbsp; плідної роботи.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p align=center>&nbsp;</p>
<p>ГОЛОВУЮЧИЙ. Шановні народні депутати, у зв’язку з тим, що продовжується засідання Ради коаліції, ранкового засідання не буде. Вечірнє засідання розпочнеться о 16 годині.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>16:03:05</p>
<p>ГОЛОВУЮЧИЙ.&nbsp; Ще раз доброго дня, шановні колеги.&nbsp; Перш за все&nbsp; я хотів би принести вибачення за те, що наша сесія не почалась згідно Регламенту о 10 годині ранку, вибачитися і перед колегами депутатами, і перед тими мільйонами&nbsp; українців, які спостерігають за нашою роботою. І ще раз наголосити на тому: сьогодні першими питаннями у порядку&nbsp; денному&nbsp; стоїть питання національної безпеки і оборони,&nbsp; питання надзвичайної ваги, від яких у великій мірі залежить розвиток подій не тільки в Україні, а і за межами України. Так склалося, що ми&nbsp; є&nbsp; Верховною Радою часу війни, часу окупації. І ті питання, які стоять на нашому розгляді сьогодні, потребують відповідальної&nbsp; консолідованої позиції &nbsp;усіх гілок влади.&nbsp;&nbsp; Від&nbsp; цих питань&nbsp; залежить також, наскільки&nbsp; можливий широкомасштабний наступ путінських&nbsp; окупантів, залежить, наскільки ми зможемо збільшити обороноздатність&nbsp; нашої держави. Так&nbsp; від&nbsp; 9 ранку йдуть консультації голів фракцій.</p>
<p>Зараз відбувається нарада спільно голів фракцій коаліції з Президентом України, з Прем'єр-міністром України, з Головою Верховної Ради України. І я дуже прошу усіх депутатів, усіх тих, хто спостерігає&nbsp; за нашою роботою,&nbsp; з великим розумінням і великим рівнем відповідальності сприйняти цю&nbsp; ситуацію. Ми маємо вийти в&nbsp; зал для консолідованого і спільного голосування по важливих рішеннях. На жаль, зараз&nbsp; ця спільна позиція виробляється.</p>
<p>Я тому дуже прошу народних депутатів залишатись на своїх робочих місцях. Ми розпочнемо нашу роботу о 17.00. І я дуже прошу, щоб о 17 годині ми всі були у сесійному залі і були готові до прийняття важливих і відповідальних рішень. Ще раз приношу вибачення. І о 17 годині ми продовжимо нашу роботу. О 17.00.</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>17:06:06</p>
<p>ГОЛОВУЮЧИЙ. Шановні колеги, прошу заходити в зал, через кілька хвилин розпочнеться робота Верховної Ради України. Хто в кулуарах, прошу заходити в зал і займати свої робочі місця.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>17:08:22</p>
<p>ГОЛОВУЮЧИЙ. Доброго дня. Доброго дня, шановні колеги народні депутати!&nbsp;</p>
<p>Я прошу секретаріат запросити всіх народних депутатів до зали Верховної Ради. Ми можемо розпочинати наше засідання. Цілий день відбувалися консультації Ради коаліції, тому ми переносили декілька разів засідання, оскільки маємо розглянути сьогодні ряд важливих питань з точки зору мирного процесу, виконання Мінських угод, звернення до міжнародних організацій, які стосуються безпеки нашої країни. Тому запропоную вашій увазі сьогодні особливий порядок розгляду цих зазначених питань для того, щоб ми могли сьогодні до закінчення нашого засідання розглянути їх&nbsp; і прийняти відповідні рішення. Тому прошу народних депутатів займати у залі свої місця для того, щоб ми розпочали реєстрацію.</p>
<p>Будь ласка, заходьте, займайте свої місця, шановні колеги народні депутати.</p>
<p>Будь ласка, прошу включіть систему "Рада" для реєстрації.</p>
<p>17:10:14</p>
<p>332 народних депутата у залі.</p>
<p>Шановні колеги, давайте привітаємо нашу колегу Олену Масоріну з днем народження сьогодні. Давайте привітаємо. <i>(Оплески)</i> Вітаємо Олена, бажаємо успіхів.</p>
<p>Шановні колеги народні депутати, є пропозиція сьогодні розглянути на цьому засіданні, яке я оголошую відкритим, розглянути ряд законопроектів, які є надзвичайно важливими, які потребують сьогодні особливої процедури розгляду. А саме: пропонується включити до порядку денного &nbsp;сьогоднішньої сесії питання, які внесені Президентом України за реєстраційним номером 2374, проект 2378, законопроект проект Закону про внесення змін до статті 10 Закону України "Про особливий порядок місцевого самоврядування в окремих районах Донецької та Луганської областей". Наступне, проект Постанови про визначення окремих районів, міст, селищ і сіл Донецької та Луганської областей, в яких запроваджується особливий порядок місцевого самоврядування (реєстраційний номер 2374). Далі, 2379, проект Постанови про схвалення звернення від імені України до Ради Безпеки Організації Об'єднаних Націй та Ради Європейського Союзу стосовно розгортання на території України міжнародної операції з підтримання миру і безпеки. А також проект Закону про схвалення рішень Президента України про допуск підрозділів збройних сил інших держав на територію України у 2015 році для участі у багатонаціональних навчаннях.</p>
<p>Окремо хотів би зазначити, що зараз ще розробляється одна Постанова щодо визначення окремих територій тимчасово окупованими. Вона теж по…, як тільки буде підготовлена, лідерами фракцій коаліції буде внесена на ваш розгляд і ми зможемо її розглянути.</p>
<p>Пропонується особливий порядок розгляду цих питань. А саме: визначені ці законопроекти як невідкладні, та проекти постанов про звернення до міжнародних організацій щодо Автономної Республіки Крим, включити до порядку сесії, розглянути та прийняти щодо них рішення на цьому пленарному засіданні. Є така пропозиція і пропозиція у тому, щоби їх розглянути за скороченою процедурою, це рішення. Але від фракцій і виступи, і оголошення, тобто ми, як завжди в цьому питанні знайдемо розуміння і зможемо достатньо обговорити кожне питання стільки, скільки буде необхідно.</p>
<p>Якщо немає заперечень, я зараз поставлю на голосування щодо особливого порядку розгляду і процедури розгляду даних питань, які я щойно оголосив, і ми перейдемо до розгляду зазначених питань порядку денного. Немає заперечень? Тоді прошу підготуватись до голосування шановних народних депутатів.</p>
<p>Я ставлю на голосування особливу пропозицію розгляду, яка була мною щойно оголошена,&nbsp; і окремим дорученням (прошу його оформити) щодо проектів нормативних актів, проектів законів... змін до проектів законів України, а також постанов (за реєстраційним номером 2378, 2374, 2379, 2346 і 2260). Прошу підтримати включення в порядок денний і визначення особливо порядку розгляду даних питань, відповідно до пропозиції, яку я щойно оголосив. Прошу голосувати пропозицію, яку я щойно озвучив, і прошу її підтримати, шановні колеги народні депутати, прошу підтримати.</p>
<p>&nbsp;</p>
<p>17:14:26</p>
<p>За-241</p>
<p>Рішення прийнято.</p>
<p>І порядок розгляду даних питань, і включення в порядок денний затверджено.</p>
<p>Шановні колеги, на ваш розгляд, відповідно до рішення Верховної Ради... Під час обговорення дамо виступи від фракцій. Проект Закону про внесення змін до статті 10 Закону України про особливий порядок місцевого самоврядування в окремих районах Донецької та Луганської областей, внесений Президентом України, (реєстраційний номер 2378). Доповідач, відповідно до проголосованої скороченої процедури, - Степан Кубів, співдоповідач – секретар Комітету з питань державного будівництва Гончаренко. Прошу, Степан Іванович, на трибуну, доповідайте. Прошу вашої уваги, шановні колеги народні депутати.</p>
<p>&nbsp;</p>
<p>17:15:12</p>
<p>КУБІВ С.І.&nbsp;</p>
<p>Шановний пане Голово, шановні колеги, до вашої уваги пропонується проект Закону України про внесення змін до статті 10 Закону України про особливий порядок місцевого самоврядування в окремих районах Донецької та Луганської областей (реєстраційний номер 2378), внесений президентом України та визначений ним як невідкладний. Закон України про особливий порядок місцевого самоврядування в окремих районах Донецької та Луганської областей спрямований на забезпечення демократичного проведення місцевих виборів, як наслідок – відновлення нормальної життєдіяльності на зазначених територіях. Для реалізації вказаної мети необхідно конкретизувати окремі положення даного закону, саме на це і спрямований внесений &nbsp;Президентом&nbsp; України законопроект за номером&nbsp; 2378.</p>
<p>Відповідно до положень законопроекту статті 2-9 Закону "Про особливий порядок місцевого самоврядування в окремих районах Донецької і Луганської областей" будуть діяти лише з дня набуття повноважень органами місцевого самоврядування. Тільки після зазначеного періоду органи місцевого самоврядування матимуть право реалізувати особливий порядок своєї діяльності.</p>
<p>Також пропонується запровадити позачергові місцеві вибори з обов'язковим врахуванням загальноприйнятих міжнародних стандартів.&nbsp; Це планується втілити шляхом участі у виборчому процесі міжнародних безстрокових спостерігачів.</p>
<p>Вказане положення відіграватиме значну роль у недопущенні протиправного втручання у хід голосування, у тому числі з боку&nbsp; незаконних збройних формувань, адже новообрана місцева влада має бути не тільки легітимною, але й незалежною. Поруч з тим у нормах закріплюються забезпечення дотримання гарантій вільного та таємного&nbsp; голосування,&nbsp; внутрішнього переміщення осіб, які були змушені покинути місця свого&nbsp; постійного проживання&nbsp; через ведення бойових дій.</p>
<p>І наостаток слід зазначити, що не менш важливою є реалізація положення про забезпечення свободи передвиборної агітації та рівних можливостей доступу до&nbsp; засобів масової інформації. Положення відповідно до внесеного проекту Закону повинно реалізуватися через відновлення&nbsp; українського телерадіомовлення та обігу українських друкованих засобів масової&nbsp; інформації на всій території зазначених областей.</p>
<p>З огляду на зазначене прошу підтримати законодавчу ініціативу Президента України та прийняти проект&nbsp; Закону України про внесення змін до статті 10 Закону України "Про особливий порядок місцевого самоврядування в окремих районах Донецької і Луганської областей" за основу&nbsp; та в цілому. &nbsp;Дякую.</p>
<p>&nbsp;</p>
<p>ГОЛОВУЮЧИЙ. Дякую, Степан Іванович.&nbsp;&nbsp;</p>
<p>Будь ласка,&nbsp; Олексій Гончаренко. Будь ласка,&nbsp; доповідайте.</p>
<p>&nbsp;</p>
<p>17:18:32</p>
<p>ГОНЧАРЕНКО О.О.</p>
<p>Шановний пане голово, народні депутати, присутні! Проекти Закону України про внесення змін до статті 10 Закону України "Про особливий порядок місцевого самоврядування в окремих районах Донецької та Луганської областей" (реєстраційний номер 2378),&nbsp; поданий Президентом України Петром Порошенком та визначений ним як невідкладний, було розглянуто Комітетом з питань державного будівництва, регіональної політики та місцевого самоврядування на засіданні, що відбулось сьогодні вранці.</p>
<p>Як зазначається у пояснювальній записці до законопроект,&nbsp; необхідність його прийняття зумовлено потребою конкретизації набрання чинності окремими положеннями Закону України "Про особливий порядок місцевого самоврядування в окремих районах Донецької та Луганської областей" та необхідністю втілення загальноприйнятих міжнародних стандартів, які мають стати передумовою проведення прозорих та демократичних виборів. Це досягається шляхом доповнення статті 10 прикінцеві положення, двома додатковими пунктами, що містять запропоновані новації.</p>
<p>Звертаю увагу, що у проекті чітко визначено дату введення в дію та однозначно вказано, що реалізацію його положень здійснюватимуть виключно новообрані органи місцевого самоврядування. Окрім цього передбачається зафіксувати низку ключових умов щодо проведення позачергових виборів, серед яких однією з головних є виведення з території України усіх незаконних збройних формувань, їх військової техніки, бойовиків, найманців. Також пропонується закріпити стандарти демократичності, відкритості, прозорості виборчого процесу, його безумовну відповідність Конституції і Законом України. Приймаючи цей закон Верховна Рада задає дуже високу планку відповідності таких можливих виборів всім демократичним процедурам і законодавству України.</p>
<p>За наслідками обговорення комітет ухвалив висновок з рекомендацію Верховній Раді проект Закону України про внесення змін до статті 10 Закону "Про особливий порядок місцевого самоврядування в окремих районах Донецької та Луганської областей, поданий Президентом України Петром Порошенко, прийняти за основу та в цілому.</p>
<p>Також пропонується, у разі прийняття даного закону, доручити комітету спільно з Головним юридичним управлінням Апарату Верховної Ради України здійснити його техніко-юридичне доопрацювання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, запишіться від фракцій і груп на виступи. Прошу. Від фракцій, груп, будь ласка. "Народний фронт". Вікторія Петрівна Сюмар. Андрій Тетерук, будь ласка. Прошу встановити по 3 хвилини з трибуни. Регламент – 3 хвилини з трибуни. Будь ласка, Андрій Тетерук.</p>
<p>&nbsp;</p>
<p>17:21:42</p>
<p>ТЕТЕРУК А.А.</p>
<p>Шановний голово, шановні народні депутати України, шановний український народ! Сьогодні ми маємо підтримати прийняття Закону "Про особливий порядок місцевого самоврядування". Хочу висловити позицію фракції "Народний фронт" щодо цього приводу.</p>
<p>Хто хоче жити у стані війни весь час? Ніхто, зокрема тільки хворі люди. Дуже болісно визнавати, але дотримання Мінського формату на сьогоднішній день є єдиною умовою дотримання миру і досягнення, повернення миру на українські землі. Єдиний спосіб, який ми можемо використовувати за допомогою дипломатії.</p>
<p>Чи подобається нам цей закон, чи подобається нам цей формат? Звісно, ні. Але ми, розуміючи, що жити у війні і щодня втрачаючи життя українців, накладає на нас обов’язок робити рішучі дії щодо повернення миру на українську землю. Ми мусимо робити все можливе, щоб провести під контролем української влади чесні вибори, повернути жителів на українську землю, провести спостерігачів на українську територію, змусити залишити нашу українську землю всіх боєвиків, всіх… Вивезти всю техніку російських найманців і будь-що, що утворює військовий конфлікт. І почати процес відновлення життя на наших українських землях. Прошу зауважити окремо, що МІД Росії виступає категорично проти прийняття цього закону, також категорично проти бойовики, які зараз зі зброєю знищують все українське на українській території. І також подивимось по результатам голосування, хто ще підтримує продовження військових дій на нашій українській території.</p>
<p>Також фракція "Народний фронт" підтримує голосування "за" в цілому, за основу і в цілому. &nbsp;Дякую за увагу.<i> </i></p>
<p>&nbsp;</p>
<p>ГОЛОВУЮЧИЙ. Дякую. Будь ласка, "Опозиційний блок", народний депутат Воропаєв.</p>
<p>&nbsp;</p>
<p>17:24:13</p>
<p>ВОРОПАЄВ Ю.М.</p>
<p>Вы говорите нужен мир. Да, нам всем нужен мир. Всему народу Украины нужен мир. Мир безусловный.</p>
<p>Что делается этим законопроектом? Предлагается сначала всем капитулировать, одной стороне, и только после этого будет рассмотрены отдельные законопроекты, которые создадут особые условия.</p>
<p>В чем они выражаются особые условия? Покажите их в законопроекте. Их там нету, там только поручения Кабинету Министров подготовить такие особые условия.</p>
<p>Такое голосовать ни в коем случае нельзя. А этот закон, он отторгнет мир на долгий период назад.</p>
<p>Фракция "Оппозиционный блок" подготовила законопроекты в духе и в тексте с каждой буковой Минского соглашения по всем вопросам, которые там предусмотрены, в том числе и про особый статус этих территорий, в том числе и в отношении амнистии, в том числе и в отношении возобновления выплаты пенсий и пособий, в том числе и в гуманитарной помощи и так далее, и тому подобное. По каждому пункту.</p>
<p>Мы предлагаем по этому законопроекту не голосовать.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Луценко, "Блок Петра Порошенка".</p>
<p>&nbsp;</p>
<p>17:25:36</p>
<p>ЛУЦЕНКО Ю.В.</p>
<p>Шановний пане Голово! Шановні колеги! Зараз ми будемо розглядати три важливих рішення парламенту, які будуть стосуватися третини українського Донбасу.</p>
<p>Перший з них закон і ще дві постанови. Ці закони не для Путіна. Ці закони не для&nbsp; Європи чи Америки. Це закони для&nbsp; України, для її майбутнього.&nbsp;&nbsp; Ці закони ведуть&nbsp; не до битви за руїни нашої землі, ці закони ведуть до майбутньої архітектури України. До майбутнього відновлення суверенітету України&nbsp; є один шлях – відновити дію українських законів&nbsp;&nbsp; на тій третині українського Донбасу, який тимчасово контролюють бойовики та російська регулярна армія. Саме тому сьогодні&nbsp; ми приймаємо закон, яким визначаємо можливість виборів місцевих органів влади на цій території&nbsp; тоді і тільки тоді, коли українська армія і українська держава принесе український прапор, українські&nbsp; партії&nbsp; і український закон на цю територію.&nbsp; Жодної поступки ні Кремлю, ні сепаратистам, а тим більше терористам ці законопроекти не&nbsp; дають. Да, можна зловживати&nbsp; ультрапатріотичною фразою&nbsp;&nbsp; і говорити про те, що не час приймати будь-які закони про умиротворення, треба готувати до війни. Хто проти!?&nbsp; Хто в цьому залі&nbsp; проти того, щоб розбудовувати армію!?&nbsp; Цей&nbsp; парламент більше&nbsp; всіх&nbsp; прийняв&nbsp; рішень про розбудову&nbsp; українських Збройних Сил. Але цей парламент&nbsp; має&nbsp; також і думати про те, що буде після збройної перемоги українського&nbsp; солдата.&nbsp; Після цього на українському Донбасі вернуться мільйон біженців, які&nbsp; прийдуть туди вже новими&nbsp; українцями. Після того на Донбасі з'являться&nbsp; українські партії, українська міліція, українське ЦВК, українські прапори, які&nbsp;&nbsp; оберуть колись, я вірю, що скоро, місцевих депутатів України від&nbsp; Донецької&nbsp; та Луганської області.</p>
<p>Фракція&nbsp; "Блоку Петра Порошенка"&nbsp; закликає&nbsp; підтримати&nbsp; всі три законопроекти: Закон про особливий статус самоврядування,&nbsp; Постанова про визначення&nbsp; територій, яка визначає, яка прокладена в наших інтересах, в інтересах українських&nbsp; Збройних Сил, і третій &nbsp;законопроект, який визначає цю територію як тимчасово окуповану. Нерозривний зв'язок трьох документів забезпечить мирну і головне українську перспективу на українському Донбасі. Слава Україні!</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович. Будь ласка, Павло Кишкар, "Самопоміч". Олег Березюк, будь ласка, "Самопоміч".</p>
<p>&nbsp;</p>
<p>17:28:53</p>
<p>БЕРЕЗЮК О.Р.</p>
<p>Шановні пані і панове, шановний пане Голове, знаєте, цей галдьож, вибачте, в залі говорить про те, що всім по цимбалах цей закон... Вибачте, будь ласка, за нісенітницю. <i>(Оплески)</i></p>
<p>Ми сьогодні насправді, можливо, вперше в історії України працюємо як парламентська коаліція з виконавчою владою в досить жорстких не простих, але прямих зрозумілих і чесних відносинах. Цей закон ми у фракції "Самопоміч" назвали нібито закон, нібито закон про мир, нібито закон проти війни, нібито, якщо ми його не приймемо, буде війна.</p>
<p>Це насправді так не є. насправді сьогодні Україна яка веде війну з Росією, веде її на декількох фронтах – дипломатичному. І це є цей закон є ознака дипломатичної війни і переговорів. Ніщо іншого, але ще є інша справжня війна. І ми пов'язуємо з тим законом, шановні колеги, і просимо Верховного Головнокомандувача і Прем'єр-міністра України зайнятися обороною країни. Поразки в Іловайську і в Дебальцево говорить про те, що найвищий час настав зміни Генерального штабу країни. ми просимо про це, ми просимо це робити.</p>
<p>Друге, згідно Коаліційної угоди ми мали вже давно створити координаційний центр з озброєння, де контролювати ефективність і швидкість закупівлі і виробництва власного озброєння. Де він є? <i>(Оплески)</i> Де є перший Прем'єр-міністр, заступник Прем'єр-міністра віце-прем'єр-міністр з питань озброєння, де він є? Що ми ховаємо за відсутністю цих речей? Корупцію, не бажання робити.</p>
<p>Наступна річ є, цивільний контроль за військовою організацією держави. П'ять керівників фракцій підписалися під створенням цього комітету. Чому він до сьогоднішнього дня не створений? Цей закон саме про це. Тоді держава буде сильнішою.</p>
<p>І останнє. Ніякі терористи не можуть нам вказувати, як будувати нашу державу і Конституцію.</p>
<p>Пункт 11 цих домовленостей говорить, що під ці домовленості, я гіперболізую, буде змінена Конституція України. Конституція України не буде змінена під ці умови. Конституція України, з точки зору партії "Самопоміч", буде такою, як захоче народ України.</p>
<p>І останнє, шановні пані і панове. Цей закон не може бути проголосований без третього закону – визнання територій, які окуповані, окупованими територіями. <i>(Оплески)</i></p>
<p>&nbsp;І це є основна умова сьогоднішнього нашого голосування, яке ми обговорювали у Президента України протягом цілого дня. Вважаю це серйозною політичною консолідованою позицією, яку би ми підтримали. Дякую вам.</p>
<p>&nbsp;</p>
<p>ГОЛОВУЮЧИЙ. Дякую, пане Олеже.</p>
<p>Хочу тільки проінформувати про те, що вже готова постанова, про третю постанову, про яку ви сказали. І я, після завершення розгляду цього питання, внесу її до включення в порядок денний, і також розгляду його за особливою процедурою.</p>
<p>Будь ласка, Олег Ляшко, Радикальна партія.</p>
<p>&nbsp;</p>
<p>17:32:20</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, на відміну від багатьох депутатів, яким байдуже, що ми зараз розглядаємо і які говорять, коли обговорюється фактично питання існування держави, я звертаюся зараз до вас, до мільйонів українських громадян, щоб ви розуміли, що відбувається в цьому залі. Кілька разів в історії українського парламенту були чорні дати, за які буде соромно багатьом наступним поколінням українських громадян і українських політиків. Це 16 січня 2014 року – драконівські закони Януковича. Це 16 вересня 2014 року, коли ми проголосували в таємному режимі Закон про особливий статус Донбасу, фактично пішовши на реалізацію плану Путіна. Це 26 квітня 2010 року, коли ми голосували за ратифікацію продовження перебування Чорноморського флоту в Україні, фактично троянського коня, який виконав свою ганебну місію, рік тому захоплюючи Крим. Це 1991 рік, коли ми проголосували про відмову від, про встановлення безядерного статусу України. От сьогоднішня дата, сьогоднішній день – 17 березня 2015 року – увійдуть в українську історію, як чорна дата українського календаря.</p>
<p>Нам пропонують сьогодні фактично імплементувати те, що було підписано у Мінську. Що підписали у Мінську? Нам кажуть, що якщо ми сьогодні проголосуємо, ми уникнемо війни. На жаль, якби у нас була хоча б одна можливість завдяки цьому закону уникнути війни, я б голосував би обома руками. Цей закон лише посилює, провокує війну, бо наша слабкість – ми погоджуємося, імплементуючи особливий статус Донбасу, погоджуючись на проведення виборів. Ми розказуємо, після того, коли там буде відновлена українська&nbsp; влада. Давайте спочатку звільнимо ці території, а потім будемо приймати закони, які дадуть можливість провести там чесні вибори. <i>(Оплески)</i></p>
<p>Далі, читайте мінські протоколи: до кінця 2015 року проведення конституційної реформи із встановленням особливого статусу для Донбасу. У нас Крим уже мав особливий статус, це закінчилося анексією Криму. Народна міліція, народна прокуратура, особливі права для цих територій, тобто ті, хто сьогодні вбиває українських громадян – завтра вони будуть владою, післязавтра вони сидітимуть тут у Верховній Раді.</p>
<p>Тому фракція Радикальної партії не буде голосувати за ці закони. Ми намагаємося проголосувати за ці закони для того, щоб уникнути війни, насправді, ми накликаємо, словами Уїнстона Черчілля, ми накликаємо на себе ганьбу, яка у підсумку дасть і ганьбу, і війну. І вже згадані слова Черчілля, Уїнстона Черчілля – британського прем'єра, якщо для наших політиків недостатньо, можливо, вони почують його: "Ніколи не здавайтесь, ніколи, ніколи, ніколи, ніколи, ні у великому, ні у малому, ні у крупному, ні в дрібному. Ніколи не здавайтесь. Ніколи не піддавайтесь силі. Ніколи не піддавайтесь очевидно переважаючій силі вашого супротивника".</p>
<p>У нас немає іншого шляху, ніж боротися. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям Слава! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Юлія Володимирівна Тимошенко, "Батьківщина", будь ласка.</p>
<p>&nbsp;</p>
<p>17:35:37</p>
<p>ТИМОШЕНКО Ю.В.</p>
<p>Шановні колеги, я думаю, що сьогодні мова іде, в принципі, не про закон і&nbsp; не про постанову. І сьогодні рішення, яке буде прийматися, воно, скоріше за все, мусить прийматися не на партійній основі, не на фракційній основі. Для себе рішення по цим двом документам – постанові і законопроекту мусить прийняти кожний громадянин, кожна людина, базуючись на певних, абсолютно очевидних сьогодні речах.</p>
<p>Постанова, яка нам пропонується, насправді буде точним координатом поточним населеним пунктам затверджувати, підкреслюю, де-факто новий кордон між Росією і Україною, тому що та лінія, яка проходить, вона не є лише лінією зіткнення, якщо за її територією буде панувати зовсім інший, відмінний від загального для всієї України закону і правил. Це означає, що там будуть обиратися на виборах люди, у яких руки в українській крові. І у когось є сумніви, що на цих виборах будуть на базі фальсифікацій на окупованих територіях обрані саме ті, хто вбивав українців і хто нівечив нашу державу? У кого є сумніви, яких суддів, яких прокурорів вони узгодять українській владі для призначення?</p>
<p>І сьогодні, коли ми говоримо про проведення цієї лінії, ми мусимо також пам'ятати, що до сьогодення не демаркований офіційно державний кордон між Україною і Росією, тому що Росія жодного разу не дала можливості Україні затвердити демаркацією наш державний кордон. А це означає, що у нас не буде іншого, затвердженого по координатам легітимного кордону, ніж лінія зіткнення.</p>
<p>І тепер питання наступне: що ми зараз вирішуємо? Ми вирішуємо: відділяти частину України чи не відділяти? Чи готові ми заплатити таку плату за мир, чи не готові? І це питання не партійне і не фракційне. це питання кожного: чи готові ми дійсно прийняти таке рішення? Сьогодні частина країни готова на таке рішення. І встановити як би то мир будь-якою ціною, включаючи віддачу території. Але частина людей не готова на це ні за яких обставин. І тому приймати кожному з вас рішення.</p>
<p>Наша командна прийняла рішення про вільне голосування, тому що ніхто не може нав'язати зараз прийняття такого рішення в якомусь імперативному порядку. Я особисто голосувати за це ні морально, ні ментально, ні з точки зору своєї внутрішньої віри просто не зможу. Але в той же час наступне питання виникає: а чи дасть…</p>
<p>&nbsp;</p>
<p>ГОЛОВУЮЧИЙ. Десять секунд дайте завершити, будь ласка.</p>
<p>&nbsp;</p>
<p>ТИМОШЕНКО Ю.В. За десять не завершу. Дайте мені двадцять&nbsp; секунд.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; двадцять секунд.</p>
<p>&nbsp;</p>
<p>ТИМОШЕНКО Ю.В. А чи дасть&nbsp; нам мир віддача території Донбасу сьогодні Росії?&nbsp; Я можу вам впевнено сказати, що це не є однозначним,&nbsp; тому що вже іде процес гри. В той час, коли Україну нахилили на дипломатичному рівні голосувати за ці закони, в той же&nbsp; час виходить&nbsp; заява МІДа Росії, де вони&nbsp; говорять, що їх це не влаштовує, і вони будуть іти далі.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; ще десять секунд дайте завершити.</p>
<p>&nbsp;</p>
<p>ТИМОШЕНКО Ю.В. Це означає, що вони вже добилися цього кордону, а далі вони будуть іти&nbsp; так. як вони захочуть, і вони публічно про це нас попередили.</p>
<p>Дорогі мої! Ми&nbsp; сьогодні приймаємо історичне рішення на десятиліття у коли впаде цей мур між сьогодні окупованою територію і Україною…</p>
<p>&nbsp;</p>
<p>ГОЛОВУЮЧИЙ. Десять секунд. Завершуйте.</p>
<p>&nbsp;</p>
<p>ТИМОШЕНКО Ю.В. Набагато легше буде повернути тимчасово окуповану територію в Україну, чим затверджену українським національним парламентом територію, яка вже не буде українською по суті. І тому треба дуже сильно думати. Це не дасть миру, але дасть втрату території.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Віктор Бондар. Прошу. Віктор Бондар, "Відродження".</p>
<p>Будь ласка,&nbsp; я просив би, народні депутати шановні, вашої уваги по цьому важливому питанню. Прошу.</p>
<p>&nbsp;</p>
<p>17:40:36</p>
<p>БОНДАР В.В.</p>
<p>Шановний Володимире Борисовичу! Шановні колеги! Дійсно, сьогодні приймається важливе для країни рішення – рішення, яке має&nbsp; велику вагу з точки зору перспективи, як далі будуть розвиватися події на Україні.</p>
<p>На жаль, законопроект, який внесений сьогодні на розгляд, надійшов&nbsp; до&nbsp; парламенту тільки вчора. Реально його змогли прочитати&nbsp;&nbsp; тільки вночі і сьогодні, тому такі відбуваються надзвичайно дискусії важливі. І тому сьогодні настільки накручено в парламенті інформаційна ситуація і внутрішні конфлікти між фракціями, в тому числі в середині коаліції.</p>
<p>Наша група налаштована на те, щоб підтримати позиції Президента по тому, щоб забезпечити мир на території України, припинити війну і дати відповідь людям, як далі рухатись. Ми будемо підтримувати цей законопроект заради того, щоб зупинити подальші військові дії, але в той же час ми наполягаємо, щоб далі був чітко прописаний пакет нормативних законодавчий і внесений в парламент, в уряд буквально на днях, який дасть відповідь, як далі будуть розвиток подій, як будуть соціальні виплати, як будуть проходити взаємодія з цією територією, яким чином буде забезпечена прозоро-демократичні вибори, які дадуть можливість не привести в цих територіях до влади сепаратистів, а дати можливість всім політичним партіям бути представлені&nbsp; і провести вибори так, щоб там реально відбулася волевиявлення людей, а не під дулами автоматів. Ми наполягаємо на тому, щоб законопроекти, які вносились, вносились заздалегідь згідно Регламенту. І тоді не буде&nbsp; таких дискусій, які відбуваються сьогодні в цій залі, і не буде таких конфліктів.</p>
<p>Ми розуміємо, що сьогодні є представники, які готові, заради рейтингів, наполягати далі на військових діях, на тому, щоб будь-якою ціною боротися за території і будь-якою ціною продовжувати цю війну. Наша позиція – треба виходити на мирні угоди. Ми не знаємо як проходили переговори в Мінську, ми не є учасниками, учасником є Президент, який чітко був в середині процесу, який, що вніс сьогодні законопроект, то він відповідає за те, як далі будуть розвиток подій і щоб ця територія залишилася українською назавжди. Але під це треба провести додаткові консультації, додаткові законодавчі акти. І ми готові підставити плече, щоб мирно вийти на вирішення питання і дати цим територіям український статус, з українською територіальною належністю, з українським законодавством і з українською базою. Дякую, група буде підтримувати.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги, прошу депутатів займати свої місця. Я запрошую до слова першого заступника Голови Верховної Ради - Андрія Парубія. Будь ласка, пане Андрію.</p>
<p>&nbsp;</p>
<p>17:43:31</p>
<p>ПАРУБІЙ А.В.</p>
<p>Шановні колеги, українці. Багато сьогодні дискусій навколо законопроекту і дуже мало предметно по самому цьому закону. Хочу вам повідомити, що тим законом ми не йдемо на поступки, а навпаки блокуємо багато тих положень минулорічного закону, які викликали сумнів у багатьох українців і в нас як депутатів. Поправкою, яку вносить Президент, ми фактично блокуємо багато тих положень, які викликають дискусію. Ця поправка говорить про одне, що ми можемо йти на будь-які переговори лишень після того, коли в Донецькій і Луганській областях, в тих клаптиках, де сьогодні знаходяться окупаційні війська, будуть проведені вибори під повним контролем української влади.</p>
<p>Я хочу наголосити: ми ставимо вимогою, що вибори будуть проходити не під наглядом якутських танкістів чи кадирівських снайперів, а будуть проходити під наглядом українських правоохоронних органів і української міліції. І тому не дивно, що з самого ранку всі офіційні джерела Російської Федерації буквально волають, що ми не повинні цей закон приймати. З самого ранку лідери терористичних угрупувань верещать про те, що ці закони зривають Мінські угоди.</p>
<p>Дуже характерна є позиція "Опозиційного блоку", який заявив, що виявляється, ці закони – це не компроміс. А виявляється, ці закони змушують одну зі сторін капітулювати. Яку сторону ви представляєте тут в парламенті? Друга сторона – це путінські окупанти. <i>(Оплески)</i></p>
<p>Ви журитесь про те, що ми змушуємо їх капітулювати, а ми говоримо так: "Окупант або змушений буде капітулювати, або буде знищений українською армією". І в нас немає іншої розмови з окупантом.</p>
<p>Тому хочу зазначити, шановне товариство, що ці закони передбачають повний контроль України на території, яка на сьогодні є окупована. І ми сьогодні спеціально будемо голосувати ще одну постанову, яка визначить окуповані території окупованими територіями. Наше завдання сьогодні, щоб ми поставили цю необхідну умову.</p>
<p>Чи можемо ми зупинити Путіна перед широкомасштабним наступом? Ні, не зможемо. Якщо він вирішить, вони підуть в наступ. Але ця позиція зможе втримати світове партнерство навколо України. І тому &nbsp;закликаю вас не слухати Російську Думу, не слухати бойовиків, терористів, окупантів, не слухати "Опозиційний блок", не боятись, не піддаватись, проголосувати за Україну.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Героям Слава! <i>(Оплески)&nbsp; </i></p>
<p>Шановні колеги, народні депутати! Прошу вашої уваги. Прошу всіх народних депутатів зайняти свої місця для початку процедури голосування з даного питання. Але перед тим хочу сказати одну річ. Друзі! Я просив би увагу вашу.</p>
<p>Шановні колеги, народні депутати! Вашу увагу! Ви знаєте я провожу дуже багато міжнародних зустрічей і коли я чую іноді, що уникають називати речі своїми іменами щодо російської агресії, я завжди на цьому акцентую увагу, що Україна сьогодні піддалась не прихованій військовій російській агресії. І ці речі треба називати своїми іменами. Не треба нічого приховувати. І зараз я хочу використати можливість, і назвати речі своїми іменами.</p>
<p>Шановні друзі! Цей Закон про особливості здійснення місцевого самоврядування на певний період після вільних, демократичних, українських місцевих виборів на окремих територіях. Жодного окремого статусу, жодних інших органів, які не передбачені в Конституції України там не має.</p>
<p>І друга позиція. Ми визначаємо території не для державного кордону, тому що державний кордон у нас є єдиний і ми будемо за нього боротись, і ми переможемо разом з усім цивілізованим світом.</p>
<p>Ми визначаємо території, які ми маємо реінтегрувати до нормального життя і вирвати з лап агресора, окупанта і терориста мирне населення України, громадян незалежної держави.</p>
<p>Тому я закликаю всіх сьогодні підтримати це рішення, взяти на себе відповідальність, оскільки це є наш з вами&nbsp; обов'язок. Нас обирали для того, щоб ми приймали рішення за які несемо відповідальність.</p>
<p>Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям Слава! (<i>Оплески) </i></p>
<p>&nbsp;</p>
<p>ГОЛОВУЮЧИЙ. І я прошу, шановні колеги,&nbsp; перейти до процедури голосування з урахуванням позиції комітету, який висловив Олексій Гончаренко, за основу та в цілому (реєстраційний номер 2378).</p>
<p>Прошу голосувати і прошу підтримати. Прошу голосувати, шановні колеги, (2378) за основу та в цілому з пропозиціями комітету.</p>
<p>Прошу підтримати. Прошу голосувати.</p>
<p>&nbsp;</p>
<p>17:48:43</p>
<p>За-265</p>
<p><i>&nbsp;(Оплески)</i></p>
<p>Друзі, слава Україні! Ми виконуємо&nbsp; все, щоб проголосити на території&nbsp; України&nbsp; мир і повернути окупований Крим, що є дуже важливим.</p>
<p>Шановні колеги,&nbsp; на ваш розгляд хочу до порядку денного, як ми&nbsp; домовлялися, внести&nbsp; ще одну постанову авторства&nbsp; п'яти фракцій коаліції,&nbsp; Постанова 2396, яка має назву:&nbsp; про визначення окремих районів, міст, селищ і сіл Донецької та Луганської областей тимчасово окупованими&nbsp; територіями.</p>
<p>Пропоную до&nbsp; цієї постанови такий же порядок розгляду,&nbsp; як і до попередніх&nbsp; законів, і в&nbsp; порядок денний&nbsp; поставити&nbsp; її&nbsp; за номером&nbsp; 3. Прошу підтримати дану пропозицію. І прошу&nbsp; голосувати, шановні колеги.&nbsp; Прошу підтримати. Прошу голосувати до включення&nbsp; в порядок денний&nbsp; і розгляду, і прийняття рішення. Безумовно, шановні друзі, все роздамо і все оголосимо.</p>
<p>&nbsp;</p>
<p>17:49:45</p>
<p>За-293</p>
<p>Дякую.&nbsp; Під час розгляду ми проговоримо.</p>
<p>293. Рішення прийнято.</p>
<p>Шановні колеги народні депутати, на ваш розгляд вноситься&nbsp; проект&nbsp; Постанови (реєстраційний номер 2374), проект Постанови&nbsp; про визначення окремих районів, міст, селищ і сіл Донецької та Луганської областей, в яких запроваджується особливий порядок (увага!) особливий порядок місцевого самоврядування.</p>
<p>Я думаю, що тут&nbsp;&nbsp; всі пропозиції уже були оголошені з цієї трибуни. І я би хотів би звернутись зараз&nbsp; з пропозицією, яка лунає із зали, перейти&nbsp; до голосування даного&nbsp; законопроекту за основу і в цілому.</p>
<p>Я ставлю на голосування (реєстраційний номер 2374) проект Постанови&nbsp; про визначення окремих районів, міст, селищ і сіл Донецької та Луганської областей, в яких запроваджується особливий порядок&nbsp; особливий порядок місцевого самоврядування. Є пропозиція прийняти її за основу та в цілому. Прошу голосувати за основу&nbsp; та в&nbsp; цілому. І прошу підтримати. Ми проговорили це питання щойно. Прошу голосувати.&nbsp; Прошу голосувати за незалежну&nbsp; Україну. Прошу голосувати.</p>
<p>&nbsp;</p>
<p>17:50:53</p>
<p>За-296</p>
<p>Рішення прийнято. Дякую, шановні колеги.</p>
<p>На ваш розгляд вносить&nbsp; проект Постанови Верховної Ради України &nbsp;за реєстраційним номером 2396 про визнання окремих районів, міст і селищ, і сіл Донецької і Луганської областей тимчасово окупованими територіями. Зараз хочу під стенограму зачитати текст даної постанови, яка підготовлена п'яти фракціями коаліції.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Верховна Рада України постановляє: визнати тимчасово окупованими територіями окремі райони, міста, селища і села Донецької та Луганської&nbsp; областей, в яких відповідно до Закону України "Про особливий порядок&nbsp; місцевого самоврядування в окремих районах Донецької та Луганської областей" запроваджується особливий порядок місцевого самоврядування до моменту виведення усіх незаконних збройних формувань, їх військової техніки, а також бойовиків та найманців з території України та відновлення повного контролю України за державним кордоном України". Це перший пункт.</p>
<p>І пункт другий. "Ця постанова набирає чинності з дня наступного за днем її опублікування". Відповідно: "Голова Верховної Ради".</p>
<p>Чи є, колеги, необхідність обговорювати цю постанову? Немає. Вона є за авторством п'яти, вона є за авторством п'яти пропозицій. Шановні колеги народні депутати. Колеги, прослухайте, пропозиція викладена у п'яти фракцій у авторстві. Ви підписали, Олег Валерійович. Ви підписали. Будь ласка, хвилину, Олег Ляшко з місця. Пропозиція до постанови, пропозиція. Пропозиція до постанови.</p>
<p>&nbsp;</p>
<p>17:52:26</p>
<p>ЛЯШКО О.В.</p>
<p>Олег Ляшко, Радикальна партія. Шановний Володимире Борисовичу, ми пропонуємо вилучити із тексту постанови посилання на Закон про особливий порядок хазяйнування на цих територіях. І найголовніше, виведення з цієї території незаконних військових формувань, а також Російських Збройних Сил, які є зараз на нашому Донбасі. Давайте не ховати правди, там російські війська, про це неодноразово заявляла українська влада, так треба і писати. Про виведення з окупованої території Донбасу незаконних збройних формувань, російських збройних формувань, складання зброї і перекриття кордону. От тоді лише це буде звільнення від окупації, а якщо ви боїтесь назвати, що там є російські війська, то тоді не кажіть людям, що ви звільняєте цю територію.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги народні депутати, я думав, що буде конструктивна пропозиція, хочу зазначити, що 2396 підготовлений народними депутатами, внесений від коаліцій текст <a name=Temp></a></p>
<p>Текст даної постанови я вам зачитав. Вноситься пропозиція цю постанову, яка опрацьована, прийняти за основу та в цілому, бо вона погоджена всіма… Прошу голосувати і визначатися голосуванням. Прошу голосувати. Як ні?</p>
<p>&nbsp;</p>
<p>ЛЯШКО О.В. <i>(Із залу)</i> З моєю пропозицією про російські війська.</p>
<p>&nbsp;</p>
<p>ГОЛОВУЮЧИЙ. Зупиніть голосування. Зупиніть голосування. Будь ласка, прошу Олег Березюк.</p>
<p>&nbsp;</p>
<p>17:53:54</p>
<p>БЕРЕЗЮК О.Р.</p>
<p>Пане Голово, шановні колеги, я прошу підтримати пропозицію… Олег Валерійович! Я прошу підтримати пропозицію Олега Валерійовича Ляшка щодо вкладення російських окупаційних військ, як він там формулював.</p>
<p>&nbsp;</p>
<p>ГОЛОВУЮЧИЙ. Дякую. Прошу пропозицію, яку щойно оголосив Олег Березюк уточнення Олега Ляшка з цією пропозицією за основу та в цілому, прошу голосувати 2396. Прошу голосувати, прошу підтримати. Прошу голосувати, прошу підтримати за основу та в цілому пропозиція Олега Березюка 2396.</p>
<p>&nbsp;</p>
<p>17:54:38</p>
<p>За-280</p>
<p>Рішення прийнято.</p>
<p>Шановні колеги народні депутати, на ваш розгляд вноситься проект постанови 2379, проект Постанови про схвалення звернення від імені України до Ради Безпеки Організації Об'єднаних Націй та Ради Європейського Союзу стосовно розгортання на території України міжнародної операції з підтримання миру і безпеки. Доповідач міністр закордонних справ Павло Клімкін. Будь ласка, пане міністр.</p>
<p>Є пропозиція голосувати. Немає заперечень?</p>
<p>Шановні колеги, за пропозицією народних депутатів ставлю на голосування проект постанови (реєстраційний номер 2379), проект Постанови про&nbsp; схвалення звернення від імені України до Ради Безпеки Організації Об'єднаних Націй та Ради Європейського&nbsp; Союзу стосовно розгортання на території України міжнародної операції з підтримання миру і безпеки. Є пропозиція за основу та в цілому, прошу голосувати, прошу підтримати. За основу та в цілому (реєстраційний номер 2379).</p>
<p>Оце конституційна більшість. Всі хочуть миру.</p>
<p>&nbsp;</p>
<p>17:55:40</p>
<p>За-341</p>
<p>Дякую всім, хто підтримав.</p>
<p>Шановні колеги (реєстраційний номер 2346) проект Закону про схвалення рішення Президента України про допуск підрозділів Збройних сил інших держав на територію України у 2015 році для участі у багатонаціональних навчаннях.</p>
<p>Є пропозиція фракцій коаліції одразу голосувати даний проект рішення. Немає заперечень?</p>
<p>Вноситься на ваш розгляд за основу та в цілому за рішенням комітету (реєстраційний номер 2346). Прошу голосувати за основу та в цілому, який розданий і розглянутий комітетом. За основу і в цілому – 2346. Прошу голосувати, прошу підтримати.</p>
<p>&nbsp;</p>
<p>17:56:29</p>
<p>За-305</p>
<p>Рішення прийнято.</p>
<p>Шановні колеги народні депутати, відповідно до попередніх наших рішень, вноситься на ваш розгляд реєстраційний номер проекту Постанови номер 2260. Проект Постанови про Звернення Верховної Ради України до Організації Об'єднаних Націй, Європейського Парламенту, Парламентської Асамблеї Ради Європи, Парламентської Асамблеї ОБСЄ про порушення прав і свобод людини у Автономній Республіці Крим (внесена народним депутатом Фріз).</p>
<p>Є пропозиція профільного комітету, а також автора, голосувати за основу та в цілому даний проект Постанови. Немає заперечень?</p>
<p>Прошу, вноситься на ваш розгляд… <i>(Шум у залі)</i> А також, у Автономній Республіці Крим та міста Севастополь (реєстраційний номер 2260), добавити в назву і в суть щодо "та міста Севастополь". 2260 – за основу і в цілому, зі згаданою пропозицією. Прошу голосувати. Прошу голосувати, прошу підтримати.</p>
<p>&nbsp;</p>
<p>17:57:40</p>
<p>За-302</p>
<p>Шановні колеги народні депутати, 302 – рішення прийнято.</p>
<p>Шановні колеги народні депутати, враховуючи те, що сьогодні ми проводили дуже ретельні консультації в рамках парламентської коаліції щодо порядку денного і порядок денний був визначений тими питаннями, які щойно були розглянуті, я, користуючись своїм правом, вношу пропозицію про те, щоб завершити сьогодні засідання і завтра з 10-ї години перейти до розгляду питань порядку денного.</p>
<p>Оголошую засідання Верховної Ради України закритим. Завтра збираємося о 10-й годині ранку. Дякую, вельмишановні колеги народні депутати.</p>
<p>&nbsp;</p>
<p>&nbsp;</p>

