Стенограма пленарного засідання
04 квітня 2017
&nbsp;
<p align=center>ЗАСІДАННЯ ДВАДЦЯТЬ ШОСТЕ</p>
<p align=center>Сесійний зал Верховної Ради України</p>
<p align=center>04 квітня 2017 року, 16 година 04 хвилини</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:04:42</p>
<p>ГОЛОВУЮЧИЙ. Шановні колеги, час, відведений для перерви, вичерпаний. Прошу заходити в зал і приготуватись до реєстрації у вечірньому засіданні Верховної Ради України. Будь ласка, запросіть депутатів у зал.</p>
<p>Колеги, готові до реєстрації? Будь ласка, займіть робочі місця. І прошу народних депутатів зареєструватись для участі у вечірньому пленарному засіданні Верховної Ради України. Прошу провести реєстрацію.</p>
<p>&nbsp;</p>
<p>16:06:53</p>
<p>Зареєстровано 365 народних депутатів.</p>
<p>Вечірнє пленарне засідання Верховної Ради України оголошую відкритим.</p>
<p>Отже, колеги, як ми і узгодили, о 16 годині ми переходимо до питання про призначення членів Рахункової палати. Я хочу вам зараз проінформувати. як буде виглядати процедура розгляду даного питання. І прошу всіх уваги, щоб потім не було питань під час самого засідання.</p>
<p>Отже, спочатку доповідь голови підкомітету з питань державного фінансового контролю та діяльності Рахункової палати Івана Івановича Крулька. На доповідь надається 5 хвилин. Ще ні, я тільки розповідаю послідовність. 5 хвилин на доповідь для голови підкомітету.</p>
<p>Потім надається право виступу усім фракціям і групам, хто хоче взяти участь в обговоренні. По 3 хвилини усім фракціям і групам.</p>
<p>Після того, як пройде обговорення фракцій і груп, ми проведемо рейтингове голосування за усіх кандидатів в члени Рахункової палати. Комітет буде рекомендувати, щоб ми провели тільки за тих, кого обрав комітет: 29 людей. Але для того ми повинні провести голосування, щоб таке рішення стало чинним.</p>
<p>Отже, потім проводимо в алфавітному порядку, колеги, в алфавітному порядку рейтингове голосування за кожного з кандидатів. Потім, коли ми провели рейтингове голосування, обираються 9 з тих, хто набрали найбільшу кількість голосів, 9. І потім тих 9 вже ставляться на розсуд залу як склад Рахункової палати.</p>
<p>Чи зрозуміла логіка розгляду питання? Я думаю, що ми до години зможемо його розглянути. І якщо логіка приймається, я оголошую перехід до розгляду питання про призначення членів Рахункової палати.</p>
<p>І відповідно до пункту 16 частини першої статті 85 Конституції України, статті 20 Закону "Про Рахункову палату", статті 208 Закону України "Про Регламент Верховної Ради України" Верховна Рада призначає на посади членів Рахункової палати.</p>
<p>Відповідно до статті 16 Закону України "Про Рахункову палату"&nbsp; Рахункова палата складається з&nbsp; дев'яти членів Рахункової палати.</p>
<p>Відповідно до Регламенту та подання комітету я запрошую до доповіді голову підкомітету з питань державного фінансового контролю та діяльності Рахункової палати Комітету з питань бюджету&nbsp; Івана Івановича Крулька.</p>
<p>Включіть, будь ласка,&nbsp; мікрофон. 5 хвилин&nbsp; на доповідь. Будь ласка,&nbsp; пане Іван.</p>
<p>&nbsp;</p>
<p>16:10:05</p>
<p>КРУЛЬКО І.І.</p>
<p>Шановний Голово Верховної Ради! Шановні народні депутати і запрошені! Шановні кандидати у члени Рахункової палати, які зараз знаходяться тут на балконі в сесійній залі! Комітет з питань бюджету на своїх засіданнях&nbsp; у березні минулого року підсумував результати&nbsp; проведення конкурсу на зайняття посад членів Рахункової палати для призначення нового складу Рахункової палати. Сказати, що це питання перезріло, це не сказати нічого. Я вважаю, що, і це позиція комітету, яким&nbsp; ми неодноразово зверталися&nbsp; з відповідними листами, що справою честі Верховної Ради є сформувати новий склад Рахункової палати.</p>
<p>На сьогоднішній&nbsp; день&nbsp; у Рахунковій палаті склалася дуже серйозна ситуація, коли фактично тільки шість членів Рахункової палати мають відповідні повноваження, і то з терміном дії, який уже пройшов більше, як три роки. Таким чином, Рахункова палата&nbsp; на межі того, що їхнє засідання може не відбутися, адже на сьогоднішній день кількість членів є мінімальна для кворуму. Тому, безумовно, що ми повинні вирішити питання обрання нового складу Рахункової палати, тим більше, що це є&nbsp; орган, який здійснює заходи&nbsp; зовнішнього фінансового контролю&nbsp; стосовно публічних&nbsp; фінансів і якраз є парламентським органом.</p>
<p>До Комітету з питань бюджету надійшли документи від 67 кандидатів, яких узагальнено можна охарактеризувати таким чином:</p>
<p>66 відсотків – чоловіки, 34&nbsp; відсотки – жінки;</p>
<p>84 відсотки мають стаж державної служби, зокрема 20 кандидатів є працівниками Рахункової палати, з яких 4 – діючі члени Рахункової палати;</p>
<p>5 кандидатів є сертифікованими&nbsp; аудиторами, 4 кандидати є народними депутатами України;</p>
<p>26 кандидатів, тобто 39 відсотків, мають вчені звання, з яких 9 кандидатів також мають наукові ступені, 18 наукових публікацій. Матеріали щодо всіх кандидатів ще у вересні 2015 року розміщені на сайті Верховної Ради України та сайті комітету Верховної Ради України з питань бюджету. Тобто було достатньо часу, щоб ознайомитися з кандидатами.</p>
<p>За тією інформацією, якою я володію, окремі фракції парламенту також скористалися своїм правом і запросили кандидатів у члени Рахункової палати на свої засідання. Таким чином мали змогу безпосередньо визначитися і оцінити кандидатури, які будуть подані на засідання Верховної Ради для обрання.</p>
<p>Також Комітетом з питань бюджету було проведено особисте інтерв'ю із кожним кандидатом у члени Рахункової палати. У процесі опрацювання документів було виявлено, що кандидат Петренко не відповідає вимогам статті 19 Закону "Про Рахункову палату", тобто не відповідає відповідному критерію, а саме стаж роботи у відповідній сфері.</p>
<p>За результатами спеціальної перевірки 3 кандидатів – Зазимко, Шиндель, Ядвидчук – виявлена інформація, яка перешкоджає заняттю ними посад членів Рахункової палати. При цьому кандидат Ядвидчук відмовилася від подальшої участі у конкурсі, у зв'язку з чим комітет не подавав на Верховну Раду висновок і відомостей щодо неї. Крім того, після прийняття комітетом рішення від подальшої участі у конкурсі відмовилася ще один кандидат, це пані Оксана Продан, про що комітет повідомив Верховну Раду окремим листом.</p>
<p>У розданому вам рішенні комітету наведено детальну інформацію щодо конкурсу. За підсумками проведених заходів Комітет з питань бюджету ухвалив рішення, за яким затверджено висновки стосовно кожного кандидата у члени Рахункової палати. Водночас з усіх кандидатів комітет рекомендує Верховній Раді на посади членів Рахункової палати 29 кандидатів.</p>
<p>Оскільки Регламент Верховної Ради та Закон "Про Рахункову палату" не містять чіткої процедури проведення рейтингового голосування, комітет пропонує порядок розгляду даного питання, в якому зокрема рекомендується Верховній Раді спочатку прийняти процедурне рішення, що до рейтингового голосування допускається 29 кандидатів; таким чином решта кандидатів, яких не підтримав комітет, вважаються такими, що не пройшли рейтингове голосування парламентом, і їхні кандидатури відхилені. І таким чином ми проведемо рейтингове голосування по 29 кандидатах, яких прийняв, яких<a name=_GoBack></a> комітет рекомендує. У той же час це рішення парламенту ми повинні ухвалити голосуванням у 226 голосів. Відразу після призначення нового складу Рахункової палати необхідно буде поставити на голосування проект Постанови щодо звільнення старого складу Рахункової палати, це номер постанови 4283.</p>
<p>Отже, шановні колеги, пропонується перейти до відповідної процедури, яка запропонована комітетом, вам відповідні матеріали роздані, і обрати новий склад Рахункової палати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пане Іване.</p>
<p>Шановні колеги, у всіх на руках є документи і відповідно кандидати, які пропонуються в склад Рахункової палати. І тому ми переходимо до обговорення. І зараз прошу провести запис на виступи від фракцій і груп. По три хвилини на виступ. І відповідно це обговорення займе до 25 хвилин. Колеги, прошу провести запис на обговорення даного питання від фракцій і груп. Прошу записатись. Дякую.</p>
<p>Отже, від "Блоку Петра Порошенка" Лубінець Дмитро Валерійович. Будь ласка.</p>
<p>&nbsp;</p>
<p>16:15:57</p>
<p>ЛУБІНЕЦЬ Д.В.</p>
<p>Прошу передати слово Оксані Продан. Дякую.</p>
<p>&nbsp;</p>
<p>16:16:18</p>
<p>ПРОДАН О.П.</p>
<p>Шановні колеги! Я дуже прошу вас підтримати позицію Голови Верховної Ради і зараз всім разом проголосувати за тих кандидатів, які знаходяться зараз майже з нами на балконі, тому що насправді сьогодні Рахункова палат потребує зміни і оновлення свого складу. Серед тих 28 кандидатів є достойні люди. Я прошу кожного з вас зараз проголосувати як за кандидатів, на з вами треба обрати 9-х, так і за затвердження цих 9-ти кандидатів для того, щоб передати їх Голові Верховної Ради на потім на обрання і подання до Верховної Ради Голови. Насправді дуже потрібне питання. І ми чекали конкурсу, завершення конкурсу і винесення в зал проекту рішення і можливості проголосувати за майбутніх членів Рахункової палати більше ніж півтора роки.</p>
<p>Я прошу зараз всіх вас проголосувати, а хто, можливо, дивиться трансляцію із сесійної зали з буфету чи з комітетів, то прошу вас зараз прийти в зал. У нас є час, 28 кандидатів. А потім затвердження цих дев'яти обраних нами кандидатів для того, щоб передати Голові Верховної Ради. Дякую дуже і прошу голосувати.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>16:17:40</p>
<p>ГОЛОВУЮЧИЙ. Дякуємо.</p>
<p>Будь ласка, Олег Ляшко від Радикальної партії.</p>
<p>&nbsp;</p>
<p>16:17:49</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Ми висловлюємо повагу кандидатам в члени Рахункової палати. Але давайте говорити чесно. Сьогодні вся система влади в країні будується з метою узурпації влади Президентом Порошенком.</p>
<p>Нам отут виносили зміни до Конституції по судочинству. Розказували, що коли проголосують, буде незалежна судова система. І де ж вона, та незалежна судова система? Вона справді незалежна від закону і від здорового глузду. Але вона залежна від Адміністрації Президента, від заступника голови Адміністрації Філатова.</p>
<p>Для прикладу. Ми звернулись до суду, щоб зобов'язати оприлюднити меморандум з Міжнародним валютним фондом, суд призначив розгляд нашого позову на 12 липня! П'ять разів Родіну туди й назад продадуть, поки наш незалежний від здорового глузду суд розгляне цей позов!</p>
<p>А інший позов команди Радикальної партії – це на рішення уряду і НКРЕКП про незаконну завищену ціну на газ в 7 тисяч гривень і про підвищення тарифів. Майже рік адміністративний суд міста Києва, окружний, розглядає цю справу і досі немає рішення. Хоча відповідно до Кодексу адмінсудочинства мав би постановити це рішення впродовж двох місяців!</p>
<p>А давайте візьмемо рішення рошенівської НКРЕКП, де делегований Петром Порошенком "вовк в овечій шкурі" прийняв рішення по абонплаті, домовилися, зійшлися – сходняк – олігархи, бандити, корупціонери домовилися між собою, вирішили з кишень українців витягнути 24 мільярди гривень. І баба, дід у селі, пенсіонери в місті повинні останню копійку віддати, щоб набити їхні кишені.</p>
<p>Сьогодні Президент і уряд дурять людей, що вони, мовляв, вирішили цю проблему, призупинили рішення НКРЕКП. Але, насправді, це намагання вивести пар, тому що насправді рішення не скасовано і людей будуть грабувати цією незаконною абонплатою.</p>
<p>Тому вимога моєї залізної команди, фракції Радикальної партії, одна – це скасування грабіжницького олігархічного рішення про абонплату з українців, це відставка корумпованого НКРЕКП і рошенівського Вовка і повернення до державного управління газорозподільчих мереж, якими користуються олігархи по сьогоднішній день. Отримали при Януковичу Фірташ, Льовочкін, сьогодні при Порошенко тим же користуються, тому що, видно, платять откати. Ми вимагаємо справедливості, ми вимагаємо припинення грабунку українців, ми вимагаємо від Президента Порошенка правди і захисту країни, а не власної кишені і власних рошенок.</p>
<p>&nbsp;</p>
<p>16:21:01</p>
<p>ГОЛОВУЮЧИЙ. Наступний, будь ласка, від фракції "Батьківщина" народний депутат Євтушок.</p>
<p>&nbsp;</p>
<p>16:21:09</p>
<p>ЄВТУШОК С.М.</p>
<p>Сергій Євтушок, фракція "Батьківщина". Шановна пані головуюча, я прошу передати слово моїй колезі, без сумніву, одній із найкращих аудиторів України Олександрі Кужель.</p>
<p>&nbsp;</p>
<p>ГОЛОВУЮЧИЙ. Будь ласка, пані Олександра Кужель, вам слово.</p>
<p>&nbsp;</p>
<p>16:21:20</p>
<p>КУЖЕЛЬ О.В.</p>
<p>Дякую. Олександра Кужель, "Батьківщина". Ми з вами стояли 3 роки тому і говорили, що Україна – це Європа. Але Європа – це не тільки демократія, це не тільки вільна преса, а це дуже чіткий і прозорий контроль за використанням бюджетних коштів. Якщо б в нашій країні люди були впевнені, що влада їм служить, що за народні гроші будуються не палаци податківців і вищих посадових осіб, а лікарні, школи, дорогим, заводи і сплачується пенсія, нормально вчаться їх діти. Я запевняю всіх, тінь в економіці зменшилась. Але таку впевненість в кожній країні дає, в розвинутих країнах, забезпечує чесна і безкомпромісна діяльність органів фінансового контролю. Я вчила такий контроль. Я одна із дійсно з перших аудиторів України, була президентом Союзу аудиторів, вчила такий контроль в Англії і Швеції. Це справжня боротьба з корупцією, це цілеспрямована щогодинна щоденна робота на випередження.</p>
<p>Я хочу вас всіх запитати, вам нецікаво, бо ви самі не вірите зараз в залі, о парламент збудує такий контроль. Ну, дійсно ж опозиція пропонувала, що очолити Рахункову палату повинен представник демократичної європейської опозиції. А так же, хто ж вас буде контролювати? Коаліція, БПП, Президента, влада, уряд, БПП, фінансовий комітету у Верховній Раді, бюджетний, БПП, Антимонопольний… Брехня, немає жодного конкурсу, БПП НКРЕКП і таке інше. Це фарс. Ніякого конкурсу немає. Рік не виносили на розгляд в зал, торгувалися як кого провести. Чи знаєте ви як провести? Не знаєте. А я вам можу сказати, наша команда знає. Є принципи, по яким повинна працювати Рахункова палата. Це перше, це червоні папірці, червоний прапор, який ставиться на ризикові операції.</p>
<p>По-друге, щохвилинний контроль за ефективністю і правильністю використання бюджетних коштів.</p>
<p>І третє, найголовніше. "Чорний ящик" – це коли Рахункова палата реагує на громадські розслідування журналістів і таке інше.</p>
<p>Але хочу вам сказати, те, що ми за 2,5 роки з вами не почули жодного звіту Рахункової палати, вона не повернула жодної копійки до бюджету, а являється ……&nbsp; і далі тільки використанням заказных, як зараз це робить НАЗК, заказних розслідувань по тим партіям, які будуть заважати красти існуючій владі.</p>
<p>Знаєте, ви б хоча б ради приличия…</p>
<p>&nbsp;</p>
<p>ГОЛОВУЮЧИЙ. 30 секунд завершити дайте, будь ласка.</p>
<p>&nbsp;</p>
<p>КУЖЕЛЬ О.В. Якщо представник опозиції очолював би Рахункову палату, ви хоча б боялася красти, але ви даєте тільки можливість бути ширмою. І тому я заявляю, я дякую команді за підтримку, я знімаю свою кандидатуру з розгляду на Рахункову палату.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, не встигли записатися кілька фракцій. Зараз від "Самопомочі", будь ласка, Олег Березюк, потім від "Опозиційного блоку" Долженков. Мені здається, від "Народного фронту"… Будь ласка, Олегу Березюк увімкніть мікрофон.</p>
<p>&nbsp;</p>
<p>16:25:00</p>
<p>БЕРЕЗЮК О.Р.</p>
<p>Вельмишановна пані головуюча, вельмишановні колеги! Рахункова палата – це орган, який перевіряє якість використання людських грошей. Але олігархічній владі, яка існує і функціонує, і керує цією державою протягом останніх 10 років, як мінімум, не вигідний такий орган, тому він і не працює,&nbsp; тому він і в стагнації. Тому сьогодні навіть у нас є сумніви, що в залі вистачить голосів, щоб запустити його діяльність. Але з 2014 року кількість не сплачених податків в державний бюджет збільшилося в чотири рази і сьогодні становить біля 56, 60 мільярдів гривень, і це не податки, сплачені малим чи середнім бізнесом, це люди справжньо і справно платять податки, це податки не сплачені олігархічними гігантами і монстрами. Тому цій олігархічній владі і не потрібна Рахункова палата.</p>
<p>Фракція "Самопоміч" провела співбесіди з декількома десятками людей, які претендують на ці посади, вибрала 10 осіб, за які ми будемо голосувати. Сьогодні Україні треба запустити роботу інституційної державної машини, яка буде слідкувати за використанням людських коштів, це основна задача. Тому сьогодні треба це проголосувати. Дякую.</p>
<p>&nbsp;</p>
<p>ГОЛОВУЮЧИЙ. Дякуємо, пане Олеже.</p>
<p>Будь ласка, Долженков від "Опозиційного блоку". І я звертаюся відразу до всіх інших фракцій, які не встигли, і груп, записати, ще є бажаючі&nbsp; висловитися з цього питання. Якщо ні, то&nbsp; колеги, я прошу повертатись до сесійно зали, бо зараз після&nbsp; пана Долженкова ми&nbsp; маємо переходити, по суті, до&nbsp; голосування. Будь ласка, пане Долженков.</p>
<p>&nbsp;</p>
<p>16:27:05</p>
<p>ДОЛЖЕНКОВ О.В.</p>
<p>Шановні колеги! Шановні громадяни! Без сумніву, інститут Рахункової палати України&nbsp; є дуже необхідним фактором у здійсненні Верховною Радою України контролю за надходженням і використанням бюджетних коштів. Адже про це не тільки гласить стаття 98 Конституції України. Це, дійсно, той інструмент, який повинен більш ефективно нами народними депутатами, які є&nbsp; представниками народу України використовуватися саме в сфері&nbsp; здійснення&nbsp; наглядової функції за&nbsp; органами виконавчої влади в частині&nbsp; використання бюджетних коштів або&nbsp; надходження бюджетних коштів. Але є невелике, але, по-перше, фракція "Опозиційний блок" неодноразово наголошувала на тому, що необхідно приймати Закон України про опозицію. Відповідно формулювати Рахункову палату України&nbsp; необхідно саме з представників опозиції, адже це&nbsp; сили політичні заінтересовані в тому, щоб якомога найоб'єктивніше висвітлювати процес використання надходження коштів, висвітлювати ефективність тієї чи іншої влади, в незалежності від&nbsp; того, яка політична партія&nbsp; зараз знаходиться при владі, а яка знаходиться в опозиції.</p>
<p>Звичайно, фракція "Опозиційний блок" буде приймати активну&nbsp; участь у голосуванні за&nbsp; деякими кандидатами у Рахунковій&nbsp; палаті України, адже&nbsp; зазначена інституція повинна бути… повинна функціонувати. При цьому є зауваження щодо&nbsp; ефективності використання тих звітів, які готуються, готувалися&nbsp; попереднім складом Рахункової палати України. Ось, наприклад, візьмемо Звіт про використання коштів державного бюджету за 2015 рік. Дійсно, звіт був підготовлений і&nbsp; сформульований в цьому звіті було&nbsp; зазначено, що чинна влада неефективно використовує кошти, закуповує втри дороги продукцію, послуги за державний кошт. Тобто більш… найбільш неефективне використання бюджетів коштів було здійснено в рамках державних закупівель. А яка ж&nbsp; реакція збоку&nbsp; правоохоронних органів? Реакції – нуль. Тому питання не тільки в тому, щоб добрати висококваліфікованих спеціалістів, які б акцентували увагу, якісно підготовлювали звіти про використання і надходження державних коштів, Державного бюджету України, але й відповідна реакція правоохоронної системи, адже фіксується факт неналежного&nbsp; використання державних коштів, фактично, розкрадання Державного бюджету, але послідовної реакції не надходить. Тому що влада не зацікавлена в тому, щоб притягати до відповідальності тих, хто приймає рішення щодо розподілу бюджетних коштів, які займають керуючі посади в органах, які є розпорядниками бюджетних коштів. Тому тут більше питання не стільки до Рахункової палати, а скільки саме до правоохоронної системи.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>"Народний фронт" не буде брати слово з цього приводу.</p>
<p>Тоді, пане головуючий, закінчилося обговорення.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:30:14</p>
<p>ГОЛОВУЮЧИЙ. Шановні колеги, ми завершили обговорення. І я хочу вам наголосити, що першим&nbsp; на голосування поставиться пропозиція голови підкомітету Івана Крулька… Пане Іване! Пане Іване! Перша пропозиція полягає у тому, щоб ми розглядали тільки 29 кандидатів.</p>
<p>Хочу наголосити, що було подано 62 кандидата на конкурс. Комітет з них відібрав 28… зараз дам слово. І для того, щоб ми голосували не 68 голосувань, а 28, нам треба разом прийняти рішення, щоб розглядати лишень тих, хто пройшов конкурс на комітеті.</p>
<p>Для детальнішого роз'яснення, будь ласка, Іван Крулько, одна хвилина. І прошу заходити в зал.</p>
<p>&nbsp;</p>
<p>16:31:03</p>
<p>КРУЛЬКО І.І.</p>
<p>Дякую.</p>
<p>Шановні колеги, я хочу, щоб зараз ми дуже уважно послухали важливу інформацію. Зараз ми поставимо на голосування пропозицію комітету провести рейтингове голосування серед 29-и, ми рекомендували, але оскільки є один самовідвід – це Олександра Кужель зробила самовідвід, тому з 28-и кандидатів… Таким чином, інші кандидати&nbsp; вважаються такими, що пройшли рейтингове голосування та не були підтримані Верховною Радою України.</p>
<p>Якщо це голосування зараз не набере 226 голосів, тоді нам потрібно буде проводити рейтингове голосування по усіх 64 кандидатурах, бо уже зараз 64. Я дуже прошу уважно поставитися до цього питання – і проголосувати зараз за те, щоб провести рейтинг серед 28 кандидатів у склад Рахункової палати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, колеги, займаємо робочі місця. Зрозуміла є позиція голови підкомітету? Я ще раз її пояснюю. Голова підкомітету рекомендує, щоб ми визначились, що рейтингове голосування буде проводитись поміж 28 кандидатами, які пройшли конкурс в комітеті. Інакше нам доведеться ставити 64 кандидати на голосування.</p>
<p>Тому я прошу підтримати цю пропозицію і зараз її ставлю першою на голосування. Прошу зайняти робочі місця і приготуватись до голосування.</p>
<p>І я ставлю на голосування пропозицію про розгляд 28 кандидатів на посаду членів Рахункової палати, які рекомендовані Комітетом з питань бюджету. Я прошу підтримати цю пропозицію голови підкомітету і прошу проголосувати, колеги. Прошу проголосувати. Прошу підтримати, щоб ми розглядали 28 кандидатів, які пройшли конкурс в комітеті. Прошу проголосувати. Прошу підтримати, колеги. Голосуємо. Прошу підтримати.</p>
<p>&nbsp;</p>
<p>16:33:20</p>
<p>За-198</p>
<p>198.</p>
<p>Колеги, я ще раз поставлю. Якщо не буде голосів, несіть мені весь список тоді, будь ласка. Я поставлю ще раз, просто хай в мене документи будуть під руками. Це особливо я наголошую тим, в кого є потім питання по енергоефективності. Це затягне розгляд на півгодини як мінімум.</p>
<p>Отже, я ще раз ставлю на голосування пропозицію про розгляд 28 кандидатів на посаду членів Рахункової палати, які рекомендовані Комітетом з питань бюджету. І прошу цю пропозицію підтримати. Це зробить наш розгляд більш ефективним і швидким. Прошу проголосувати. Прошу підтримати. Голосуємо, колеги.</p>
<p>&nbsp;</p>
<p>16:34:21</p>
<p>За-259</p>
<p>Рішення прийняте. І ми будем розглядати лишень 28 кандидатів.</p>
<p>Колеги, переходимо до рейтингового голосування в алфавітному порядку… <i>(Шум у залі) </i>&nbsp;Ми вже перейшли отак далі.</p>
<p>Отже переходимо до рейтингового голосування в алфавітному порядку по кожному кандидату окремо. Я буду називати прізвище, ім'я, по батькові&nbsp; кандидата. Голова підкомітету Іван Крулько буде оголошувати&nbsp; рішення комітету стосовно кожної кандидатури, а зал буде визначатися щодо її підтримки. Наголошую ще раз, називати буду в алфавітному порядку.</p>
<p>Пане Іване, є необхідність по кожному давати вам слово? Нема необхідності. Добре. Отже&nbsp; переходимо.</p>
<p>Перший. Андрієнко Ярослав Петрович. Хто підтримує дану кандидатуру, прошу проголосувати.</p>
<p>&nbsp;</p>
<p>16:35:39</p>
<p>За-14</p>
<p>14 голосів.</p>
<p>Прошу Апарат підраховувати, щоб потім в рейтинговому дати дев'ять найбільш результативних голосувань.</p>
<p>Наступний. Богун Віктор Павлович. Хто підтримує&nbsp; дану кандидатуру, прошу проголосувати.</p>
<p>&nbsp;</p>
<p>16:36:12</p>
<p>За-211</p>
<p>Наступна. Буханевич Олександр Миколайович. Хто підтримує&nbsp; дану кандидатуру, прошу проголосувати.</p>
<p>&nbsp;</p>
<p>16:36:34</p>
<p>За-105</p>
<p>Наступний. Герула Тарас Іванович.</p>
<p>Хто підтримує дану кандидатуру, прошу проголосувати. Герула Тарас Іванович.</p>
<p>&nbsp;</p>
<p>16:37:05</p>
<p>За-227</p>
<p>Наступна. Дроздовський Любомир Петрович. Хто підтримує дану кандидатуру, прошу проголосувати.</p>
<p>&nbsp;</p>
<p>16:37:33</p>
<p>За-224</p>
<p>Наступний. Косінов Станіслав Анатолійович. Хто підтримує дану кандидатуру, прошу проголосувати.</p>
<p>&nbsp;</p>
<p>16:37:57</p>
<p>За-55</p>
<p>Кривіцький Віктор Броніславович. Хто підтримує, прошу проголосувати.</p>
<p>&nbsp;</p>
<p>16:38:18</p>
<p>За-29</p>
<p>Лепак Роман Іванович. Прошу проголосувати, хто підтримує.</p>
<p>&nbsp;</p>
<p>16:38:41</p>
<p>За-53</p>
<p>Лук'янчук Руслан Валерійович. Прошу проголосувати, прошу підтримати.</p>
<p>&nbsp;</p>
<p>16:39:03</p>
<p>За-261</p>
<p>Майснер Андрій Васильович. Хто підтримує даного кандидата, прошу проголосувати.</p>
<p>&nbsp;</p>
<p>16:39:25</p>
<p>За-202</p>
<p>Мовчан Олександр Володимирович. Хто підтримує, прошу проголосувати.</p>
<p>&nbsp;</p>
<p>16:39:47</p>
<p>За-23</p>
<p>Невідомий Василь Іванович. Хто підтримує прошу проголосувати.</p>
<p>&nbsp;</p>
<p>16:40:08</p>
<p>За-225</p>
<p>Огонь Цезар Григорович. Хто підтримує даного кандидата, прошу проголосувати.</p>
<p>&nbsp;</p>
<p>16:40:30</p>
<p>За-197</p>
<p>Олійник Дмитро Семенович. Хто підтримує, прошу проголосувати.</p>
<p>&nbsp;</p>
<p>16:40:52</p>
<p>За-79</p>
<p>Осадчук Людмила Георгіївна. Хто підтримує, прошу проголосувати.</p>
<p>&nbsp;</p>
<p>16:41:11</p>
<p>За-38</p>
<p>Пацкан Валерій Васильович. <i>(Шум у залі) </i>Хто підтримує Пацкана Валерія Васильовича, прошу проголосувати.</p>
<p>&nbsp;</p>
<p>16:41:34</p>
<p>За-291</p>
<p>Пилипенко В'ячеслав Павлович.</p>
<p>Хто підтримує, прошу проголосувати, В'ячеслава Павловича.</p>
<p>&nbsp;</p>
<p>16:42:01</p>
<p>За-165</p>
<p>Пліс Геннадій Володимирович. Хто підтримує, я прошу проголосувати.</p>
<p>&nbsp;</p>
<p>16:42:22</p>
<p>За-58</p>
<p>Руденко Василь Сергійович. Хто підтримує, я прошу проголосувати. Зараз Руденко. Потім буде Пукір . Зараз Руденко голосуємо.</p>
<p>&nbsp;</p>
<p>16:42:46</p>
<p>За-36</p>
<p>Пукір ми пропустили, так? Так, будь ласка, зараз Пукір Юлія Геннадіївна. Колеги, зараз ставиться Пукір Юлія Геннадіївна. Хто підтримує, я прошу проголосувати.</p>
<p>&nbsp;</p>
<p>16:43:14</p>
<p>За-43</p>
<p>Сидорович Ярослав Мар'янович. Хто підтримує, я прошу проголосувати.</p>
<p>&nbsp;</p>
<p>16:43:36</p>
<p>За-207</p>
<p>Скидан Анжеліка Володимирівна. Хто підтримує, я прошу проголосувати.</p>
<p>&nbsp;</p>
<p>16:43:57</p>
<p>За-39</p>
<p>Наступний. Слободяник Юлія Борисівна. Хто підтримує, я прошу проголосувати.</p>
<p>&nbsp;</p>
<p>16:44:18</p>
<p>За-50</p>
<p>Стефанюк Ігор Богданович. Хто підтримує, прошу проголосувати.</p>
<p>&nbsp;</p>
<p>16:44:40</p>
<p>За-52</p>
<p>Судницин Федір Семенович. Хто підтримує, прошу проголосувати.</p>
<p>&nbsp;</p>
<p>16:45:00</p>
<p>За-51</p>
<p>Шах Геннадій Анатолійович. Хто підтримує, прошу проголосувати.</p>
<p>&nbsp;</p>
<p>16:45:23</p>
<p>За-31</p>
<p>Шулежко Марія Яківна. Хто підтримує, прошу проголосувати.</p>
<p>&nbsp;</p>
<p>16:45:43</p>
<p>За-69</p>
<p>І останнє голосування. Яременко Олександр Степанович. Хто підтримує, прошу проголосувати.</p>
<p>&nbsp;</p>
<p>16:46:04</p>
<p>За-163</p>
<p>Тепер я попрошу Апарат принести мені перелік кандидатів дев'ятьох, які набрали найбільшу кількість голосів.</p>
<p>І зараз хочу наголосити наступний наш хід. Зараз ми переходимо до остаточного голосуванням списком. Ставиться список з 9 кандидатів, які набрали за підсумками рейтингового голосування найбільшу кількість голосів. І, власне, це вже і є остаточне голосування за призначення членів Рахункової палати.</p>
<p>Зараз ми голосуємо не по одному, а 9 ставиться кандидатів, які набрали найбільшу кількість голосів. Зрозуміло, так? Отже, зараз буде остаточне і вирішальне голосування. Я прошу колег депутатів заходити в зал, займати робочі місця.</p>
<p>Я зачитаю для того, щоб могли звірити чи правильно порахували в Апараті. Іван Іванович, зараз я зачитаю 9 чоловік, а ви переглянете чи все правильно було визначено Апаратом. Я з розумію, ви собі теж фіксували, так же ж? Одну секундочку, зараз…</p>
<p>Отже, я називаю, прошу уважно, уважно, я буду зачитувати. Отже, Богун Віктор Павлович – 211. Є. Герула Тарас Іванович – 227. Два. Дроздовський Любомир Петрович – 224. Так, Іване? Іване, ну, будьте уважними, ну, я ж… Третій – Дроздовський. Четвертий – Лук'янчук Руслан Валерійович – 261. Майснер Андрій Васильович – 202. Невідомий Василь Іванович – 225. Огонь Цезарь Григорович – 197, Пацкан Валерій Васильович – 291, Сидорович Ярослав Мар'янович –207. Правильно? Отже, колеги, я дав перелік дев'ятьох людей, які зайняли найвищу позицію в рейтинговому голосуванні. Дев'ять.</p>
<p>Будь ласка, одну хвилину Крулько і переходимо до голосування.</p>
<p>&nbsp;</p>
<p>16:49:43</p>
<p>КРУЛЬКО І.І.</p>
<p>Шановні колеги, я хочу єдине зараз, звернути увагу всієї сесійної зали, зараз буде ключове голосування стосовно списку з дев'яти. Якщо ми зараз не запустимо Рахункову палату в оновленому вигляді, я боюся, що це питання буде, мінімум, на півроку відкладено, нам треба буде проводити новий конкурс. Але найгірше в цьому випадку, що за умовами співпраці з міжнародними інституціями, зокрема, з європейською комісією, вся технічна допомога, яка запланована для цього органу, зовнішнього фінансового контролю, буде повністю заблокована і припинена. Ці листи направлені до Голови Верховної Ради, до голів усіх фракцій. Я дуже хотів би, щоб ми сформували Рахункову палату, незалежно, які там будуть прізвища. Всі, кого рекомендував комітет, достойні до того, щоб працювати членами Рахункової палати. І я просив би, щоб ми зараз зробили це голосування. Дякую.</p>
<p>&nbsp;</p>
<p>ГОЛОВУЮЧИЙ. Отже, я ставлю на голосування весь список, я перераховую ще раз. А що дасть сигнальне? А що воно дасть? Колеги, що воно дасть? Ми повернемось, якщо…</p>
<p>Отже, зараз переходимо до остаточного голосування списком. Відповідно до частини п'ятої статті 209 Регламенту Верховної Ради України, ставиться&nbsp; на голосування список з дев'яти кандидатів, які набрали за підсумками рейтингового голосування найбільшу кількість голосів. Ставлю на голосування пропозицію&nbsp; про призначення членами Рахункової палати Богуна Віктора Павловича, Герулу Тараса Івановича, Дроздовського Любомира Петровича, Лук'янчука Руслана Валерійовича, Майснера Андрія Васильовича, Невідомого Василя Івановича, Огонь Цезаря Григоровича, Пацкана Валерія Васильовича, Сидоровича Ярослава Мар'яновича. Я правильно назвав?</p>
<p>&nbsp;</p>
<p>ГОЛОС ІЗ ЗАЛУ. Да.</p>
<p>&nbsp;</p>
<p>ГОЛОВУЮЧИЙ. Отже, хто підтримує даний список, прошу проголосувати. Голосуємо.</p>
<p>&nbsp;</p>
<p>16:52:06</p>
<p>За-211</p>
<p>Колеги, я раз поставлю на повернення… я раз поставлю на повернення. Колеги, раз ставлю на&nbsp; повернення…</p>
<p>Колеги, обміняємося думками давайте по хвилині, по хвилині до фракцій, по хвилині.&nbsp; Хто має бажання від&nbsp; фракцій.</p>
<p>Будь ласка, Оксана Продан, одна хвилина.</p>
<p>&nbsp;</p>
<p>16:52:57</p>
<p>ПРОДАН О.П.</p>
<p>Шановні колеги! Ми з вами щойно проголосували за&nbsp; 9 кандидатів чи це ті 9, які б&nbsp; всіх&nbsp; хотіла бачити я, ні. Чи це 9, які я впевнена, будуть саме такими якою б була я, якби я була серед них, я думаю, що ні. Але я голосувала щойно і я буду голосувати зараз, і прошу&nbsp; кожного з вас проголосувати зараз за цих 9 людей навіть притому, що частина з них мені не подобається, тому що&nbsp; їх 9 це набагато краще, ніж діючі 9. У будь-якому випадку ми запускаємо нове оновлення, ми запускаємо нових людей в Рахункову палату. Це те, за що стоїть сьогодні Радикальна партія. Ви стоїте, Радикальна фракція, за оновлення НКРЕКП і я в цьому з вами, &nbsp;але оновлення Рахункової палати можливо тільки зараз, коли ми всі проголосуємо і давайте давати 226 голосів. Той, хто говорить, але зараз не&nbsp; голосує обманює всіх в тому, що&nbsp; він за оновлення контролюючих органів, за оновлення Рахункової палати НКРЕ…</p>
<p>&nbsp;</p>
<p>ГОЛОВУЮЧИЙ. Одна хвилина, Олег Ляшко.</p>
<p>&nbsp;</p>
<p>16:54:11</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні&nbsp; українці, яких ця влада грабує через абонплату, через тарифи, через зростання цін&nbsp; на комуналку, на продукти харчування, на ліки! Бачите, вони не розглядають питання, як вам допомогти, щоб вас не грабували, Натомість ми бачимо договорняки, коли тут, у парламенті, голосують для того, щоб влада&nbsp; і Президент узурпували вплив на Рахункову палату.</p>
<p>Фракція Радикальної партії в ці ганебних, корупційних, недостойних корупційних домовленостях участі не бере, тому що Президент Порошенко вважає, що парламент і Україна – це його приватна контора, де він може все вирішувати, звати… з українців брати тарифи у три рази більше і розраховуватися з "Опоблоком", розраховуватися з олігархічними групами. Президент Порошенко веде таку саму візантійську підлу, недостойну політику, як це робив Янукович. Порошенко закінчить так само, як і Янукович.</p>
<p>&nbsp;</p>
<p>ГОЛОВУЮЧИЙ.&nbsp; Шуфрич, одна хвилина.</p>
<p>&nbsp;</p>
<p>16:55:22</p>
<p>ШУФРИЧ Н.І.</p>
<p>Шановні колеги, безумовно, те, що сьогодні відбувається, це – ганьба і принижує Верховну Раду України. Хай українці знають, що Рахункова палата є незалежний парламентський контролюючий орган, який і буде боротися з безпідставними тарифами і відповідними дорахуваннями.</p>
<p>Але у мене запитання до моїх колег по залу: скажіть, будь ласка, "а&nbsp; мужики есть в этом зале?" Ви думаєте, що мені подобаються всі дев'ять кандидатів? Ні! Але якщо домовились, треба мати гідність, і не треба робити посміховище з Верховної Ради&nbsp; України.</p>
<p>Ми категорично проти багатьох кандидатів, але так вирішив зал, так вирішили депутати Верховної Ради&nbsp; України. І ми домовилися, хто в дев'ятку не попав, і за поваги до українського народу ми будемо голосувати, і ви маєте проголосувати, якщо поважаєте людей! А ви їх... <i>(Оплески)</i></p>
<p>&nbsp;</p>
<p>ГОЛОВУЮЧИЙ. Будь ласка, Ірина Геращенко, одна хвилина. І потім Бурбак, одна хвилина.</p>
<p>&nbsp;</p>
<p>16:56:37</p>
<p>ГЕРАЩЕНКО І.В.</p>
<p>Шановні колеги, насправді це сьогодні обов'язок і відповідальність сесійної зали – обрати Рахункову палату, так само як обов'язок сесійної зали найближчим часом оновити ЦВК і інші важливі органи. Ми, дійсно, не маємо права не обирати сьогодні Рахункову палату як важливий контролюючий орган, виходячи з квотного партійного принципу. Давайте, будь ласка, державу поставимо вище, ніж партію, державу поставимо вище, ніж фракції. Тим більше, я хочу наголосити, що зараз ми йдемо по списку членів Рахункової палати, а не керівництва Рахункової палати. І це є дуже важливо.</p>
<p>І я хочу звернутися до журналістів і до виборців: дуже уважно зараз слідкувати за тим, як будуть голосувати всі фракції. Тому що точно так вони будуть голосувати потім і за ЦВК, і за інші важливі органи, про які стільки точиться сьогодні дискусія в цій залі. Це неприпустимо, що в списку не всі ті люди, можливо, кого ми хотіли бачити, але ж ви всі своїми голосами, ми всі дали їм найвищий рейтинг. Чому сьогодні не голосується тоді повним списком? В цьому немає жодної логіки, окрім партійних вузьких інтересів. І це не є європейським. Я закликаю всіх до європейської відповідальності і європейської політики.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Максим… Семенуха, хвилина. Потім – Максим Бурбак, хвилина. Будь ласка.</p>
<p>&nbsp;</p>
<p>16:58:10</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги, я поділяю думку, що обрані попередні кандидати, напевно, не є ідеальними. Але давайте будемо відверті: чи здатна ця Верховна Рада обрати кращих кандидатів? Напевно, ні. Ми сьогодні знаходимося в тій ситуації, коли маємо вибрати між поганим рішенням і недосконалим рішенням. Але я хочу всіх звернути увагу: якщо ми сьогодні не приймемо жодного результативного рішення, це означає, що ми підтверджуємо сьогодні статус фактично нелегітимних членів Рахункової палати. Бо дуже вигідно владі мати виконуючих обов'язки, так званих ручних собі. Якщо ми сьогодні не приймемо позитивне рішення, ми скасовуємо, не даємо навіть собі шансу на оновлення Рахункової палати, не даємо шанс людям здійснювати свої повноваження одного з найголовніших інституційних органів держави. Голосуємо.</p>
<p>&nbsp;</p>
<p>ГОЛОВУЮЧИЙ. Одна хвилина, Максим Бурбак.</p>
<p>&nbsp;</p>
<p>16:59:07</p>
<p>БУРБАК М.Ю.</p>
<p>Шановні колеги! Давайте знизимо градус напруги і тверезо на&nbsp; холодну голову будем розбиратися, що Рахункова палата – це незалежний парламентський орган для контролю. І, певно, там повинні бути представлені всі фракції, всі групи для того, щоб це був незалежний орган.</p>
<p>Я хочу повернутися до незалежного органу НАЗК, який теж був незалежний. Чим це закінчилось по е-декларуванню?</p>
<p>Давайте європейськими гаслами не перекривати власну недолугість! Вважаю, що треба провести ретельний відбір, і представництво&nbsp; повинно бути всіх фракцій і груп для того, щоб це був дієвий, а не внутрішньопартійний орган. Тому закликаю всіх утриматися від голосування. Дякую.</p>
<p>&nbsp;</p>
<p>ГОЛОВУЮЧИЙ. Колеги, увага! А, ще "Батьківщина" не виступала. Будь ласка,&nbsp; Сергій Соболєв. Одна хвилина.</p>
<p>&nbsp;</p>
<p>17:00:07</p>
<p>СОБОЛЄВ С.В.</p>
<p>Соболєв, "Батьківщина". Колеги, найстрашніше, що зараз може бути, це квотний принцип розподілу органу, який буде контролювати публічні фінанси. <i>( Шум у залі)</i></p>
<p>Не дай Боже, ми зараз підемо по тому, що кожній фракції будемо виділяти якісь місця. Це шлях в нікуди. Це шлях до прямої корупції. Коли окремі фракції, які представлені в уряді, які контролюють Адміністрацію Президента, ще й будуть потім контролювати цей уряд.</p>
<p>Наша пропозиція є наступна. Той, хто не хоче, щоб у нас далі діяв так званий тимчасовий орган, який нічого абсолютно не контролює або, не дай Боже,&nbsp; зараз оберуть 4-5 чоловік, і ми розуміємо, яких оберуть&nbsp; цих 5 чоловік, і знову ми будемо мати неповноцінний орган,&nbsp; наша пропозиція є наступна: проголосувати за той склад, який є зараз. Є можливість єдина сформувати орган, тим більше, що закон робить кожного з них автономним і відповідальним за напрямок.</p>
<p>Наша фракція пропонує…</p>
<p>&nbsp;</p>
<p>ГОЛОВУЮЧИЙ. Отже, колеги, всі висловилися фракції. Зараз, колеги,&nbsp; сконцентруйтесь. Я поставлю раз на повернення. <i>(Шум у залі) </i></p>
<p>Колеги, зараз я пораджуся з юристами. Колеги, дійсно є з тим труднощі, але я раз поставлю на повернення. Приготуйтесь. Я ставлю пропозицію повернутись до розгляду і голосування по даному питанню. Хто підтримує дану пропозицію, прошу проголосувати.</p>
<p>&nbsp;</p>
<p>17:02:18</p>
<p>За-212</p>
<p>Ситуація не змінилась, голосів нема.</p>
<p>Колеги, відповідно до абзацу 3 частини п'ятої статті 28 Регламенту Верховної Ради України прошу Комітет з питань бюджету оголосити повторний конкурс на зайняття посад членів Рахункової палати. Дякую колеги.</p>
<p>Переходимо до наступних питань порядку денного.</p>
<p>І, шановні колеги, в нас наступне в порядку денному є блок питань енергоефективності та житлово-комунального господарства.</p>
<p>І я ставлю на розгляд перший проект Закону про енергетичну ефективність будівель (4941-д). І я прошу підтримати розгляд даного питання за скороченою процедурою. Прошу проголосувати, прошу підтримати розгляд за скороченою процедурою. Будь ласка, підтримайте.</p>
<p>&nbsp;</p>
<p>17:03:32</p>
<p>За-125</p>
<p>Колеги, я хочу наголосити: це є перелік питань про енергетичну ефективність будівель. Ми маємо 3 питання в цьому блоці. Якщо ми підемо по повній процедурі, ми їх не зможемо розглянути. Тому я ще раз поставлю пропозицію за скороченою процедурою. Якщо не буде голосів, підемо по повній, але я прошу депутатів відповідально підійти до цього голосування.</p>
<p>Отже, я ставлю пропозицію: розгляд за скороченою процедурою проект Закону 4941: про енергетичну ефективність будівель. Прошу проголосувати. Прошу підтримати. Голосуємо.</p>
<p>&nbsp;</p>
<p>17:04:26</p>
<p>За-151</p>
<p>І я запрошую до доповіді заступника голови Комітету з питань будівництва, містобудування і ЖКГ Бабак Альону Валеріївну. Будь ласка.</p>
<p>&nbsp;</p>
<p>17:04:40</p>
<p>БАБАК А.В.</p>
<p>Шановні народні депутати! Хотілося б нагадати, що перша редакція законопроекту була внесена Кабінетом Міністрів України, оскільки України, як держава, зобов'язана в рамках Договору про заснування енергетичного співтовариства виконувати затверджений план заходів і цей проект є одним із пріоритетних.</p>
<p>Відповідно до рішення Верховної Ради України про направлення законопроекту до Комітету з питань будівництва, містобудування і житлово-комунального господарства для підготовки на повторне перше читання комітет підготував, за участі членів Комітету з питань паливно-енергетичного комплексу, ядерної політики та ядерної безпеки, нову редакцію законопроекту про енергетичну ефективність будівель.</p>
<p>Підготовлені редакції до розгляду в повторному першому читанні врахована більшість зауважень Головного науково-експертного управління. Уточнено перелік випадків, при яких обстеження та сертифікація енергетичної ефективності будівель є обов'язковими. В інших випадках це проводиться за бажанням або за домовленістю сторін у випадках продажу або передачі в оренду, зокрема, приватного житла.</p>
<p>Добавлено нову статтю про права та обов'язки виконавців робіт, надавачів послуг в сфері забезпечення енергетичної ефективності будівель.</p>
<p>Наведено більш чіткі формулювання термінів та наведено новий термін "технічні системи будівель".</p>
<p>Добавлено зміни до Закону України "Про державну реєстрацію речових прав на рухоме майно та їх обтяжень" в частині користування базою даних сертифікатів енергетичної ефективності будівель.</p>
<p>Крім того, законопроект структуровано згідно нормо проектувальною технікою.</p>
<p>Головне науково-експертне управління в цілому підтримує законопроект.</p>
<p>Комітет з питань європейської інтеграції надав висновок, що законопроект не суперечить міжнародно-правовим зобов'язанням України.</p>
<p>Комітет з питань свободи слова та інформаційної політики, підтримав запропонований підхід до законодавчого регулювання відносин в сфері реклами та рекомендує прийняти проект за основу.</p>
<p>З огляду на викладене, комітет рекомендує Верховній Раді України доопрацьований законопроект № 4941 прийняти за основу та доопрацювати його з врахуванням зауважень і пропозицій суб'єктів права законодавчої ініціативи…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>БАБАК А.В.&nbsp; І внести його на розгляд в другому читанні. Дякую і дуже прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Прошу провести запис: два – за, два – проти. Будь ласка.</p>
<p>Кришин Олег Юрійович, будь ласка.</p>
<p>&nbsp;</p>
<p>17:07:27</p>
<p>КРИШИН О.Ю.</p>
<p>Прошу передати слово Наталії Кацер-Бучковській.</p>
<p>&nbsp;</p>
<p>17:07:33</p>
<p>КАЦЕР-БУЧКОВСЬКА Н.В.</p>
<p>Доброго дня, шановні колеги! Фракція "Народного фронту" буде підтримувати голосуванням даний законопроект. В Україні складова енергобезпеки, дуже важливо здійснювати заходи по забезпеченню енергетичної ефективності. Даний законопроект дає можливість здійснення незалежного моніторингу сертифікації енергетичної ефективності будівель та звітів по результатам стеження систем опалення та кондиціювання будівель.</p>
<p>Низький рівень енергетичної ефективності є однією з найбільших проблем України. Україна в 3-4 рази більш енергонеефективна, ніж середньостатистичні країни Європи. Тому прийняття цього законопроекту має надзвичайно важливе значення не тільки для зменшення вартості послуг, які сплачує наше населення, але й для забезпечення енергетичної безпеки, для імплементації європейських норм з енергетичної безпеки і енергоефективності в наше законодавство.</p>
<p>Тому дуже прошу наших колег підтримати цей законопроект і також наша фракція буде його підтримувати. Дякую.</p>
<p>&nbsp;</p>
<p>ГОЛОВУЮЧИЙ. Рибак Іван Петрович</p>
<p>&nbsp;</p>
<p>17:08:46</p>
<p>РИБАК І.П.</p>
<p>Шановні колеги, я пропоную підтримати даний законопроект, адже він урегульовує низку положень діючого законодавства: зокрема у законопроекті визначаються основні засади державної політики інформаційного забезпечення у сфері енергоефективності, організаційно-правові засади сертифікації енергетичної ефективності будівель, особливості здійснення обстеження систем опалення і кондиціонування будівель, загальні засади професійної діяльності у сфері енергетичної ефективності будівель, основні енергоефективні заходи у будівлях та механізми їх фінансування.</p>
<p>Шановні друзі, дійсно, важливий законопроект і повторне друге читання, до повторного другого читання він уже достатньо доопрацьований. Давайте підтримаємо за основу у першому читанні і до другого читання будемо мати нормальний, який буде мати можливість користуватись суспільство України.</p>
<p>Дякую. Підтримаємо законопроект.</p>
<p>&nbsp;</p>
<p>ГОЛОВУЮЧИЙ. Власенко Сергій Володимирович.</p>
<p>&nbsp;</p>
<p>17:09:50</p>
<p>ВЛАСЕНКО С.В.</p>
<p>Дякую, Андрій Володимирович. Прошу передати слово Рябчину.</p>
<p>&nbsp;</p>
<p>17:09:58</p>
<p>РЯБЧИН О.М.</p>
<p>Рябчин Олексій, фракція "Батьківщина", Донеччина. Як один із співавторів цього законопроекту хочу нагадати його історію. Двічі уряд подавав подібний законопроект, який був відхилений Верховною Радою. І зараз це доопрацьований двома Комітетами житлово-комунального господарства та паливно-енергетичного комплексу законопроект, який нівелює ті недоліки, які були в урядовому законопроекті. Ми всі прекрасно розуміємо, що проведення заходів з підвищення енергоефективності будівель дозволить значно скоротити споживання газу, тепла, а значить і скоротити платіжки.</p>
<p>Я тільки недавно повернувся зі своїми колегами з міжфракційного об'єднання "Зелена енергія змін" з Луцьку, з Рівного, де ми бачили результат роботи термомодернізації будівель, які вимагають попереднього енергоаудиту. Саме це і буде передумова взагалі отримання фінансів, міжнародних в тому числі. Чого буде стосуватися цей законопроект?</p>
<p>Перше. Нових новобудов. Тобто механічно будуть переноситися ці характеристики у енергетичний паспорт. Жодної доплати не буде.</p>
<p>Друге. Органи державної влади повинні відзвітувати перед громадою скільки вони витрачають коштів на енергонеефективні лампочки, на енергонеефективне опалювання скільки бюджетних коштів це йде. І це повинен бути сертифікат отриманий.</p>
<p>І третє. Тільки ті будівлі, тільки ті ОСББ, які бажають отримати фінансову допомогу від держави. Оці три категорії, які будуть попадати під рамки діючого закону.</p>
<p>Однак, я хочу шановних слухачів, щоб проконтролювати голосування двох найбільших фракцій, які сформували коаліцію, тому що в минулому… на минулому тижні ми дивилися за голосуванням за Фонд енергоефективності, це ключовий взагалі законопроект урядом, який поданий. Він пройшов з третього разу, 227 голосів від двох фракцій "Блоку Петра Порошенка" і "Народного фронту" – 157 голосів. Минулого тижня ми голосували за енергосервісні контракти, це, щоб бізнес міг займатися енергетичною модернізацією. Пройшов, тільки пройшов у 228 голосів, від коаліції – 145. Мені дуже цікаво скільки сьогодні дасть коаліція за енергоефективні закони.</p>
<p>&nbsp;</p>
<p>ГОЛОВУЮЧИЙ. Данченко Олександр Іванович.</p>
<p>&nbsp;</p>
<p>17:12:08</p>
<p>ДАНЧЕНКО О.І.</p>
<p>Прошу передати слово Альоні Бабак.</p>
<p>&nbsp;</p>
<p>17:12:14</p>
<p>БАБАК А.В.</p>
<p>Шановні колеги, я звертаюсь до всіх вас, будь ласка, поверніться в сесійну залу для того, щоб ми змогли проголосувати за цей законопроект. Цей законопроект вже має таку давню історію і стільки роботи над ним проведено, і має він дати нам, в першу чергу, підтримку енергоефективності в житлових будинках. Ми зняли як депутати з цього законопроекту будь-які вимоги платних сертифікатів для людей. Це закон, який має дати засади для того, що розпочалася та масова термомодернізація будівель за сприяння грантових коштів Європейського Союзу в обсязі 100 мільйонів євро.</p>
<p>Шановні колеги, я вас дуже прошу, що дійсно виглядає як саботаж якийсь, після таких рішень про Рахункову палату ставляться надзвичайно важливі закони для України як енергоефективність, як Закон про комунальні послуги і комерційний облік, а в залі нікого немає.</p>
<p>Шановні колеги, прохання, всіх повернутися в зал і підтримати цей законопроект, який не має платності, платного характеру в оплаті сертифікатів для людей, які сьогодні будуть модернізувати житло. Всі сертифікати, записано в законопроекті, мають оплачуватися у разі одержання державної підтримки за рахунок коштів державної підтримки. І тому велике прохання до вас, сьогодні проголосувати. Також тут встановлюється вимога по національному плану дій по переведенню будинків з нульовим споживанням енергоресурсів, весь світ іде до цього, а у нас навіть будівельна галузь не знає, що таке нульове споживання енергетичних ресурсів. Жодного стандарту немає, жодного плану дій немає.</p>
<p>Прошу, велике прохання, всіх підтримати цей законопроект і розпочати ту енергомодернізацію, про яку кожен сьогодні говорить. Велике прохання…</p>
<p>&nbsp;</p>
<p>ГОЛОВУЮЧИЙ. Колеги, я зараз даю дві хвилини часу, щоб запросити депутатів у зал, ми завершили обговорення і переходимо до&nbsp; прийняття рішення.</p>
<p>Отже, колеги,&nbsp; зараз я надаю слово, прибув на наше засідання&nbsp; віце-прем'єр Геннадій Зубко. І я надаю слово дві хвилини для виступу Геннадію Зубку і прошу всіх голів фракцій запросити депутатів у зал і прошу&nbsp; секретаріат Верховної Ради запросити депутатів у зал.&nbsp;&nbsp;&nbsp;</p>
<p>&nbsp;</p>
<p>17:15:12</p>
<p>ЗУБКО Г.Г.</p>
<p>Шановні колеги! Я хотів би зараз звернутися до залу і попросити хвилину уваги, тому що коли ми спілкуємося на округах з людьми ми постійно думаємо і шукаємо ті шляхи для того, щоб полегшити життя або зменшити тиск, в тому числі і комунальних тарифів на прості українські родини. Зараз у залі розглядається законопроект, який стосується&nbsp; безпосередньо інструменту, який дасть можливість визначити маршрутну карту для того, щоб люди&nbsp; провели термомодернізацію, зробили енергоефективні заходи і таким чином змогли зменшити до 70 відсотків споживання енергії у своїх житлових будинках.</p>
<p>Я розумію, що питання по абонплаті і по інших речах&nbsp; виходять у ту площину, щоб захистити людей, але&nbsp; можна з одного боку&nbsp; захищати людей, не голосуючи за ті речі, які&nbsp; повинні допомагати. Ми довго йшли до питання того,&nbsp; щоб об'єднати практично експертів, громадянське суспільство, народних депутатів, уряд, всі ланки влади для того, щоб&nbsp; підсилити можливості технічної і фінансової підтримки громадян. Цей закон дає можливість запровадити також фонд енергоефективності і підсилити "теплі" кредити, які, ми очікуємо, дадуть ефект у міжопалювальний сезон для того, щоби підсилювати можливості наших громадян по економії енергетичних ресурсів.</p>
<p>Зараз, якщо ми провалюємо цей закон, а він, практично, у парламенті знаходиться з 2015 року, це означає, що ми можемо отримати&nbsp; не отримати і підтримку також наших міжнародних партнерів, в тому числі Європейського Союзу.</p>
<p>Зараз, от я вам скажу відверто, ми на межі того, що політичні питання не дають можливості економно жити нашим українським родинам. І тому я хотів би звернутися, в першу чергу, до Радикальної партії, яка постійно у своїх виступах, політиці наголошує на тому, що вона бореться за конкретного споживача, за конкретну українську родину для того, щоб дати можливість їм зменшити споживання.</p>
<p>І я би хотів би, Олег Валерійович, звернутися до вас і зробити коротеньку паузу, буквально, на одну хвилину, підтримавши цей законопроект для того, щоб ми мали можливість перспективи України як держави стати енергонезалежною, а кожній українській родині зменшити своє споживання до 70 відсотків.</p>
<p>Я хотів би звернутися до "Народного фронту", до "Блоку Петра Порошенка", до наших надійних партнерів позафракційних депутатів, до партії "Батьківщина", яка також займається енергоефективністю, яка підтримує цей законопроект, "Самопоміч", яка дуже багато вклала сил і зусиль для того, щоби Україна рухалася до енергонезалежності: будь ласка, не втратьте можливості зараз проголосувати цей законопроект, отримати 226 голосів і рухатися далі. Тому що у нас постійно виникають питання політичного характеру, коли ми виходимо на дуже суттєвий і важливий законопроект.</p>
<p>Тому, Олег Валерійович, я звертаюся до вас як до голови фракції, яка постійно була і підтримала енергоефективність, енергонезалежність держави, проголосувати цей законопроект, підтримати і дати можливість рухатись вперед.</p>
<p>Хотів би ще раз наголосити, в нас є комплект законопроектів, які сьогодні чекають голови ОСББ, 26 тисяч ОСББ, які об'єднують понад 40 тисяч будинків в Україні, управління. Люди, які звертаються до нас, і сьогодні я тільки проводив зустріч з Всеукраїнською асоціацією голів ОСББ, які просили звернутися з цієї трибуни до народних депутатів для того, щоб їм дати можливість впроваджувати енергоефективні заходи. І вони абсолютно не розуміють, чому саме, коли Верховна Рада підійшла вже, так сказать, до визначальних подій – це до голосування законів в другому читанні, - у нас в парламенті відбувається ситуація, коли ми не знаходимо 226 голосів.</p>
<p>Тому ще раз хотів би наголосити: сьогодні дуже важлива частина законопроектів в частині енергоефективності. Звертаюся до всіх голів фракцій, звертаюсь до всіх мажоритарників, звертаюсь до всіх тих, хто захищає і підтримує українські родини по зменшенню споживання енергоресурсів. Будь ласка, давайте згуртуємося – і зробимо дуже важливий крок: проголосуємо цей законопроект. Ми зараз вже знаходимося в стадії голосування, ми не можемо його не підтримати. Це знову нас відкине на те, що ми не зможемо в міжопалювальний сезон провести енергоефективні заходи.</p>
<p>Тому ще раз дякую всім небайдужим депутатам за потужний крок. Ми сподіваємося, що безпосередньо ті кроки, які вже були зроблені до цього часу, а це голосування в першому читанні всіх законопроектів, дали вже свій позитив. Європейський Союз, наші партнери оцінили те, що Україна йде по реформуванню і можливості зменшення українським родинам зменшення енерго… споживання енергоресурсів, і я би хотів би, щоб ми цей крок і цей маршрут&nbsp; продовжили разом саме в цій сесійній залі.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я ще раз переконливо прошу усіх зайти в зал і прошу запросити депутатів в зал. Колеги! <i>(Шум у залі) </i>Добре, зараз я дам.</p>
<p>Колеги, давайте… хто ще має бажання виступити,&nbsp; я надам слово. Але я дуже переконливо прошу голів фракцій запросити депутатів в зал. У нас в залі є недостатньо зараз людей для прийняття рішення. Давайте, я дам. Домбровський – хвилина. Перший просив Ляшко. Олег Ляшко – хвилина. Потім Домбровський – хвилина.</p>
<p>Будь ласка,&nbsp; Олег Валерійович.</p>
<p>&nbsp;</p>
<p>17:21:40</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Я звертаюся до представників парламентської більшості: фракції БПП і "Народного фронту". Ми зареєстрували проект постанови про Звернення Верховної Ради України до НКРЕКП з вимогою скасувати Постанову&nbsp; про встановлення абонплати за лічильники. Я прошу поставити цю постанову 6279 на голосування, прийняти її. Фракція Радикальної партії матиме можливість розблокувати трибуну, зайняти робочі місця і голосувати.</p>
<p>Окремо я хочу подякувати шановним колегам із фракції "Батьківщина", які спільно з нами в місцевих радах ініціюють рішення: звернення до уряду, до Президента, щоб вони зупинили ту грабіжницьку політику, яку ведуть. Я радий, що, не зважаючи на наші дрібні політичні протиріччя, коли йдеться про захист України від пограбунку влади, ми із шановними батьківщиновцями об'єднуємо наші зусилля.</p>
<p>Я закликаю всі політичні сили спільно… <i>(Оплески)</i></p>
<p>&nbsp;</p>
<p>ГОЛОВУЮЧИЙ. Домбровський, будь ласка, 1 хвилина. І, колеги, запрошуйте в зал колег, запрошуйте, будь ласка, в зал усіх.</p>
<p>Будь ласка, Домбровський.</p>
<p>&nbsp;</p>
<p>17:22:54</p>
<p>ДОМБРОВСЬКИЙ О.Г.</p>
<p>Шановні колеги, на жаль, після голосування по складу Рахункової палати я мушу констатувати, що ми самі своїми руками займаємося самоприниженням. І ми самі вбиваємо політичну Верховну Раду як найвищий парламентський орган.</p>
<p>І тому, на жаль, от ситуація, яку ми маємо зараз в залі, може просто зірвати голосування по ключовому законопроекту, який уже багато років чекають люди, який пов'язаний з мінімізацією тарифів, із зменшенням платіжок. Тому я би просив або поставити на сигнальне голосування в президію, або, можливо, подумати, в який спосіб, щоб ми не втратили цей законопроект в третій раз. Дякую.</p>
<p>&nbsp;</p>
<p>ГОЛОВУЮЧИЙ. Колеги, наскільки я бачу по виступах, усі підтримують даний законопроект. Так? Давайте, колеги, я проведу зараз рейтингове, подивимося, який є потенціал, і будемо скликати людей, будемо запрошувати людей. Тому ситуація дуже проста, просто треба запросити людей, які щойно були в залі. Ми щойно мали голосування по триста депутатів.</p>
<p>Колеги, зараз я оголошую рейтингове голосування по проекту Закону про енергетичну ефективність будівель, 4941.</p>
<p>Я прошу сконцентруватись. Лишень за основу, рейтингове голосування. Я прошу зайняти робочі місця. Якщо не буде достатньо голосів будем скликати інших депутатів.</p>
<p>Отже, прошу взяти участь в рейтинговому голосуванні в підтримку проекту закону 4941. Прошу проголосувати. Прошу взяти участь в голосуванні. Голосуємо, колеги.</p>
<p>&nbsp;</p>
<p>17:25:02</p>
<p>За-189</p>
<p>Будь ласка, Сергій Соболєв, одну хвилину.</p>
<p>&nbsp;</p>
<p>17:25:17</p>
<p>СОБОЛЄВ С.В.</p>
<p>Дякую.</p>
<p>Соболєв, "Батьківщина".</p>
<p>Пане віце-прем'єр! Шановні колеги по парламенту! Чому фракція "Батьківщина" не голосувала за це рішення? Ми вважаємо, що є одна лазєйка, яка дозволяє викидати мільярди коштів абсолютно на неефективний енергоаудит. Якщо ми робимо зміну з голосу, як хочете, і ми включаємо три категорії будівель, по яких буде енергоаудит. Перше, це нові будови, які вводяться. Друге, це ті новобудови або будь-які будови, де проводиться, наприклад, фінансова допомога міжнародних інституцій. А от третє, це так звані муніципальні і державні будівлі вище, ніж 250 квадратних метрів. Так, от, якщо ми запишемо, що енергоаудит таких будівель проводиться тільки в разі, якщо вони отримають бюджетне або міжнародне фінансування на покращення енергоаудиту, ми готові підтримати в такій редакції.</p>
<p>Інших варіантів не буде.</p>
<p>&nbsp;</p>
<p>ГОЛОВУЮЧИЙ. Хто прокоментує? Олена Бабак? Давайте і Олена Бабак, і також пан Геннадій. Спочатку – Олена Бабак. Включіть мікрофон, одна хвилина.</p>
<p>&nbsp;</p>
<p>17:26:33</p>
<p>БАБАК А.В.</p>
<p>Шановні колеги! Справа в тому, що законопроектом і передбачена на об'єкти будівництва обов'язкова сертифікація. І написано в статті 7, що у разі надання державної підтримки, тоді сертифікація буде оплачуватись за бюджетні кошти.</p>
<p>Тобто, якщо люди сьогодні в багатоквартирному будинку звертаються за допомогою в Фонд енергоефективності, о програми теплих кредитів, то після тепломодернізації їхнього будинку вони отримують сертифікат, який підтверджує ефективність використання бюджетних коштів. І цей сертифікат оплачується з фонду або за рахунок програми.</p>
<p>Ні, це мова йде про бюджетні муніципальні фінансуються за рахунок відповідних бюджетів. Відповідно, тому що це, ну, тому що через фонд вони гроші не будуть отримувати. Фонд буде фінансувати переважно житлове будівництво, житловий сектор.</p>
<p>А муніципальні громади повинні фінансуватись за рахунок своїх коштів, але у разі…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>БАБАК А.В. Шановні колеги! Для муніципальних будинків, лікарні, школи і так далі, сертифікація обов'язкова виключно у випадках, коли ця будівля іде на реконструкцію, знову ж таки для підтвердження ефективності використання бюджетних коштів. Якщо модернізується лікарня, покажіть, що це ефективно, дайте підтвердження через сертифікат. Така логіка змін, які були запропоновані. Але зараз перше читання, давайте подискутуємо до другого, давайте зробимо крок перший і приймемо цей законопроект у першому читанні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Геннадій Зубко.</p>
<p>&nbsp;</p>
<p>17:28:21</p>
<p>ЗУБКО Г.Г.</p>
<p>Сергій Владиславович, ваша логіка абсолютно зрозуміла: для того, щоб не витрачати зайві кошти на те, щоб, так сказать, витрачати на енергоаудит Логіка дуже проста: сьогодні мільярди коштів витрачаються на енергоефективні заходи, але побачити, яка ситуація змінилась і яким чином рекомендації виконані, неможливо. Тому безпосередньо це і впроваджується енергетичний аудит для того, щоб конкретно мали не тільки відповідальність ті, хто є власниками будівель, муніципалітети, а і ті, хто впроваджує, і ті, хто дає рекомендації. Тому що цим законом покладається відповідальність і на енергоаудиторів. І тому безпосередньо я абсолютно логіку вашу підтримую, що ми сьогодні зобов'язуємо провести енергоаудит для того, щоб побачити ефективність тільки там, де використовуються або державні кошти, або муніципальні кошти. Зобов'язуючих факторів просто проводити енергоаудит для того, щоб для галочки поставити і списати кошти, цього не буде.</p>
<p>Пане Олексій, ваш колега приймав участь в цій розробці. І абсолютно в першому читанні, ну, ми можемо його підтримати цей закон і потім ще раз доказати, що цього не буде відбуватися.</p>
<p>Єдине, що зараз в мене прохання до всіх народних депутатів, у нас залишилась 31 хвилина до кінця робочого часу. Якщо ми не бачимо можливості продовжувати роботу, я би пропонував посвітити цей час 31 хвилину обговоренню взагалі всіх законів по енергоефективності і таким чином завершити засідання, прирвати його в 18.00 по тому, як час вийде для того, щоб не завалити цей законопроект.</p>
<p>І зараз у нас ситуація дуже проста, тому що ми вийшли практично на фінішну пряму по чотирьом законопроектам. Це Закон про комерційний облік, це Закон про житлово-комунальні послуги, це Закон про енергоефективність будівель, Закон про фонд енергоефективності, який в цілому дає можливість першочергових заходів по енергоефективним міроприємствам.</p>
<p>Також саме нас чекають закони по реформуванню теплоенергетики і те, що повинно впливати на безпосереднє зменшення навантаження на українську родину. Також саме є питання по підтримці Закону про ринок електричної енергії, де ми практично боремося з монополізмом. І, ви знаєте, що сьогодні є певний вплив те, що і обленерго починає, так сказать, диктувати умову, абсолютно не відповідно до законодавства і не відповідно до постанов Кабінету Міністрів, а також тих монополістів, які стосуються облгазів. Тому я думаю, що безпосередньо ми зараз можемо, так сказать, потратити цей час дуже продуктивно, обговоривши закони, обговоривши ті моменти, які стосуються підтримки наших громадян. Але ще раз наголошую, нам важливо підтримувати не тільки фінансово наших громадян, нам потрібно підтримати їх технічно, технічно запропонувавши їм енергоефективні заходи…</p>
<p>&nbsp;</p>
<p>ГОЛОВУЮЧИЙ. Геннадій. Пане Сергій Соболєв, чи відповідь представника комітету є прийнятною для вас, чи ні? Будь ласка, одну хвилину.</p>
<p>&nbsp;</p>
<p>17:31:43</p>
<p>СОБОЛЄВ С.В.</p>
<p>Шановні колеги, от давайте, щоб всі розуміли, що це є відкрита гра, а не якісь підковдрові, підкилимні ігрища. Ми підтримуємо першу позицію, що всі новобудови, які зараз вводяться, повинні проходити автоматично енергоаудит, тут питань ніяких немає.</p>
<p>Друге. Якщо ОСББ чи будь-які інші об'єднання хочуть отримати кошти, наприклад, міжнародних організацій або бюджетні, вони, так само, зобов'язані енергоаудит.</p>
<p>А тепер третя позиція. Не може бути обов'язкового енергоаудиту всіх муніципальних і державних установ тільки за ознакою, що вони більші, ніж 250 квадратних метрів. А тільки в разі, якщо&nbsp; в бюджеті закладаються кошти або міжнародні організації хочуть профінансувати це, на майбутнє, от&nbsp; тоді проводиться енергоаудит муніципальних і державних установ. Крапка. Оце є ключовий момент.</p>
<p>&nbsp;</p>
<p>ГОЛОВУЮЧИЙ. Я зараз дуже&nbsp; прошу і голову комітету, і віце-прем'єра чи дана пропозиція, яку озвучив Сергій Соболєв, може бути вами запропонована, щоб&nbsp; ми її в першому читанні включили. Це залежить від голосів, тому я дуже прошу. Перша – Олена Бабак. Сергій, а ви уважно слухайте, будь ласка, чи правильно вона&nbsp; сформулює.</p>
<p>&nbsp;</p>
<p>17:33:05</p>
<p>БАБАК А.В.</p>
<p>Шановні колеги! Відверто кажучи, зовсім незрозуміло поки що ця вимога, тому що в законопроекті написано, що&nbsp; лише ті будівлі муніципальні і державні&nbsp; йдуть на обов'язковий аудит, які&nbsp; передбачають реконструкцію. Але якщо&nbsp; зараз всі зрозуміли під стенограму, про&nbsp;&nbsp; йде ця&nbsp; мова додатково я думаю, що заради того, щоб&nbsp; ми прийняли в першій редакції цей &nbsp;законопроект ми готові приймати всі рекомендації, які&nbsp; зараз будуть вислухані. Для того, щоб хоча би зрушилися з місця, то давайте йти на ці компроміси&nbsp; заради загальної ідеї провадження, дійсно,&nbsp; енергоефективності і підтримання кроку до будівель з нульовим споживанням. Підтримуємо. Ну, давайте! А як інакше?&nbsp; Давайте щось робити!</p>
<p>&nbsp;</p>
<p>ГОЛОВУЮЧИЙ. Пане Сергій, якщо можна, я поставлю на&nbsp; голосування… Ігор, Ігор! Із пропозицією, яку озвучив Сергій Соболєв під стенограму. Ви ж достатньо виразно сказали, правда же ж?</p>
<p>Колеги, зараз я поставлю на рейтингове голосування цей законопроект за основу з поправкою, яку озвучив Сергій Соболєв під стенограму. Колеги, прошу зайняти робочі місця, приготуватися до голосування. Будь ласка, займіть робочі місця. Надзвичайно важливий законопроект, довго йшли до нього, доопрацьовували. Давайте, колеги, сконцентруємося і підтримаємо його.</p>
<p>І я ставлю на рейтингове голосування проект Закону про енергетичну ефективність будівель (4941) з поправкою, яку озвучив під стенограму народний депутат Сергій Соболєв.</p>
<p>Рейтингове голосування. Прошу проголосувати, прошу підтримати. Колеги, давайте сконцентруємося і підтримаємо. Прошу проголосувати. Рейтингове голосування, прошу підтримати. Голосуємо.</p>
<p>&nbsp;</p>
<p>17:35:15</p>
<p>За-215</p>
<p>215. Тобто поправка Соболєва додає нам голоси.</p>
<p>Будь ласка, запросіть депутатів в зал. Зараз перейдемо до остаточного прийняття рішення. Будь ласка, прошу заходити в зал. Зараз переходимо до прийняття рішення. Я дуже прошу усіх, хто знаходиться в кулуарах, хто знаходиться в буфеті, піднятися і зайняти свої робочі місця. Я прошу голів фракцій максимально змобілізувати і запросити депутатів.</p>
<p>Отже, колеги, готові? Всі є в залі? Я почекаю. Отже, колеги, прошу, заходять ще депутати, будь ласка. Прошу сконцентруватись.</p>
<p>І я ставлю на голосування проект Закону про енергетичну ефективність будівель (№ 4941, депутатський) з поправкою, яку озвучив під стенограму народний депутат Сергій Соболєв, з техніко-юридичними правками за основу. Колеги, лишень за основу.</p>
<p>Я прошу сконцентруватися і прошу підтримати, колеги. Голосуєм за основу 4941. Прошу сконцентруватися. Прошу підтримати. Голосуємо, колеги. Будь ласка,&nbsp; уважно! Кожен голос має вагу. Голосуєм.</p>
<p>&nbsp;</p>
<p>17:37:18</p>
<p>За-244</p>
<p>Рішення прийняте. Дякую усім народним депутатам, які перейнялись відповідальністю, і Радикальній партії, що&nbsp; надали голоси.</p>
<p>Колеги, у нас наступний йде проект закону, де є величезна кількість правок. Ми його не встигнемо розглянути. Разом з тим, у нас є кілька важливих постанов про проведення парламентських слухань, які, власне,&nbsp; просив Співаковський. Я думаю, за той час, який лишився, ми цілковито зможемо.</p>
<p>Я прошу включити мікрофон Співаковському. Хай він назве, яка найважливіша є постанова. Назвіть, будь ласка. Олександр Володимирович, скажіть, яка з тих постанов, які стоять наступними в порядку денному, є найбільш важлива. І прошу всіх лишатися на місцях. Будь ласка.</p>
<p>&nbsp;</p>
<p>17:38:07</p>
<p>СПІВАКОВСЬКИЙ О.В.</p>
<p>Шановний Андрій Володимирович!&nbsp; У нас є дуже важливою &nbsp;Постанова 6117 щодо вирівнювання рівня стипендій для молодих вчених, найталановитіших вчених для того, щоб ми їх вирівняли зі стипендіями, які дають Кабінет Міністрів України і Президент України. 6117. Це найважливіше.</p>
<p>&nbsp;</p>
<p>ГОЛОВУЮЧИЙ. Колеги, товариство, я можу розраховувати, що всі лишаться на місці, і ми?... Ні, ми не можемо відразу голосувати, але я прошу лишитись на місці зараз.</p>
<p>І я переходжу до розгляду проекту Постанови про внесення змін до Постанови Верховної Ради України "Про встановлення іменних стипендій Верховної Ради України студентам вищих навчальних закладів" щодо збільшення розміру іменних стипендій Верховної Ради України, 6117. Так, пан Олександр?</p>
<p>Я прошу підтримати розгляд за скороченою процедурою. Прошу проголосувати за скорочену процедуру, будь ласка. Прошу підтримати.</p>
<p>&nbsp;</p>
<p>17:39:23</p>
<p>За-162</p>
<p>Я запрошую до доповіді першого заступники голови Комітету з питань науки і освіти Співаковського Олександра Володимировича.</p>
<p>&nbsp;</p>
<p>17:39:33</p>
<p>СПІВАКОВСЬКИЙ О.В.</p>
<p>Шановний голово, шановні народні депутати, ми бачимо, як за фактично останні двадцять років країна втрачає людський капітал. Тому виділення коштів для наших молодих студентів, вчених, які будуть формувати майбутнє нашої країни, є дуже важливим.</p>
<p>З 1 січня 2017 року збільшено розміри всіх видів академічних стипендій. Склалась ситуація, при якій розмір іменної стипендії Верховної Ради України для студентів вищих навчальних закладів ІІІ-ІV рівня акредитації лише на 100 гривень більше від розміру відповідної мінімальної академічної стипендії і меншою від розміру підвищеної академічної стипендії та іменних стипендій Кабінету Міністрів України, Президента України. Якщо Верховна Рада поважає себе то ми просимо підтримати проект постанови, в якій ми для І-ІІ рівня акредитації даємо 1800 гривень на місяць, це як у Президента і у Кабміна. А для студентів вищих навчальних закладів ІІІ-ІV рівня 2300 гривень на місяць.</p>
<p>Шановні колеги! Також прошу прийняти постанову в цілому з урахуванням наступної поправки під стенограму, пункт два постанови доповнити абзацом другим такого змісту: "Виплата іменних стипендій Верховної Ради України в розмірах, передбачених цією постановою, здійснюються з 1 січня 2017 року". Таким чином Верховна Рада України буде виплачувати стипендію молодим вченим і студентам на рівні того, як оплачується Президентом України та Кабінетом Міністрів України. Шановні колеги, прошу підтримати! Дякую.</p>
<p>&nbsp;</p>
<p>ГОЛОВУЮЧИЙ. Дякую. Прошу провести запис: два – за, два – проти. Будь ласка. Чубаров. Євтушок, будь ласка. Євтушок?</p>
<p>&nbsp;</p>
<p>17:41:39</p>
<p>ЄВТУШОК С.М.</p>
<p>Іван Григорович Кириленко від фракції "Батьківщина", передайте мікрофон, будь ласка.</p>
<p>&nbsp;</p>
<p>ГОЛОВУЮЧИЙ. Будь ласка, пане Іване.</p>
<p>&nbsp;</p>
<p>17:41:47</p>
<p>КИРИЛЕНКО І.Г.</p>
<p>Шановні колеги! Не можна не проголосувати за цю постанову. Друзі, стипендія, яка зараз виплачується, дорівнює простій стипендії простому студенту. За особливі заслуги, за видатні знання іменна стипендія Верховної Ради. Вона повинна бути така гідна, така, як і стипендія Кабінету Міністрів, як і стипендія президентська.</p>
<p>Не можна не проголосувати! Це буде просто принизливо для Верховної Ради. Прошу просто проголосувати і підтримати, колеги. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я прошу зайти всіх в зал, приготуватись до прийняття рішення. Це справді безконфліктна постанова і просто необхідно змобілізуватись, щоб ми її змогли прийняти.</p>
<p>Будь ласка, прошу всіх запросити депутатів у зал, приготуватись до прийняття рішення. Я прошу секретаріат Верховної Ради запросити депутатів у зал і прошу голів фракцій запросити депутатів у зал для прийняття рішення.</p>
<p>Отже, колеги, можемо переходити до прийняття рішення? Будь ласка, голосуємо. Я ставлю на голосування проект Постанови про внесення змін до Постанови Верховної Ради України "Про встановлення іменних стипендій Верховної Ради України студентам вищих навчальних закладів" щодо збільшення розміру іменних стипендій Верховної Ради України (№6117) за основу і в цілому з техніко-юридичними правками.</p>
<p>Колеги, прошу проголосувати, прошу підтримати молодь, студентів. Будь ласка, прошу проголосувати, прошу підтримати. Голосуємо, колеги. Прошу уважно голосувати, кожний голос має вагу.</p>
<p>&nbsp;</p>
<p>17:43:56</p>
<p>За-199</p>
<p>Будемо чекати, будемо запрошувати. Пане віце-прем'єр, прошу, не відволікайте депутатів від голосування. Я прошу всіх зайти в зал, прошу запросити депутатів в зал. Прошу, будь ласка, зайти в зал і приготуватися до голосування, колеги.</p>
<p>Отже, колеги, будь ласка, прошу. Колеги, будь ласка, зараз я поставлю на повернення. Будь ласка, займаємо робочі місця.</p>
<p>Колеги, будь ласка, я прошу зайти робочі місця.</p>
<p>Колеги, щойно, коли був законопроект по енергоефективності всі сіли на свої місця, так само зараз прошу всіх зайняти свої місця. Я буду&nbsp; сидіти і чекати,&nbsp; поки&nbsp; завершиться розмова. Я буду чекати. Можемо голосувати, так.</p>
<p>Отже, колеги, я ставлю&nbsp; на голосування пропозицію повернутися до розгляду проекту Постанови 6117. Прошу проголосувати і прошу підтримати. Уважно, будь ласка, кожний голос має значення.</p>
<p>Будь ласка, повернення до 6117. Прошу проголосувати, прошу підтримати. Голосуємо повернення до&nbsp; 6117.</p>
<p>&nbsp;</p>
<p>17:46:32</p>
<p>За-219</p>
<p>219. 6 голосів. Будемо чекати. Будемо чекати 6 голосів. Будь ласка, запросіть депутатів в зал, голови фракцій. Прошу Оксана Білозір, одна хвилина. І прошу голів фракцій запросити депутатів в зал. Будь ласка, Оксана Білозір, одна хвилина.&nbsp;</p>
<p>&nbsp;</p>
<p>17:46:49</p>
<p>БІЛОЗІР О.В.</p>
<p>Шановні колеги! Шановні колеги, ясно, що вже кінець робочого дня, ясно, що нам сьогодні було тяжко працювати і ця постанова не просто про стипендії і не про вартість тих стипендій, а ця постанова про віру нашого молодого покоління в українську державу. Вони прийдуть після нас до цієї зали і результатами нашої праці будуть будувати нову Україну.</p>
<p>Тому я закликаю зараз мобілізувати зусилля і проголосувати за цю постанову.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ляшко, одна хвилина. І прошу запросити депутатів в зал, колеги. Поки йдуть виступи, я дам… і зараз вам, пане Іване. Ми ж чекаємо депутатів. Будь ласка, по темі даного законопроекту.&nbsp;</p>
<p>&nbsp;</p>
<p>17:47:45</p>
<p>ЛЯШКО О.В.</p>
<p>Ляшко, Радикальна партія.</p>
<p>Шановна колежанко Білозір! Коли ви агітуєте проголосувати парламент, ви свою фракцію загітуйте, половини якої немає в залі. А нас агітувати не треба, ми підтримуємо всі рішення, спрямовані на підтримку молоді. Але давайте подумаємо і про батьків цієї молоді, яких ви через лічильники, через тарифи, через ціни обкрадаєте, приймаючи корупційні рішення. <i>(Шум у залі)</i></p>
<p>Тому ми вимагаємо від вас проголосувати у парламенті рішення, відправити у відставку НКРЕКП, повернути до державної власності вкрадені у держави газопроводи і скасувати абонентну плату, яка введена в результаті змови влади з олігархами. І це буде найкращий ваш подарунок і молодим людям, і людям старшого віку, і кожному українцю.</p>
<p>Давайте повернемо віру українців у те, що влада може не лише її грабувати, а й захищати. Фракція Радикальної партії заставить вас поважати, любити українців.</p>
<p>&nbsp;</p>
<p>ГОЛОВУЮЧИЙ.&nbsp; Колеги, я вас прошу… Зараз дам я ще слово Барні. Але я наголошую, це наше останнє голосування! Не робіть політику на студентах і на дітях! Не робіть політику там, де її не треба робити!</p>
<p>Тут треба просто об'єднатись і проголосувати. Не вносьте конфлікт в зал тоді, коли ми близькі до прийняття рішення. Це неправильно і це не дієво.</p>
<p>Зараз одна хвилина Степан Барна. І переходимо до прийняття рішення. Добре, дам по хвилині. Але, колеги, не розходьтесь, а навпаки. Добре, дам всім фракціям по хвилині.</p>
<p>Будь ласка, зараз… Тільки прошу запрошувати депутатів в зал. Барна, одна хвилина.</p>
<p>&nbsp;</p>
<p>17:49:35</p>
<p>БАРНА О.С.</p>
<p>Колеги, я звертаюся ще раз до усіх: давайте не перетворюйте в популізм і політичний піар нашу роботу. Є нагальні законопроекти, що стосуються наших громадян. І ви повинні за них проголосувати. І даний законопроект, як і попередні, я наголошую своїм колегам з Радикальної партії, не стосуються ні тарифів, ні лічильників, ні газу. Бо мені здається, що колеги з Радикальної партії заспокояться тільки тоді, коли вчепеться лічильник на корову і на вила.</p>
<p>Шановні, давайте без політичного піару. Голосуємо за законопроекти, які потрібні державі. Дякую вам.</p>
<p>&nbsp;</p>
<p>ГОЛОВУЮЧИЙ. Будь ласка, Кремінь. Кремінь, одна хвилина.</p>
<p>&nbsp;</p>
<p>17:50:29</p>
<p>КРЕМІНЬ Т.Д.<a name=Temp></a></p>
<p>Шановні колеги, я прошу всіх повернутися до своїх місць і ще раз звернути увагу на фабулу цієї постанови. Насправді, ми підтримуємо і збільшуємо не тільки стипендію для студентів вищих навчальних&nbsp; закладів І, ІІ, ІІІ, ІV рівнів акредитації. По суті, ми сьогодні подаємо нашій молоді блискучий&nbsp; державницький знак того, що проблеми фінансування системи освіти, що розвиток і реформи в системі загальної середньої освіти, що реформи профтехосвіти і переконання в тому, що ми працюємо на імідж Української держави – це не слова, а конкретні дії.</p>
<p>Хочу нагадати, що сьогодні в Україні, в Києві відбувається Міжнародний освітній форум, який зібрав освітян з усієї Європи. Відбулася Рада національних&nbsp; реформ, яка підтримала концепцію нової української школи. Давайте підтримаємо постанову, підтриману Комітетом освіти і науки, підтриману всіма тими,&nbsp; хто стоїть на захисті української освіти. Давайте цим документом, нашим голосуванням консолідуємо зал і покажемо приклад українськ…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Олег Березюк, одна хвилина.</p>
<p>&nbsp;</p>
<p>17:51:45</p>
<p>БЕРЕЗЮК О.Р.</p>
<p>Треба підтримати студентів, які прагнуть чогось нового. Ті студенти сьогодні спостерігають за тим, як у цій державі і тут в парламенті олігархат зливається з державними інституціями і грабує людей. вони справді за цим спостерігають. Абонплата – це приклад цього пограбування.</p>
<p>Але сьогодні олігархат злився з парламентом, коли провалив Рахункову палату, яка повинна контролювати і карати за такі оборудки як абонплата. І це також приклад для цих молодих людей. Давайте хоча б проголосуємо сьогодні за їхні стипендії, щоб вони вчилися і колись замінили цих людей, які сьогодні руйнують українську інституційну державу і зневажають її.</p>
<p>&nbsp;</p>
<p>ГОЛОВУЮЧИЙ. 1 хвилина Долженкову з його блоку, потім Крулько – 1 хвилина. І за 2 хвилини ми переходимо до голосування. Запросіть усіх депутатів у зал.</p>
<p>Будь ласка, Долженков, 1 хвилина.</p>
<p>&nbsp;</p>
<p>17:52:43</p>
<p>ДОЛЖЕНКОВ О.В.</p>
<p>Уважаемые граждане Украины, вот, к сожалению, Верховная Рада Украины очередной раз показывает пример, насколько она является не равнодушной к проблемам молодежи. К сожалению, складывается такая ситуация, что действительно голосование за кандидатов в Счетную палату является более приоритетным вопросом нежели решение вопросов по молодежи. Фракция "Оппозиционный блок" естественно будет поддерживать законопроект, касающийся вопросов присуждения стипендий от Верховной Рады Украины.&nbsp; И поэтому мы призываем всех депутатов в Верховной Раде, говорящих о том, на каком языке, особенно, должны выступать – читайте Регламент, мы не нарушаем Регламент в отличии от вас – и призываем поддержать это постановление поскольку это касается будущего Украины, наших детей. Спасибо.</p>
<p>&nbsp;</p>
<p>ГОЛОВУЮЧИЙ. Іван Крулько, одна хвилина. І переходимо до прийняття рішення.</p>
<p>Я прошу усіх запросити в зал. Колеги, не виходіть з залу навпаки –заходіть в зал.</p>
<p>Будь ласка, Іван Крулько, одна хвилина. І переходимо до голосування.</p>
<p>&nbsp;</p>
<p>17:53:50</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Я хочу просто зачитати з проекту постанови, які тут встановлюються ці іменні стипендії: молодший спеціаліст бакалавр – 1800 гривні; магістр – 2300 гривень на місяць. Якби тут зараз було питання-"хотелки" на сотні мільйонів чи мільярди були би голоси. А як проходить таке питання, де звичайний український студент може від парламенту, найкращий, отримати 2300 і ми збираємо голоси по крупинках.</p>
<p>Так само не проходить питання тут контролера-аудитора для НАБУ. Бо невигідно, щоб був незалежний кандидат! Так само цей парламент не здатен обрати Рахункову палату, бо не хоче, щоб ми ставали сильнішими. А хочуть, щоб тут і далі заправляли олігархи! Щоб тут і далі цей парламент не здатен був проконтролювати публічні фінанси!&nbsp;</p>
<p>Тому, знаєте, шановні колеги, давайте перестати гратися в політику. Проголосувати хоча би це рішення. А от Рахункова палата, це я кажу, це буде наукою неспроможності парламенту сформувати свіжий орган, який повинен від нашого імені контролювати, яким чином расходуются державні фінанси!</p>
<p>&nbsp;</p>
<p>ГОЛОВУЮЧИЙ. Колеги! Отже, переходимо до прийняття рішення. Будь ласка, зайдіть в зал, займіть робочі місця.</p>
<p>Колеги! Отже, я ставлю пропозицію повернутись до проекту Постанови 6117.</p>
<p>Колеги, я прошу підтримати і проголосувати пропозицію повернення до голосування за 6117. Прошу проголосувати і прошу підтримати. Голосуємо, колеги. Підтримаємо студентів і молодь. Прошу проголосувати. Прошу підтримати.</p>
<p>&nbsp;</p>
<p>17:55:51</p>
<p>За-240</p>
<p>Повернулись. Дякую усім.</p>
<p>І тепер я ставлю на голосування проект Постанови про внесення змін до Постанови Верховної Ради України "Про встановлення іменних стипендій Верховної Ради України студентам вищих навчальних закладів" щодо збільшення розміру іменних стипендій Верховної Ради України (№6117) за пропозицію комітету за основу і в цілому з техніко-юридичними правками.</p>
<p>Прошу проголосувати і прошу підтримати. Голосуємо, колеги. Прошу підтримати 6117 за основу і в цілому.</p>
<p>&nbsp;</p>
<p>17:56:38</p>
<p>За-239</p>
<p>239 – за. Рішення прийняте.</p>
<p>Олександр Володимирович, це було, я знаю наскільки важливе рішення.</p>
<p>По фракціях, будь ласка, включіть. По фракціях.</p>
<p>І, шановні колеги, в нас був важкий день, але ми змогли пройти ті ключові питання, які мали на меті розглянути і поставити в порядку денному. Завтра, наголошую, в нас буде блок молоді і спорту, а також завтра буде питання по гуртожитках,&nbsp; друге питання. І тому я прошу мобілізації з самого ранку, щоб о 10 ранку ми змогли повноцінно розпочати наш робочий день.</p>
<p>А зараз вечірнє засідання Верховної Ради України оголошую закритим. І закликаю завтра о 10 годині ранку дисципліновано прийти в сесійний зал для продовження нашої роботи. Дякую. До побачення!</p>
<p>&nbsp;</p>

