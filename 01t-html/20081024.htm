Стенограма пленарного засідання
24 жовтня 2008
<div>
<p align=center>ЗАСІДАННЯ&nbsp; ТРИДЦЯТЬ ПЕРШЕ</p>
<p align=center>Сесійний зал Верховної Ради України</p>
<p align=center>24 жовтня&nbsp; 2008 року, 10:00 година</p>
<p align=center>Веде засідання заступник Голови Верховної Ради України</p>
<p align=center>М.В.ТОМЕНКО<a name=Temp></a></p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні колеги! Оголошую відкритим ранкове засідання Верховної Ради України.</p>
<p>Шановні колеги, хочу оголосити, як ми працюємо сьогодні. Зараз тривають консультації в уряді, у Президента і у фракціях. Тому о 10.30 у Голови Верховної Ради України&nbsp; відбудеться засідання Погоджувальної ради. Якщо в результаті цього засідання ми вийдем на варіант погодженого порядку денного, ми розпочнемо роботу об 11.30. Тому оголошую перерву до 11.30.</p>
<p><b>&nbsp;</b></p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p>ГОЛОВУЮЧИЙ. Шановні колеги, триває засідання Погоджувальної ради України за участю представників всіх фракцій та Прем’єр-міністра України Юлії Тимошенко. Відчуття моє таке, що ми знаходимо варіант того, як розглядати законопроекти, що стосуються виходу із... або мінімізації впливу світової фінансової кризи на Україну. Є ще нюанси по тому: як, в якій спосіб, і коли ми це будемо робити. Тому оголошую продовження перерви до 13 години і, я думаю, о 13 годині ми точно приймемо рішення як далі працювати.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p align=center>Веде засідання Голова Верховної Ради України А.П.ЯЦЕНЮК</p>
<p align=center>&nbsp;</p>
<p>ГОЛОВУЮЧИЙ. Добрий день, шановні колеги. Треба зареєструватися. Ви, колеги, на стартовій площадці не стійте, ви зареєструйтеся і підходіть.</p>
<p>З поваги стоять? Я зрозумів.</p>
<p>13:02:09</p>
<p>Колеги, у залі зареєстровано 424 народних депутата України. У Миколи Васильовича Кравченка сьогодні день народження, я, правда, не бачу Миколи Васильовича. Треба його привітать. (О п л е с к и)</p>
<p>Шановні народні депутати, ми засідали протягом вчорашнього і сьогоднішнього дня з керівниками фракцій. Перше, що необхідно констатувати, що, виявляється, що відновили роботу парламента для того, щоб його заблокувати, і цілий тиждень ми успішно знаходимося у стадії блокування. І сьогодні була дуже неприємна ситуація, коли виявилося, що ще й заблоковані всі технічні засоби голосування. Після цього ми зняли зараз цю ситуацію, але так поступати не можна, м’яко кажучи.</p>
<p>Друге – що стосується вирішення кризи. На жаль, дві кризи є з’єднаними&nbsp; судинами, а саме: політична і економічна. І вирішити одну без іншої неможливо. Але на сьогоднішній ранок у нас зареєстровано шість актів законодавства щодо подолання наслідків світової фінансової кризи. Шість. Урядовий закон не має вотуму довіри, і не&nbsp; має відповідної підтримки так, як і всі інші п'ять додаткових актів Верховної Ради України. Задля того, щоб одержати результат, а саме поставити на голосування закон і прийняти його в цілому, думаю, що прийнято єдино правильне рішення: мною підписане розпорядження щодо створення робочої групи уніфікації всіх шести актів законодавства в один і намагання знайти політичний консенсус між всіма політичними силами. Ті, хто підпишуться під цим актом або хто за нього проголосують, будуть нести як відповідальність, так і відповідно будуть мати право говорити про те, що вони долучилися до вирішення економічної проблеми в Україні. Тобто пропонується всі шість законів звести в один закон і внести на розгляд парламенту один-єдиний закон майже так, як ми зробили, коли приймали рішення щодо внесення змін до бюджету по подоланню наслідків катастрофи.</p>
<p>Наступне. Для того, щоб вирішити це питання, необхідно проголосувати зміни до календарного плану засідань Верховної Ради України. Наступний пленарний тиждень був передбачений як такий, що працює в комітетах і в округах. Щоб парламент засів, я пропоную, щоб ми зараз (я вніс відповідний проект постанови про зміну календарного плану, він, до речі, вам розданий), щоб ми проголосували зміни до календарного плану. Це законопроект номер 3313.</p>
<p>Ще раз хотів би зазначити, що для нас результативне голосування по фінансовій кризі є дуже важливе. Нерезультативне голосування буде мати наслідком&nbsp; зрив переговорного процесу з міжнародними фінансовими організаціями. Таким чином, я пропоную, перше,&nbsp; проголосувати законопроект номер 3313 – проект внесення змін до календарного плану проведення третьої сесії Верховної Ради України задля того, щоб ми на наступному тижні розглянули питання порядку денного, які були вчора проголосовані парламентом. Тому я ставлю на голосування законопроект номер 3313 – про внесення змін до календарного плану проведення третьої сесії.</p>
<p>Увага! Наступний тиждень – пленарний. Прошу проголосувати.</p>
<p>&nbsp;</p>
<p>13:06:06</p>
<p>За-368</p>
<p>Значить, розпорядження я підписав. Я звертаюся до членів робочої групи, щоби в суботу-неділю ми попрацювали, а на 12 годину в мене в кабінеті зустрілися і з міністром фінансів, і з представниками&nbsp; фракцій. Щоб не відбулось те, що відбувається протягом поточного тижня. Ми на точці замерзання і не тільки на точці замерзання, а на вічній точці блокування – або приймаємо акти законодавства, або треба закривать цю всю історію.</p>
<p>Оголошую про закриття сьогоднішнього пленарного засідання. У вівторок вранці – пленарне засідання, а в понеділок о 12-ій годині у мене – засідання робочої групи по всім питанням порядку денного, які були проголосовані вчора! Дякую.&nbsp;&nbsp;&nbsp;&nbsp;</p>
<p>&nbsp;</p>
<p>&nbsp;</p>
<p>&nbsp;</p>
</div>
