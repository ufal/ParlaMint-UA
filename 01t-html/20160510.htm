Стенограма пленарного засідання
10 травня 2016
&nbsp;
<p align=center>ЗАСІДАННЯ ТРИДЦЯТЬ П'ЯТЕ</p>
<p align=center>Сесійний зал Верховної Ради України</p>
<p align=center>10 травня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:01:18</p>
<p>ГОЛОВУЮЧИЙ. Доброго вечора, шановні народні депутати та гості Верховної Ради! Я прошу депутатів зайняти робочі місця і приготуватись до реєстрації. Будь ласка, займаємо робочі місця. Секретаріат Верховної Ради прошу повідомити депутатів, що робота починається. Будь ласка.</p>
<p>Шановні колеги! Готові до реєстрації? Прошу народних депутатів України зареєструватись. Прошу включити систему реєстрації.</p>
<p>&nbsp;</p>
<p>16:02:59</p>
<p>Зареєстровано 339 народних депутатів.</p>
<p>Вечірнє пленарне засідання Верховної Ради України оголошую відкритим.</p>
<p>Шановні колеги! Я хочу повідомити, що сьогодні день народження народного депутата України Богдана Васильовича Дубневича. Давайте привітаємо його, нашого колегу, з днем народження! <i>(Оплески)</i></p>
<p>&nbsp;Хочу також повідомити, що перед нами стоїть велика кількість надзвичайно важливих законопроектів, зокрема з них цілий блок законів, які стосуються співпраці з МВФ,&nbsp; які були відкликані в зв'язку із зміною уряду і зараз знову ж таки&nbsp; виносяться для розгляду&nbsp; у Верховну Раду України. У нас три тижні не було пленарних засідань. І тому я дуже розраховую на плідну&nbsp; і продуктивну роботу Верховної Ради України.</p>
<p>Перед тим як перейти до розгляду&nbsp; порядку&nbsp; денного,&nbsp; я хочу&nbsp; зачитати заяву, яка надійшла від двох фракцій – від фракції Радикальної партії і фракції "Батьківщина" – вимога двох фракцій оголосити&nbsp; перерву. Але дуже позитивно, що вони вирішили замінити перерву на виступ з трибуни Верховної Ради України. І, сподіваємось…</p>
<p>&nbsp;</p>
<p>ГОЛОСИ ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Але ж ви&nbsp; щойно&nbsp; говорили –&nbsp; виступ. <i>(Шум у залі)</i></p>
<p>Шановні Олег Валерійович і Юлія Володимирівна…</p>
<p>&nbsp;</p>
<p>ЛЯШКО&nbsp; О.В.&nbsp; Ми просимо півгодини перерву, збір всіх голів фракцій.</p>
<p>&nbsp;</p>
<p>ГОЛОВУЮЧИЙ. Шановні колеги, є вимога двох фракцій на оголошення… скількох хвилинної перерви?&nbsp; 30-хвилинної&nbsp; перерви, так, з&nbsp;&nbsp;&nbsp; двох годин, які ми маємо для роботи, так? З двох годин, які ми маємо для роботи.</p>
<p>Шановні колеги народні депутати, я як головуючий засідання&nbsp; змушений виконати норму Регламенту&nbsp; про перерву на півгодини. Я прошу&nbsp; усіх голів фракцій на цю перерву підійти до мене&nbsp; для того, щоб ми змогли провести нараду. Народні депутати, я дуже прошу залишатись тут у Верховній Раді України, за півгодини, не пізніше як в 16.30 ми продовжимо&nbsp; нашу роботу. І я дуже прошу всіх народних депутатів залишатись у Верховній Раді України.</p>
<p>Дякую&nbsp; вам. Отже,&nbsp; в 16.30 ми продовжимо нашу роботу.</p>
<p>Дякую вам.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, згідно вимог двох фракцій, є вичерпаний. Тому продовжуємо нашу роботу і я прошу колег депутатів заходити в зал. Дякую вам, шановні колеги.</p>
<p>Переходимо до розгляду порядку денного. <i>(Шум у залі) </i>&nbsp;Ні: або виступ, або перерва – по Регламенту. Я щойно проконсультувався з Оксаною Сироїд, вона мені підтвердила, що згідно Регламенту…</p>
<p>&nbsp;</p>
<p>ЛЯШКО О.В. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Так і є. Шановні колеги! Добре. Кому ви доручаєте, Олегу Валерійовичу? Олег Валерійович, будь ласка, заяву з трибуни. Будь ласка, перед тим, як ви почнете, прошу депутатів заходити в зал. І, Ляшко, прошу заяву.</p>
<p>&nbsp;</p>
<p>16:39:12</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, для чого ми з фракцією "Батьківщина" брали перерву? Сьогодні в країні відбувається шалений рівень корупції, щодня ми отримуємо повідомлення від міжнародних розслідувацьких організацій про те, що найвищі високопосадовці України: Президент, голова Національного банку, міністр фінансів – мають офшори, виводять мільярди за кордон, не платять податків.</p>
<p>Нещодавно грабіжницький уряд Гройсмана-Порошенка підняв ціни на газ до 7 гривень за один куб, скасувавши пільгову норму споживання, скасувавши пільгову ціну на газ, ціни на газ піднімають, зарплати, пенсії опускають, людей обкрадають, люди не можуть ні ліки купити, ні кусок хліба не купити. Вони мільярди виводять за кордон, не платять податків і на відміну від усього світу, який розслідує офшорні афери, вони відмовляються розслідувати ці офшорні афери.</p>
<p>Тому фракція Радикальної партії наполягає – ми парламентсько-президентська республіка – і я звертаюсь до так званої парламентської більшості, якої насправді немає, припиніть перетворювати парламент в філіал Адміністрації Президента. Ми вимагаємо створення в парламенті Тимчасової слідчої комісії Верховної Ради по розслідуванню корупційної дії офшорів Президента України і його оточення, народного депутата Кононенка, голови Національного банку Гонтаревої, першого заступника Голови Ради нацбезпеки і оборони Гладковського, міністра фінансів Данильчука. Ми вимагаємо відставки міністра фінансів Данильчука, який сьогодні є власником трьох офшорних компаній.</p>
<p>Ми вимагаємо від уряду повернення селянам, повернення українським громадянам пільгової ціни на газ в обсязі тисячу 200 кубів за 3 тисячі 600 гривень. Досить грабувати людей! Або верніть гроші назад в Україну з офшорів, платіть податки і потім вимагайте іншого від усіх. Коли Президент, коли урядовці не платять податки, ховають гроші в офшорах, грабують людей, ми не дамо проводити цієї грабіжницької політики. Ми блокуємо роботу парламентської трибуни поки не будуть задоволені наші вимоги.</p>
<p>Юля, слово, будь ласка.</p>
<p>&nbsp;</p>
<p>ГОЛОВУЮЧИЙ. Дякую вам. Дякую вам.</p>
<p>Шановні колеги! Я хочу вам&nbsp; повідомити: за результатами нашої наради, що ми обговорили питання створення ТСК і домовились, що пропозицію, яку озвучив Юрій Віталійович Луценко ми проговоримо, підготуємо і подамо як компромісну пропозицію. Також було домовлено, що завтра ми зустрінемося, голови всіх фракцій парламенту, з Прем'єр-міністром України Володимиром Борисовичем Гройсманом, для обговорення питання стосовно тарифів.</p>
<p>І ще одне. Хочу звернутись до Олега Валерійовича, до Юлії Володимирівни і до всіх голів фракцій. Шановні колеги, під час Погоджувальної ради я повідомив всіх присутніх про те… шановний Юрій Віталійович, шановні Андрій Володимирович Іванчук… Іванчук, я прошу дослухати, коли говорить Голова Верховної Ради. Шановні колеги! Три тижні не було пленарних засідань, накопилась величезна кількість надважливих питань, я висловлював і висловлюю готовність працювати по 18 годин на добу. Ми можемо збирати будь-які наради до початку і після закінчення пленарних засідань. Але я хотів би, щоб пленарні засідання ми використовували для безпосередньої нашої роботи, для&nbsp; прийняття рішень, для прийняття законів, які&nbsp; необхідні для української держави.</p>
<p>Я звертаюся до всіх голів комітетів, які вимагали прийняття тих чи інших законопроектів, ми повинні організувати роботу так, щоб усі дискусії, які у нас відбуваються, ми проводили поза форматом пленарних засідань. Я, як обіцяв, завжди буду виконувати вимогу&nbsp; Регламенту і надавати необхідний час для перерви. Але я хотів би той невеликий час, який ми маємо, використовували максимально для прийняття законів. Дякую.</p>
<p>Не може бути передача слова, Юля Володимирівна, ви&nbsp; знаєте. Одному виступаючому надається слово. Юлія Володимирівна, я&nbsp; вас прошу. Я вас дуже прошу… <i>(Шум у залі) </i>&nbsp;виступом… Юлія Володимирівна, Олег Валерійович, я виконав всі норми Регламенту. Не передбачена передача виступу. Дякую.</p>
<p>Колеги, ми переходимо до першого питання&nbsp; порядку денного. Я прошу усіх приготуватись до роботи. <i>(Шум у залі)</i></p>
<p>Отже, першим питанням… Так перед тим я прочитаю важливі&nbsp; оголошення. Я хочу оголосити, зробити два&nbsp; оголошення, які є у президії Верховної Ради України. Згідно з поданими заявами та відповідно до&nbsp; частини третьої статті 60 Регламенту&nbsp; Верховної Ради України повідомляю&nbsp; про входження народних депутатів України Карпунцова Валерія Віталійовича, Велікіна Олега Марковича і Саврасова Максима Віталійовича до&nbsp; складу депутатської фракції партії "Блок Петра Порошенка". Привітаємо наших колег з долученням до найбільшої фракції парламенту.</p>
<p>Також я хочу повідомити, що відповідно до статті 60 Регламенту&nbsp; Верховної Ради України, а також згідно з протоколом засідання депутатської фракції партії "Блок Петра&nbsp; Порошенка" у Верховній Раді України&nbsp; восьмого скликання від 21 квітня&nbsp; 2016 року повідомляю про обрання заступником голови депутатської фракції партії "Блок Петра Порошенка", народного&nbsp; депутата України Продан Оксану Петрівну. Привітаємо пані Оксану з такою відповідальною посадою і ланкою в нашій роботі.</p>
<p>Дякую вам.</p>
<p>Отже, згідно Регламенту першим питанням у нас стоїть проект Закону про внесення змін до деяких законодавчих актів України щодо скасування обов'язковості державної реєстрації іноземних інвестицій (№2763). І я ставлю пропозицію, щоб ми даний законопроект обговорили за скороченою процедурою. Шановні колеги,&nbsp; прошу займати свої місця і приготуватися до голосування. Готові, так?</p>
<p>Отже, я ставлю на голосування пропозицію розгляду за скороченою процедурою проекту Закону 2763. Колеги, хто підтримує дану пропозицію, прошу голосувати. Будь ласка, голосуємо.&nbsp;&nbsp;&nbsp;</p>
<p>&nbsp;</p>
<p>16:46:26</p>
<p>За-186</p>
<p>Рішення прийнято.</p>
<p>Я запрошую до доповіді головного доповідача Семенуху Романа Сергійовича. Я вас попрошу виступати з місця, і вам буде відведений той же самий час. І я запрошую до доповіді Семенуху Романа Сергійовича. Будь ласка, пане Роман.</p>
<p>&nbsp;</p>
<p>16:46:48</p>
<p>СЕМЕНУХА Р.С.</p>
<p>Шановні колеги, шановний пане Голово! Вашій увазі пропонується невеликий за розмірами, але дуже важливий законопроект 2763, який стосується системи дерегуляції ведення бізнесу. В даному законопроекті вносяться зміни до низки статей законодавчих актів: Господарського кодексу України, Закону України "Про режим іноземного інвестування" (щодо обов'язковості державної реєстрації інвестицій), зокрема, іноземних, та викладена статті 15 Закону України "Про режим&nbsp; іноземного інвестування", яка також скасовує державну реєстрацію інвестицій і замінює її лише подачею відповідно до встановлених чинним законодавством форм та термінів статистичної звітності про вже здійснені іноземні інвестиції.</p>
<p>Наразі, процедура передбачає три дні, але на практиці все виглядає по-іншому. Дуже часто компанії зупиняються на півдорозі, Державна фіскальна служба, наприклад, вимагає додаткових документів або чиняться інші штучні перепони для бізнесу. Лише за підсумками 2014 року обсяг прямих іноземних інвестицій&nbsp; в економіку України зменшився майже на 12 мільярдів доларів США. Беззаперечно, головною причиною є війна на сході, але відсутність структурних реформ, корупція є не меншою, а, можливо, і&nbsp; більшою загрозою. Існуюча система є&nbsp; надто зарегульованою і не відповідає сучасним реаліям. Обов'язковість реєстрації лише створює невиправдані перепони для бізнесу, бо факт того, що суб'єкт господарювання має іноземні інвестиції, фіксується статутними документами та вноситься до єдиного державного реєстру юридичних та фізичних осіб підприємців.</p>
<p>Метою прийняття законопроекту є утворення сучасних умов ведення бізнесу шляхом максимального спрощення порядку залучення інвестицій через запровадження заявницького принципу їх державного обліку та унеможливлення прояву ознак корупції при&nbsp; їх реєстрації. Буду відвертим, навряд чи прийняття цього законопроекту спричинить бум іноземних інвестицій, але надважливо, щоб Україна сьогодні демонструвала чіткі і прозорі сигнали, що ми потребуємо вкрай ці інвестиції.</p>
<p>Хочу подякувати принагідно всім ініціаторам та співавторам даної законодавчої ініціативи, прошу підтримати за основу.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від Комітету з питань промислової політики та підприємництва буде доповідати Михайло Хміль. Так, пане Галасюк? Прошу, пане Михайло. Включіть мікрофон Хмілю.</p>
<p>&nbsp;</p>
<p>16:49:00</p>
<p>ХМІЛЬ М.М.</p>
<p>Доброго дня, шановний головуючий! Доброго дня, шановні колеги народні депутати! Комітет з питань промислової політики та підприємництва на засіданні 17 червня ще 2015 року розглянув даний законопроект про внесення змін до деяких законодавчих актів щодо скасування обов'язковості державної реєстрації іноземних інвестицій. Основною метою законопроекту, як зазначено в пояснювальній записці, є утворення сучасних умов залучення інвестицій шляхом максимального спрощення порядку залучення інвестицій через запровадження заявницького принципу їх державного обліку, що унеможливлює прояви ознак корупції при їх державній реєстрації та введенню окремих кодифікаційних змін&nbsp; до чинного законодавства.</p>
<p>Головне науково-експертне управління Апарату Верховної Ради у своєму висновку підтримує прийняття законопроекту за основу в першому читанні, але висловлює певні зауваження та пропозиції. Комітет з питань запобігання і протидії корупції в своєму висновку від 3 червня зазначає, що в проекті акту не виявлено корупціогенних факторів і проект акту відповідає вимогам антикорупційного законодавства. Хочу так само наголосити, що під час розгляду члени комітету зазначали, що законопроект сприятиме на законодавчому рівні створенню привабливіших умов для залучення іноземних інвестицій та надасть змогу усунути штучні перепони для утворення підприємств з іноземними інвестиціями.</p>
<p>Враховуючи вищесказане, хочу так само сказати, що нам треба зараз боротися за іноземну інвестицію, за те, щоб проводити її в Україну і створювати робочі місця в нас. Узагальнюючий висновок: прошу підтримати рішення комітету і проголосувати за законопроект за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, прошу провести запис на два – "за", два – "проти", на виступи від фракцій. Будь ласка.</p>
<p>Від "Самопомочі", будь ласка, Березюк Олег Романович. Передає слово Остріковій, так? Будь ласка.</p>
<p>&nbsp;</p>
<p>16:51:32</p>
<p>ОСТРІКОВА Т.Г.</p>
<p>Доброго дня, шановні колеги. Хочу сказати, що факт внесення іноземних інвестицій прописується в установчих документах, в статуті, в протоколі зборів учасників. Ця інформація вноситься в єдиний реєстр юридичних осіб. Врешті-решт це підтверджується митною декларацією у разі, якщо інвестицією є майно, або банківською випискою у разі, якщо інвестиція є сплатою живих коштів. Це загальнодоступна інформація, тому процедура реєстрації іноземних інвестицій не має жодного сенсу для держави в тому вигляді, в якому це передбачено на сьогодні. Хто стикався з процесом реєстрації іноземних інвестицій, той знає, що спочатку підприємству потрібно зібрати документи, подати їх в територіальний орган ДФС, які там придираються до кожної букви. І тільки якщо ДФС дасть позитивний висновок по зібраних документах, тільки тоді відповідний пакет передається в міський дозвільний центр. І це хіба є простим порядком? Ми всі з вами говоримо про спрощення ведення бізнесу, про залучення інвестицій, а насправді Закон про режим іноземного інвестування передбачає надскладний порядок, до якого ще є низка зауважень в підзаконних актах.</p>
<p>Тому, власне, цим законопроектом пропонується скасувати державну реєстрацію іноземних інвестицій і замінити її подачею статистичної звітності про вже здійснені іноземні інвестиції.</p>
<p>Насправді, хоча я є автором цього законопроекту і прошу вас всіх його підтримати, немає межі досконалості, тому між першим і другим читанням ми з вами повинні передбачити в цьому законопроекті норму, якою гарантувати захист і стабільність гарантій для тих інвестицій, які вже здійснені і зареєстровані. Ми це можемо зробити між першим і другим читанням, а зараз, колеги, пропоную нам підтримати цей важливий для спрощення іноземного інвестування законопроект за основу.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Немиря Григорій Михайлович.</p>
<p>&nbsp;</p>
<p>16:53:29</p>
<p>НЕМИРЯ Г.М.</p>
<p>Прошу передати слово Сергію Соболєву.</p>
<p>&nbsp;</p>
<p>16:53:38</p>
<p>СОБОЛЄВ С.В.</p>
<p>Соболєв, "Батьківщина". Все це звучить дуже добре, тільки на фоні офшорних скандалів я хочу вам нагадати, що 67 відсотків минулого року, це були так звані іноземні інвестиції з офшорних юрисдикцій. Тому що ми хочемо спростити та навпаки, якщо ми хочемо реально боротися із забороною офшорних юрисдикцій, треба перше що зробити, це в цьому законі підняти ті норми, які ми внесли на реєстрацію стосовно обмеження юрисдикцій офшорних і заборонити інвестиції з офшорних юрисдикцій. Бо в нас дивним чином виходить. Країни, де є передові технології, Сполучені Штати, Німеччина, Великобританія чомусь є на 5, 6, 7 місцях, а на першому місці у нас є країна з найвидатнішими іноземними інвестиціями з Кіпру, Кайманових островів, Британський Вірджинських островів. Давайте це припиняти.</p>
<p>Друге. Цей закон тримає норму, по якій фактично ми скасовуємо дію закону про прирівняння українських інвестицій до іноземних. Я вважаю, що і ця норма є ганебною практикою, ця норма повинна залишатися, щоб не було ущемлення українських інвестиції.</p>
<p>З цієї підстави у мене є пропозиція. Авторам закону доопрацювати цю норму в двох позиціях стосовно офшорних юрисдикцій. І друге, прибрати норму, де фактично є дискримінація щодо українських інвестицій. Після цього цей закон може бути проголосований. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Гусак Володимир Георгійович.</p>
<p>&nbsp;</p>
<p>16:55:25</p>
<p>ГУСАК В.Г.</p>
<p>Володимир Гусак, "Опозиційний блок". Шановні колеги, за останні два роки виробництво в Україні без урахування окупованих територій впало на 20 відсотків. Наслідком стало різке падіння рівня життя людей. І для відновлення реального економічного зростання і реального підвищення добробуту людей – реального, а не на 50 гривень, як нам пропонують проголосувати, необхідне високе економічне зростання. А джерелом економічного зростання є саме інвестиції. Запропонований законопроект спрямований на спрощення порядку залучення іноземних інвестицій в Україну через запровадження заявницького принципу їх обліку.</p>
<p>Ми вважаємо, що чинна процедура реєстрації інвестицій є штучною та необґрунтованою, і не створює реальних умов щодо контролю за внесенням і використанням інвестицій. Натомість чинна система створює можливості для корупції на рівні місцевих адміністрацій, адже не зареєстрована інвестиція не дає права іноземним інвесторам або підприємствам з іноземними інвестиціями на пільги, передбачені законодавством. І в чинному законодавстві є така норма, як фіксування інвестицій в журналі обліку. Ця норма зараз в 2016 році виглядає відвертим анахронізмом. Тому цей закон спрямований на дерегуляцію і є позитивним.</p>
<p>Ми підтримуємо економічне зростання, ми підтримуємо інвестиції. І тому наша фракція буде голосувати за цей законопроект у першому читанні.</p>
<p>&nbsp;</p>
<p>ГОЛОВУЮЧИЙ. Дякую вам. Від "Блоку Петра Порошенка" Віктор Пинзеник, будь ласка.</p>
<p>&nbsp;</p>
<p>16:57:30</p>
<p>ПИНЗЕНИК В.М.</p>
<p>Шановні колеги, я дуже просив би всіх, щоб ми не сплутували грішне з праведним, не змішували докупи офшорні режими оподаткування з інвестиціями в Україну, бо це різні речі. Давайте я продемонструю існуючу ситуацію. Знайшовся хтось, хто хоче вкласти в Україну. Та попри звичайні процедури він повинен ще зареєструвати інвестицію. З якою метою, щоб задовольнити неймовірну допитливість українського чиновника. Ніякої іншої ролі реєстрація інвестицій не грає. Це є абсурд. І нам треба забирати перешкоди, які і так… Україна і так має повно перешкод.</p>
<p>Ризикує інвестор. І нам не треба обтяжувати його додатковими умовами. Тому я прошу колег підтримати цей законопроект. Бо це не має відношення до офшорних режимів.</p>
<p>&nbsp;</p>
<p>ГОЛОВУЮЧИЙ. Дякую вам. Ще які фракції не мали слова? Радикальна партія Ляшка. Олег Ляшко, будь ласка. І на тому ми завершуємо, виглядає, обговорення. Я прошу народних депутатів заходити в зал, приготуватись до голосування. Будь ласка, Олег Ляшко.</p>
<p>&nbsp;</p>
<p>16:58:43</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги! Коли ви тут обговорюєте питання про сприятливий інвестиційний клімат, про заведення інвестицій в Україну, то якщо взяти, порахувати всі гроші, які були виведені з офшорів, з України до офшорів, вернути їх назад і сплатити податки, то нам не треба ходити ні за якими кредитами Міжнародного валютного фонду! Ми б жили багатше, ніж у Швейцарії, Німеччині, Франції разом узятих.</p>
<p>І тому, коли ви говорите про сприятливий інвестиційний клімат, починати це треба із себе! Вернути те, що вкрали, до держави! Вести бізнес тут! А не починаючи від Президента, голови Нацбанку, міністра фінансів і всіх інших, самі в офшорах все ховають і хочуть, щоб сюди прийшли інвестори! Ось, уряд запропонував внесення змін до бюджету щодо підвищення соціальних стандартів. Знаєте, на скільки підвищують?! На 30 гривень по догляду за дитиною! Це одне євро на місяць, оце підвищення соціальних стандартів!</p>
<p>Мільярди крадуть, одне євро подачку на шестилітню дитину дають у місяць! Хай би вас вдавило цим одним євро!</p>
<p>&nbsp;</p>
<p>ГОЛОВУЮЧИЙ. Шановні колеги! Ми завершили обговорення даного законопроекту і можемо переходити до прийняття рішення. Я прошу всіх депутатів зайти в зал. З виступів можна зробити висновок, що більшість депутатів і фракцій підтримують даний законопроект. Я прошу зайти в зал і приготуватись до голосування.</p>
<p>Готові до голосування, колеги?&nbsp; Всі депутати, які є в залі, готові до голосування? &nbsp;Я прошу зайняти робочі місця, приготуватись&nbsp; до голосування.</p>
<p>Отже, я ставлю на голосування проект Закону про внесення змін до деяких законодавчих актів України щодо скасування обов'язковості державної реєстрації іноземних інвестицій&nbsp; (2763) – за пропозиції&nbsp; комітету за основу. Хто підтримує дану пропозицію, прошу проголосувати. Голосуємо, колеги, за основу.</p>
<p>&nbsp;</p>
<p>17:01:11</p>
<p>За-261</p>
<p>Рішення прийняте. Вітаю авторів.</p>
<p>Нам треба скорочену процедуру до другого читання? Так, будь ласка,&nbsp; колеги, давайте ще підтримаємо комітет і авторів і проголосуємо&nbsp; за скорочену процедуру розгляду&nbsp; до другого читання. Ставлю на голосування пропозицію&nbsp; розгляду другого читання&nbsp; за скороченою процедурою. Хто підтримує дану пропозицію, прошу проголосувати.&nbsp; Будь ласка, голосуємо,&nbsp; колеги.</p>
<p>&nbsp;</p>
<p>17:01:50</p>
<p>За-240</p>
<p>Рішення прийняте.</p>
<p>Шановні колеги, у нас наступний є законопроект, фактично в продовження. Цей законопроект 2764. Давайте так само оперативно його розглянемо, він наступний по порядку денному. І, колеги, я прошу підтримати його розгляд за скороченою процедурою. 2764, скорочена процедура. Хто підтримує дану пропозицію, прошу голосувати. Колеги, голосуємо.</p>
<p>&nbsp;</p>
<p>17:02:40</p>
<p>За-194</p>
<p>Рішення прийнято.</p>
<p>І я знову ж таки запрошую до слова Семенуху Романа Сергійовича, з місця, будь ласка.</p>
<p>&nbsp;</p>
<p>17:02:49</p>
<p>СЕМЕНУХА Р.С.</p>
<p>Шановні колеги, шановний пане Голово, вашій увазі пропонується наступний законопроект щодо покращення інвестиційного клімату 2764, який передбачає запровадження нового механізму реструктуризації проблемних заборгованостей господарських товариств шляхом конвертації боргів товариства в корпоративні права кредиторів у статутному капіталі товариства.&nbsp; Для цього законопроектом пропонується скасувати існуючу зараз заборону на зарахування грошових вимог кредитора до товариства в рахунок внесення ним внеску до статутного капіталу. Існування на сьогодні у вітчизняному законодавстві заборони на погашення грошових вимог кредитора до товариства шляхом їх обміну на корпоративні права суперечить загальноприйнятим світовим практикам. Такий інструмент фінансового оздоровлення давно відомий європейському законодавству. Легітимізація процедури обміну боргів на частку в статутному капіталі дозволить уникнути товариству боржнику фінансової неплатежоспроможності і як наслідок банкрутства у тих випадках, коли він вичерпав можливості з погашення боргу, але при цьому його бізнес є рентабельним і інвестиційно привабливим для кредитора. Статистичні дані свідчать, що протягом останніх 5 років щороку близько 3,5 тисяч підприємств закриваються через процедуру банкрутства і лише декілька десятків лише проходить процедуру санації. Це свідчить про те, що на сьогодні не існує у підприємств ефективних антикризових інструментів.</p>
<p>Запропонований спосіб фінансового оздоровлення може бути цікавим кредиторам, вимоги яких складають істотну частку загального боргу товариства, звільнення від сплати боргу або скорочення заборгованості стане вирішальним для подальшої долі такого підприємства. З метою недопущення зловживань з боку недобросовісних кредиторів при застосуванні механізму конвертації грошових вимог, у проекті закону уточнюється процедура прийняття третіх осіб кредиторів до складу учасників товариства. Таке рішення має бути ухвалено більше ніж 50 відсотками від загальної кількості голосів.</p>
<p>ГНЕУ підтримує прийняття цього законопроекту в першому читанні, а ті незначні зауваження, які висловлені, можуть бути усунені між першим і другим читанням. Прошу підтримати за основу. Дякую, колеги.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується знову ж таки Михайло Хміль. Пане Михайло, включіть мікрофон, будь ласка.</p>
<p>&nbsp;</p>
<p>17:04:52</p>
<p>ХМІЛЬ М.М.</p>
<p>Шановні колеги, насамперед хочу подякувати за позитивне голосування за законопроект про попередній законопроект, який скасовує обов'язкову реєстрацію іноземної інвестиції. А по законопроекту 2764 Комітет з питань промислової політики та підприємництва 15 липня 2015 року розглянув проект Закону про внесення змін до деяких законодавчих актів щодо забезпечення реалізації прав на конвертацію грошових вимог до товариства на внесок до його статутного капіталу, поданий народним депутатом Семенухою та іншими.</p>
<p>Метою прийняття даного законопроекту є подолання законодавчих бар'єрів при здійсненні реструктуризації заборгованості господарських товариств з наданням можливостей зарахування такої заборгованості на внески до статутного капіталу та усунення правової невизначеності, яка стосується процедури вступу третьої особи до складу учасників товариства без переходу до нього частки іншого учасника в статуті капіталу товариства.</p>
<p>Головне науково-експертне управління Апарату Верховної Ради в своєму висновку вважає, що за результатами розгляду в першому читанні законопроект може бути прийнятий за основу з врахуваннями певних зауважень, я думаю, що ми їх можемо доопрацювати до другого читання.</p>
<p>Комітет з питань запобігання і протидії корупції в своєму висновку зазначає, що в проекті акту не виявлено корупціогенних факторів і проект акту відповідає вимогам антикорупційного законодавства. Комітет з питань бюджету посилаючись на експертний висновок Міністерства фінансів у своєму висновку зазначає, що реалізація законопроекту не потребує додаткових витрат з державного бюджету. Так само є позитивні висновки Комітету з питань європейської інтеграції, правової політики.</p>
<p>І,&nbsp; на завершення, враховуючи вищезазначене, члени комітету прийняли рішення проект Закону (2764) про внесення змін до деяких законодавчих актів щодо забезпечення реалізації прав на конвертацію грошових вимог до товариства…</p>
<p>&nbsp;</p>
<p>ГОЛОВУЮЧИЙ. Пане Михайло, будь ласка, десять секунд, завершуйте.</p>
<p>&nbsp;</p>
<p>17:07:10</p>
<p>ХМІЛЬ М.М. … поданий народним депутатом Семенухою та іншими внести на розгляд Верховної Ради і рекомендувати Верховній Раді прийняти його за основу в першому читанні. Дякую. Всіх закликаю проголосувати "за".</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Я прошу провести запис: два – "за", два – "проти", будь ласка.&nbsp;</p>
<p>Григорій Аронович Шверк, будь ласка,&nbsp; "Блок Петра Порошенка".</p>
<p>&nbsp;</p>
<p>17:07:48</p>
<p>ШВЕРК Г.А.</p>
<p>Прошу передати слово пану&nbsp; Заболотному Григорію Михайловичу.</p>
<p>&nbsp;</p>
<p>17:07:55</p>
<p>ЗАБОЛОТНИЙ Г.М.</p>
<p>Дякую.&nbsp;</p>
<p>Шановні колеги, сьогодні в цьому законопроекті пропонується вперше в цих двох законопроектах розглянути процес реструктуризації боргів, реструктуризації як інструменту фінансовому покращенню господарської діяльності&nbsp; багатьох суб'єктів господарювання.</p>
<p>Що таке взагалі реструктуризація? Це все-таки перенесення&nbsp; боргу у часі і просторі. Це знають навіть студенти, і тут не може&nbsp; виникати ні в кого думки про те, що можна проігнорувати цим процесом. Це фіктивний фінансовий механізм, коли не вистачає коштів, коли створюється заборгованість, і дійсно можна шляхом повернення у статутний фонд поміняти. Це дасть можливості уникнути багатьом господарюючим суб'єктам банкрутства. І тому на своїй фракції "Блок Петра Порошенка" однозно прийняв рішення про те, що&nbsp; цей законопроект потрібно підтримувати.</p>
<p>Ми закликаємо всіх підтримати законопроект про реструктуризацію заборгованості шляхом перенесення в статутний фонд частини боргів, бо це є&nbsp; ефективний засіб боротьби з банкрутством. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я дуже вас прошу більше тиші в залі. Мені доводиться через мікрофон слухати доповідачів. І я думаю ні для кого це не створює&nbsp; комфорту атмосфери, і ні для кого не має розуміння, що воно дає авторитет для&nbsp; нашого парламенту.</p>
<p>Також і шановні блокуючі, я прошу вас просто тихіше, бо не чути зовсім доповідачів. Якщо можна блокувати трибуну більш дисципліновано, дякую дуже вам.</p>
<p>Слово надається Романовій Анні Анатоліївні, передає Остріковій. Будь ласка.</p>
<p>&nbsp;</p>
<p>17:09:51</p>
<p>ОСТРІКОВА Т.Г.</p>
<p>Шановні колеги, цим законопроектом насправді надається можливість товариству здійснювати ефективне управління його заборгованістю перед кредиторами, якщо норми законопроекту стануть нормами закону, кредитор зможе своє право вимоги оплати до товариства перевести чи обернути на внесок до статутного капіталу цього товариства. Таким чином, цей кредитор стане учасником товариства, а борг останнього припиниться… буде припинений в обмін на корпоративні права.</p>
<p>Насправді, ситуація є доброю для всіх, тому що підприємство, товариство позбавиться своїх боргів, а кредитор зможе стати його учасником, і, таким чином, отримати певний контроль над його фінансово-господарською діяльністю, що сприятиме виведенню такого підприємства з кризи і з боргів.&nbsp;</p>
<p>Тому… слід також зазначити, що в Польщі така конверсія стала можливою – це позитивний європейський досвід – стала можливою ще з 1993 року, і ми повинні цей позитивний досвід, безумовно, перенести в норму чинного законодавства України.</p>
<p>Окрім того, допоміжною метою цього законопроекту є врегулювання питання вступу нового учасника до товариства, того учасника, який вступає без переходу до нього частини частки інших учасників товариства за рахунок додаткового внеску і збільшенням статутного фонду. Це питання, безумовно, є добрим, гарним сигналом для іноземних інвесторів, і дасть можливість їм стати… дасть можливість їм врегулювати ситуацію, ставши учасником такого товариства.</p>
<p>Тому фракція "Самопоміч" є авторами цього законопроекту, ми його підтримуємо за основу. І дякуємо всім іншим співавторам. Просимо його підтримати, закликаємо всіх проголосувати "за".</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Івченко Вадим Євгенович. Включіть мікрофон.</p>
<p>&nbsp;</p>
<p>17:11:46</p>
<p>ІВЧЕНКО В.Є.</p>
<p>Шановні колеги! Вадим Івченко, фракція "Батьківщина". Знаєте, ми досить дивно розпочинаємо нашу з вами роботу. Сьогодні піднялися тарифи, і міністр Розенко говорить про те, що селянам потрібно відмовитися від газу. Нам потрібно розібратися, коли ми купляємо імпортований газ за 142 долари, чому ми населенню за 300 продаємо? Потрібно вирішити питання оподаткування&nbsp; пенсій нарешті, а ми починаємо з вами з того, що починаємо вирішувати питання щодо товариств з обмеженою відповідальністю, як збільшити їх статутний капітал за рахунок третіх осіб.</p>
<p>Колеги, повірте, є важливіші законопроекти! Давайте працювати над тим, що сьогодні турбує людей. Деякі просто навіть працюючі люди не можуть заплатити за ті комунальні тарифи, які сьогодні підвищив уряд. Це оподаткування пенсій, про яке ми два роки говоримо, а ми з вами, товариство з обмеженою відповідальністю. Звичайно, ті закони, які стоять, вони потрібні, але давайте розпочинати з того, що сьогодні найбільше хвилює людей. Фракція "Батьківщина" буде утримуватися.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Юрій Левченко, будь ласка. Включіть мікрофон.</p>
<p>&nbsp;</p>
<p>17:12:57</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ. Тут народні депутати посилаються на європейське законодавство, коли говорять про потребу прийняття цього законопроекту. І, справді, в більшості країн Західної Європи є схожі законопроекти, які дозволяють замінювати боргові зобов'язання на частку в підприємствах. Але на відміну, на превеликий жаль, від цього законопроекту в законодавстві Західної Європи чітко прописані всі відповідні критерії, є чіткий принцип юридичної визначеності, які саме борги, які саме типи боргів можна замінювати на частку у відповідних госпо... товариствах, так, по-перше. А, по-друге, чітко приписаний, що це&nbsp; питання є добровільне, виключно добровільно, щоб не можна було по-різному трактувати відповідно законодавство.</p>
<p>На превеликий жаль, цього немає, цих моментів немає в цьому законопроекті, що дозволяє і лишає величезний простір для маніпуляцій для наших, в лапках, найчесніших судів в світі. Тому закликаю все ж таки авторів до другого читання...</p>
<p>&nbsp;</p>
<p>ГОЛОВУЮЧИЙ. Шановні колеги, чи усі фракції уже висловилися з цього законопроекту? Так, я бачу всі фракції висловилися. Таким чином ми завершили обговорення.</p>
<p>Я прошу, колеги, займати робочі місця. Шановні колеги, я прошу займати робочі місця. Я прошу членів усіх фракцій парламенту, коли бачите, що ваші колеги виходять під час голосування, повертати їх в зал, проявляти дисципліну, проявляти солідаризм. Я прошу всіх зайти в залі зайняти робочі місця.</p>
<p>Отже, готові до голосування? Готові, так? Я ставлю... Так, вся на місці, це правда, так.</p>
<p>Отже, колеги, я ставлю на голосування проект Закону про внесення змін до деяких законодавчих актів України щодо забезпечення реалізації права на конвертацію грошових вимог до товариства та внесок до його статутного капіталу (реєстраційний номер 2764). І я ставлю за пропозицією комітету даний законопроект за основу. Шановні колеги, хто підтримує 2764 за основу, прошу голосувати. Колеги, голосуємо.</p>
<p>&nbsp;</p>
<p>17:16:00</p>
<p>За-227</p>
<p>Рішення прийняте.</p>
<p>Шановні колеги, я прошу бути більш дисциплінованими, бо просто повиходили з залу під час важливих голосувань.</p>
<p>А зараз в нас буде дуже важливий законопроект. Шановні колеги, я прошу мене послухати уважно. 19 квітня 2016 року Верховною Радою України в цілому прийнято Закон України про внесення змін до деяких законів України щодо забезпечення права на здобуття освіти осіб, місце проживання яких є територія проведення АТО. Це є номер 4350. Це було рішення, яке об'єднало весь зал, і ми всі гуртом за нього проголосували.</p>
<p>І відповідно до статті 131 Регламенту Верховної Ради України нам необхідно усунути деякі неузгодженості у певних положеннях названого закону. Пропозиції щодо усунення неузгодженостей було роздано усім народним депутатам, вони є у всіх на руках. І цей законопроект мав стояти першим. Лишень я боявся, що немає депутатів в залі – і не ставив його першим. І якщо в залі немає заперечень – це є позиція Комітету з питань освіти, Співаковський готовий виступити, - але я думаю, що це питання, яке об'єднує весь зал. І якщо немає заперечень, я поставлю на голосування пропозиції про усунення неузгодженостей у тексті прийняття Закону України про внесення змін до деяких законів України щодо забезпечення права на здобуття освіти осіб, місце проживання яких – територія проведення АТО.</p>
<p>Шановні колеги, 4350, немає заперечень? Тоді я прошу всіх гуртом підтримати, щоб ми зняли ці неузгодженості і щоб закон почав діяти.</p>
<p>Отже, ставлю на голосування пропозиції про усунення неузгодженостей у тексті прийнятого Закону України про внесення змін до деяких законів України щодо забезпечення права на здобуття освіти осіб, місце проживання яких є територія проведення АТО (номер 4350).</p>
<p>Прошу народних депутатів України голосувати. Будь ласка, колеги, голосуємо, беремо участь у голосуванні, голосуємо, колеги.</p>
<p>&nbsp;</p>
<p>17:18:27</p>
<p>За-243</p>
<p>143 – "за". Рішення прийняте. Прошу показати по фракціям, будь ласка, по фракціям.</p>
<p>243, рішення прийняте. Вітаю комітет, що ми змогли цю неузгодженість усунути.</p>
<p>Наступний, згідно порядку денного, у нас є закон 2043а. Це є проект Закону про внесення змін до Кодексу України про адміністративні правопорушення щодо посилення державного контролю за дотриманням права на доступ до публічної інформації, захист персональних даних та звернення громадян.</p>
<p>Є пропозиція теж, щоб ми його розглянули за скороченою процедурою.</p>
<p>Шановні колеги, хто підтримує пропозицію за скороченою процедурою, це пропозиція від автора, прошу проголосувати, прошу підтримати. Будь ласка, колеги, 2043а, скорочена процедура, прошу проголосувати.</p>
<p>&nbsp;</p>
<p>17:19:50</p>
<p>За-168</p>
<p>Рішення прийняте.</p>
<p>І я запрошую до доповіді народного депутата України Сюмар Вікторію Петрівну. Радикальна партія, дозволите від трибуни виступити? Від місця, добре, будь ласка. Вікторія Сюмар, будь ласка, з місця.</p>
<p>&nbsp;</p>
<p>17:20:12</p>
<p>СЮМАР В.П.</p>
<p>Шановні колеги, власне, авторами цього законопроекту виступили в цьому залі люди, які свого часу були авторами законопроекту про доступ до публічної інформації. Я дуже коротко нагадаю історію цього документу, тому що насправді тоді ми, журналісти, ініціатори руху "Стоп цензурі!" прийшли до представників тоді ще уряду Азарова говорити про ті складнощі, з якими стикаються журналісти. І нам вдалося дійти тоді домовленостей про те, що нам потрібно відкривати органи державної влади. І хоча дуже багато хто мав тоді сумніви з приводу успішності такого заходу, але при підтримці журналістів, громадських організацій нам вдалося прийняти один із найдемократичніших законів про доступ до публічної інформації у світі. І це ледь не один і ледь не головний закон, який тоді влада Януковича схвалила.</p>
<p>Власне, цей законопроект направлений на те, аби вдосконалити положення Закону "Про доступ до публічної інформації", передбачити адміністративні протоколи покарання через складання… адміністративні протоколи за невиконання цього закону, і також передбачає можливість органу, який має наглядати за дотриманням закону Уповноваженим з прав людини, наймати спеціальних людей і мати уповноважених власних для нагляду за цим доступом. Ці норми є в базових законах про доступ до публічної інформації країн Ради Європи. І вони були зроблені, власне, написаний законопроект за участі таких експертів Ради Європи.</p>
<p>Я дуже закликаю підтримати цей законопроект в першому читанні. Як на мене, буде дуже дивно, якщо ми не зможемо вдосконалити закон, який свого часу, рішення про необхідність якого, про відкриття системи органів державної влади схвалила навіть влада Віктора Януковича. Я переконана, що цей зал повинен зробити все можливе, зал після…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>17:22:25</p>
<p>СЮМАР В.П. … я переконана, що в цьому залі має знайтися політична воля для того, щоб і надалі забезпечувати прозорість органів державної влади. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань законодавчого забезпечення правоохоронної діяльності Кожем'якін Андрій Анатолійович. Будь ласка.</p>
<p>&nbsp;</p>
<p>17:22:44</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Комітет з питань законодавчого забезпечення правоохоронної діяльності розглянув проект Закону № 2043а, яким пропонується поширити дію Кодексу України про адміністративні правопорушення на військовослужбовців та інших осіб, на яких поширюється дія дисциплінарних статутів. Розширення переліку осіб, які мають право складати, складати протоколи про адміністративне правопорушення у сфері доступу до інформації і таке інше. Про що тільки що казала колега Сюмар.</p>
<p>Головне науково-експертне управління Апарату Верховної Ради вважає, що цей проект треба повернути суб'єкту права законодавчої ініціативи. Але члени комітету, проаналізувавши уважно законопроект, ухвалили рішення рекомендувати Верховній Раді України прийняти його в першому читанні і за основу. Просимо підтримати рішення комітету. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам. Шановні колеги! Я прошу провести запис: два – "за", два – "проти" по даному законопроекту. Будь ласка, проводимо запис.</p>
<p>Заліщук Світлана Петрівна. Включіть, будь ласка, мікрофон пані Світлані.</p>
<p>&nbsp;</p>
<p>17:24:08</p>
<p>ЗАЛІЩУК С.П.</p>
<p>Пане головуючий, шановні колеги! Я хочу закликати підтримати цей законопроект за основу. Я хочу нагадати, що законопроект був розроблений на основі рекомендацій щодо Уповноваженого з прав людини. Так само ми працювали з Конвенцією Ради Європи про доступ до публічної інформації. Водночас ми його розробляли з врахуванням модельного Закону про свободу інформації міжнародної організації "Артикль 19".</p>
<p>По суті. Цей закон, безумовно, він вдосконалює механізм державного контролю за реалізацію відповідного законодавства. Я хочу нагадати, ця Верховна Рада багато зробила для доступу до публічної інформації. Минулого року ми ухвалили зміни, якими внесли, вдосконалили 53 закони і 3 кодекси щодо доступу до публічної інформації. <a name=Temp></a></p>
<p>Водночас залишилася ціла низка проблема, і вона пов'язана з&nbsp; ігноруванням державних службовців відповідей на запити інформації&nbsp; нашим українським громадянам та журналістам. Власне цей законопроект&nbsp; передбачає вдосконалити механізм, яким чином державні службовці&nbsp; будуть відповідати перед&nbsp; законом за те, що вони ігнорують запити&nbsp; на інформацію або за те, що вони&nbsp; дають&nbsp; елементарно просто відписки.</p>
<p>І&nbsp; останнє скажу. ГНЕУ,&nbsp; справді, висловило цілу низку&nbsp; зауважень, ми обговорили це на фракції "Блоку Петра Порошенка". Я вважаю, що між&nbsp; першим і&nbsp; другим читанням ми можемо виправити&nbsp; ці&nbsp;&nbsp; незначні зауваження, які запропонувало управління. Тому прошу колег підтримати закон в першому читанні.&nbsp; Дякую.</p>
<p>&nbsp;</p>
<p>ГЕРАЩЕНКО І.В. Будь ласка,&nbsp; Підлісецький, фракція "Самопоміч",&nbsp; до слова запрошується.&nbsp;</p>
<p>&nbsp;</p>
<p>17:25:51</p>
<p>ПІДЛІСЕЦЬКИЙ Л.Т.</p>
<p>Прошу передати слово Єгору Соболєву.</p>
<p>&nbsp;</p>
<p>ГЕРАЩЕНКО І.В. Будь ласка,&nbsp; Єгор Соболєв.</p>
<p>&nbsp;</p>
<p>17:26:01</p>
<p>СОБОЛЄВ Є.В.</p>
<p>До ухвалення Закону про доступ до публічної інформації посадовці дуже часто відповідали журналістам: а чого я вам маю це давати. Зараз посадовці просто відмовчуються, коли&nbsp; вони не хочуть&nbsp; розповсюджувати, оприлюднювати, розголошувати важливу для суспільства&nbsp; інформацію вони&nbsp;&nbsp; просто не дають жодної відповіді&nbsp; і роблять вигляд, що запиту на доступ&nbsp; до публічної інформації не було. Тому цим законопроектом ми запропонували подвоїти або ще більше у 2,5 рази збільшити штрафи для таких посадовців. "Самопоміч"&nbsp; буде голосувати за цей законопроект.</p>
<p>&nbsp;</p>
<p>ГЕРАЩЕНКО І.В. Дякую.</p>
<p>Шановні колеги, можна попросити, щоб у залі тихіше було, бо&nbsp; дуже важко обговорювати законопроекти.</p>
<p>І зараз до слова запрошується Сергій Власенко, будь ласка, фракція&nbsp; "Батьківщина".</p>
<p>&nbsp;</p>
<p>17:26:54</p>
<p>ВЛАСЕНКО С.В.</p>
<p>Дякую, пані головуюча. Колеги, давайте перейдемо нарешті від політичних гасел до практичного і професійного обговорення законопроектів.&nbsp; Цей законопроект&nbsp; складається із трьох частин.</p>
<p>Частина перша. Ми прирівнюємо військовослужбовців, вірніше, ми вводимо відповідальність військовослужбовців&nbsp; за ненадання інформації, яка&nbsp; належить до публічної інформації. Тобто якщо командира частини попросять&nbsp; надати перелік військовослужбовців і він його не надасть, є&nbsp; підстава до нього застосовувати адмінштраф. Якщо його запитають, куди він витратив бюджетні гроші, тобто скільки він отримав гімнастерок, скільки він отримав берців, скільки він отримав зброї, і він на це не відповість, його притягнуть до відповідальності, це перша частина цього закону.</p>
<p>Друга частина цього закону, вони не дають права складати адміністративні протоколи не лише Уповноваженому з прав людини, але й особам за дорученням Уповноваженого з прав людини. Тобто Уповноважений з прав людини бере любу людину з вулиці, видає їй якесь невідоме доручення письмове чи усне, до речі, не зазначено, і ця людина прийде, і буде вимагати якоїсь інформації. І за ненадання інформації буде адміністративна відповідальність.</p>
<p>Третя частина цього закону. Виявляється, протоколи можна не віддавати особі під розписку, а відправити поштою за адресою його проживання, пробачте, за адресою його роботи. Невідомо, чи особа отримала цей протокол, чи не отримала, чи отримав інший підрозділ там, де вона працює, але відповідальність все одно наступає, ось вам цей закон.</p>
<p>&nbsp;Тому я ще раз пропоную припинити політичні балачки навколо цього. Можливо, можливо, подумати, якщо можна, поправити до другого читання, хоча я не бачу як, хоча я не бачу як. Але давайте припинимо політичну агітацію і перейдемо до професійного обговорення законів. Дякую.</p>
<p>&nbsp;</p>
<p>ГОЛОВУЮЧИЙ. Дякую, вам.</p>
<p>Шановні колеги, обговорення по даному законопроекту завершено. Прозвучали різні думки, але пропонується прийняти в першому читання, ми зможемо внести всі правки до другого читання. Тому, шановні колеги, я прошу визначатися і я ставлю… Прошу зайти депутатів в зал і приготуватися до голосування.</p>
<p>Шановні колеги, я прошу усіх народних депутатів зайти в зал і приготуватися до голосування. І я ставлю на голосування проект Закону про внесення змін до Кодексу України про адміністративні правопорушення щодо посилення державного контролю за дотриманням права на доступ до публічної інформації, захист персональних даних та звернення громадян номер 2043а за основу, колеги. Хто підтримує дану пропозицію, прошу голосувати за основу, будь ласка, голосуємо.</p>
<p>&nbsp;</p>
<p>17:29:58</p>
<p>За-166</p>
<p>Рішення не прийняте.</p>
<p>Шановні колеги! Тоді я попрошу вас в залі підтримати пропозицію в комітет на доопрацювання. Підтримуєте чи ні? Суб'єкту законодавчої ініціативи на доопрацювання? Колеги, я прошу вас підтримати повернути суб'єкту законодавчої ініціативи на доопрацювання, готові, так? Я дякую за розуміння, колеги, я прошу всіх приготуватись до голосування,будь ласка.</p>
<p>І я ставлю пропозицію повернути суб'єкту законодавчої ініціативи на доопрацювання проект закону 2043а. Шановні колеги, на доопрацювання суб'єкту законодавчої ініціативи, прошу проголосувати, будь ласка,&nbsp; голосуємо.</p>
<p>&nbsp;</p>
<p>17:30:57</p>
<p>За-181</p>
<p>Шановні колеги! Ще є по&nbsp; Регламенту одна пропозиція, в комітет на доопрацювання, я ще її поставлю на голосування. Шановні колеги! Давайте підтримаємо авторів, давайте підтримаємо комітет і я ставлю пропозицію повернути даний законопроект 2043а в комітет на доопрацювання. Хто підтримує дану пропозицію, прошу голосувати, тепер комітет, згідно Регламенту. Голосуємо, колеги.</p>
<p>&nbsp;</p>
<p>17:31:36</p>
<p>За-187</p>
<p>Рішення не прийнято. Законопроект відхилений.</p>
<p>Шановні колеги! У нас наступний розділ, який йде у нас&nbsp; в порядку денному – це включення законопроектів до порядку денного, тут йде цілий ряд надважливих законопроектів. Колеги, я прошу всіх зайти в зал, я прошу, особливо фракцію "Блоку Петра Порошенка" не виходити з зала, тому що тут величезна кількість законів МВФ, законів, які необхідні для повноцінної діяльності уряду. Тому я дуже прошу всіх народних депутатів зайти в зал і звертаюсь до голови фракції Луценка Юрія Віталійовича, максимально змобілізувати депутатів.</p>
<p>Я говорив на початку сесії, що ряд законопроектів уряд змушений був відкликати, а зараз повторно їх вносять. І&nbsp; важливо,&nbsp; щоб ми їх хоча би зараз включили&nbsp; до порядку денного. Це є ряд законопроектів, які&nbsp; носять і соціальний&nbsp; характер і ті законопроекти, які нам&nbsp; необхідні&nbsp; для співпраці з МВФ. Але перш за все, перш за все я хочу наголосити, що у нас є законопроект, який визначений Президентом&nbsp; України як невідкладний. Особливості розгляду законопроектів, визначених&nbsp;&nbsp; Президентом як невідкладні, врегульовані статтею 101 Регламенту&nbsp; Верховної Ради України. Це законопроект (номер 4469) про внесення змін до деяких законодавчих актів України щодо діяльності Генеральної прокуратури України та Державного бюро розслідувань.</p>
<p>На Погоджувальній Раді депутатської фракції цілий ряд голів фракцій&nbsp; зверталися з вимогою невідкладно поставити даний законопроект на розгляд у Верховній Раді України.</p>
<p>Більше того, цілий ряд експертів громадських і громадських організацій звернулись до мене як до Голови Верховної Ради з вимогою негайно впорядкувати ситуацію у прокуратурі, яка&nbsp; починає ставати загрозою для національної безпеки України.</p>
<p>І тому згідно Регламенту я ставлю першим пропозицію щодо включення до порядку&nbsp; денного і прийняття рішення проект Закону (номер 4469) про внесення змін до деяких законодавчих актів України щодо діяльності Генеральної прокуратури України та Державного бюро розслідувань, 4469. Хто підтримує дану пропозицію включити його в порядок денний для розгляду, прошу проголосувати.</p>
<p>Будь ласка, колеги, голосуємо.</p>
<p>&nbsp;</p>
<p>17:34:38</p>
<p>За-221</p>
<p>121 – "за".</p>
<p>Шановні колеги, я один раз поставлю на повернення. Я ще раз поставлю, шановні колеги, я ще раз поставлю на включення у порядок денний, якщо не буде&nbsp; голосів, ми&nbsp; будемо йти далі. Я прошу народних депутатів приготуватися до голосування. <i>(Шум у залі)</i></p>
<p>І я ще раз ставлю пропозицію про внесення… включити у порядок денний для прийняття рішення проект Закону 4469 про внесення змін до деяких законодавчих актів України щодо діяльності Генеральної прокуратури України та Державного бюро розслідувань.</p>
<p>Хто підтримує дану пропозицію, прошу проголосувати. Будь ласка.</p>
<p>&nbsp;</p>
<p>17:35:39</p>
<p>За-228</p>
<p>Рішення прийнято.</p>
<p>І я прошу депутатів підтримати пропозицію розглянути… <i>(Шум у залі)</i> Колеги, я прошу уваги, ми зараз голосуємо за включення до порядку денного. Включення до порядку денного не потребує повернення, включення до порядку денного я поставив два рази, як усі інші законопроекти, від якої би вони фракції не виходили. Лишень два рази.</p>
<p>Прошу не тиснути на президію, не заважати повноцінній роботі парламенту.</p>
<p>Зараз … Включіть по фракціях, будь ласка, включіть по фракціях.</p>
<p>Зараз, шановні колеги, за пропозицією авторів… <i>(шум у залі)</i>… ставиться пропозиція розгляду даного законопроекту за скороченою процедурою.</p>
<p>Хто підтримує дану пропозицію, прошу проголосувати. Будь ласка, голосуємо. За скорочену процедуру. Будь ласка.</p>
<p>&nbsp;</p>
<p>17:36:46</p>
<p>За-198</p>
<p>Рішення прийнято.</p>
<p>І я запрошую до доповіді автора законопроекту Алєксєєва. І я прошу включити мікрофон для виступу з місця. <i>(Шум у залі)</i> Будь ласка.</p>
<p>&nbsp;</p>
<p>17:36:57</p>
<p>АЛЄКСЄЄВ С.О.</p>
<p>Шановний головуючий, шановні колеги! Внесений нами&nbsp; законопроект 4469, насамперед стосується проблем діяльності прокуратури як органу влади, а не вирішує проблеми конкретних осіб.</p>
<p>Проект закону про внесення змін до деяких законодавчих актів України щодо діяльності Генеральної прокуратури України та Державного бюро розслідування вирішує шість нагальних проблем, без яких неможливе реальне формування органів прокуратури.</p>
<p>Питання перше. Запроваджується генеральною інспекцією контрольний орган за діяльністю прокуратури. На його створенні, нагадую, наполягав колишній заступник Генерального прокурора Давид Сакварелидзе. І без нього не можна очистити від корупції та зловживань прокуратуру в її нинішньому вигляді. <i>(Шум у залі)</i></p>
<p>Питання друге. Законопроект відкриває дорогу до органів прокуратури як місцевих прокуратур, так і Генеральної прокуратури фахівцям в галузі права без досвіду роботи в прокуратурі. Хочу наголосити, що нас як законодавців обвинувачують в тому, що кадровий склад місцевих прокуратур не оновився навіть після&nbsp; проведення конкурсів.</p>
<p>Питання третє. Законопроект урегульовує законодавчу колізію, яка&nbsp; в нас виникла після 15 квітня поточного року, коли розпочаті розслідування мають бути передані до Державного бюро розслідування. Проте Державне бюро розслідування Кабінетом Міністрів України ще не створено і знаходиться в стадії формування. І ми пропонуємо, щоб розпочате розслідування не більше двох років розслідувалося слідчими Генеральної прокуратури України.</p>
<p>Питання четверте, законопроект відтерміновується до 15 квітня наступного року, набуття чинності прокурорським самоврядуванням. Реально прокурорське самоврядування може запрацювати лише після якісного оновлення кадрів. Таку позицію підтримують наші європейські партнери та Сполучені Штати Америки.</p>
<p>Нарешті, п'яте, резонансне питання – зміна кваліфікаційних вимог до кандидатів на посаду Генерального прокурора України. Ми вважаємо, що людина з нинішньою прокурорської системи не забезпечить очікуваної суспільством реформи. Саме тому ми пропонуємо в статті 40 змінити кваліфікаційні вимоги таким чином на посаду Генерального прокурора України може бути призначений громадянин України....</p>
<p>&nbsp;</p>
<p>ГЕРАЩЕНКО І.В.&nbsp; Дайте, будь ласка, завершити.</p>
<p>&nbsp;</p>
<p>ГОЛОВУЮЧИЙ. Шановні колеги, я попрошу уваги. Шановні колеги, я попрошу уваги в залі. Я прошу уважно мене послухати. Увага!</p>
<p>Ми розглядаємо законопроект 4469, який давно був розглянутий на комітеті, який є на планшетах. <i>(Шум у залі)</i> Який є на планшетах всіх народних депутатів. Ми розглядаємо не перевнесений законопроект, наголосіть, а той самий, який розглядався на Комітеті правоохоронної діяльності під головуванням Андрія Кожем'якіна, той самий законопроект, який був розглянутий, він є на сайті Верховної Ради. Я вас дуже прошу не тиснути. Законопроект давно був розданий, всі народні депутати мали змогу з ним ознайомитись. Комітет був розглянутий. Він є у всіх на сайті. І прошу не перешкоджати в доповіді, так само як і депутати від "Блоку Петра Порошенка" не перешкоджають розгляду інших законопроектів.</p>
<p>І я прошу доповідача, Алєксєєва, закінчити. І прошу всіх уважно слухати пропозиції, які говорить автор законопроекту. І нагадую: це є авторський законопроект, який був просто Президентом визначений як невідкладний. І хочу вас запевнити: кожному буде надано слово під час обговорення, кожному. Ви слухайте, будь ласка, і будьте уважними.</p>
<p>Будь ласка, Алексєєв, закінчіть.</p>
<p>&nbsp;</p>
<p>17:40:35</p>
<p>АЛЄКСЄЄВ С.О. На посаду Генерального прокурора України може бути призначений громадянин України, який має вищу освіту та стаж роботи в галузі права та досвід роботи в законодавчому та/або правоохоронному органі не менше 5 років.</p>
<p>Шосте питання. Воно стосується процедури спеціального досудового розслідування, яке в чинному законодавстві унормовується статтею 297 прим.1.&nbsp; Критика стосується визначення кола осіб та переліку статей, щодо яких застосовується така процедура. Суспільство чекає від нас заочного засудження та розкрадання… держави за злочини, вчинені під час Революції Гідності, за зраду Батьківщині та злочини проти громадян і держави.</p>
<p>Ми вивчили європейський досвід та практику Європейського суду з прав людини і підтримуємо формулювання, внесене Миколою Паламарчуком. Зачитаю його для стенограми: "Спеціальне досудове розслідування здійснюється стосовно підозрюваного, крім неповнолітнього, який понад 6 місяців переховується від органів слідства та суду та/або відносно якого наявні фактичні дані, що він перебуває за межами України на тимчасово окупованій території України, у зоні провадження антитерористичної операції".</p>
<p>Також необхідно внести технічні і юридичні правки до статей 139, 297 зі значком 2, 294 зі значком 4, 297 зі значком 4, 323 про наявність фактичних даних про піврічне перебування підозрюваного за межами України та тимчасово окупованій території України у зоні проведення АТО.</p>
<p>Крім того, пропонується скоротити перелік статей, щодо яких застосовуються процедури спеціального досудового розслідування, виключивши із статті 297.1 Кримінально-процесуального кодексу 116, 118, 364.1, 368.3, 368.4 та 370-ю.</p>
<p>Норма про спеціальне досудове розслідування діє до 1 січня 2017 року. Проект Закону визнаний Президентом як невідкладний.</p>
<p>Беручи до уваги вище викладене, прошу підтримати законодавчу ініціативу і прийняти закон про внесення змін до деяких законодавчих актів України щодо діяльності Генеральної прокуратури та Державного бюро розслідувань…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>10 секунд, але дуже коротко, будь ласка, 10 секунд.</p>
<p>&nbsp;</p>
<p>17:42:44</p>
<p>АЛЄКСЄЄВ С.О. Прошу підтримати даний законопроект 4469 за основу та в цілому.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова Комітету Верховної Ради України з питань законодавчого забезпечення правоохоронної діяльності Андрій Анатолійович Кожем'якін.</p>
<p>Включіть, будь ласка, мікрофон з місця.</p>
<p>&nbsp;</p>
<p>17:43:09</p>
<p>КОЖЕМ’ЯКІН А.А.</p>
<p>Доброго дня. Шановні колеги, я хотів би внести деякі точності під час розгляду цього проекту.</p>
<p>По-перше, 19.04 цього року комітет розглянув на своєму засіданні законопроект номер 4469, який внесений народним депутатом Алєксєєвим і Князевичем, і Президентом цей законопроект був визнаний як невідкладний. 19.04 цього року цей законопроект розглянутий і комітетом зроблено висновок, проголосовано більшістю голосів, повернути суб'єкту права законодавчої ініціативи на доопрацювання, 19.04.16 року. Тобто сьогодні 10.05, на жаль, колегами знову зареєстрований якийсь документ під таким же номером.</p>
<p>Тому для того, щоб потім не ходити в Генеральну прокуратуру членам комітету і мені особисто, я хочу під стенограму наголосити наступне.</p>
<p>19.04.2016 року комітет розглянув 4469, рішення прийняв на доопрацювання. Сьогодні є ухвала підписана мною особисто на ім'я Голови Верховної Ради. Цей документ я підтверджую, я так сподіваюся, що його розглядаємо зараз і ми. Але, на жаль, у нас є колізія, у нас зареєстрований ще один документ сьогоднішнім числом.</p>
<p>Тому я хотів би, щоб, Андрій Володимирович, ви щоб зорієнтували нас, це раз. І, по-друге, справа в тому, що дійсно документу немає в залі, дуже складно з кимось вести професійну юридичну дискусію. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую і вам, Андрій Анатолійович. Зараз буде обговорення. Я підтверджую, ми розглядаємо саме той законопроект, який був на розгляді вашого комітету, і який давно є на сайті Верховної Ради України, про що може підтвердити голова комітету Кожем'якін Андрій Анатолійович.</p>
<p>Колеги, два – "за", два – "проти", обговорюємо. Бо бачу, резонанс величезний, але і потреба в прийнятті рішення є дуже важливою. Прошу провести запис:&nbsp; два – "за", два – "проти", будь ласка.</p>
<p>Курячий Максим, "Блок Петра Порошенка", будь ласка.</p>
<p>&nbsp;</p>
<p>17:45:46</p>
<p>КУРЯЧИЙ М.П.</p>
<p>Я прошу передати слово Луценку Юрію Віталійовичу.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>17:45:51</p>
<p>ЛУЦЕНКО Ю.В.</p>
<p>Шановний пане головуючий, шановні народні депутати! Перш за все, я хотів би звернути вашу увагу, що це закон не про того, хто буде наступним Генпрокурором. Цей законопроект про те, якою буде наступна Генпрокуратура. Без можливості ввести туди людей, котрі не працювали в цій достатньо скорумпованій і заскорузлій системі, ніхто там шансів на успіх не буде мати. Тут вводиться можливість таких людей зі сторони з юридичним стажем в 2-3 роки, вводити відповідно в регіональну і Генеральну прокуратуру.</p>
<p>Друге, цей закон дозволяє нарешті створити дисциплінарну, генеральну інспекцію, яка буде чистити корумповані кадри і прокуратури. Цей закон дозволяє уникнути колізій, коли після 15 квітня слідство, в тому числі по Майдані, є не зовсім юридично легітимним, бо ми мали його передати в неіснуюче Державне бюро розслідувань. В цьому законі також вирішується ряд інших важливих питань. Тому це саме той закон, шановний пане Кожем'якін, який пройшов через профільний комітет, і ніхто жодного іншого закону зараз в залі не розглядає.</p>
<p>Я віддаю собі звіт про необхідність чистоти процедури. І це закон, котрий пройшов профільний комітет. Я закликаю голосувати не тому, що хтось може стати або не стати Генпрокурором. Але ми маємо змінити Генпрокуратуру і позбавити її статусу пострадянського монстра, який не може жити по-новому. Ми маємо цю ситуацію зламати проголосувавши за цей закон уже сьогодні.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги! Мені повідомив секретаріат Верховної Ради України, що мало того, що цей законопроект у всіх є з 19 березня на ваших електронних носіях, 21 березня було роздано 500 примірників, 500 примірників було роздано – квітня, квітня, квітня! 21 квітня було роздано 500 примірників, кожному народному депутату. Тому я прошу просто уважно ставитись до законодавчої діяльності Верховної Ради України.</p>
<p>І, шановні колеги, рішення необхідно приймати! Це завдання і суть лідерської позиції. Не ховатись, а приймати рішення. І давайте на це налаштовуватись.</p>
<p>Запрошую до слова від "Батьківщини" Олександру Кужель.</p>
<p>&nbsp;</p>
<p>17:48:25</p>
<p>КУЖЕЛЬ О.В.</p>
<p>Будь ласка, передайте слово колезі Власенко Сергію.</p>
<p>&nbsp;</p>
<p>17:48:32</p>
<p>ВЛАСЕНКО С.В.</p>
<p>Шановні колеги! Чесно, вже дістала маніпуляція, яка щохвилинно відбувається в цьому залі. От, у мене в руках порядок денний, де написано, 4469 проект народного депутата Алєксєєва подано на заміну 10.05.2016 року! Тобто сьогодні! Тобто не існує ніякого Закону від 19 квітня, оскільки сьогодні на заміну було подано інший текст! Це перше.</p>
<p>Рівно хвилину назад, хвилину цей текст з'явився на сайті Верховної Ради України. Тут так і написано, проект закону доопрацьований 10.05.2016. Я не знаю, хто у нас тут Хоттабич і вміє читати законопроекти, які були оприлюднені лише хвилину назад!</p>
<p>Раз, не пройшли комітет – два. І я не знаю, що&nbsp; нам доповідав&nbsp; колега Алєксєєв. Це перше.</p>
<p>Друге. Що стосується суті. Ну скільки можна&nbsp; займатися профанацією. Генеральна прокуратура – це&nbsp;&nbsp; не міністерство, це спеціальний орган, в якому основним критерієм є професіоналізм. І не людина, яка працювала в якихось правоохоронних органах чи працювала депутатам, може&nbsp; очолювати цей орган, а лише особа, яка має юридичну освіту. Крапка. Це професійний критерій, який запроваджений у цьому&nbsp; законі і який&nbsp; ми повинні дотримати.</p>
<p>До речі, я вам нагадаю, перший випадок, коли парламентську діяльність почали підмінювати під юридичну&nbsp; діяльність.&nbsp;&nbsp; Це було з таким собі паном Хорошковським, якого пхали у&nbsp; Вищу раду юстиції.&nbsp; І придумав цю&nbsp; схему тоді&nbsp; Андрій Володимирович Портнов. Я розумію, що дехто зараз напрацювання Портнова кожен день хоче втілювати в українське законодавче поле.</p>
<p>Ще раз підкреслюю, ми не маємо права сьогодні без висновку комітету, без тексту закону розглядати цей законопроект. Не існує закону від…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Папієв Михайло&nbsp; Миколайович.</p>
<p>&nbsp;</p>
<p>17:50:39</p>
<p>ПАПІЄВ М.М.</p>
<p>Дякую. Прошу передати слово депутату Долженкову.</p>
<p>&nbsp;</p>
<p>17:50:44</p>
<p>ДОЛЖЕНКОВ О.В.</p>
<p>Уважаемый председательствующий, уважаемые коллеги, уважаемые присутствующие, хотелось бы сказать, что здесь&nbsp; сейчас происходит. Сейчас хотят так называемым образом реформировать прокуратуру с грубым нарушением Регламента. Вот нам Андрей Владимирович говорит, что законопроект&nbsp;&nbsp; 19 апреля. А я хочу поддержать предыдущего выступающего о том, что по состоянию&nbsp; на&nbsp; 14.00 текста законопроекта на сайте Верховной Ради&nbsp; не было, он лишь появился за несколько&nbsp; минут до голосования.&nbsp; Соответственно результата висновку также комитета по этому законопроекту нет.</p>
<p>Андрей Владимирович, вы нам, когда вы вступили в должность спикера Верховной Рады Украины, вы говорили о том, что вы будете делать все от себя зависящее, чтобы не нарушался Регламент Верховной Рады Украины. Сейчас хочу сказать, что эти голосованием знаменуется нарушение Регламента Верховной Рады Украины.</p>
<p>Хочу в дополнение сказать о том, что фракция "Оппозиционный блок" будет вносить правки в этот законопроект. Поэтому в соответствии с Регламентом принимать его в целом сейчас не имеем права, поскольку этот законопроект должен пройти не только процедуру детального обсуждения, но и процедуру второго чтения, как предусмотрено нормами Регламента. Давайте не будем нарушать Регламент и принимать такие судьбоносные законы в нарушение Регламента. Спасибо.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Ляшко Олег Валерійович.</p>
<p>&nbsp;</p>
<p>17:52:14</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни, що зараз відбувається в цьому залі? За кращими традиціями Януковича, банди Януковича, яка 16 січня в цьому залі протягувала закони, не читаючи, порушення вимог Регламенту, зараз знову, так звана, демократична більшість…</p>
<p>Я звертаюсь до вас, колеги: вам не соромно робити те, що ви робите? Вам не соромно робити те, що робив Янукович? Ви забули чим закінчив Янукович? Ви забули, яку ціну ми заплатили за те, що Янукович тут займався "беспределом"? Ви для чого займаєтесь тим же "беспределом"? Ви з ким голосуєте? Ви хочете в ручному управлінні керувати прокуратурою, призначити Генеральним прокурором людину, яка не має юридичної освіти. Ви підете до лікаря, який не має медичної освіти? Ви підете до вчителя, свою дитину відведете, яка не знає початкової освіти? Ви хочете, щоб Генеральним прокурором була людина, яка лише виконуватиме політичні замовлення &nbsp;&nbsp;Президента Порошенка, щоб по "беспределу" витягувати з залу депутатів і саджати їх. По "беспределу" розправлятись з бізнесом, гляньте люди добрі, хто голосує! Ви кажете в парламенті є демократична коаліція, покажіть мені цю демократичну коаліцію? Я бачу коаліцію з регіоналів, з якими розраховуються митницями за те, що вони за Гройсмана голосують, за те, що вони за уряд голосують. Я бачу коаліцію з тих, хто голосував за диктаторські закони 16 січня і сьогодні ви так само: Москаленко – ти, Хомутиннік – ти, Гєллєр – ти, Бондар – ти. Ви голосували 16 січня обома руками за диктаторські закони, тепер, щоб отримати комерційні потоки, ви голосуєте по безпрєдєлу за те, що вам каже Порошенко. Ви знищуєте країну своєю корупцією, своєю безвідповідальністю, своєю продажністю.</p>
<p>&nbsp;</p>
<p>ГОЛОВУЮЧИЙ. Я продовжую засідання до завершення розгляду даного питання згідно Регламенту. Хто ще? Ні, від "Блоку Петра Порошенка"&nbsp; вже були виступи. <i>(Шум у залі)</i>Дякую, зараз репліку… ще не мали слова "Воля народу", "Відродження". Хто виступає від "Відродження", Гєллєр? Бондар? Будь ласка,&nbsp; Боднару включіть мікрофон.</p>
<p>&nbsp;</p>
<p>17:54:50</p>
<p>БОНДАР В.В.</p>
<p>Просто вражає цинізм Олега Ляшка, який сидів за мною в минулому парламенті 16 січня буквально в наступному ряді і бачив на свої очі як я, Москаленко і багато кого він тут назвав, повитягували карточки 16 січня і не голосували. <i>(Шум у залі)</i>&nbsp; Після цього, після цього поставили в ручний режим голосування, хто хотів, той голосував, хто не хотів, той не голосував.</p>
<p>А головне – ми потім 20 лютого приходили&nbsp; сюди в цей зал і разом з вами приймали рішення, після яких Янукович втік з цієї країни. І разом з вами ми наводили порядок, і разом з вами ми зупиняли війну на цьому Майдані. І вам сьогодні мало би бути соромно, що ви брешете відверто тут&nbsp; людям. Зупиніться, Олег, хватить займатися демагогіє і популізмом відвертим, демагогією, яку ви сьогодні перетворили в політичний фарс.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я звичайно, дам для репліки згідно&nbsp; Регламенту слово Олегу Ляшку. Але у мене є велике прохання до всіх депутатів, які знаходяться в залі, давайте припинимо в цілому цю мову ненависті один до одного, товариство. Ми приймаємо рішення, рішення, яке вкрай потрібне сьогодні для української держави. Давайте ми перейдемо&nbsp; до професійної дискусії і мову ненависті заберемо з обговорення.</p>
<p>Зараз 30 секунд Олег&nbsp; Ляшко. "Народний фронт" я бачу, одну хвилину, будь ласка, Ляшко і "Народний фронт".</p>
<p>&nbsp;</p>
<p>17:56:26</p>
<p>ЛЯШКО О.В.</p>
<p>Уся країна бачила, як ви голосували. Ми сьогодні розплачуємося за ваші голосування, за ваші коаліції "тушок", за ваше членство у Партії регіонів, за те, що ви допомогли Януковичу збудувати диктатуру. Ви, на жаль, нічому не навчились, тому що влада з вами домовилась, вона знову торгує з вами&nbsp; посадами, знову торгує митницями, борзими щенками для того, щоб і далі її підголосовували. Тому що для вас головне – це грош,&nbsp; вам до лампочки інтереси країни, вам до лампочки інтереси громадян. Ви голосували за уряд Гройсмана, який підняв тарифи до 7 тисяч за тисячу&nbsp; кубів газу і ви сьогодні ще маєте&nbsp; право щось розказувати.</p>
<p>Ми вимагаємо від вас, наша фракція Радикальної партії блокує парламентську&nbsp; трибуну, ми вимагаємо зниження до ціни на газ до 3 тисячі&nbsp;&nbsp;&nbsp;&nbsp; &nbsp;600, як було, пільговій ціні, і створення слідчої комісії по&nbsp; корупції і по офшорах влади, у тому числі, по митницях, які влада роздає вам для того, щоб покривати ці корупційні голосування за рішення проти українців.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, від "Народного фронту"…</p>
<p>&nbsp;Ага! Ще Гєллєр, "Відродження", потім – Максим Бурбак. Будь ласка.</p>
<p>Будь ласка, включіть мікрофон Гєллєр.</p>
<p>&nbsp;</p>
<p>17:57:49</p>
<p>ГЄЛЛЄР Є.Б.</p>
<p>50-й округ, Донецкая область. Я хочу сказать, так званая "оппозиция" в лице Радикальной партии, когда он рассказывает про таможню и прочее, я хочу ему напомнить про пожарные машины и про все остальное.</p>
<p>Поэтому вы посмотрите вначале на себя! Я не называл ни чьего имени, поэтому реплики можно не давать! Посмотрите вначале на себя, а потом будете тыкать остальным.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги, я хочу нагадати: ми обговорюємо законопроект, а не персональні якості нікого з тут присутніх у залі. Я вас дуже прошу сконцентруватися на професійній&nbsp; дискусії і дуже прошу обговорювати законопроект і по ньому приймати рішення.</p>
<p>Від "Народного фронту" Максим Бурбак. Будь ласка, Масим&nbsp; Бурбак.</p>
<p>&nbsp;</p>
<p>17:58:32</p>
<p>БУРБАК М.Ю.</p>
<p>Шановні колеги, я звертаюсь до вас всіх, щоб ми накал емоцій трохи понизили. Тому що цікава ситуація стається: ми зараз паплюжимо всі коаліцію, в якій ми були всі разом, однією сім'єю, і де розподіляли комітети, і відповідальність розподіляли. А тепер ми бачимо, широка опозиція, коли регіонали захищають своїх колег по опозиції –&nbsp; "Батьківщину". Щось дивно для мене!</p>
<p>По-друге, чотири прокурори за два роки. Всі представники системи, всі почесні юристи, всі професіонали! Може, дамо шанс врешті-решт реформувати систему іншим людям, які готові на реальні зміни, які треба робити. І що цей весь галас, який зараз є, на захист існуючої системи, ви її не хочете реформувати. Ви їй хочете допомогти сцементуватися і залишити незмінною.</p>
<p>І саме головне, зараз ми говоримо про реформу Генпрокуратури, а треба передбачити можливість перегляду місцевих конкурсів на заміщення місцевих прокурорів, де жодний новий не прийшов.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, обговорення завершується. І ще, будь ласка, Левченко, одна хвилина. І прошу народних депутатів заходити в зал, займати робочі місця.</p>
<p>&nbsp;</p>
<p>17:59:51</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ.</p>
<p>Ну, щодо професійної дискусії як тут було сказано. По-перше, щодо того, коли законопроект був вивішений на сайт Верховної Ради, законопроект, який зараз пропонується голосувати, з'явився буквально 30 хвилин&nbsp; тому на сайті. В друкованому вигляді, попри вимоги Регламенту, він не був розданий. Тому це щодо того, чи ми маємо право його взагалі голосувати, не маємо ми права голосувати, згідно Регламенту Верховної Ради України.</p>
<p>А тепер щодо змісту того законопроекту, бо я вже встиг зараз подивитися, власне кажучи, те, що вивісили. Тут зараз говорять багато про Генерального прокурора, а, насправді, тут це, на мою думку, другорядне питання в цьому законопроекті. Бо першорядне питання в цьому проекті полягає в тому, що пропонується дозволити за внутрішньодержавним розшуком проводити заочне слідство за всіма громадянами України.</p>
<p>От, наприклад, пішов хлопець в АТО, воює, країну захищає, так, а йому якийсь слідчий десь в поштову скриньку кинув повістку, що нібито він десь в чомусь, в якомусь злочині був замішаний. І от по цій повістці будуть заочно слідство по цьому хлопцю проваджувати. І потім він вернеться до дому з АТО, а по ньому вже суд відбувається, його посадять. От за таке ви пропонуєте зараз голосувати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І заключний виступ, Ірина Геращенко. І прошу підготуватися до голосування. Будь ласка.</p>
<p>&nbsp;</p>
<p>18:01:15</p>
<p>ГЕРАЩЕНКО І.В.</p>
<p>Шановні колеги, я хочу сказати, що дійсно за цей час було кілька Генеральних прокурорів і те, що до сьогодні не розслідувані справи Майдану несе повну відповідальність так само і Верховна Рада України, тому що перший шанс розкрити ці злочини було втрачено першим постмайданним прокурором.</p>
<p>Мене, наприклад, так само, як і інших наших колежанок, викликали на співбесіду до прокуратури, щоб ми дали свідчення про ті жахіття, які відбувалися 18-го і 20-го лютого, тільки через рік. То це питання до нашої відповідальності, коли ми заслужених і народних прокурорів туди надсилали, і вони там все "профукали". Система не самоочистилася, тому наша відповідальність – дати шанс їй очиститися і допомогти це зробити, щоб ми могли дивитися в очі, всі фракції, які тут представлені, всім українцям, щоб наступного лютого родини Небесної Сотні знали імена замовників і вбивць. І це сьогодні наша відповідальність. І тому давайте, будь ласка, перейти від взаємних звинувачень, а взяти на себе відповідальність, внести зміни до закону, який сьогодні очікує суспільство, і підтримати його. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу приготуватись до голосування. І я ставлю на голосування проект Закону про внесення змін до деяких законодавчих актів України щодо діяльності Генеральної прокуратури України та Державного бюро розслідувань за основу. Хто підтримує пропозицію, законопроект… <i>(Шум у залі)</i></p>
<p>&nbsp;Шановні колеги, давайте, якщо буде… Шановні колеги, давайте так. Якщо є така вимога, я бачу, давайте, якщо ми підтримуємо процедуру ad hoc, якщо буде така воля залу, тоді я поставлю і в цілому, якщо буде воля залу. Хай зал вирішить.</p>
<p>Я ставлю пропозицію розглянути за процедурою ad hoc проект Закону 4469. Хто підтримує дану пропозицію, прошу проголосувати.</p>
<p>Розгляду за процедурою ad hoc. Будь ласка, прошу голосувати, хто підтримує дану пропозицію. Прошу голосувати за спеціальну процедуру, тимчасове відхилення. Прошу голосувати, будь ласка, голосуємо.</p>
<p>&nbsp;</p>
<p>18:03:31</p>
<p>За-223</p>
<p>Немає такої волі.</p>
<p>І тому я ставлю за основу. Я ставлю на голосування проект закону про внесення змін до деяких законодавчих актів України щодо діяльності Генеральної прокуратури України та Державного бюро розслідувань (номер 4469) за основу. Будь ласка, хто підтримує, прошу голосувати за основу. Голосуємо.</p>
<p>&nbsp;</p>
<p>18:04:08</p>
<p>За-224</p>
<p>Товариство.</p>
<p>Я один раз поставлю на повернення, як це робив завжди. <i>(Шум у залі)</i>Я ставлю один раз на повернення. <i>(Шум у залі)</i></p>
<p>Олег Валерійович, от я прошу мікрофон мені не чіпати.</p>
<p>Я ставлю на повернення до розгляду 4469. Хто підтримує дану процедуру, прошу проголосувати, 4469 – повернення до розгляду, будь ласка, голосуємо.</p>
<p>&nbsp;</p>
<p>18:04:48</p>
<p>За-221</p>
<p>Рішення не прийняте.</p>
<p>Вечірнє засідання Верховної Ради України оголошую закритим. Завтра о 10-й годині збираємося в залі.</p>
<p>&nbsp;</p>

