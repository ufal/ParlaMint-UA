Стенограма пленарного засідання
11 березня 2014
&nbsp;
<p align=center>ЗАСІДАННЯ ВОСЬМЕ</p>
<p align=center>Сесійний зал Верховної Ради України</p>
<p align=center>11 березня 2014 року, 10.30 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго дня, шановні народні депутати! Я прошу сідати на свої робочі місця і ми будемо починати нашу роботу. Прошу шановних народних депутатів зареєструватися. Включить систему "Рада".</p>
<p>10:32:21</p>
<p>В залі знаходиться 327 народних депутатів.&nbsp; Верховна Рада розпочинає свою роботу.</p>
<p>Шановні народні депутати, шановний народе України! Я зразу хочу&nbsp; попросити наші технічні служби, щоб вони включили трансляцію нашого засідання і щоб люди, які знаходяться на вулиці, могли чути про і проблеми, які ми обговорюємо, про ті рішення, які ми з вами будемо приймати. Я хочу сказати, шановні колеги, що ситуація в країні дуже напружена. На превеликий жаль, продовжується агресія збройних сил Російської Федерації в Криму. Під дахом російських військових пробують проводити фарс під назвою "референдум", який&nbsp; не має&nbsp; жодних правових легітимних наслідків. Але саме цей фарс використовують вороги України для того, щоб&nbsp; зробити зло чин проти нашої держави, для того, щоб провести анексію частини її території. Україна не допустить цього.</p>
<p>У той же час, я хочу сказати всім шановним народним депутатам, я хочу сказати всім нашим громадянам: проблема не тільки в Криму. Йде спроба дестабілізувати ситуацію на сході і півдні країни. Над цим працює агентура сусідньої країни, над цим працюють провокатори, і агітатори, і найманці, для яких держава Україна не є рідною, які готові робити злочини проти своєї країни. І, ви знаєте, багато говорять про політичні репресії. У нас, дійсно ця проблема була. Шановні колеги, нова українська влада не допустить політичних репресій, але нова українська влада буде жорстко боротися з будь-якими проявами сепаратизму, з будь-якими злочинами проти власної країни. Небезпека полягає в тому, що ці провокації розраховані на використання Збройних сил Російської Федерації. І російські війська продовжують знаходитися вздовж східного кордону нашої країни. Тому сьогодні йдеться не про загрозу окремому регіону – йдеться про загрозу для всієї нашої держави.</p>
<p>Ми привели Збройні сили України в повну бойову готовність, розпочали всеукраїнські військові навчання. І чітко бачимо, в якому стані знаходиться наша армія, до якого стану її довела режимна команда Януковича-Азарова. Фактично ми починаємо відбудовувати Збройні сили України з нуля. Це серйозна проблема. І коли сьогодні знаходяться провокатори, які волають про проведення військового втручання, про створення військового конфлікту, я хочу їм сказати: саме цього домагається Російська Федерація. Саме на це вони нас провокують протягом двох тижнів в Автономній Республіці Крим. І я прошу тих, хто сьогодні працює на нашого ворога, заспокоїтись. Заспокоїтися, тому що наші військові мужньо, відповідально ставляться до виконання свого обов'язку.&nbsp; Вони не спровокували наших військових на&nbsp; схему, яка була відпрацьована в Абхазії. І коли наші опоненти побачили, що ця схема не працює, вони почали наймати найманців-агітаторів, які розповідають про проведення негайного військового формату операції в Автономній Республіці Крим, відкриваючи наші східні кордони, відкриваючи всю Україну для прямої агресії. Цього не буде. Армія і українська влада виконає свій&nbsp; обов'язок по захисту України.</p>
<p>Я хочу вас проінформувати, що сьогодні вночі відбулося засідання Ради національної безпеки і оборони і, враховуючи загрозу, яка є сьогодні, прийнято&nbsp; наступне рішення. І саме це рішення я би просив, щоб Верховна Рада підтримала.</p>
<p>Створити на базі внутрішній військ України Національну гвардію, мета якої – захистити країну і громадян від будь-яких злочинців, від зовнішньої і внутрішньої агресії.</p>
<p>Оголосити часткову мобілізацію до Національної гвардії України і до Збройних сил України. В першу чергу, це буде стосуватися не дітей, яким 18 років, це буде стосуватися добровольців – людей, які пройшли військову службу.</p>
<p>Кабінет Міністрів України, незважаючи на всі складнощі,&nbsp; всі проблеми, які сьогодні є в економіці нашої держави, забезпечить всі першочергові потреби Національної гвардії і Збройних Сил України.</p>
<p>Ну, і крім того, шановні колеги, Україні сьогодні потрібна не тільки моральна підтримка,&nbsp; Україні потрібна і технічна, і військова допомога. І саме тому одні з перших питань, які пропонується Верховній Раді, це питання, пов'язані із зверненням нашого парламенту до держав-гарантів нашої безпеки щодо виконання ними наших зобов'язань.</p>
<p>Шановні народні депутати, ми проводили Погоджувальну раду, і саме тому трошки пізніше почалась наша робота. Прийнято рішення, щоб зараз, перед початком нашої роботи ми могли заслухати міністра оборони і Прем'єр-міністра.</p>
<p>Окрім того, до мене сьогодні зранку підходили народні депутати фракції Партії регіонів з проханням заслухати голову Служби безпеки України. Я сподіваюсь, що найближчим часом ми також це зробимо.</p>
<p>Нема заперечень розпочати роботу саме в такому форматі?</p>
<p>Я прошу, шановні колеги, на трибуну Верховної Ради міністра, виконуючого обов'язки міністра оборони адмірала Тенюха. За традицією, шановні колеги, поки він підходить до трибуни, я хочу привітати з днем народження народного депутата Дубового Олександра Федоровича. Давайте його підтримаємо. <i>(Оплески)</i></p>
<p>&nbsp;Будь ласка, пане адмірал.</p>
<p>&nbsp;</p>
<p>ТЕНЮХ І.Й.</p>
<p>Шановний Голово Верховної Ради! Шановні депутати! В умовах складної політичної обстановки, яка склалась навколо нашої держави, коли Російська Федерація в порушення вимог, міжнародних вимог, вторгнулась в Україну, а саме в Автономну Республіку Крим, в суспільстві виростає занепокоєність. Та виникає цілком доречне питання: чому Збройні Сили України не проявляють активних дій?</p>
<p>Відповідь на це питання неоднозначне і знаходиться в площині правового статусу Збройних Сил, так і в аспекті сучасного стану.</p>
<p>По-перше, де-юре відкритої агресії немає: керівництво Російської Федерації не визнає причасність своїх військ до подій в Криму. Все, що відбувається, зводиться до визвольних дій загонів самооборони автономії.</p>
<p>По-друге, не оголошено правовий режим воєнного стану, без якого застосування Збройних Сил є незаконним і тягне за собою кримінальну відповідальність як тих, хто віддає наказ на застосування військ, так і тих, хто його виконує. Будь-які активні дії Збройних Сил щодо стабілізації ситуації в Криму будуть представлені світовому суспільству як застосування сили проти свого власного населення.</p>
<p>По-третє. Взагалі з часу існування Збройних Сил України жодного разу не приділялося належної уваги на те, як здійснювалося його фінансування. Воно здійснювалося тільки в межах соціального пакету і не більше.</p>
<p>Наступне. Була допущена воєнно-політична та воєнно-стратегічна помилка щодо визначення відповідних векторів активованих воєнних загроз до держави. Ми ніколи не розглядали небезпеку з боку Росії. І тому, якщо говорити про відповідне успішне застосування Збройних Сил України проти такого противника, то йдеться про необхідність значних затрат державних ресурсів на їх розгортання та тривалого часу на їх підготовку і оснащення.</p>
<p>Як відомо, Збройні сили Російської Федерації, які проводять навчання навколо східних кордонів України, в Криму, розгорнули наступне угрупування військ&nbsp; чисельністю 220 тисяч чоловік, 1 тисяча 800 танків, більше 400 вертольотів, 150 літаків, 60 кораблів. Це угрупування в декілька разів переважає Збройні Сили України.</p>
<p>На війні перемагає організація, ресурси, стратегія, тактика і бойовий дух. На сьогодні у Збройних Сила є тільки останні дві складові – це тактика і бойовий дух. Ми привели всі Збройні Сили у ступінь готовності повно. Всі Збройні Сили зайняли&nbsp;полігони у відповідності до плану навчань як на східному, так і на південному напрямках. Але результат дуже невтішний. Якщо ми маємо загальну чисельність сухопутних військ 41 тисяч, із них повинні бути були готовими по миру, тобто от зараз, коли повинна була дана команда, повинні були бути готовими 20 тисяч, то я вам доповідаю, фактичний стан – готові тільки 6 тисяч.</p>
<p>Тому день і ніч Міністерство оборони, Генеральний штаб, уряд працює над тим, щоб зараз вийти із цієї ситуації, ситуація надзвичайно складна, вона потребує серйозних ресурсів для того, щоб ми негайно в найкоротший термін створили те угруповування, яке може бути готовим до тих чи інших дій як в південному напрямку, так і на східному. І тому про те, що об'явлена частково мобілізація – це є надзвичайно важливим для нас і ми уже приступаємо негайно до виконання тих завдань, які у нас сплановані.</p>
<p>Тому я би звернувся до вас як депутатів Верховної Ради за допомогою в наступному: нам необхідно змінити Закон про закупівлі і проведення тендерів в загрозливий і в надзвичайний період, тому що неможливо, коли ми бігаємо від одного підприємства до другого і доказуємо, що нам треба пальне, а вони нам кажуть: "Проведіть тендери", а тендер займе, ви знаєте скільки часу. В такий період має бути однозначно прийняте рішення&nbsp; про те, що ці потреби, які необхідні для Збройних Сил не повинні вирішуватися негайно. Моральний дух військ, які стоять в Севастополі, які стоять в Криму, бойовий. Але терпіння в них тоже уже на межі. І тому звичайно створення Національної гвардії, створення народних загонів, які, ми готові надати бази, ми готові надати тих наших викладачів і спеціалістів, які проведуть підготовку і треба йти в Крим, і треба йти місцевому населенню туди і не боятися, ніхто із них стріляти не буде. Збройні Сили взяли під охорону Кримський канал, Збройні Сили виставили на Кримському перешийку, на Чонгарі, і армянському напрямку свої сили. Тому подальші дії і підготовка повинні бути зосереджені в одному – це ресурси, гроші, гроші і ще раз гроші. І я звертаюся до всіх наших багатих і шанованих людей, якщо їхня національна гідність і їхні національні почуття відкриті, вони можуть ці гроші віддати для Збройних Сил&nbsp; для того, щоби вони змогли озброїтися і для того, щоб вони могли привести техніку, яку можна буде використовувати і потрібно використовувати в тих чи інших напрямках.</p>
<p>Дякую за увагу. Якщо є запитання, готовий відповісти.</p>
<p>&nbsp;</p>
<p>ГОЛОВУЮЧИЙ. У нас нема можливості і ми не домовлялися з колегами керівниками фракцій про те, що будуть питання. Ми заслухали інформацію. Дякую, пане виконуючий обов'язки міністра.</p>
<p>Я прошу, Прем'єр-міністра України Арсенія Петровича Яценюка. <i>(Оплески)</i></p>
<p>&nbsp;</p>
<p>ЯЦЕНЮК А.П.&nbsp; Шановний пане Голово Верховної Ради України, шановні народні депутати,&nbsp; вельмишановний український народ! Коротко проінформую після доповіді міністра оборони України про те, які заходи український уряд вживав для фінансування української армії.</p>
<p>На жаль, в такій залі і при такому широкому загалі не можу розкрити всі дані, які прийшли мені як Прем'єр-міністру України щодо стану боєготовності українських Збройних Сил. Можу підтвердити тільки одне, що протягом останніх чотирьох років була здійснена системна диверсія по підриву національної безпеки і оборони країни.</p>
<p>Зараз дійшло до того, що уряд в нагальному порядку займається тим, що ми поставляємо ТС-1 для того, щоб літаки літали, дизельку, бензин. Це при тому при всьому, що бюджетних призначень на такі видатки немає. Не буду вдаватися в подробиці як ми це зробили, але зробили. Сім тисяч ТС, 60 тисяч паливно-мастильних матеріалів доставляються Збройним Силам України.</p>
<p>&nbsp;Зараз вирішується питання поставок речового майна, починаючи з взуття &nbsp;і закінчуючи одягом. Ті цифри, які мені подали щодо стану державного матеріального резерву, а також щодо вилучення з НЗ товарно-матеріальних цінностей, є просто вражаючими. Органи прокуратури і військової прокуратури, в першу чергу, повинні негайно розпочати розслідування і арешти всіх, хто мав відношення до розкрадання Міністерства оборони. <i>(Оплески)</i></p>
<p>Шановні народні депутати України, ситуація по Криму вкрай складна, в першу чергу по фінансуванню також наших Збройних Сил. Не дивлячись на те, що тричі намагались відключати систему Національного банку і Державного казначейства, сьогодні вранці ми знайшли шлях, як доставити до кожного військовослужбовця тих 125 мільйонів гривень, які уряд виділив позавчора. У нас поки що діє ще одна платіжна система, знову не буду даватись в подробиці, але кожен військовослужбовець сьогодні зранку, ми&nbsp; перерахували з казначейства на відповідну платіжну систему. Кожен отримає ці кошти. Як довго це буде тривати? Стільки, скільки зможемо, стільки будемо платити. Уряд робить все для того, щоб забезпечити ці виплати, але ми розуміємо що справа зараз не у виплатах, не стільки у виплатах, а скільки в тому як і яким шляхом вирішити цей найдраматичніший і найскладніший конфлікт на території Європи ХХІ століття. Це не є двохстороннім конфліктом. Це є не що інше, як дії Російської Федерації спрямовані на підриву системи глобальної безпеки. <i>(Оплески)</i></p>
<p>&nbsp;Коротко нагадаю, шановні члени парламенту всім про Будапештський меморандум. І український уряд звертається до парламенту з тим, щоб парламент проголосував конституційною більшістю голосів заяву і звернення до країн-учасників Будапештського меморандуму про виконання&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;тих гарантій, які надавалися українській державі після здачі ядерної зброї.</p>
<p>Що означає сьогоднішній військовий конфлікт і військова агресія Російської Федерації на території України? Це означає те, що країна, яка позбавилася добровільно ядерної зброї, яка відмовилася від свого ядерного статусу і отримала гарантії від провідних країн світу, залишилася незахищена і залишилася сам на сам з озброєною до зубів державою, яка має ядерний статус. І тому моє звернення до наших західних партнерів було наступним. Якщо ви не забезпечите ті гарантії, які були підписані у Будапештському меморандумі, тоді поясність, будь ласка, як ви будете переконувати Іран чи Північну Корею позбавлятися статусу ядерних держав, якщо відповідних гарантій світ давати не буде?</p>
<p>Саме тому ми звертаємось до українського парламенту з проханням, проголосувати відповідну заяву і продемонструвати волю українського народу до країн-гарантів Будапештського меморандуму про отримання захисту. Ми нічого ні в кого не просимо, ми просимо тільки одне:&nbsp; на нашу країну здійснена військова агресія, ті, хто гарантували, що цієї агресії не буде, з одного боку, повинні відвести війська, а, з іншого боку, повинні захистити незалежну суверенну державу. Це вимога країни! <i>(Оплески)</i></p>
<p>Що стосується так званого референдуму так званою кримською владою. Від імені уряду України заявляю про те, що жодної легітимної влади у вигляді так званого уряду Автономної Республіки Крим на території автономії не існує. Це угрупування бандитів, яке захопило в неконституційний спосіб владу і підтримується російськими військовими.</p>
<p><a name=Temp></a>Саме тому по Криму ми повинні розпочати загальнонаціональний політичний діалог і уряд до цього готовий. Але цей діалог не буде проводитись під дулами пістолетів і під російськими танками. Ми готові до того, щоб територія автономії, яка є і буде&nbsp; невід'ємною складовою частиною української держави, процвітала. Але думаю, що українці, які проживають на території Криму&nbsp; и как себя называют эти люди крымчане, мы с глубоким уважением относимся к нашим крымчанам, потому что это наша&nbsp; страна, это наша территория, и она&nbsp; есть, была и будет частью Украины (<i>Оплески</i>).</p>
<p>Напевно, вони не знають про те, а можливо знають, що відбулося в Абхазії, що відбулося в Осетії, що відбулося в Придністров'ї. Я отримав дані, наприклад, про те, як зараз люди живуть в Абхазії. З 5 мільярдів доларів, яких було обіцяно, прийшло всього-на-всього&nbsp; 500, які були розкрадені злочинними так званими сепаратистськими урядами, які знаходяться на&nbsp; відповідних територіях. У людей немає ні зарплат, ні роботи, ні безпеки. Я вже не кажу про те, що там забули як відпочиваючі виглядають. Зате там є бандформування, там є бандугрупування, там розрушені санаторії, там проходить торгівля зброєю, наркотиками, от що відбувається на цих територіях. Такої долі хочуть "зелені чоловічки", які зараз їздять у загальному складі 18 тисяч людей по території Криму. Крим&nbsp; не заслуговує такої долі. Ми будемо боротися за нашу єдність і за кожного&nbsp; кримчанина і за його долю, який сьогодні проживає на&nbsp; території автономії.</p>
<p>Що стосується так званого референдуму. То я подивився, наприклад, в яких країнах був&nbsp; визнаний референдум по Абхазії. Серйозний перелік: Венесуела, Нікарагуа, Науру і Тубла. Я думаю, що до цього списку по Криму ще&nbsp; може приєднатися Північна Корея і Сирія.</p>
<p>Жодного легітимного референдуму в Криму не буде проведено. І будь-які так звані "рішення" так званого "референдуму" не мають жодної юридичної сили. У п'ятницю ми очікуємо рішення Венеціанської комісії про те, що проведення референдуму в Криму, як і прийняття Державною Думою Росії закону про фактичні анексії українських територій є порушенням норм міжнародного права.</p>
<p>Що стосується подальших кроків, шановні народні депутати, з вашого дозволу, сьогодні я відбуваю до Сполучених Штатів Америки. У мене від імені українського Уряду будуть проведені зустрічі на найвищому рівні, у тому числі, з&nbsp; президентом Сполучених Штатів Америки Бараком Обамою. Це – країна-гарант, це країна, яка підписала Будапештський меморандум і це країна, як і весь західний світ, які дуже чітко висловилися і жорстко висловились за територіальну цілісність і недоторканість української держави. І виставили вимогу Російській Федерації як також учасниці Будапештського меморандуму негайно виконувати міжнародні договори і угоди, зупинити військову агресію і сісти за стіл перемовин.</p>
<p>Від імені Уряду України заявляю про те, що Україна готова до прозорих перемовин з Російською Федерацією і України і до відбудови нового типу стосунків між Україною і Росією, де Росія визнає суверенність, незалежність і територіальну цілісність України і де Росія визнає курс України на європейську інтеграцію, де ми у двосторонніх стосунках виконуємо зобов'язання, а не просто їх підписуємо і де Росія перестає захоплювати через військову агресію територію суверенної і незалежної держави, яку вони раніше називали братською. Тепер зрозуміло, що таке "братські стосунки", це "брати" в повній амуніції на танках і БТРах заїжджають на територію суверенної держави. Нам такого братства не потрібно. <i>(Оплески)</i></p>
<p>Наші західні партнери виступили з ініціативою формування контактної групи. І ми підтримуємо формування цієї контактної групи. Я знаходжусь в постійному зв'язку з всіма керівниками держав країн членів Європейського Союзу та з американською адміністрацією. Я зробив повторний запит на телефонну розмову з прем'єр-міністром Російської Федерації Медведєвим, з мене корона не впаде. Ми готові розмовляти з росіянами, але, на жаль, напевно, у росіян є інші проблеми і питання і протягом п'ятого дня я не можу провести розмову з президентом чи прем'єром Російської Федерації, можливо, через публічне звернення їм дадуть доповідь про те, що пора би уже розмовляти з Україною через телефон, а не через засоби спецзв'язку, які спілкуються з російськими військовими.</p>
<p>Тому, повертаючись до контактної групи, ми вважаємо, що перший крок – це формування контактної групи на рівні&nbsp; країн – членів гарантів, на рівні країн – членів Європейського Союзу, ОБСЄ, організації Об'єднаних Націй ми повинні сісти&nbsp; за стіл переговорів. Виключно дипломатичний і політичний шлях. Це те, що ми сьогодні вбачаємо як єдиний вихід з даної ситуації.</p>
<p>Міністр оборони вам доповідав про співвідношення військових сил, не моя компетенція коментувати військові питання проте, наприклад, співвідношення в авіації між Україною і Росією складає один до 98-и, не кажучи уже про ядерний статус цієї держави.</p>
<p>Що стосується Європейського Союзу, коротко хотів би вам доповісти. В Брюсселі вперше за історію наших двосторонніх стосунків відбулася зустріч глав держав і глав урядів країн-членів Європейського Союзу і, за вашим дорученням, глави українського уряду.</p>
<p>Результати цієї зустрічі наступні. Європейський Союзу прийняв рішення про підписання з Україною політичної частини Угоди про асоціацію <i>(Оплески)</i>.</p>
<p>Друге. У цьому залі було дуже багато дискусій про економічні наслідки підписання зони повноцінної, всеохоплюючої вільної торгівлі, так звані DCFTA. Для того щоб уникнути будь-яких спекуляцій, в першу чергу на сході України, для того щоб всі були переконані, що підписання економічної частини угоди дасть тільки додаткові інвестиції і робочі місця і не вплине негативно на двосторонні економічні стосунки між Україною і Росією, для того щоб Схід знав, що новий український уряд не ділить Україну на захід і на схід. Це є єдина держава, і всі українці рівні, і всі українці є громадянами нашої держави.</p>
<p>Ми прийняли рішення спільно. І я з високою шаною ставлюся до європейських партнерів, що вони пристали на цю пропозицію: провести додаткові консультації по підписанню блоку документів, що стосується зони вільної торгівлі. Але при цьому Європейський Союз заявив: Європейський Союз в односторонньому порядку відкриває європейський ринок для українських товарів <i>(Оплески)</i>.</p>
<p>Загальний пакет допомоги, який запропонований Україні, складає 15 мільярдів доларів США. Але я також хочу бути чесним: пакет і конкретні суми – це, як кажуть в Одесі, дві великі різниці. Тому, що стосується конкретних сум. Передбачена конкретна сума у вигляді 610 мільярдів… вибачте, мільйонів євро як макрофінансова допомога, яку парламент ратифікував, і 1,4 мільярди додатково, які йдуть у вигляді безповоротної фінансової допомоги, грантів. Тому з цієї високої трибуни я хотів би&nbsp; звернутися до наших європейських партнерів. У нас не просто складна, у нас вкрай складна економічна ситуація.&nbsp; Тому ми просимо прискорити прийняття рішення про надання&nbsp; Україні цих&nbsp; двох мільярдів.</p>
<p>Уряд Сполучених Штатів Америки, Конгрес із США прийняли рішення про надання 1 мільярда доларів США у вигляді гарантій&nbsp; американського уряду. Думаю, в найкоротші терміни – протягом цього місяця – ми зможемо отримати фінансову допомогу.</p>
<p>Також останнє доповідаю вам. До України прибула Місія Міжнародного валютного фонду. Ми провели декілька зустрічей. До парламенту буде внесений Закон України про фактичний секвестр Державного бюджету. Мова йде про двохкратне скорочення дефіциту Державного бюджету. Всі макроекономічні показники і всі доходи Державного бюджету, які формувалися урядом Януковича, Азарова, не просто не відповідають дійсності, а є надутими і не можуть виконатися. Нас чекає дуже складний період: зменшення соціальних стандартів, утискання втрат – але це нам дасть можливість в середньостроковій перспективі вийти на економічний ріст. <i>&nbsp;(Оплески) </i></p>
<p>&nbsp;Я звертаюся до членів парламенту з проханням. Пане Голово і шановні народні депутати України! Просимо в найкоротші терміни ратифікувати Угоду між Україною, Європейським інвестиційним банком, Європейським банком розвитку і реконструкції на 300 мільйонів доларів про так звані заходи щодо безпеки на ядерних об'єктах.</p>
<p>Друге.&nbsp; Уряд терміново підготував проект закону про державні закупівлі. Обсяги галопуючої корупції, які існували в уряді, були пов'язані&nbsp; в уряді були пов'язані в першу чергу з непрозорим і ручним управлінням бюджету через державні закупівлі. Офіційно від імені уряду заявляю, доки не буде прийнята нова редакція Закону про державні закупівлі, де буде прозорий механізм витрачання бюджетних коштів, уряд України не відкриє жодної копійки асигнувань на жодну компанію. Тому що ми не дамо можливості далі розкрадати ці кошти. <i>(Оплески)</i></p>
<p>Третє. Урядом прийнято рішення і звертаюсь до членів парламенту також з проханням невідкладно проголосувати Закон про відновлення довіри до судової системи України. Мова іде про те, що ті судді, які порушували закон і Конституцію, ті судді, які брали хабарі, ті судді, які є лицем української корупції у судовій системі, повинні негайно покинути судову систему і прийти до прокурора давати свідчення. Це текст цього закону. <i>(Оплески)</i></p>
<p>Що стосується Закону України про Національну гвардію, у нас немає остаточних розрахунків по прийняттю цього закону. Відверто вам ще раз кажу, що ми знаходимось в катастрофічній економічній ситуації. Але ми находимо кожну копійку де можна, де не можна. Завтра будуть призначені нові керівники в першу чергу на вимогу бізнесу, податкової служби і митної служби. Тобто ми крок за кроком наводимо порядок.</p>
<p>Але є прохання до всієї країни і до українського парламенту. Зараз ніхто не воює за владу. Той, хто воює за владу, той воює проти України. Я прошу вас, щоб всі воювали за Україну! За її майбутнє і за нашу територіальну цілісність і незалежність! Це наша місія і ми давали присягу народу України. Давайте виконаємо цю присягу. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, я бачу, підійшов Голова Служби безпеки України Валентин Олександрович Наливайченко. Я прошу його на трибуну, на прохання депутатів, щоб віно проінформував, як Служба безпеки захищає Україну від посягань.</p>
<p>&nbsp;</p>
<p>НАЛИВАЙЧЕНКО В.О.</p>
<p>Шановний пане Голово, шановні народні депутати, шановні громадяни України! Я хотів би коротко проінформувати про останні, на мій погляд, і важливі для всього суспільства результати роботи Служби безпеки України.</p>
<p>За дві години ми даємо відкритий брифінг, як і обіцяли, де представимо докази, в тому числі з затриманими співробітниками Головного управління розвідки Міністерства оборони Російської Федерації, які беруть участь безпосередньо на нашій з вами рідній землі в організації диверсій, в організації і підкупі наших громадян, насамперед в східних областях, для інспірування заворушень, для інспірування побиття один одного, незалежно від політичних поглядів, незалежно від місця проживання. Це надзвичайно турбуючий і надзвичайно загрозливий чинник зараз в нашій державі і для наших громадян. Не тільки докази будуть представлені, а будуть представлені конкретні затримані співробітники спецслужб іноземних.</p>
<p>Друге. Я доповідаю також і парламенту, і громадянам України, що всі справи, які розслідуються чи то Генеральною прокуратурою, чи то доручаються впровадження Службі безпеки або Міністерству внутрішніх справ, розслідуються виключно під контролем Генеральної прокуратури. Санкції отримуються виключно в українських судах щодо здійснення процесуальних дій. І можу тільки парламенту доповісти, що зараз взаємодія із Міністерством внутрішніх справ, і з міністром внутрішніх справ на&nbsp;&nbsp; найвищому рівні довіри і ефективності.</p>
<p>Люди, які зараз за рішенням судів, громадяни України, перебувають у місці тимчасового тримання за рішенням, знову ж таки, суду українського – чи то шевченківського, чи то печерського. Їх права і гідність – це те, що ми забезпечуємо до вирішення судом їх подальшої долі. І єдина наша пропозиція, і звертаємося, щоб суди були відкритими, доступними, від адвокатів і перекладачів, яких ми&nbsp;зразу безумовно допомагаємо знаходити, до засобів масової інформації і людей, які б хотіли взяти участь в таких засіданнях.</p>
<p>Доповідь закінчив. Дякую за увагу.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Я прошу, шановні народні депутати, є питання, в іншому форматі ми зможемо виступити від фракцій і задати всі питання. Єдине, Валентин Олександрович, фракція Партії регіонів до мене зверталась, щоб прокоментувати тему затримання пана Добкіна.</p>
<p>&nbsp;</p>
<p>НАЛИВАЙЧЕНКО В.О. Громадянин України Добкін Михайло Маркович сам, і це треба визнати, прибув до Генеральної прокуратури, ніяких силових заходів щодо цього громадянина не здійснювалося і, я думаю, що це було правильно зроблено ним, Генеральною прокуратурою, де і знаходиться, власне, провадження у відповідній кримінальній справі було ухвалено рішення, що до суду він залишається в місці тимчасового тримання. Таке рішення і виконано в Службі безпеки України. Я знаю, що зараз, і це право вже іншого громадянина України, який теж в Харкові на досить високій посаді працює, зараз теж їде до Генеральної прокуратури для того, щоб відповісти згідно з законом, спокійно, дивлячись в очі слідчому Генеральної прокуратури, на всі питання в рамках і іншої кримінальної справи.</p>
<p>Люди, які затримуються за безпосередньо вчинення злочинів і за дорученням Генеральної прокуратури станом на сьогодні Служба безпеки має доручення щодо двох громадян України: один – пан Губарєв і другий – пан Клінчаєв. Вони також, для нас найголовніше, щоб якомога скоріше потрапили до суду і саме суд вирішував їх долю, повторююсь, у відкритий і законний спосіб.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>НАЛИВАЙЧЕНКО В.О. Дякую вам.</p>
<p>&nbsp;</p>
<p>ГОЛОВУЮЧИЙ. Шановні колеги, дуже коротко давайте декілька хвилин дамо заступнику Генерального прокурора Баганцу Олексію Васильовичу прокоментувати затримання. І активну роботу Генпрокуратури щодо захисту правопорядку в Україні і боротьби з сепаратизмом.</p>
<p>&nbsp;</p>
<p>БАГАНЕЦЬ О.В.</p>
<p>Шановний Голово Верховної Ради, шановна Президія, шановні народні депутати України! Повідомляю, що 27 лютого цього року слідчим Служби безпеки України було зареєстровано в Єдиному реєстрі досудових розслідувань кримінальне провадження за ознаками статті 110 частини другої Кримінальний кодекс України в частині публічних закликів в місті Харкові 12 лютого цього року щодо зміни територіальної межі і порушення установленого порядку держави Україна.</p>
<p>В ході першочергових слідчих дій слідчими СБУ було направлено до суду клопотання про затримання Михайла Добкіна і доставки його до Шевченківського районного суду для розгляду питання щодо обрання йому міри запобіжного заходу у вигляді тримання під вартою.</p>
<p>5 березня в зв'язку з тим, що&nbsp; Михайло Добкін являється державним службовцем другої категорії, а це кримінальні провадження, вони підслідні слідчим органам прокуратури. Це кримінальне провадження було визначено підслідність за слідчими Генеральної прокуратури України.</p>
<p>6 березня&nbsp; це кримінальне провадження було зареєстроване в Єдиному реєстрі досудових розслідувань і прийняте до свого провадження старшим слідчим з особливо важливим справ Головного слідчого управління Генеральної прокуратури України.</p>
<p>Михайлу Марковичу Добкіну було слідчим направлено повідомлення про підозру у вчиненні цього злочину і через два дні Михайло Маркович виявив бажання з'явитися до Генеральної прокуратури України. І вчора своїм ходом, тобто без застосування будь-якої сили він прибув до Головного слідчого управління Генеральної прокуратури України.</p>
<p>В зв'язку з тим, що вчора його неможливо було процесуально доставити до Шевченківського районного суду так як змінилася підслідність цього кримінально провадження, а орган, який розслідує це кримінальне провадження, він знаходиться на території Печерського району.&nbsp; Тому зі зверненням, з клопотанням до Печерського районного суду могла звернутися лише Генеральна прокуратура України. І тому вчора він був затриманий як підозрюваний. Підстав для затримання як підозрюваного було достатньо. Сьогодні буде розглядатися клопотання слідчого про обрання йому міри запобіжного заходу у Печерському районному суді міста Києва.</p>
<p>&nbsp;</p>
<p>ГОЛОВУЮЧИЙ. Дякую, Олексій Васильович. Прошу сідати.</p>
<p>Шановні колеги, я прошу записатися на виступи від фракцій з тим, щоб ми все ж таки позицію кожної фракції могли почути сьогодні вівторок, це традиційно ми робимо в нашому парламенті. Будь ласка, запишіться, а я поки оголошу оголошення. Будь ласка, включіть систему "Рада".</p>
<p>Я інформую Верховну Раду, що відповідно до частини третьої статті 60 Регламенту Верховної Ради України та згідно особисто поданої заяви повідомляю про вихід із складу фракції Партії регіонів народного депутата України Єгорова Олександра Миколайовича.</p>
<p>Згідно поданої заяви, це наступне оголошення, та відповідно до частини третьої статті 60 Регламенту Верховної Ради України повідомляю про входження народного депутата України Карташова Євгена Григоровича до кладу депутатської фракції Партії регіонів, тобто 1:1, да.</p>
<p>Шановні колеги, прошу від фракцій виступити народним депутатам.</p>
<p>Від фракції Комуністичної партії України Мартинюк Адам Іванович, будь ласка.</p>
<p>&nbsp;</p>
<p>МАРТИНЮК А.І.</p>
<p>Шановні виборці, шановні народні депутати! сьогодні свій виступ я хочу розпочати із тих слів, якими закінчував попередній виступ із цієї трибуни. А саме ще раз і ще раз звернутися до рішення Європейського парламенту від 27 лютого цього року.&nbsp; Я ще раз нагадаю 12 пункт цього рішення.</p>
<p>Європарламент закликає тимчасову владу гарантувати всім демократичним політичним силам їхні демократичні права та свободи,&nbsp; а також запобігти атакам проти будь-якої з цих сил.</p>
<p>&nbsp;І ще один, 12-а, наголошує парламент європейський що народ України і лише він має вільно і без зовнішнього втручання приймати рішення щодо геополітичної орієнтації країни,&nbsp; а також щодо приєднання України до тих чи інших міжнародних угод та спільнот. Ми сьогодні чули повідомлення про те, що найближчими днями готовий Європейський Союз підписати угоду. Та, можливо, керуючись рішенням Європейського парламенту, виходячи з інтересів усіх частин України, давайте 25 травня, під час президентських виборів, проведемо всеукраїнський референдум і нехай народ дасть відповідь на це питання. І буде абсолютно логічно, що новий глава держави, за результатами всенародного референдуму, і буде приймати ті чи інші рішення.</p>
<p>Ще один з пунктів, який я вже наголошував і ще раз повторюю, 12-С Європарламент засуджує напад та знищення головного офісу Комуністичної партії України та спроби заборони Комуністичної партії України та інших партій. Ми ж передусім нова влада гарантує, що наступні президентські вибори будуть вільними і демократичними. А чи можна їх забезпечити в таких умовах? Запитання, як кажуть, риторичне. Тому, на жаль, приходиться сьогодні констатувати, що ми і надалі залишаємо за собою право привернути увагу і світової громадськості, і громадськості України до тієї проблеми, що до того часу, поки не буде звільнено приміщення центрального комітету в Києві, поки не будуть звільнені приміщення і не припиниться переслідування на місцях, фракція Компартії не буде брати участі в голосуваннях. Хоча, за абсолютну більшість питань, які, наприклад, сьогодні виноситься на розгляд Верховної Ради, ми готові були б їх підтримати.</p>
<p>Не один раз ми знову ж говорили про те, що в країні повинна бути встановлена законність і правопорядок. Ми хотіли б, щоб дійсно те звернення Міністерства внутрішніх справ до громадян, негайно здати зброю, якою вони заволоділи незаконно, найближчим часом була повернута. Ми також наполягаємо, щоб були виконані ті угоди про створення, під егідою міжнародних організацій, слідчих комісій, які б дали точну і адекватну відповідь на ті трагічні події, які відбувалися 19-20 лютого на території нашої держави.</p>
<p>&nbsp;В чергове хотів би&nbsp; привернути увагу&nbsp; до тих соціальних проблем, про які ми вже неодноразово&nbsp; говорили, це питання пенсійної і медичної реформи, це питання&nbsp; оформлення спадщини, це питання пов'язані із тим, щоб мати можливість прийняти Закон про нарахування пені за затримку заробітної плати, пенсій, стипендій та інших соціальних виплат.</p>
<p>&nbsp;І ще одне досить тривожне питання, про яке я хотів би сказати. Оскільки нам абсолютно зрозуміло, що на будь-які, на жаль, вимоги Міжнародного валютного фонду ми підемо для того, щоб одержати кредит. То було б цілком закономірно прийняти рішення про те, щоб заморозити, накласти мораторій&nbsp; на ціни і тарифи.&nbsp;</p>
<p>Давайте не будемо забувати, що&nbsp; існує 22 стаття Конституції. А 22 стаття Конституції не дає права ні парламенту, ні уряду зменшувати обсяги соціальних виплат. Ще раз наголошую,&nbsp; це конституційна вимога, або змініть Конституцію. Бо, на превеликий жаль,&nbsp; виходить так,&nbsp; як у відомому прислів'ї: "що вся влада походить від народу, але на жаль, ніколи вже до народу не повертається".</p>
<p>&nbsp;</p>
<p>ГОЛОВУЮЧИЙ. Від фракції Партії регіонів виступає Нестор Іванович Шуфрич.</p>
<p>&nbsp;</p>
<p>11:22:33</p>
<p>ШУФРИЧ Н.І.&nbsp;</p>
<p>Дякую. Шановний головуючий! Шановні колеги! Дійсно, сьогодні ми бачимо, що в Україні дуже не проста ситуація. І ми в цій залі маємо&nbsp; робити все заради того, щоб в країні&nbsp;&nbsp;&nbsp;&nbsp; домінували об'єднавчі процеси.&nbsp; Але, на жаль, ми стаємо свідками подій, які аж ніяк не об'єднають суспільство, а навпаки викликають розчарування і протистояння.</p>
<p>Треба віддати належне сьогоднішнім виступаючим,&nbsp; і я дякую Голові Верховної Ради України за те, що на наполягання фракції Партії регіонів виступив з питання затримання Добкіна Михайла Марковича керівник Служби&nbsp; безпеки України.&nbsp;&nbsp;&nbsp;&nbsp;&nbsp;</p>
<p>І, на жаль, ми не побачили Генерального прокурора, сказали, що він хворіє. Але був заступник&nbsp; Баганець, і було підкреслено, що губернатор Харківської області, член фракції Партії регіонів не ховався, не втік за кордон, самостійно прибув в органи Генеральної прокуратури для дачі свідчення, переконаний в абсолютній своїй невинності і буде це доводити. Ми, безумовно, сьогодні хочемо вірити в те, що слідство буде прозоре а суд буде відкритий і справедливий.</p>
<p>Але сьогодні ми стурбовані і маємо певні підстави бачити в цьому саме політичні переслідування. Скажіть, будь ласка, як пояснити факт, коли, відверто скажу, за зверненням окремих керівників органів центральної влади наше керівництво в Луганській області, маючи вплив на ситуацію в регіоні, сприяло тому, що була розблокована Луганська обласна адміністрація. Наш депутат обласної ради, член Партії регіонів, прибув до керівника обласного Управління внутрішніх справ і в його кабінеті –&nbsp; підкреслюю! – був затриманий вісьмома невідомими під керівництвом народного депутата України Ляшка. Йому в присутності керівника міліції натягли наручники, витягнули з приміщення обласного управління внутрішніх справ, побили, використали відносно нього тортури. І після того, як він звернувся до органів внутрішніх справ щодо розслідування цих обставин, його ще зараз пробують затримати.</p>
<p>А хто судді і хто герої? Ви знаєте, я не розподіляю і не поділяю погляди політиків, які були на Майдані, але хоробрість і відчайдушність людей, які в такий спосіб захистили свою ідею, не може&nbsp;не викликати&nbsp; поваги. А хто з'являється за спинами тих людей, саме ті, хто є продуктами минулої влади Януковича, саме ті, хто були наняті минулою владою для боротьби з опозицією, саме ті, кому проплатили можливість їздити по Україні, створили умови агітації за різні радикальні напрямки, а за це вони мали мочити лідерів опозиції і конкретно Яценюка. <i>(Оплески)</i> І зараз ці люди роблять&nbsp; із себе героїв Майдану, ці люди, які зрадили ідеї Майдану і служили Януковичу з самого початку, і є продуктами Януковича.</p>
<p>Тому ми просимо бути максимально уважними і не піддаватися&nbsp; на провокації. Безумовно, ми будемо наполягати на тому, щоб Клінчаєв Арсен Степанович був звільнений, щоб було розслідування обставини щодо його тортур і знущання і незаконного утримання не в міліції невідомо де. Сьогодні ми маємо дуже уважно поставитися к вопросу Криму. Я зараз звертаюсь до кримчан.</p>
<p>Мы внимательно следим за тем, что происходит в Крыму, и сделаем все, чтобы интересы и права крымчан были защищены, а Крым всегда был&nbsp; частью Украины. Сегодня мы будем внимательно следить за то, чтобы не попирались права наших граждан на юго-востоке. И я уверен, что в этом зале мы обязаны найти единство, потому что единство в этом зале – это гарантия единства… <i>(Оплески)</i></p>
<p>&nbsp;</p>
<p>ГОЛОВУЮЧИЙ. Від фракції "Батьківщина" – Сергій Владиславович Соболєв. Будь ласка.</p>
<p>&nbsp;</p>
<p>11:27:57</p>
<p>СОБОЛЄВ&nbsp; С.В.&nbsp;</p>
<p>Шановний головуючий, шановні народні депутати, шановні громадяни України! Я думаю, саме так треба звертатися до всіх наших громадянина, які мешкають в усіх куточках України. Ви знаєте, є дві речі і дві особи, які об'єднали народ України і об'єднали нас всіх тут в залі, незалежно від того, до якої політичної партії або до якої фракції ми належимо. Коли щойно&nbsp;громадянин, який знаходиться в міжнародному розшуку по звинуваченнях в найтяжчих злочинах, а саме: вбивство людей, розкрадання майна в особливо великому розмірі, - пан Янукович заявляє, що ця сесійна зала – це є злочинці і нацисти, я думаю, це він собі поставив вирок, роблячи такі заяви.</p>
<p>Інша особа – це сам пан Путін, який найкраще об'єднав всіх громадян України, які розуміють, що зовнішня загроза – це є те, що стоїть на перешкоді державного будівництва України. І саме тому ті виклики, які сьогодні стоять перед нашою країною, які стоять перед парламентом, на мій погляд, є нагальні.</p>
<p>Перше. Без сумніву, ми дуже вдячні за міжнародну підтримку, яку проявили уряди, міжнародні організації парламенту України і українському народу, але цього замало. Найключовіше питання – це наші з вами дії, які повинні об'єднати громадян, де б вони не проживали і де б вони не мешкали, щоб вони себе відчували громадянами однієї країни.</p>
<p>Перше. Це, без сумніву, той перелік заходів, які ми повинні зробити негайно стосовно проведення реформування бюджетної сфери, податкової сфери, щоб незалежно від того, де б ми не мешкали, де б не мешкали наші громадяни, всі відчували, що ми є громадянами однієї держави.</p>
<p>По-друге, ми повинні звернутися до тих чесних депутатів Автономної Республіки Крим, а це десятки депутатів Автономної Республіки Крим, які проявили мужність в цих умовах і не піддалися ні на тиск, ні на шантаж, ні на прямі погрози, і які відмовилися голосувати за ті антизаконні, антиконституційні рішення. Мені здається, наступив той момент, коли Голова Верховної Ради України, представники політичних партій і груп, які представлені в парламенті, повинні негайно провести зустріч з цими депутатами Автономної Республіки Крим, з представниками громад кримських татар, росіян, українців, інших громад Криму для того, щоб знайти негайний вихід і зупинити той безлад і ті безчинства, які відбуваються на сьогодні в Автономній Республіці Крим.</p>
<p>Без сумніву, і це рішення є&nbsp; нашого парламенту, невизнання так званого референдуму, який пробують провести під дулами&nbsp; автоматів, вже з надрукованими результатами цього референдуму, без будь-якого вибору українських громадян, які проживають в Автономній Республіці Крим.</p>
<p>На мій погляд, те, що ми сьогодні зробили відкриту, відверту розмову, де керівники держави, керівники оборонного&nbsp; відомства доповіли про ту ситуацію, в якій сьогодні знаходиться Україна, я думаю, що це є&nbsp; зайве підтвердження того,&nbsp; який героїзм роблять всі ті, хто на сьогодні несуть службу на території Автономної Республіки Крим. Те, що робить сьогодні кожен солдат, кожен офіцер, фактично є захистом суверенітету країни в умовах військової окупації, в умовах прямого тиску, і я думаю, що на сьогодні наступив ключовий момент. Якщо Російська Федерація устами президента Путіна не визнає, що на території Автономної Республіки Крим за місцями базування&nbsp; російських військ є інші формування Російської Федерації, це означає, що на території Республіки Крим знаходяться терористи, які із зброєю в руках тероризують 2,5-мільйонне населення Автономної Республіки Крим. І повинні бути прийняті відповідні заходи щодо нейтралізації&nbsp; цих терористичних банд. І я думаю, що сьогоднішнє рішення парламенту щодо заяви-звернення до країн-гарантів повинні бути відповідно відредаговані на такі речі. Тому наш порядок денний на сьогодні саме так і сформований, щоб такі рішення були…</p>
<p>&nbsp;</p>
<p>ГОЛОВУЮЧИЙ. Від фракції партії "УДАР".&nbsp;&nbsp; Віталій Володимирович Кличко, будь ласка.</p>
<p>&nbsp;</p>
<p>11:33:19</p>
<p>КЛИЧКО В.В.</p>
<p>Шановні колеги! Шановні громадяни! Факт – те, що сьогодні Україна стала об'єктом іноземного втручання. Російське керівництво, складається таке враження, в геополітичних іграх загубила відчуття реальності. В Криму нападають на людей, викрадають військових, б'ють журналістів. Вкрадено і зникло без вісті декілька людей, в тому числі журналісти.</p>
<p>Врятувати цих людей, це справа всіх нас. Бачимо цей сценарій, який розгортався в свій час проти протестуючих тут, у Києві, тільки зараз роблять це завезені з-за кордону провокатори та чужа армія. Агресивні гастролери намагаються спровокувати насильство у східних областях.</p>
<p>Я щойно повернувся з Донецька, був у Харкові. Громадяни там підтримують єдність України. Десятки тисяч людей і в Харкові, і в Донецьку виходять на демонстрації, на мітинги в підтримку єдності проти агресії. Люди говорять на зустрічах, що вони прагнуть захисту та безпеки, вони хочуть жити в мирі та спокої. Але заїжджі групи, так звані політичні гастролери продовжують на українській землі безлад та хаос.</p>
<p>В цьому наше спільне завдання – покласти край. Нині настав момент для кожного з нас.</p>
<p>Обращаюсь к друзьям, к братьям. Также хочу обратиться к крымчанам. Мы много говорили о единстве и стабильности. Пора вновь обьединить усилия и помочь навести милиции порядок.</p>
<p>Отдельно также хочу обратиться к крымчанам, которых нагло обманывает банда авантюристов, которая опирается на чужую армию. В Крыму действует Конституция автономии,&nbsp;которая гарантирует высокий по сути официальный статус русского языка. Это Конституция, а также законы Украины гарантируют Крыму широкие автономные права, прежде всего в социальной, экономической сферах.</p>
<p>Вы не почувствуете эффекта этих прав, потому что ими всегда злоупотребляла правящая верхушка. И наша задача – изменить правила игры в стране. Чтобы каждый украинец чувствовал, знал изменения в своем статусе, изменения в доходах, изменение в социальной сфере. Для этого нужны средства, которые предыдущей власть разворовывались. Поэтому сейчас нужно действительно реформа законодательства. Когда граждане получат контроль над властью и заставят бюджет работать для людей. На такую реформу мы должны работать вместе. А так называемый референдум – это сдача Крыма под контроль авантюристам всех мастей.</p>
<p>Что будет с Крымом, если их планы реализуются? Давайте посмотрим на историю. Давайте посмотрим на Абхазию. Цветущий край превращен в зону бедствия. Я хочу спросить крымчан, которые живут с курортного сезона, кто на сегодняшний день собирается ехать в зону военного конфликта? Что будет с курортным сезоном и кто будет за это отвечать?</p>
<p>Шановні колеги, особливо з Партії регіонів. Ті, хто з вас має авторитет на Сході, Півдні і в Криму, ваш святий обов'язок зараз – чітко пояснити людям що відбувається, дати чітку оцінку тим діячам, зокрема вашим однопартійцям, які закликали чи закликають бити й вбивати. Таким місце на місці підсудних. Ви маєте роз'яснити людям, як важливо відділяти зерна від полови, як необхідно захищати свої права, але не здавати і не спекулювати на цих, не давати можливість на цих темах спекулювати аферистам і провокаторам.</p>
<p>Скажу інше. Людям вже час відчувати реальні результати того…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>КЛИЧКО В.В. Людям вже час відчувати результати реалізації того плану розв'язання конфлікту, який має уряд. Блокада кордонів, від ворожих елементів має гарантувати, що вони не проникатимуть більш в Україну, а ті, хто вже потрапив, треба зупинити. Гастролери і гастролі політичних екскурсантів потрібно припинити.</p>
<p>Також хотів звернутись, ми повинні зробити все, щоб спецпідрозділ міліції "Беркут", який був розпущений, з його участю було сформовано новий підрозділ, але з тих людей, які не приймали участі в катуванні та вбивствах, ті колишні спецназівці, які не заплювали себе повинні бути і служити далее, продовжувати свою службу на користь країни.</p>
<p>В Криму на сьогоднішній день припиняють трансляцію українськомовних каналів. Очевидно прийшов час адекватних заходів для захисту українського інформаційного простору від програм, які створюють ворожнечу дію з боку Росії. І я впевнений в тому, що в 1994 році, коли був підписан Будапештський договір, коли страни гарантували незалежність, цілісність України, повинні дотримуватись свого слова. І я впевнений, що зараз на переговорах Прем'єр-міністр буде звертатись до них, щоб це слово було дотримано.</p>
<p>Іще одне, дуже коротко. Ми … звернути увагу, що при перегляді бюджету нам необхідно підвищити статті утримування особового складу офіцерів, солдат, міліціонерів за рахунок витрат на утримування органів влади та інших надмірних статей.</p>
<p>І також ми повинні, щоб в Криму в представників нашої армії ні в якому разі не було відчуття, що їх кинули. Нам потрібно їх підтримувати не тільки морально, ми повинні підтримувати і дати можливість їм відчувати себе захищеними і підтримувати будь-яким чином.</p>
<p>Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, від фракції "Суверенна європейська Україна", Олесь Доній.</p>
<p>&nbsp;</p>
<p>11:41:20</p>
<p>ДОНІЙ О.С.</p>
<p>Добрий пані і панове! З конкретними пропозиціями, вони не стосуватимуться військових. Бо, очевидно, що абсолютна незрівнянність сили у військовому плані. Але наші пропозиції стосуватимуться дій законодавчого органу, виконавчої влади і РНБО. Бо, на наш погляд, протягом тижня час був втрачений, була бездіяльність. І таке враження, що бездіяльність може і продовжитися. Потрібно делегітимізувати 16 березня цей псевдо референдум. Тому дуже конкретні пропозиції.</p>
<p>Перше. Депутатська група Суверенна європейська Україна закликає всіх жителів Автономної Республіки Крим бойкотувати незаконний псевдо референдум 16 березня цього року.</p>
<p>Друге. Депутатська група звертається до Верховної Ради України, всіх політичних партій України, громадських організацій, а також окремо до депутатів Верховної Ради, обраних в мажоритарних округах Республіки Крим та Севастополь, зробити аналогічну заяву та закликати мешканців АРК до бойкоту псевдо референдуму.</p>
<p>Шановні, у нас 12 депутатів, обраних від мажоритарних округів. Де ваші заяви персональні? На цей момент заяви такі зробили лише Меджліс&nbsp; кримськотатарського народу і Федерація роботодавців. Від кожного з вас зараз необхідна заява про бойкот цього референдуму.</p>
<p>Кожен, хто не зазначив своєї чіткої позиції щодо бойкоту цього псевдо референдуму, де-факто допомагає агресору та сприяє порушенню&nbsp; територіальної цілісності України.</p>
<p>Третє. Ми вважаємо, що при РНБО або при Кабінеті Міністрів&nbsp; України мусить бути створений штаб для координації дій для подолання кримської кризи.</p>
<p>Друзі, я приїхав із Севастополя і Сімферополя. Враження патріотично налаштованих кримчам, що Крим здали або продали. Не відчувається виконавчої вертикалі влади від Києва до Криму.&nbsp;Її потрібно відновити. Для цього мусить бути створений в першу чергу штаб в Києві.</p>
<p>Четверте. З метою захисту інформаційного простору закликаємо відімкнути всі інформаційні телеканали Російської Федерації на території України до моменту переведення всіх російських військ до місць їхньої постійної дислокації. Всі знають, що відключили телеканали українські в Сімферополі і Севастополі. Де адекватні дії з боку України? Їх нема.</p>
<p>П’яте. З метою донесення правдивої інформації до мешканців Криму і в умовах агресивного захоплення інформаційного простору російськими мас-медіа вважаємо за необхідне масовий випуск друкованої продукції, спрямований на роз’яснення різкої агресії в бік України.</p>
<p>Відповідальний РНБО, вибачте, чому за тиждень не розроблені і не зроблені листівки і газети? Це що довго робиться? З того боку повно масової агітаційної продукції. Чому не можуть зробити за кілька днів української друкованої продукції? Вам допомогти? Я можу за 2 дні вам допомогти зробити газети або листівки. Є громадські організації, які їх будуть поширювати в Криму.</p>
<p>Наступне, шосте. З метою недопущення масового напливу провокаторів, в тому числі озброєних, який іде з російського кордону, до моменту повернення російських військ до місць своєї дислокації вважаємо за необхідне закрити можливість пішого та автомобільного перетину українсько-російського кордону громадянам Росії чоловічої статі віком 18-55 років. за винятком окремих кате оргій громадян. Зокрема: водіїв вантажних автомобілів з маршрутними листами, лікарям, які мають відрядження, тощо. Не перевірки влаштовувати, перевірили на одному КПП, а вони перейдуть на іншому, а в таких умовах, коли є військова агресія, необхідно повністю заборонити перетин кордону чоловікам від 18 до 55 років. Буде мало лише пішохідні і автомобільні дороги, доведеться робити це і на залізничному, і на авіатранспорті.</p>
<p>Сьоме. Верховна Рада України&nbsp; має розпустити Верховну Раду Криму, як орган, який вийшов за межі своїх конституційних повноважень, та такий, що закликав до порушення територіальної цілісності України. Мають також бути розпущені місцеві ради, які підтримали незаконне рішення Верховної Ради Криму щодо псевдо референдуму 16 березня. Нам тут Прем'єр-міністр казав, що нелегітимна влада. Почекайте, так де рішення, що вона нелегітимна? Чому досі нелегітимна Верховна Рада Криму штампує якісь рішення? Потрібно її розпустити. Цього чекають патріотичні кримчани.</p>
<p>Восьме. Щодо порушників українського законодавства лідерів-сепаратистів має бути проведена спецоперація з метою їхнього затримання. Чому затримують в Донецьку і нічого не робиться в Криму?&nbsp;&nbsp;&nbsp;</p>
<p>Дев'яте. У Верховній Раді України має бути створено депутатську комісію щодо залагодження кримської кризи. Хто серед нас відповідальний? Я знаю по прізвищах депутатів, які, на свій страх і ризик, попри тут прохання не їхати, були в Криму. Потрібний легітимний орган.</p>
<p>Наступне. Блок по кримськотатарському народу. Верховна Рада повинна визнати межі кримськотатарського народу в якості представника кримськотатарського народу. Одинадцята.</p>
<p>Дванадцяте. Верховна Рада України повинна приєднатися до Декларації ООН про корінні народи та прийняти Закон "Про основи національної політики", визнати правовий статус кримськотатарського народу, як корінного народу.</p>
<p>Тринадцяте. Верховна Рада України повинна прийняти Закон про відновлення прав осіб, депортованих за національною ознакою, закон Мустафи Джемільова.</p>
<p>Наступне. Чотирнадцяте. Керівництво&nbsp; Верховної Ради або Кабміну повинен терміново зініціювати зустріч з главами міських, селищних та сільських рад АРК з метою недопущення псевдо…</p>
<p>&nbsp;</p>
<p>ГОЛОВУЮЧИЙ. Дайте завершити можливість.</p>
<p>&nbsp;</p>
<p>ДОНІЙ О.С.&nbsp; У нас ще близько десяти пунктів.</p>
<p>Шановні друзі, зараз є ще кілька днів, коли виконавча влада може спробувати зламати ситуацію. Ми повинні не кожного питати, іншого, ми повинні себе запитати, а що ми зробили, щоб Крим був український? І це не критика, ми всі в одному човні, ми всі повинні допомогти зараз владі і народу, щоб Крим був український, так давайте це робити. Дякую.</p>
<p>&nbsp;</p>
<p>ГОЛОВУЮЧИЙ. Дякую народному депутату Донію. Я хочу сказати, що багато цікавих пропозицій, які можуть бути враховані. Що стосується оперативного штабу? Він створений і працює. Що стосується ефективної роботи української влади на території Криму? Я інформую шановного депутата, що, на превеликий жаль, територія Автономної Республіки Крим окупована збройними силами іншої країни і це створює проблеми, безумовно, для роботи української влади.</p>
<p>Будь ласка, від "Економічного розвитку" Анатолій Кирилович Кінах.</p>
<p>&nbsp;</p>
<p>11:47:42</p>
<p>КІНАХ А.К.</p>
<p>Шановні народні депутати, шановні співвітчизники, однозначно відбувається брудна і цинічна агресія проти держави України. Депутатська група "Економічний розвиток" в умовах, коли загрози для нашої держави на пряму впливають на державність і територіальну цілісність України закликає і парламент, і всі суспільні політичні&nbsp; сили України&nbsp; до консолідації зусиль і жорстких зконсолідованих системних дій для недопущення порушення&nbsp; територіальної цілісності нашої держави.</p>
<p>Україна – миролюбна держава. Українці доказали неодноразово всьому світу,&nbsp; що вони талановитий,&nbsp; працездатний і толерантний народ. І за всі 22 попередніх роки незалежності України&nbsp;&nbsp; на нашій території не було&nbsp; жодного серйозного міжнаціонального і міжрелігійного конфлікту. Ми абсолютно впевнені в тому, що сьогодні як ніколи необхідно робити все, щоб чітка позиції України, українського народу була адекватно підтримана&nbsp; і міжнародним співтовариством.</p>
<p>Хочу ще раз нагадати, і це повинен пам'ятати весь світ, що в 1994 році Україна, яка володіла на той час третім по потужності ядерним потенціалом планети, добровільно відмовилася від стратегічної, тактичної ядерної зброї.</p>
<p>Я абсолютно впевнений в&nbsp;&nbsp; тому, що сьогодні в цьому залі незалежно від політичного кольору, уподобань парламент повинен конституційною&nbsp; більшістю підтримати звернення Верховної Ради України до держав-гарантів, включаючи Російську Федерацію, Світового співтовариства про чіткі протидії загрозі територіальної цілісності України.</p>
<p>І це буде той момент істини для всіх політиків, які повинні&nbsp; підтвердити свою спроможність загальнонаціональні, загальнодержавні інтереси ставити&nbsp; вище, чим поточна особиста чи політична&nbsp; кон'юнктура. Має найпринциповіше значення адекватно і високо професійно діяти в умовах тої інформаційної війни, яка ведеться в першу чергу,&nbsp; з боку Російської Федерації проти України.</p>
<p>Необхідно боротися із цим зомбуванням громадян України особливо кримчан.&nbsp; &nbsp;Ми абсолютно впевнені, що сьогодні необхідно зробити все, щоб підтримати морально-психологічно Збройні сили України, які заблоковані в Криму. І не тільки морально-психологічно, але й&nbsp; ресурсами, фінансами, чітко спрямувати зусилля на державному рівні&nbsp; по захисту і підтримці їх родин. Вони повинні відчувати, що, захищаючи свою державу, Україну, вони надійно підтримуються усіма&nbsp; складовими як української держави, так і українського суспільства.</p>
<p>Має найпринциповіше значення, і ми на це також просимо не тільки звернути увагу, але і діяти, щоб новостворений Кабінет Міністрів України у стислі терміни чітко сформулював пріоритети своєї діяльності, включаючи антикризову складову, пакет першочергових законодавчих нормативних актів, особливо по питанням наведення ладу у державних закупівлях, маючи на увазі безпрецедентний масштаб корупції у системі державних закупівель. Дуже важливо навести порядок в оподаткуванні прибутку. Я впевнений, що Уряд повинен негайно внести законопроект про скасування авансових платежів на прибуток, що виснажує оборотні кошти наших підприємств, чітко сформулювати свою позицію по податку на додану вартість у контексті повернення негативного сальдо, знову ж маючи на увазі платоспроможність української економіки і наших підприємств.</p>
<p>Дуже важливо не тільки займатися переговорами з Міжнародним валютним фондом, нам ця співпраця, безумовно, необхідна, але на умовах, які чітко враховують реальну платоспроможність громадян України. І однозначно необхідно прискорювати створення адресної системи соціального захисту&nbsp; наших громадян.</p>
<p>Всі ці питання вимагають негайних дій. Жодна проблема, політична, соціально-економічна,&nbsp; не може бути вирішена одноосібно тільки парламентом, тільки урядом. Ми повинні в умовах тих ризиків, які стоять перед нашою державою, об'єднати нашу волю, наш розум, ресурси, і робити все, щоб Україна лишилася недоторканою і мала шанс розвиватися як сучасна, демократична, конкурентоспроможна&nbsp; …</p>
<p>&nbsp;</p>
<p>ГОЛОВУЮЧИЙ.&nbsp; Дякую. Від фракції Всеукраїнське об'єднання "Свобода" Олег Ярославович Тягнибок, будь ласка.</p>
<p>&nbsp;</p>
<p>11:53:08</p>
<p>ТЯГНИБОК О.Я.</p>
<p>Слава Україні! Шановне товариство! Якось мені зовсім не дивно чути з уст представників Партії регіонів про те, що нібито розпочалися політичні переслідування по відношенню до них. Я прекрасно розумію, що така тактика була раніше і ми пам'ятаємо перше пришестя Партії регіонів, потім – друге. І тому зараз всі патріотичні сили, державницькі сили мають усвідомлювати, що ні в якому випадку не можна допустити реваншу диктатури, повернення цієї політичної сили до влади. А зараз вони є ті, які ще не відповіли за кров сотень українців, за кров людей, яку вони&nbsp; пустили. Вони зараз сміють ще розказувати про політичні переслідування, та це&nbsp; є ганьба. Я хочу зараз апелювати до вас, представники Партії регіонів, скажіть-но мені, будь ласка, ми тут розказуємо про те, що потрібно розпускати&nbsp; Верховна Рада Автономної Республіки Крим, бо вона повністю порушила всі закони України, вона діє не в конституційному полі України. До речі, це треба однозначно зробити і тому призначення суддів Конституційного Суду має бути негайно винесено тут в парламент і це питання має бути вирішене. Тому що без суддів Конституційного Суду ми не зможемо зробити цієї процедури, а Верховна Рада Криму має бути розпущена ще до 16 числа, тому що вони нібито хочу затверджувати результати того так званого псевдо-референдуму. Так от,&nbsp; представники Партії регіонів, я хочу вам нагадати, що 82 з тих депутатів 99-и, які голосували в Верховній Раді Криму – це є члени вашої політичної сили. Я щось не чув і не бачив вашої політичної оцінки&nbsp;&nbsp; по відношенню до тих сепаратистів. Ви маєте або зректися з них, або ви маєте виключити їх без політичної сили, або ви їх маєте підтримати.</p>
<p>То саме я хочу сказати комуністам. Припиніть що ваші представники в регіонах східних України брали участь в сепаратистських акціях і мітингах, тому що за це доведеться рано чи пізно відповідати.</p>
<p>&nbsp;Так ось в цьому&nbsp; контексті, шановне товариство, нам – українському парламенту однозначно треба зайнятися надважливою процедурою – захисту національного інформаційного простору, тут ті ж представники Партії регіонів починають апелювати до кримчан: "Мешканці Криму, ми звертаємося до вас!". Та не чують вас мешканці Криму, тому що там вже давним-давно відключили українські канали і не транслюється там сесія українського парламенту. Натомість адекватні дії української сторони ще не зроблені. Скільки раз фракція&nbsp; "Свободи" пропонувала 4200: про тимчасове призупинення трансляції, ретрансляції деяких телерадіопрограм! Негайно потрібно це ухвалювати. Саме тому ми це питання обговорили на Погоджувальній раді і узгодили. Нам треба доукомплектувати Національну раду з питань телебачення і радіомовлення - і якнайшвидше цей орган держави має вирішити питання захисту українського національного простору. Більше того, треба негайно звільняти керівництво УТ-1. А то, вибачте, будь ласка, уявіть собі ситуацію: 11 вересня, коли в Сполучених Штатах Америки був терористичний акт, ви собі можете уявити, щоб на центральних американських каналах виступав Бен Ладен по скайпу і розказував, як і що, критикував американську владу за їхні дії і пояснював свої позиції?! Як можна було Аксьонову, сепаратисту, давати можливість вчити українців через центральний канал телебачення?! Негайно треба звільняти керівництво УТ-1!</p>
<p>Я розумію, що процедура звільнень є непростою. Повинен пройти певний період часу, але це є кадрові рішення, які треба ухвалювати терміново. Те, що Росія веде проти України вже давно інформаційну війну, ми попереджали. Я вам як докази приведу: ніякі не "зелені чоловічки" там, в Криму, зараз знаходяться, а це є представники 76 гвардійської десантно-штурмової дивізії (Псков), це є представники 98 повітрянодесантної дивізії (Іваново, Кострома), це є представники 106 повітрянодесантної дивізії (Тула), це представники 45 спеціального розвідувального полку ВДВ (Кабінка), це представники третьої окремої бригади ГРУ (Самара), це представники 31 окремої бригади ДШБ (Ульянівськ), це представники 650 окремої бригади морської піхоти складу батальйону "Восток" (чеченці).</p>
<p>Товариство, не треба брехати! І якщо ми живемо в ситуації інформаційної війни, треба припиняти агресію ворога і треба захищати свій національний простір.</p>
<p>Ми підтримуємо однозначно сьогодні проголосувати звернення до країн-гарантів щодо контролю за повітряним і морським простором України. І ми хочемо сказати: ми в свій час позбавилися ядерної зброї.</p>
<p>Ми в свій час пішли на поступки і якщо зараз гаранти – країни США і Великобританія – не будуть допомагати Україні, ми повинні залишити за собою право мати таку зброю, яка може нас захистити. <i>&nbsp;(Оплески) </i></p>
<p>&nbsp;І ще одне, товариство. Я прошу… Дозвольте, пане Голово, ще буквально…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; продовжуйте.</p>
<p>&nbsp;</p>
<p>ТЯГНИБОК О.Я. Я дуже прошу з розумінням поставитися до тих законодавчих ініціатив, які сьогодні пропонує "Свобода" в економічному плані, політичному плані і плані захисту.</p>
<p>Щодо економічного плану. Я дуже прошу профільний комітет якнайшвидше розглянути наші законопроекти про повернення капіталів з офшорів, а також законопроект про ліквідацію приватних монополій і винести і проголосувати в зал.</p>
<p>Я хочу вас проінформувати, що депутати від "Свободи" підготували сьогодні законопроект і на цьому тижні його треба проголосувати – про цивільну зброю та боєприпаси. Жулики і бандити&nbsp; і так мають можливість отримати зброю, мирне населення такої можливості не має. Ми маємо обговорити це питання, і цей закон має бути однозначно проголосований.</p>
<p>І на завершення. Сьогодні виступав міністр оборони. Міністерство оборони відкрило рахунок. Ми звертаємося до всіх людей доброї волі, до багатих людей. Нині треба підтримати Міністерство&nbsp; оборони. Армія знищена, армія розкрадена – треба покарати тих, хто це зробив, а сьогодні маємо наше військо підтримати, і тоді ми переможемо.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати, прізвище народного&nbsp; депутата Ляшко називалося. Одна хвилина на репліку.</p>
<p>&nbsp;</p>
<p>11:59:53</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Колеги з Партії регіонів ллють крокодилячі сльози, розказуючи про політичні репресії відносно їхніх членів партії, зокрема щодо Арсена Клінчаєва – відомого луганського бандита, помічника народного депутата України Олександра Єфремова.</p>
<p>Арсен Клінчаєв за гроші Єфремова організовує сепаратистські мітинги на Луганщині. 9 березня в 200-річчя від дня народження Шевченка підняли російський прапор на Луганською адміністрацією. Луганщина – моя батьківщина, родилась моя мама там, я там виріс. І я жодному сепаратисту не дам життя ні на Луганщині, ні на Донеччині! Кожен український патріот має допомагати правоохоронним органам затримувати сепаратистів, затримувати зрадників, затримувати агентів іноземних спецслужб, здавати до правоохоронних органів, здавати до судів.</p>
<p>Я поважаю ваше право мати іншу політичну позицію. Але ви – мій особистий ворог, якщо ви зазіхаєте на незалежність, суверенітет і територіальну цілісність України! Начувайтесь! Слава Україні!</p>
<p>&nbsp;</p>
<p>ГОЛОВУЮЧИЙ. Шановні народні депутати! Я прошу, названо було прізвище народного депутата Єфремова. Будь ласка, 1 хвилина для репліки. Друзі, тільки прошу, не називайте знову прізвища, щоб у нас не було дуелі реплік. У нас часу нема для цього. Будь ласка. Включіть мікрофон.</p>
<p>&nbsp;</p>
<p>12:01:31</p>
<p>ЄФРЕМОВ О.С.</p>
<p>Уважаемый председательствующий! Уважаемые коллеги! Я вполне официально заявляю, что все то, что сделал с трибуны заявление этот, с моей точки зрения, не совсем здоровый человек, является ложью. И если он сам на протяжении всей своей жизни, это подтверждается в массовой информации, в средствах, которые публикуются и в Интернете, являлся чьим-то агентом, а сегодня выступающий с этой трибуны его тоже объявил, то если он будет на других это кричать, с него эта ответственность не снимается.</p>
<p>Еще раз подтверждаю, что все заявления, буквально каждое слово, которое было сказано – это&nbsp; ложь. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги! Я прошу депутатів сісти на свої робочі місця. Нам треба приймати рішення. А зараз, шановні колеги, я інформую, що 10 березня 2014 року Центральна виборча комісія визнала обраними та зареєстрованими народних депутатів України, обраних 28 жовтня 2012 року в загальнодержавному багатомандатному виборчому окрузі Фурмана Олексія Юрійовича, члена політичної партії "Всеукраїнське об'єднання "Свобода", включеного до виборчого списку політичної партії "Свобода" під номером 26.</p>
<p>Бондарчука Олега Володимировича, члена політичної партії Всеукраїнського об'єднання "Свобода" включено до виборчого списку політичної партії Всеукраїнське об'єднання "Свобода" під номером 27.</p>
<p>Відповідно до статті 79 Конституції України перед вступом на посаду народні депутати складають присягу перед Верховною Радою&nbsp; України.</p>
<p>До складання присяги на трибуну запрошується народний депутат України Фурман Олексій Юрійович. Будь ласка.</p>
<p>Я прошу, одну хвилиночку, прошу наших працівників секретаріату звернутися до депутатів, які в кулуарах, щоб вони зайшли до залу для прийняття рішень.&nbsp; Будь ласка.</p>
<p>&nbsp;</p>
<p>ФУРМАН О.Ю.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та законів України. Виконувати свої обов'язки в інтересах усіх співвітчизників. Фурман Олексій. Слава Україні!</p>
<p>&nbsp;</p>
<p>ГОЛОВУЮЧИЙ. До складання присяги на трибуну запрошується народний депутат України Бондарчук Олег Володимирович.</p>
<p>&nbsp;</p>
<p>БОНДАРЧУК О.В.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут українського народу. Присягаю додержуватися Конституції України та законів України. Виконувати свої обов'язки в інтересах усіх співвітчизників. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, давайте привітаємо народних депутатів, які приступили до виконання своїх обов'язків. <i>(Оплески) </i></p>
<p>&nbsp;Шановні колеги, є пропозиція, щоб ми з вами проголосували дуже важливі заяви Верховної Ради&nbsp; України. І після цього ми за Регламентом можемо зробити перерву. Немає заперечень? Немає заперечень.</p>
<p>Шановні колеги, до вашої уваги вносить Постанова Верховної Ради про Заяву Верховної Ради України у зв'язку із зупиненням дії рішення Верховної Ради Автономної Республіки Крим від 6 березня 2014 року про проведення 16 березня 2014 року загальнокримського референдуму. Я оголошую зміст цієї постанови.</p>
<p>"Зважаючи на те…". У вас є постанова. Шановні колеги, немає необхідності її оголошувати? Немає. Можемо її проголосувати? Володимир Михайлович, є пропозиції і доповнення до цієї постанови? Я вам… Будь ласка, від мікрофону.</p>
<p>&nbsp;</p>
<p>12:06:09</p>
<p>ЛИТВИН В.М.</p>
<p>Шановні народні депутати, пропонується додати п'ятий пункт такого змісту до проекту постанову.</p>
<p>"Верховна Рада України звертається до жителів Автономної Республіки Крим із закликом не брати участі в незаконному референдумі і таким чином продемонструвати свою позицію на єдність українського народу і територіальну цілісність України".</p>
<p>&nbsp;</p>
<p>ГОЛОВУЮЧИЙ. Немає заперечень щодо включення цих пунктів? Немає. Шановні колеги, є пропозиція включити проект постанови щодо заяви,яку я зараз оголосив до порядку денного нашого засідання. Прошу включити систему "Рада" і визначитись народним депутатам. Прошу голосувати.</p>
<p>&nbsp;</p>
<p>12:06:56</p>
<p>За-249</p>
<p>Рішення прийнято.</p>
<p>Шановні колеги, ми можемо ставити текст постанови на голосування? Шановні колеги, я прошу ще раз, звертаюсь до Секретаріату, звертаюсь до народних депутатів, які знаходяться в кулуарах, будь ласка, зайдіть до сесійної зали, ми приймаємо дуже відповідальні рішення. Прошу сісти на свої місця, народні депутати, і визначитись шляхом голосування. Прошу прийняти постанову за основу і в цілому. Прошу голосувати.</p>
<p>&nbsp;</p>
<p>ГОЛОС ІЗ ЗАЛУ З доповненням!</p>
<p>&nbsp;</p>
<p>ГОЛОВУЮЧИЙ. З доповненням, яке було оголошене. Будь ласка.</p>
<p>&nbsp;</p>
<p>12:07:42</p>
<p>За-255</p>
<p>Рішення прийнято.</p>
<p>По фракціям, будь ласка, включіть. Партія регіонів – 26, "Батьківщина" – 65, "УДАР Кличка" – 34, "Суверенна європейська Україна" – 32, "Економічний розвиток" – 26, "Свобода" – 29, Компартія – 0, позафракційні – 43.</p>
<p>Будь ласка, Сергій Володимирович Пашинський, термінова інформація для парламенту.</p>
<p>&nbsp;</p>
<p>12:08:16</p>
<p>ПАШИНСЬКИЙ С.В.</p>
<p>Доброго дня, шановні колеги! Наша країна після напружених подій вступила в пряму демократію. Зараз під Верховною Радою зібралися наші активісти і просили донести до депутатів свої побажання та вимоги.</p>
<p>З вашого дозволу, я коротенько зачитаю, щоб ми просто&nbsp; всі розуміли настрої в суспільстві, настрої тих людей, які реально повалили диктатуру.</p>
<p>Секретарю РНБО Парубію, в.о. Президента Турчинову, Голові Верховної Ради Турчинову побажання.</p>
<p>Призначити дострокові вибори депутатів Верховної та місцевих рад на осінь 2014 року.&nbsp; Внести зміни до Закону про статус народного депутата, а саме: передбачити спрощену систему відкликання депутата, скасувати депутатську недоторканність, ввести пропорційну систему, передбачити можливість приймати участь у виборчому процесі всеукраїнських громадських організацій.</p>
<p>Прийняття законів про люстрацію та імпічмент до президентських виборів. втілити Закон про місцеве самоврядування в частині надання права розпорядження спільним рухомим та нерухомим майном місцевим громадам.</p>
<p>Прийняти Закон про створення Національної гвардії самооборони на базі сотень самооборони та активістів Києва.</p>
<p>Ратифікувати Римський статут у повному обсязі.</p>
<p>Провести повноцінне розслідування та покарання всіх причетних до порушення прав людини у період з 30.11 до 22.02. 2014 року.</p>
<p>Втілення в Україні Європейської хартії про місцеве самоврядування.</p>
<p>Об'єднання посад мера та голови КМДА у місті Києві до виборів 25 травня.</p>
<p>Всі посади в Кабміні повинні бути погоджені з громадськістю. Кабмін повинен розробити програму розвитку і представити її Майдану та громадськості.</p>
<p>Дорогі друзі, це настрої нашого суспільства. Багато чого ми вже втілюємо з вами на законодавчому рівні. Я думаю, що в своїй роботі ми повинні дослухатися до побажань суспільства. І разом з суспільством розбудовувати незалежну Україну. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, я ще раз прокоментую. Це було прохання людей, які біля парламенту зібрались, щоб їх вимоги оголосили з трибуни, що і зробив народний депутат Пашинський. Я даю доручення профільним комітетам розглянути ці пропозиції і внести їх у вигляді проектів законодавчих актів. Я&nbsp; так бачу по обличчям депутатів, що більшість цих вимог повністю підтримується депутатами. Дякую.</p>
<p>І&nbsp; так, шановні колеги, дуже відповідальне і серйозне рішення. Воно стосується Постанови Верховної Ради про Звернення нашого парламенту до держав-гарантів безпеки. Я прошу, шановні колеги, дати мені можливість оголосити це звернення, воно коротеньке, але дуже змістовне і відповідальне.</p>
<p>Прошу, колеги, сісти на свої місця і спочатку включити проект Постанови Верховної Ради про Звернення Верховної Ради України до держав-гарантів безпеки. Прошу включити до порядку денного. Номер цієї Постанови 4390. Будь ласка, прошу голосувати.</p>
<p>&nbsp;</p>
<p>12:11:32</p>
<p>За-253</p>
<p>Рішення прийнято.</p>
<p>Шановні колеги, зміст Постанови наступний.</p>
<p>"Схвалити Звернення Верховної Ради до держав-гарантів безпеки України, додається. Я зараз оголошу це Звернення. Голові Верховної Ради України направити текст Звернення Верховної Ради України до парламентів держав-гарантів безпеки України. Ця Постанова набирає чинності з моменту її прийняття."</p>
<p>За вашим дорученням я оголошує Звернення Верховної Ради України до держав-гарантів безпеки України.</p>
<p>"Впродовж останнього часу ситуація на території Автономної Республіки Крим продовжує різко погіршуватись внаслідок введення Збройних сил Російської Федерації. З огляду на гарантії безпеки, зафіксовані у Меморандумі про гарантії безпеки у зв'язку з приєднанням України до Договору про нерозповсюдження ядерної зброї, Будапештський меморандум, Верховна Рада України звертається до держав-сторін Будапештського меморандуму та міжнародних організацій із закликом вжити практичні заходи, спрямовані на забезпечення територіальної цілісності та безпеки України.</p>
<p>Верховна Рада України звертається до Сполученого Королівства Великої Британії та Північної Ірландії і Сполучених Штатів Америки, як країн-учасниць Меморандуму про гарантії безпеки у зв'язку з приєднанням України до договору&nbsp; про нерозповсюдження ядерної зброї з проханням виконати свої зобов'язання, відповідно до його положень, та застосувати усі можливі дипломатичні, політичні, економічні та військові заходи для негайного припинення агресії та збереження незалежності, суверенітету, та існуючих кордонів України. Верховна Рада України звертається до Російської Федерації, згідно з положеннями Меморандуму про гарантії безпеки у зв'язку з приєднанням України до Договору про нерозповсюдження ядерної зброї із вимогою негайного виведення військ з території України та припинення агресії проти української держави та гарантування її територіально цілісності та незалежності.</p>
<p>Шановні колеги, я можу ставити на голосування проект постанови? Можу. Прошу включити систему "Рада" і визначатись депутатам шляхом голосування. Будь ласка, прошу голосувати. Постанова 4390. Будь ласка. За основу і в цілому.</p>
<p>&nbsp;</p>
<p>12:14:10</p>
<p>За-263</p>
<p>Рішення прийнято.</p>
<p>Прошу показати по фракціям, "за" голосували Партія регіонів – 23 народних депутати, "Батьківщина" – 68, "УДАР Віталія Кличка" – 36, "Суверенна європейська Україна" – 31, "Економічний розвиток" – 32, Всеукраїнське об'єднання "Свобода" – 29, Компартія України – 0, позафракційні – 44.</p>
<p>Шановні колеги, оголошується перерва на 30 хвилин. Верховна Рада продовжує свою роботу о 12 годині 45 хвилин. 5</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Прошу працівників Секретаріату запросити всіх народних депутатів до сесійної зали, де ми будемо продовжувати з вами працювати.</p>
<p>Звертаюсь до своїх колег. Будь ласка, сідайте на свої робочі місця, Верховна Рада України продовжує свою роботу.</p>
<p>Оголошення. Народний депутат Бондарчук і народний депутат Фурман інформують про своє входження до фракції Всеукраїнського об'єднання "Свобода".</p>
<p>Шановні колеги, я ще раз прошу працівників Апарату допомогти народним депутатам, які зайняті важливими, мабуть, справами, нагадати, що є більш важливі питання, які полягають у виконанні їхнього обов'язку – роботи в парламенті і голосуванні.</p>
<p>Шановні колеги, що стосується порядку денного нашої роботи. Зараз ми повинні розглянути проект Постанови про скасування рішень Верховної Ради від 23 лютого 2014 року про прийняття за основу та в цілому проекту постанови Верховної Ради про внесення змін до Постанови про обрання суддів. Це проект 4195.</p>
<p>Але є прохання від профільного комітету, щоб цей проект зараз ми зняли з вами з розгляду. І ми його розглянули би після розгляду його на профільному комітеті. Тому що вони пропонують ще разом з ними розглянути ще декілька проектів, з цим пов'язаних. Нема заперечень, шановні колеги? Нема. Ми знімаємо з сьогоднішнього розгляду цей проект постанови.</p>
<p>Наступне питання, шановні колеги – 4664. 2664, вибачаюсь, – проект Закону про внесення змін до Закону України "Про вибори депутатів Верховної Ради Автономної Республіки Крим, місцевих рад та сільських, селищних, міських голів" (щодо техніко-юридичного вдосконалення виборчого процесу). Проект народного депутата Князевича.</p>
<p>Будь ласка, Руслан Петрович Князевич є у нас? Колеги, я трошки здивований організацією нашої роботи.</p>
<p>Я звертаюсь до керівників фракцій, народних депутатів, будь ласка, забезпечте присутність в залі народних депутатів України. Я оголошую п'ятихвилинну перерву для того, щоб керівники фракцій могли зібрати всіх депутатів в сесійній залі. Будь ласка. П'ять хвилин перерва. Будь ласка, зберіть депутатів.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Народний депутат Князевич готується до свого виступу. Надходить інформація, що депутати Автономної Республіки Крим продовжують свої антизаконні, антиконституційні дії.</p>
<p>Ви знаєте, що сьогодні Верховна Рада прийняла заяву щодо незаконної діяльності парламенту Криму. Їм дана одна доба для&nbsp; того, щоб вони могли скасувати всі свої незаконні рішення.</p>
<p>Що стосується розпуску парламенту, це також, про це також йдеться в заяві. Відповідно до Конституції України розпуск&nbsp; парламенту Криму може відбутися тільки після висновку Конституційного Суду. Відповідні документи щодо незаконної антиконституційної діяльності парламенту Криму надані в Конституційний Суд, і вони почали впровадження з цієї справи. Я сподіваюся, що вони не будуть затягувати це питання, ми ще раз вернемося до Конституційного Суду. І сьогодні або завтра будуть приймати рішення з цього питання, щоб на цьому тижні Верховна Рада України могла визначитися щодо незаконної діяльності Криму і розпуску цього незаконно діючого парламенту.</p>
<p>Будь ласка, шановні колеги, ми починаємо працювати над проектом Закону про внесення змін до виборчого законодавства, проект, і нагадаю – 2664.&nbsp;</p>
<p>Є пропозиція, щоб ми зекономили час, тому що дуже багато важливих питань нам треба приймати, щоб ми розглянули за скорченою процедурою.</p>
<p>Прошу підтримати цю ініціативу. Будь ласка, включіть систему "Рада". Прошу голосувати, народні депутати "за".</p>
<p>&nbsp;</p>
<p>12:52:56</p>
<p>За-150</p>
<p>Рішення прийнято.</p>
<p>Будь ласка, я прошу народного депутата Князевича Руслана Петровича доповісти це питання.</p>
<p>&nbsp;</p>
<p>12:53:11</p>
<p>КНЯЗЕВИЧ Р.П.</p>
<p>Дякую. Шановний пане Голово, шановні колеги! Вашій увазі пропонується законопроект (№ 2664) про внесення змін до Закону про вибори депутатів Верховної Ради Автономної Республіки Крим, депутатів сільських, селищних, міських рад та сільських, селищних, міських голів.</p>
<p>Я думаю, що немає жодного депутата в цій залі, який би не розумів нагальність внесення цього законопроекту і відповідно сьогодні&nbsp;прийняття рішення. Мова йде про те, що ми до сих пір маємо в редакції Закон про місцеві вибори, який був прийнятий напередодні виборів чергових 2010 року, за яким відбулися чергові вибори 2010 року, за яким до цих пір відбуваються позачергові, проміжні, повторні, перші вибори до органів місцевого самоврядування. І зважаючи на те, що 25 травня за рішенням парламенту планується провести цілу низку виборів до органів місцевого самоврядування від найвіддаленіших сіл аж до міста Києва, і депутатів міської ради і Київського міського голови, є пропозиція нарешті повернутися до того, щоб і той закон, який, як на мене, є ганьбою для українського парламенту негайно слід відкоригувати і привести у відповідність до Конституції та вже інших виборчих законів, які ми приймали, в тому числі Закону про вибори народних депутатів.</p>
<p>Про що йде мова? Мова йде про те, що закон, який був прийнятий перед виборами 2010 року, містить цілу низку ганебних речей, які були вщент розкритиковані міжнародними спільнотами за результатами виборів 2010 року. От, шановні колеги, папочка – це тільки висновки міжнародних інституцій, які каменя на камені не залишили від цього закону. І, на превеликий жаль, від того часу минуло 4 роки, а віз і нині там. Закон містить і речі, які брутально порушують взагалі поняття волевиявлення на місцевих виборах. А зокрема мова йде про можливість відмовляти в реєстрації депутатам за абсолютно суб’єктивним рішенням виборчої комісії…</p>
<p>&nbsp;</p>
<p>ГОЛОВУЮЧИЙ. Дайте можливість завершити доповідь.</p>
<p>&nbsp;</p>
<p>КНЯЗЕВИЧ Р.П. Завершую. Так само прибирається норма, яка передбачала можливість за двома попередженнями абсолютно волюнтаристським чином скасовувати реєстрацію кандидатів. Так само прибирається поняття того, що рішення виборча комісія приймає більшістю від присутніх, а не від складу. Коли у нас були випадки, де збиралось троє осіб і відповідно двоє приймали рішення і це вважалось рішення виборчої комісії.</p>
<p>І найважливіше, для чого, крім того, про що я казав вище, слід обов’язково внести зміни до закону, – це необхідність пов'язати одночасність проведення президентських і місцевих виборів. Щоб ми мали можливість одночасно на одних дільницях провести дві виборчі кампанії. Якщо ми зараз цього не зробимо, ми мусимо будувати дві вертикалі виборчих комісій, різні приміщення для виборчих дільниць, це врази здорожує виборчу кампанію президентську. Щоб цього не допустити, ми маємо нагоду одночасно внести зміни до цього закону і вирішити фінансове питання, в результаті чого ми суттєво зменшуємо витрати на вибори Президента.</p>
<p>Шановні колеги, я пропоную цей закон прийняти сьогодні за основу для того, щоб, пане Голово, прошу підтримати пропозицію за скороченою процедурою. Внести пропозиції до другого читання і не пізніше ніж сесійний тиждень, на наступний сесійний тиждень, ми могли в цілому його прийняти до початку виборчої кампанії, яка починається на початку квітня. У нас залишився тиждень і я просив би всіх депутатів досить активно вносити свої поправки, щоб не затягувати з цим процесом, а сьогодні проголосувати за основу цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я прошу записатися на виступи народних депутатів, включіть систему "Рада". Зараз запишуться і дамо слово від комітету. Давид Важаєвич Жванія від комітету виступає. Будь ласка.</p>
<p>&nbsp;</p>
<p>12:57:37</p>
<p>ЖВАНІЯ Д.В.</p>
<p>Шановний головуючий, колеги, Комітет Верховної Ради України з питань державного будівництва та місцевого самоврядування на своєму засіданні 26 лютого 2014 року розглянув проект Закону про внесення змін до Закону України "Про вибори депутатів Верховної Ради Автономної Республіки Крим, місцевих рад та сільських, селищних, міських голів" щодо техніко-юридичного вдосконалення виборчого процесу за реєстраційним номером 2664. поданий народним депутатом України Русланом Князевичем.</p>
<p>Зважаючи на висновок Комітету з питань правової політики, яким зазначено, що законопроект не суперечить вимогам Конституції України та висновок Головного науково-експертного управління Апарату Верховної Ради України щодо доцільності прийняття даного закону за основу за наслідками розгляду його в першому читанні, з урахуванням при цьому висловлених управлінням зауважень і пропозиції.</p>
<p>Беручи до уваги, що виборчий процес позачергових виборів Президента України 25 травня 2014 року вже розпочався, а вибори окремих міських голів також призначено на цю дату. Комітет одноголосно прийняв рішення, що при доопрацюванні даного&nbsp;законопроекту до другого читання він буде доповнений положеннями, які дозволяють здійснювати організаційні проведення голосувань, підрахунок голосів виборців на президентських та місцевих виборах на спільних виборчих дільницях дільничними виборчими комісіями, утвореними відповідно до Закону України "Про вибори Президента України", оскільки&nbsp; це призведе до значної економії коштів в першу чергу Державного бюджету, виділення їх на організацію та проведення виборчих процесів.</p>
<p>Отже, з урахуванням викладеного під час обговорення даного законопроекту на засіданні народними депутатами України, членами комітету, одноголосно було ухвалено рішення рекомендувати Верховній Раді України даний проект Закону за наслідками розгляду в першому читанні прийняти за основу, скоротивши на половину строки подання суб’єктами права законодавчої ініціативи пропозицій і поправок до&nbsp;нього для розгляду його у другому читанні, враховуючи, що виборчий процес позачергових місцевих виборів має розпочатися вже 4 квітня 2014 року.</p>
<p>Комітет просить, шановні колеги, підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Завершити треба виступ, будь ласка, Давид Важаєвич?</p>
<p>&nbsp;</p>
<p>ЖВАНІЯ Д.В. Я завершив.</p>
<p>&nbsp;</p>
<p>ГОЛОВУЮЧИЙ.&nbsp; Завершили? Давид Важаєвич можна сідати на своє місце. Я думаю, що це за скороченою процедурою, немає необхідності в запитаннях.</p>
<p>Будь ласка, від фракції "Батьківщина" хто виступає? Шановні колеги! Від Комуністичної партії є бажаючі? Чорноволенко з місця хоче виступити, я так розумію?</p>
<p>Будь ласка, включіть мікрофон, народного депутата Чорноволенко.</p>
<p>&nbsp;</p>
<p>13:00:10</p>
<p>ЧОРНОВОЛЕНКО О.В.</p>
<p>Олександр Валентинович, з одного боку, ми час економимо, це дуже добре. З другого боку, все ж таки у мене було питання до голови комітету. Бо в цілому, підкреслюючи, що це дуже гарний закон, дуже гарні поправки, все нормально. Все ж таки, мені цікаво було, точно такий же закон був, ну майже такий же, був Чорноволенка, Ілика, Одарченко і Курпіля на цю ж саму тему, чогось він не розглядається. Хоча, якщо чесно, я не буду наполягати, будемо вважати, що ми дамо своїми поправками.</p>
<p>Але все ж таки я ще раз хотів би сказати на одну проблему, яка у нас залишається для великого міста Києва, – це проблема підрахунку голосів. Якщо з усіх дільниць виборчих звозити до міської бюлетені, то ми з&nbsp; вами будемо 5 днів рахувати. Це ніхто і ніде неможливо і ніяк… І, значить, це є проблема, я би хотів теж на цю тему послухати все ж таки може в заключному слові чи як. Бо раніше це вирішувалось через проведення виборів до районних рад, на яких я і зараз наполягаю. Нехай мені пояснить Князевич, як це робити, якщо не проводити в 10 районах вибори в районні ради. Раніше бюлетені звозились з дільниць до районних&nbsp; виборчих комісій, а звідти – до міської, і за добу це можна було порахувати. Як це буде зараз це питання?&nbsp;</p>
<p>Але в цілому&nbsp; його треба голосувати за основу, доопрацьовувати, і це&nbsp; буде гарний закон. Його, власне кажучи, треба привести приблизно до того вигляду, який є Закон про вибори до&nbsp; Верховної Ради. І це буде нормальний закон.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від комуністичної&nbsp; партії, будь ласка,&nbsp; Гордієнко, включіть мікрофон.</p>
<p>&nbsp;</p>
<p>13:01:49</p>
<p>ГОРДІЄНКО С.В.</p>
<p>Сергій Гордієнко, фракція Комуністичної партії України, Полтавщина.</p>
<p>Вибори є основою демократії. Вибори мають саме проходити на засадах виборчого законодавства, яке має базуватися на основі діючої&nbsp; Конституції України, ми в цьому є одностайні. І&nbsp; думаю, тут немає&nbsp; тих, хто може висловити іншу саме точку зору.</p>
<p>Ми на засіданні фракції Комуністичної партії України детально проаналізували даний законопроект. До речі, саме Чорноволенко і інші саме праві, існує цілий пласт саме&nbsp; виборчого законодавства, пропозиції&nbsp; до закону про вибори подані&nbsp; іншими народними депутатами. Ми вважаємо, що&nbsp; більшість тих поправок, які&nbsp; пропонує автор, необхідно саме підтримувати. Це не є якимись новаціями&nbsp; у виборчому законодавстві, а&nbsp; ми фактично повертаємося&nbsp; до тих норм, які існували в законодавстві минулих років. До цього закону ми будемо подавати обов'язково свої поправки і наполягати.</p>
<p>Але я в черговий раз привертаю&nbsp; увагу всіх до рішення Європарламенту від 27 лютого цього року, який вказав на певні процедури і саме порушення норм і свобод у нас в Україні як громадян, так і політичних партій. Я привертаю увагу, що до&nbsp; цього часу незаконно захоплено і&nbsp; утримуються приміщення центрального&nbsp; офісу Комуністичної партії України і в ряді районів і областей. Тому ви штучно нас сьогодні виштовхуєте за межі, щоб ми не голосували за більшість… за ті законопроекти, які розглядаються.</p>
<p>Ми стоїмо на позиціях національного суверенітету, територіальної цілісності України, але, будь ласка, давайте виконувати норми Конституції України у тій частині саме, зокрема, на якій ми саме…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Сухий.</p>
<p>&nbsp;</p>
<p>13:04:04</p>
<p>СУХИЙ Я.М.</p>
<p>Дякую. Ярослав Сухий, місто Запоріжжя, група "Економічний розвиток".</p>
<p>Шановні колеги, я, перш за все, хочу привернути вашу увагу, що ці положення, котрі ми сьогодні будемо приймати за основу, вони перекликаються з деякими пропозиціями громадян, котрі&nbsp; тут, з трибуни, були озвучені, особливо в плані змінення процедури формування територіальних виборчих комісій. Підстава – дострокове припинення повноважень членів виборчих комісій, а також автор пропонує змінити спосіб призначення їх керівництва.</p>
<p>Я думаю, ті люди, котрі займаються виборами, знають прекрасно, це є саме тією обставиною, яка вносила постійно сум'ятицю і підстави для звернення до судів з оскарженнями тих чи інших рішень, котрі приймаються внаслідок виборів.</p>
<p>І ще одне депутатам, котрі виступали переді мною. Ви, напевно, почули, сам автор пропонує&nbsp; прийняти цей законопроект тільки за основу, тому що, дійсно, до нього є багато зауважень, пропозицій.</p>
<p>Але я також підтримую пропозицію автора Руслана Петровича Князевича з тим, аби ми прийняли протокольне рішення і доручити профільному комітету за скороченою процедурою підготувати його до другого читання, тому що в нас попереду великий пласт роботи, який пов'язаний з виборами до місцевих органів самоврядування.</p>
<p>Дякую. Я пропоную прийняти за основу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, народний депутат Леонов, "Свобода".</p>
<p>&nbsp;</p>
<p>13:05:29</p>
<p>ЛЕОНОВ Е.В.</p>
<p>Прошу передати слово депутату Кайді Олексію Петровичу.</p>
<p>&nbsp;</p>
<p>ГОЛОВУЮЧИЙ. Прошу включити мікрофон народного депутата.</p>
<p>&nbsp;</p>
<p>13:05:34</p>
<p>КАЙДА О.П.</p>
<p>Дякую. Олексій Кайда, фракція Всеукраїнське об'єднання "Свобода".</p>
<p>Шановні колеги, напевно, я не відкрию новину, що коли нова влада приходить, десь намагається підлаштувати, в першу чергу, виборче законодавство під себе.&nbsp;І мене дуже тішить те, що зараз ми якраз відходимо від цих принципів. А намагаємося повернутися лицем, в першу чергу, до наших виборців. І наша фракція буде підтримувати однозначно цей законопроект в першому читанні, будемо подавати пропозиції. Адже я думаю, що це, власне, з ухваленням цього закону це і буде перший крок до уніфікації і кодифікації&nbsp; виборчого законодавства.</p>
<p>Я впевнений, що ми сформуємо групу, можливо, це доручимо профільному комітету, а, можливо, і створимо тимчасову комісію для кодифікації виборчого законодавства для того, щоб унеможливити в подальшому проведення фальсифікацій, щоб унеможливити підтасування результатів виборів, для того, щоб наші виборці могли бути впевненими в тому, що як вони проголосували, такі результати і будуть. А не було би так, коли за "Свободу" віддають 12 відсотків голосів, Центральна виборча комісія оголошує про 10 відсотків голосів. З цією ганебною практикою необхідно боротися і, власне, ми робимо ці перші кроки для, власне, повернення українців... довіри&nbsp; українського народу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Від фракції "УДАР" просить слово Віктор Пинзеник. Віктор Пинзеник, ви просили слово, будь ласка.</p>
<p>&nbsp;</p>
<p>13:07:50</p>
<p>КУРЕННОЙ В.К.</p>
<p>Шановні колеги, фракція партії "УДАР" підтримує в цілому законопроект, його прийняття в першому читанні і ми розуміємо, що це потрібно робити для того, щоб провести місцеві вибори до 25 травня.</p>
<p>Тим не менше, ми хочемо сказати, що є дві позиції, по яких обов'язково треба урахувати при підготовці до другого читання цього законопроекту. Перш за все, мова іде про обрання міських голів у два тури. Ця позиція, яка буде згуртовувати громаду міст України і вирішувати питання: коли міський голова обирається більшістю громадян місця, а не так, як це було на виборах 2010 року, коли фактично деяких мерів міст обирали&nbsp;10 відсотками голосів виборців.</p>
<p>Інше питання – це питання формування територіальних виборчих комісій. Всі знають, що фактично місцеві вибори планували на фальсифікацію. Вона планомірно готувалася через формування територіальних виборчих комісій.</p>
<p>Тому ми вважаємо за потрібне внести відповідні зміни в закон до другого читання, де врахувати обов'язковість переформатування територіальних виборчих комісій. З цими поправками фракція…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>КУРЕННОЙ В.К. З цими поправками фракція політичної партії "УДАР" буде підтримувати у другому читанні цей закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Зарубінський, будь ласка.</p>
<p>&nbsp;</p>
<p>13:09:32</p>
<p>ЗАРУБІНСЬКИЙ О.О.</p>
<p>Дякую. Шановні колеги, перш за все хотів би сказати про те, що оці заклики з приводу ідеального Закону про вибори, вони наївні і абсолютно несерйозні. Немає ніде, в жодній країні закону, в якому було б виписано абсолютно все на сто відсотків. Очевидно, питання не в тому, щоб все було виписано, а в тому, щоб не шукати колізії з самим суб'єктом виборчого процесу. Тому давайте не будемо наївними.</p>
<p>Щодо цього законопроекту. У мене до нього тільки одне зауваження, пане Руслан. Ви кажете, що він стосується техніко-юридичного вдосконалення виборчого процесу, а насправді тут, крім техніко-юридичного вдосконалення, дуже багато важливих, змістовних речей. Тому давайте сам законопроект називати тим, чим він дійсно є. Тут не техніко-юридичне обґрунтування. Чотири речі, які треба абсолютно підтримувати, і ми будемо їх підтримувати, бодай в першому читанні.</p>
<p>По-перше, це статус суб'єктів виборчого процесу надається офіційним спостерігачам. Це абсолютно правильно, це зовсім інша позиція, це інший ступінь і рівень легітимізації.</p>
<p>Другий момент, правильний. Підвищено вимогу до…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЗАРУБІНСЬКИЙ О.О. Дякую. Підвищено вимогу до кворуму на засіданнях територіальних та дільничних виборчих комісій. Ви знаєте, скільки проблем із-за того, що ці вимоги достатньо були розпливчатими.</p>
<p>Третя позиція. Покращений, дійсно покращений механізм і процедура голосування за межами приміщення для виборців і теж знаєте скільки навколо цього було питань. І найбільш вдалий, мені здається… вдала законодавча новація – це збільшений загальний строк оскарження рішень з 2 до 5 днів. Дійсно, багато людей ущемлених в своїх правах не встигали за 2 дні звернутися. Тому варто голосувати за цей законопроект, він змістовний, а не техніко-юридичний.&nbsp; Дякую.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; дайте можливість заключне слово зробити автору закону. Включіть мікрофон народного депутата Князевича.</p>
<p>&nbsp;</p>
<p>13:11:41</p>
<p>КНЯЗЕВИЧ Р.П.</p>
<p>Дякую, пане Голово. Шановні колеги, ну справді, вдосконаленню нема меж. Зі свого боку,… тут справа в тім, що техніко-юридичне вдосконалення цього закону мало існувати, що там нема ніяких політичних аспектів. Але я з вами погоджуюся, що справді з назвою тут можна було дискутувати.</p>
<p>З приводу тих речей,&nbsp; які Олександр Чорноволенко загострив, якщо можна… Він не чує, правда. Пане Олександре Чорноволенко, я звертаюся до вас. Ми вирішити питання щодо виборів в місті Києві. Справді, є велика проблема, тому що відповідно до закону чинної редакції районні комісії утворюються тільки в тих містах, де є районні ради. Але я вирішую це питання шляхом внесення змін до закону і передбачаю утворення&nbsp; районних комісій в містах, де є районний поділ, а не районні ради. Тому ми автоматично утворюємо ці комісії у тому числі в місті Києві.</p>
<p>Шановні колеги! Також вирішується питання, про яке сьогодні питали мене колеги, чи ми надаємо право бути зареєстрованим&nbsp; кандидатом на посаду міського голови, якщо ти позапартійний. І це питання вирішується, тому що це норма, яка існувала, жахлива норма, з умислом зігнати всіх мерів і всіх кандидатів в меру в одну партію – ну це просто жах і атавізм. Я&nbsp; навіть не знаю, як його можна зараз оцінювати.</p>
<p>Ми передбачаємо можливість і само висування для міських голів. Тобто ми намагаємося&nbsp; все зробити, щоб передбачити демократичні механізми проведення виборів. Але я залюбки&nbsp; чекаю на ваші пропозиції і сподіваюсь, що ви їх належним чином оформите, і ми в комітеті по кожній &nbsp;проведемо фахову дискусію, бо по окремих можна, скажімо так, дещо дискутувати. Я хотів би, щоб ми зараз відійшли вже від такої пафосної розмови, а перейшли більш на більш предметну професійну розмову в комітеті. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я прошу підготуватись до голосування. І зараз прошу народних депутатів визначитись щодо прийняття за основу проекту Закону про внесення змін до Закону України "Про вибори депутатів Автономної Республіки Крим, місцевих рад, сільських, селищних, міських голів" (щодо техніко-юридичного вдосконалення виборчого процесу) (номер проекту 2664).</p>
<p>Прошу включити систему "Рада", а народним депутатам визначитись щодо прийняття цього закону за основу. Прошу голосувати.</p>
<p>&nbsp;</p>
<p>13:14:17</p>
<p>За-215</p>
<p>Рішення не прийнято.</p>
<p>По фракціях, будь ласка.</p>
<p>Шановні колеги, я 10 разів запрошував до залу. І на вашій відповідальності неприйняття цього дуже важливого закону. Будь ласка, я ще раз хочу сказати, буде готовність у Верховній Раді, ви проінформуйте мене, я поставлю ad hoc і повторимо голосування.</p>
<p>Шановні колеги, зараз ми розглядаємо питання для повторного розгляду законів з пропозиціями Президента України. Закон України "Про внесення змін до законів України "Про архітектурну діяльність" та "Про ліцензування певних видів господарської діяльності" з пропозиціями Президента України. Доповідач, будь ласка, – заступник міністра регіонального розвитку, будівництва та житлово-комунального господарства Ісаєнко Дмитро Валерійович. Будь ласка.</p>
<p>&nbsp;</p>
<p>ІСАЄНКО Д.В. Шановний головуючий, шановні народні депутати! Закон України "Про внесення змін до законів України "Про архітектурну діяльність" та "Про ліцензування певних видів господарської діяльності" прийнятий Верховною Радою 5 вересня цього року.</p>
<p>До закону висловлені зауваження. Закон не може бути підписаний в зв'язку з тим, що законом передбачається суттєве розширення застосування дозвільних процедур у будівництві. Тому пропонується врахувати зауваження. Прошу підтримати.</p>
<p>&nbsp;</p>
<p>ГОЛОВУЮЧИЙ. Будь ласка… Шановні колеги, будь ласка, від комітету – Зубко Геннадій Григорович.</p>
<p>&nbsp;</p>
<p>13:16:17</p>
<p>ЗУБКО Г.Г.</p>
<p>Шановні колеги, шановний головуючий, ви знаєте, це вже третій раз, коли цей закон повертається взагалі в зал Верховної Ради. І тільки за рахунок одного, що поки що в країні ніхто не розуміє, що якщо сьогодні прийняти зараз таку лібералізацію, то саме містобудівною діяльністю буде займатися одна людина, а наші містобудівні проектні організації залишать взагалі спочивати в літах. І це питання взагалі воно розглядалося, але постійно Президент України виносив своє вето і не давав провести нормальне взагалі бачення, які і були і комітету, і народних депутатів з цього приводу.</p>
<p>Комітет розглянув це зауваження в третій раз і прийняв рішення про те, щоб все-таки направити його в комітет на доопрацювання, прибрати ті помилки, які ми можемо допустити в майбутньому по знищенню саме проектних інститутів. І прохання до всіх депутатів повернути цей законопроект на доопрацювання. Дякую.</p>
<p>&nbsp;</p>
<p>ГОЛОВУЮЧИЙ. Можна до комітету питання? Геннадій Григорович, пропозиція, яку ми зараз тут маємо – це прийняти в цілому з урахуванням пропозицій Президента. Чи варіант повернути в комітет? Шановні колеги, давайте так поступимо. Є пропозиція підтримати цей проект з урахуванням пропозицій Президента. У випадку, коли вона не находить підтримку залу, ми тоді проголосуємо повернення закону до комітету. Немає заперечень? Немає заперечень. Будь ласка, я прошу сідати.</p>
<p>Шановні колеги, прохання, визначитись в залі щодо&nbsp;прийняття цього закону з урахуванням пропозицій Президента. Там декілька пропозицій, які Кабінет Міністрів&nbsp; в принципі підтримує.</p>
<p>Можу ставити на голосування?</p>
<p>Прошу включити систему "Рада" і народним депутатам визначитись щодо прийняття цього закону в цілому з урахуванням пропозицій Президента. Будь ласка.</p>
<p>&nbsp;</p>
<p>13:18:44</p>
<p>За-84</p>
<p>Рішення не прийнято.</p>
<p>Шановні колеги, цей закон фактично відхилено. Просто давайте зробимо доручення комітету – відпрацювати новий закон, який врегулює ці питання. Нема заперечень? Нема. Тому що я бачу, що зал не підтримує це питання в редакції, яка була запропонована.</p>
<p>Шановні колеги, наступне питання також пов'язане з зауваженнями Президента. Закон України "Про внесення змін до деяких законодавчих актів України щодо охорони дитинства" з пропозиціями Президента України вiд 27.09.2013 року.</p>
<p>На трибуну запрошується представник профільного комітету, Янків Ігор Тарасович, будь ласка.</p>
<p>Шановні колеги, є представник комітету? Будь ласка. Обов'язково, я дам слово.</p>
<p>&nbsp;</p>
<p>13:19:48</p>
<p>ЯНКІВ І.Т.</p>
<p>Шановний пане Голово, шановні народні депутати! На розгляд виноситься законопроект (№0956) –&nbsp; Закон України "Про внесення змін до деяких законодавчих актів України щодо охорони дитинства".</p>
<p>5 вересня Верховна Рада прийняла даний законопроект. Президент України наклав вето. В результаті були розглянуті пропозиції, які подані Президентом.</p>
<p>22 жовтня комітет, 2013 року Комітет Верховної Ради з питань молоді, сім'ї та спорту прийняв до розгляду пропозиції щодо внесення змін до деяких законодавчих актів України щодо охорони дитинства, який було прийнято 5 вересня 2013 року.</p>
<p>Пропонується скасувати неузгодженість у прийнятому Верховною Радою законі, згідно з яким зміни до статті 63 Цивільного кодексу України визначено, що опікуном над малолітніми особами, піклувальником над неповнолітніми особами призначається особа, яка перебуває з підопічним у родинних і сімейних відносинах. Вважається, що дана норма суттєво звузить коло потенційних опікунів чи піклувальників порівняно з чинною редакцією статті 63 Цивільного кодексу України. Тому пропонується викласти дану редакцію у такій послідовності, відповідно до якої опікун (піклувальник) над дитиною призначається переважно з осіб, які перебувають з підопічним у сімейних і родинних відносинах.</p>
<p>Комітет прийняв рішення погодитися з даними пропозиціями та прийняти закон в цілому з урахуванням даних пропозицій. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я розумію, що є питання. Я прошу представника профільного комітету залишитись.</p>
<p>Павло Розенко. Включіть мікрофон народному депутату.</p>
<p>&nbsp;</p>
<p>13:21:54</p>
<p>РОЗЕНКО П.В.</p>
<p>Шановний пане представник комітету! Фракція "УДАР" в минулий раз, коли ми голосували цю поправку категорично заперечувала проти третьої частини цієї поправки, де встановлюються обмеження для малолітніх і неповноцінних осіб щодо призначення лише одного опікуна чи піклувальника. І ми цю поправку, до речі, не підтримали. І зараз я прошу, у зв’язку з тим, що є зауваження Президента, проти перших двох частин у нас зауважень немає, але третя частина суттєво обмежує права дитини. І про це говорило науково-експертне управління. Я звертаю увагу, раніше, що простій фізичній особі, яка старше 18 років, законом передбачається декілька опікунів або піклувальників, а дитині ми визначаємо лише одного. Тому ми не заперечуємо проти перших двох&nbsp; абзаців, але категорично проти того, щоби третій…</p>
<p>&nbsp;</p>
<p>ГОЛОВУЮЧИЙ. Дайте можливість завершити.&nbsp;&nbsp;</p>
<p>&nbsp;</p>
<p>13:23:08</p>
<p>РОЗЕНКО П.В.</p>
<p>…щоб третя частина абзацу була включена. Тому я пропоную саме третю частину поправок Президента поставити на голосування і не підтримувати їх. Знову ж таки, кажу, це порушує права дитини на нормальну опіку чи піклування.</p>
<p>&nbsp;</p>
<p>ЯНКІВ І.Т. Я не заперечую, я думаю, що це питання можна…</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народному депутату Домбровському.</p>
<p>&nbsp;</p>
<p>13:23:40</p>
<p>ДОМБРОВСЬКИЙ О.Г.</p>
<p>Шановний Олександр Валентинович, можливо, є сенс, враховуючи, що ці проекти законів були внесені попереднім урядом і коректувалися, чи є позиція того Президента, якого вже немає в Україні, повернути їх на доопрацювання в комітет, і щоб вже виконуючий обов'язки Президента вніс свої пропозиції, і ми не тратили час на це. Тому що ми зараз будемо тратити кучу часу, а є принципові речі і принципові закони, які потрібно приймати відносно того, що коїться в країні. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ми з вами можемо або 300 голосів подавати вето, або прийняти з поправками Президента. Тому є два варіанти. Ми можемо поставити на голосування&nbsp;і прийняти проект закону в цілому з урахуванням поправок Президента або, не проголосувавши це, ми відхиляємо цей закон, і тоді комітет буде вносити новий проект закону, який буде враховувати вже позиції і парламенту, і Кабінету Міністрів, і я сподіваюсь, що і Голова Верховної Ради, виконуючий обов'язки це активно підтримає. Нема заперечень?</p>
<p>Давайте по процедурі пройдемо. Я поставлю на голосування підтримати з пропозиціями Президента. У випадку, коли це не знаходить підтримку залу, значить комітет напрацює новий формат закону. Дякую. Прошу сідати.</p>
<p>Шановні колеги, ставиться на голосування проект цього закону 0956 для прийняття його з урахуванням пропозицій Президента. Прошу Верховну Раду голосувати.</p>
<p>&nbsp;</p>
<p>13:25:42</p>
<p>За-94</p>
<p>Рішення не прийнято.</p>
<p>Ми відхиляємо цей закон і даємо доручення профільному комітету відпрацювати новий проект закону, який би враховував всі ті пропозиції, які зараз проголошувались в залі. Дякую.</p>
<p>Шановні колеги, у нас є проекти постанов про перейменування сіл, міст, селищ тощо. Є прохання розглянути ці проекти, але перший з них (3877) – проект Постанови про перейменування села Стахановка Первомайського району Автономної Республіки Крим. Я би пропонував зняти з розгляду, щоб не розглядати це питання без врахування позицій саме мешканців Криму, які є громадянами України і які, я переконаний, саме підтримують єдність нашої країни.</p>
<p>Шановні колеги, на ваш розгляд ставиться проект Постанови (3647). Проект Постанови про віднесення міст Бурштин Галицького району Івано-Франківської області до категорії міст обласного значення. Проект поданий комітетом 22.11.2013 року. Будь ласка, за скороченою процедурою ми можемо приймати ці рішення або взагалі без обговорення. Без обговорення? Давайте тоді підтримаємо цю пропозицію, щоб ці питання ми розглядали без обговорення.</p>
<p>Прошу підтримати пропозицію і розглянути ці питання без обговорення. Включіть систему "Рада".</p>
<p>&nbsp;</p>
<p>13:27:34</p>
<p>За-200</p>
<p>За скороченою процедурою, будь ласка, поставте, на голосування.</p>
<p>&nbsp;</p>
<p>13:27:53</p>
<p>За-198</p>
<p>Процедурне питання, рішення прийнято.</p>
<p>Будь ласка, я прошу на трибуну голову підкомітету Верховної Ради України з питань будівництва і місцевого самоврядування Гладія Василя Івановича.</p>
<p>Я прошу ще раз секретаріат звернутися до депутатів, які&nbsp; знаходяться в кулуарах Верховної Ради, щоб вони терміново підійшли до залу.</p>
<p>&nbsp;</p>
<p>13:28:22</p>
<p>ГЛАДІЙ В.І.</p>
<p>Шановний пане Голово, шановні колеги депутати! Івано-Франківська обласна рада звернулася до Верховної Ради України&nbsp; з відповідним поданням про віднесення міста Бурштин Галицького району до категорії міст обласного значення.</p>
<p>Бурштин це є одне з великих промислових міст не тільки Прикарпаття, але і&nbsp; Західної України, яке&nbsp; розташоване у&nbsp; Північно-Західній частині Івано-Франківської області.</p>
<p>На сьогоднішній день у Бурштині проживає більше 18 тисяч осіб і&nbsp; характеризується&nbsp; постійним зростанням кількості осіб, які проживають.</p>
<p>Провідною галуззю&nbsp; економіки міста є промисловість, яка представлена&nbsp; великими промисловими підприємствами. Зокрема, на території міста функціонує ДТЕК Бурштинська&nbsp; ТЕС, яка&nbsp;&nbsp;&nbsp;&nbsp; є найбільшим промисловим об'єктом Івано-Франківської області.&nbsp; Частка підприємства міста в загальному обсязі промислової продукції&nbsp; Галицького району складає 97 відсотків, а в структурі промислового продукту області – понад 20 відсотків. Місто має реальні плани стратегічного розвитку до 2020 року.</p>
<p>Питання про&nbsp; віднесення міста Бурштин Галицького району Івано-Франківщини до категорії міст обласного&nbsp; значення погоджено відповідно до&nbsp; законодавства. Розглянуто і схвалено Бурштинською міською, Галицькою районною&nbsp; та Івано-Франківською обласною радами.</p>
<p>На засіданні&nbsp; комітету дане&nbsp; питання розглянуто. Комітет вважає, що&nbsp; віднесення міста до категорії міст обласного значення сприятиме підвищенню інвестиційної привабливості території подальшому промисловому розвитку, належному утриманню та розбудові соціально-культурних об'єктів та історичних пам'яток.</p>
<p>Враховуючи викладене, комітет ухвалив висновок рекомендувати&nbsp; Верховній Раді віднести місто Бурштин Галицького району&nbsp; Івано-Франківської області до категорії міст обласного значення і прийняти за основу та в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, зрозуміла&nbsp; пропозиція комітету? Зрозуміла. Є бажаючі виступити? Будь ласка, за скороченою процедурою запишіться.</p>
<p>Будь ласка, народний депутат Яворівський.</p>
<p>&nbsp;</p>
<p>13:30:54</p>
<p>ЯВОРІВСЬКИЙ В.О.</p>
<p>Володимир Яворівський, "Батьківщина", Київ, Троєщина. Безперечно, шановні колеги, треба підтримати цю ініціативу. Бурштин – дуже симпатичне містечко, місто, власне кажучи. Я бував в ньому не раз, не два. Там, справді, є така… знаменитий промисловий об'єкт, як Бурштинська ТЕС.</p>
<p>Через те, якщо є така воля громадян… Ну, чесно кажучи, в нас взагалі назріває проблема адміністративної, глибокої адміністративної реформи, до якої ми обов'язково прийдемо, можливо, не зараз, не на часі у цей такий&nbsp; якийсь&nbsp; розториганий і розсмиканий час. Але це потрібно обов'язково зробити.</p>
<p>Реформа нам потрібна, але оскільки люди вже так вирішили, ми вважаємо, "Батьківщина" вважає, що варто підтримати.</p>
<p>Правда, Олександре Валентиновичу, ситуація&nbsp; склалась така, десь… Ну, все-таки людей в залі дуже мало. Якщо ви там побачите з трибуни, що голосів бракує, може, не ставте зараз на голосування, а відразу після обіду поставимо, щоб проголосували за ці… Бо незручно буде, якщо ми не наберемо голосів за таку дуже просту і природну ініціативу, ідею самих громадян Івано-Франківщини. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, народний депутат Гордієнко.</p>
<p>&nbsp;</p>
<p>13:32:14</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина. Фракція Компартії України уважно розглянула дані законопроекти. Ми абсолютно поділяємо ту точку зору місцевих територіальних громад щодо піднесення статусу міст і&nbsp; Новгород-Сіверського, і Бурштина. Ми розуміємо людей, що вони хочуть саме сховатися під парасольку обласного бюджету, і ніби це буде&nbsp; кращий саме бюджет.</p>
<p>Їхні сподівання абсолютно справедливі. Але ми в той же час&nbsp; привертаємо увагу, що більшість проблем таких міст, як Бурштин і Новгород-Сіверський, вони повинні вирішуватися через розвиток економіки міст, регіонів, районів. І створення нових робочих місць, щоб самі ті люди, які там проживають, створювали саме ті блага і поліпшували той самий бюджет. В цілому це голосувати необхідно, але питання у стратегічному плані, віднесення до міст обласного чи іншого&nbsp; значення, воно не вирішує без розвитку економіки і занятості тих людей, які живуть на цій території. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включить мікрофон народного депутата Розенко.</p>
<p>&nbsp;</p>
<p>13:33:32</p>
<p>РОЗЕНКО П.В.</p>
<p>Роман Чернега від&nbsp; фракції "УДАР" буде виступати.</p>
<p>&nbsp;</p>
<p>ГОЛОВУЮЧИЙ. Будь ласка, включить мікрофон народного депутата Чернеги.</p>
<p>&nbsp;</p>
<p>13:33:38</p>
<p>ЧЕРНЕГА Р.Т.</p>
<p>Шановні колеги народні депутати! Як виходець з міста Галича, власне, в Галицькому районі знаходиться місто Бурштин, я буду підтримувати цей проект рішення і фракція "УДАР Віталія Кличка" також буде підтримувати. Тому що, дійсно, розвиток міст і надання більшого статусу, а саме міст обласного значення, надає більших можливостей щодо і фінансування і іншого розвитку, у тому числі економічного.</p>
<p>Місто Бурштин в Галицькому районі, власне, що стосується розвитку в економічній сфері має достатньо, скажімо, можливостей, оскільки Бурштин теж щороку виділяє так звані екологічні кошти на Галицький район. І тому я сподіваюсь, що ці кошти будуть розподілятися в Галицькому районі як на місто районного значення, так і тепер на місто Буршитин обласного значення. І тому прошу&nbsp; підтримати даний проект цього рішення. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включить мікрофон народного депутата Сабія.</p>
<p>&nbsp;</p>
<p>13:34:48</p>
<p>САБІЙ І.М.</p>
<p>Прошу передати слово Руслану Марцінківу.</p>
<p>&nbsp;</p>
<p>ГОЛОВУЮЧИЙ. Будь ласка, включить мікрофон.</p>
<p>&nbsp;</p>
<p>13:34:56</p>
<p>МАРЦІНКІВ Р.Р.</p>
<p>Руслан Марцінків,&nbsp; фракція Всеукраїнське об'єднання "Свобода", Івано-Франківщина.</p>
<p>Це питання вже не перший раз виноситься на сесію Верховної Ради. І дуже би хотілося, щоб, власне, сьогодні Івано-Франківська громада, а зокрема, бурштинська громада отримала той статус, який вона вже не перший рік звертається до Верховної Ради і з таким проханням.</p>
<p>Тому фракція Всеукраїнського об'єднання "Свобода" звертається до наших колег депутатів негайно підійти до Верховної Ради і проголосувати за це рішення. Адже місто Бурштин входить в п'ятірку найбільших міст Івано-Франківщини. Це місто, яке ми називаємо "місто енергетиків", яке має специфічний статус, і воно повинно бути закріплено на всеукраїнському рівні.</p>
<p>А окремо хотів би сказати, що сьогодні фракція Всеукраїнського об'єднання "Свобода" вимагає повернутися до розвитку місцевого самоврядування, повернути повноваження органам місцевого самоврядування, повернути кошти місцевим органам влади, а також повернути можливість розпоряджатися своїм майном, землею тощо.</p>
<p>Тому фракція Всеукраїнського об'єднання "Свобода" каже, що сьогодні це вимога українців, це вимога мільйонів українців, які виходили з тим, щоб сьогодні наші міста, селища, села сьогодні мали можливість достатньо в першу чергу в фінансовому стані робити ті повноваження, які передбачені Законом "Про місцеве самоврядування".</p>
<p>Тому вимагаємо сьогодні прийняти це рішення - і негайно підтримати прагнення громади розпоряджатися своїми фінансовими ресурсами. Слава Україні!</p>
<p>&nbsp;</p>
<p>ГОЛОВУЮЧИЙ. Прошу, включіть мікрофон народному депутату Зарубінському.</p>
<p>&nbsp;</p>
<p>13:36:48</p>
<p>ЗАРУБІНСЬКИЙ О.О.</p>
<p>Дякую, Олександре Валентиновичу.</p>
<p>Шановні колеги, я думаю, що ні в кого немає заперечень щодо того, що громада міста може вимагати, маючи на це підстави, причому визначені законодавством українським, підставити підвищити статус свого міста.</p>
<p>У мене питання інше. Дивіться, в Україні існують певні критерії, за якими та чи інша громада може це вимагати або те чи інше місто може бути обласного підпорядкування чи не обласного підпорядкування.</p>
<p>Мені здається, що сама ця процедура, коли той чи інший депутат точечно, адресно ставить питання щодо того чи іншого населеного пункту, притому що існує певна уніфікація, є процедурою, ну, дещо, знаєте, застарілою. Можливо, ті, хто займається, і профільний комітет, цим питанням, могли б вийти з такою, загальною, ініціативою. Там, де ті чи інші міста підпадають під критерії, одночасно їх зробити містами обласного підпорядкування. Інакше це абсолютно суб'єктивно сприймається деким. Але…</p>
<p>&nbsp;</p>
<p>ГОЛОВУЮЧИЙ. Дякую.&nbsp;Шановні колеги, я думаю, що&nbsp; наші представники місцевого самоврядування, мешканці наших міст не винні в тому, що Верховна Рада сьогодні не готова прийняти це рішення, тому що я не бачу необхідну кількість депутатів для того, щоб це рішення було прийнято. Тому я звертаюсь до керівників фракцій: забезпечити на 16 годину явку всіх народних депутатів членів&nbsp; ваших фракцій. Це перше.</p>
<p>Далі. Зараз я би просив, щоби всі керівники фракцій, які входять (і депутатських груп) до коаліції, підійшли до&nbsp; кабінету Голови Верховної Ради України, і проведемо там з вами серйозну з цього приводу нараду.</p>
<p>Наступне питання, шановні колеги. Ми тоді о 16 годині проголосуємо&nbsp; це питання. Зараз я інформую вас, що внесені пропозиції щодо кандидатів на призначення на посади суддів Конституційного Суду України: Мельник Микола Миколайович, Сас Сергій&nbsp;&nbsp; Володимирович, Слідченко Ігор Дмитрович, Стретович Володимир Миколайович, Шевчук Станіслав Володимирович. Всі особисті справи цих кандидатів на дуже відповідальну посаду сьогодні будуть роздані народним депутатам України з тим, щоби завтра на комітеті було розглянуто це питання і в четвер ми&nbsp; мали&nbsp; можливість його проголосувати відповідно до чинного&nbsp; законодавства та Конституції України. Тайне… Безумовно, таємне голосування.</p>
<p>А зараз, шановні колеги, оголошується перерва в роботі Верховної Ради до 16 години.</p>
<p>&nbsp;</p>
<p>&nbsp;</p>

