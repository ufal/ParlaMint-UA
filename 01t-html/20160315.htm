Стенограма пленарного засідання
15 березня 2016
&nbsp;
<p align=center>ЗАСІДАННЯ ДВАНАДЦЯТЕ</p>
<p align=center>Сесійний зал Верховної Ради України</p>
<p align=center>15 березня 2016 року, 10 година</p>
<p align=center>Веде засідання Голова Верховної Ради України ГРОЙСМАН В.Б.</p>
<p><b>&nbsp;</b></p>
<p>10:01:35</p>
<p>ГОЛОВУЮЧИЙ. Доброго ранку, шановні колеги народні депутати! Прошу всіх депутатів займати свої місця. Перед початком роботи давайте привітаємо нашу колегу з днем народження – Наталія Кацер-Бучковська. Вітаємо з днем народження, шановна колега! Успіхів, всього самого найкращого! <i>(Оплески)</i></p>
<p>&nbsp;Шановні колеги народні депутати, будь ласка, заходьте до зали, готуйтесь до реєстрації.</p>
<p>Вчора під час засідання Погоджувальної ради і сьогодні, напевно, я повторю, у нас є питання пошуку рішення виходу з політичної кризи, яка склалась в нашій країні. Натомість я переконаний, що рішення буде знайдено. Я сказав про це і зараз підтверджую, що у нас немає місяців пошуку виходу з політичної кризи, яка склалась.</p>
<p>Ми маємо, рахунок пішов на дні, але ми маємо знайти рішення. Я вірю в мудрість лідерів політичних сил в пошуку рішення, яке дозволить вийти із ситуації, яка склалась, і яка буде сприйнята українським суспільством.</p>
<p>Натомість, колеги, нам треба працювати і приймати важливі рішення для країни. І вчора більшість фракцій і груп українського парламенту засвідчили свою готовність працювати над самими важливими рішеннями. А для того, щоб ми ухвалювали закони, які сьогодні очікує суспільство. Зокрема сьогодні, колеги, останній закон, який&nbsp; має ухвалити Верховна Рада України, для запровадження безвізового режиму.&nbsp; Хочу сказати з повним переконанням внутрішнім, у тому числі спираючись на той візит, який&nbsp; наш був спільний до Брюсселя, Європейський Союз при виконанні умов, які сьогодні&nbsp; визначені дві, це цей закон, який ми приймемо сьогодні,&nbsp; і НАЗК, який&nbsp; уряд&nbsp; створить найближчим тижнем, надасть право на безвізовий режим для громадян&nbsp; України. Будь-яких інших застережень я не почув. Тому я переконаний&nbsp; у тому, що наші завдання ми маємо сьогодні виконати на відмінно.</p>
<p>Окрім того,&nbsp; колеги, сьогодні буде підготовлений за підписом лідерів&nbsp; фракцій і груп&nbsp; українського парламенту проект &nbsp;Постанови про затвердження&nbsp;&nbsp; 52 рекомендацій… рекомендацій,&nbsp; які ми створили на виконання угоди&nbsp; з Європейським парламентом спільно наш власний продукт, який&nbsp; спирається на кращий європейський досвід&nbsp; щодо&nbsp; трансформації українського парламенту. Теж буду &nbsp;просити вашої підтримки.</p>
<p>У нас&nbsp; є питання сьогодні спецконфіскації. Ви знаєте, півтора мільярда&nbsp; грошей, доларів режиму Януковича сьогодні&nbsp; знаходиться&nbsp; арештовані, але ці кошти мають повністю слугувати українському суспільству і громадянам.&nbsp; Тому важливо прийняти спеціальний закон, який дозволить це зробити.</p>
<p>Тому порядок денний&nbsp;&nbsp; у нас&nbsp; сьогодні важливий, є питання і соціального характеру, і оборонної сфери.&nbsp; Я розраховую на те, що нам різні політичні фантазії не заважатимуть приймати відповідні рішення, які&nbsp; необхідні для українського суспільства. Все інше, безумовно, маємо шукати&nbsp; шлях&nbsp; в лічені дні виходу із&nbsp; політичної кризи, яка склалася.</p>
<p>Шановні колеги народні депутати, будь ласка,&nbsp; займайте свої місця і готуємося до реєстрації. Будь ласка, прошу включити систему "Рада"&nbsp; для реєстрації&nbsp; народних депутатів&nbsp; України. Будь ласка.</p>
<p>&nbsp;</p>
<p>10:06:02</p>
<p>347 народних депутатів зареєстровано у залі Верховної Ради&nbsp; України. Оголошую,&nbsp; шановні колеги,&nbsp; ранкове засідання Верховної&nbsp; Ради&nbsp; України відкритим.</p>
<p>Відповідно до Регламенту Верховної Ради України ми маємо 30 хвилин на виступи&nbsp; від фракцій і гру українського парламенту.&nbsp; Будь ласка,&nbsp; шановні колеги, прошу підготуватись до реєстрації.</p>
<p>&nbsp;Будь ласка, шановні колеги, прошу включити реєстрацію. Реєструємося на виступи від фракцій і груп українського парламенту, 30 хвилин.</p>
<p>Будь ласка, Віктор Васильович Бондар, група "Відродження".</p>
<p>&nbsp;</p>
<p>10:09:54</p>
<p>БОНДАР В.В.</p>
<p>Шановний Володимире Борисовичу! Шановні колеги! Безумовно, ми вимушені констатувати, що ця коаліціада, ця коаліція, влада, на жаль, на сьогоднішній день довели країну до того, що ми не маємо дієздатного уряду, ми не маємо ніякої програми дій економічних, немає програми відродження економіки, промисловості. Ми бачимо, що в залі панує на сьогоднішній день істерія, хто буде, в якому новому уряді хто буде Прем'єром, хто буде які кадрові пропозиції робити. На жаль, тільки забули про одне, що на вулиці є реальне життя, що в людей є реальні проблеми. Ви піднімаєте тарифи, хоча перед виборами понаобіцяли всі, що ви не будете цього робити, навпаки, будете знижувати.</p>
<p>Ви обурили людей, ви обіцяли підняти пенсії, заробітні плати – нічого не робиться. Ви обіцяли нові робочі місця. Замість того зараз очікуються нові скорочення практично по всіх галузях економіки України. Мільйони людей вийдуть на роботу і залишаться без роботи.</p>
<p>Ми запитуємо: до чого веде ваша політика. Ви до чого доводите країну і що ви очікуєте отримати від цієї країни через рік? Ви куди збираєтесь тікати з цієї країни? Одні вже втекли і живуть сьогодні в Москві і Ростові, а ви куди збираєтесь? Немає куди вам буде тікати. Вас будуть відловлювати і просто розстрілювати на місцях за те, що ви сьогодні робите.</p>
<p>Ви подивіться, прийняли навіть законопроекти, які вже дають можливість розв'язати частину питань. Місяць назад прийняли питання по профтехосвіті, дати фінансування цілій галузі, яка сьогодні залишилась без грошей. Не підписані закони, ніхто про це не говорить, ніхто нічого не думає. Не підписує Президент, треба Верховній Раді, Голові Верховної Ради брати підписувати, публікувати, хай вступає в дію.</p>
<p>Прийняли Закон про компенсацію пільгових перевезень. Мова йде про пенсіонерів і пільговиків, які сьогодні не мають копійки добратися з села в райцентр. Ніхто нічого не підписує. Людей висаджують з автобусів. Питання: ми хоча би тут, в парламенті, можемо навести порядок, я вже не говорю про уряд, про взаємодію уряду, Президента і так далі?</p>
<p>Тому ми сьогодні піднімаємо питання, що, шановна коаліція, зупиніться. Сядьте, домовтесь нарешті, з Президентом, з Прем'єром, як ви працюєте. Є проблема по Кабміну, що ви понабирали 90 відсотків людей, які профнепридатні до посади міністра, змінюйте їх, не тягніть час. Країна не витримає більше ваших економічних експериментів. Треба відроджувати країну, відроджувати економіку, промисловість, треба робити потужні інфраструктурні об'єкти, будувати дороги, мости, заводи, тоді почнеться зростання економіки, тоді будуть зарплати, тоді будуть пенсії. А ви, на жаль, робите все, щоб добити цю країну, а потім погнати її на вибори і залишити один на один з бідами, які люди не витягнуть вже. Це&nbsp; буде ваша відповідальність.</p>
<p>Ми готові взяти на себе відповідальність. Не вмієте керувати, віддайте нам владу, і ми приведемо країну в порядок. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p>&nbsp;</p>
<p>10:13:05</p>
<p>ГОЛОВУЮЧИЙ.&nbsp; "Опозиційний блок", Бойко.</p>
<p>&nbsp;</p>
<p>10:13:14</p>
<p>БОЙКО Ю.А.</p>
<p>Шановний пане Голово, шановні народні депутати! Економічна ситуація в країні продовжує погіршуватися. Країна впевнено рухається в бік&nbsp; найбідніших країн&nbsp; світу. Беззаперечним доказом цього є&nbsp; руйнація реального сектору економіки, знищення малого і середнього бізнесу та промисловості.</p>
<p>Рівень безробіття досяг небувалих розмірів, тільки серед молоді він становить 23 відсотки. Втрата робочих місць, девальвація національної валюти і зростання цін зачепили більшість українських громадян. Разом з тим, уряд продовжує піднімати комунальні&nbsp; тарифи, називаючи це реформами.</p>
<p>Опозиційний блок закликає негайно прийняття зміни до бюджету в частині індексації зарплат і пенсій. Необхідно виправити помилку в Податковому кодексі, щоб підтримати фермерів. Ми наполягаємо повернутися на цьому пленарному тижні до розгляду законів, які стосуються підвищення соціальних стандартів, зарплат і пенсій.</p>
<p>Ми знову наголошуємо на тому, що Верховна Рада стоїть осторонь виконання Мінських угод і їх законодавчого закріплення. Ситуація на Південному Сході почала загострюватися, і так може відбуватися роками, якщо не виконати основні положення, досягнуті в Мінських домовленостях, в тому числі, завершити обмін військовополоненими за формулою "всіх на всіх", включаючи льотчицю Надію Савченко.</p>
<p>Не менш&nbsp; важливим питанням є внутрішньополітична стабільність в Україні. Ми закликаємо політиків припинити розхитувати ситуацію. Це неприпустимо, коли з метою піару окремі політичні діячі пропонують то розвивати дипломатичні відносини, то вказують людям, кому в яку церкву ходити. Це однозначно не призведе до громадянського миру.</p>
<p>В Брюсселі ми отримали достатньо чіткий сигнал, що політичний бардак та розлад в країні – це головна перешкода для&nbsp; розвитку України. Депутатам ще доведеться глубоко проаналізувати результати українського тижня в парламенті Європи, особливо в тій частині, яка була присвячена ефективності роботи Верховної Ради. Але всі питання, які розділяють українське суспільство, повинні бути відокремлені. Ми повинні&nbsp; шукати компроміс і злагоду заради об'єднання і розвитку. Якщо ж політики не здатні – нехай народ обирає інших. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Мартиняк Сергій, група "Воля народу".</p>
<p>Москаленкові передає, будь ласка.</p>
<p>&nbsp;</p>
<p>10:16:26</p>
<p>МОСКАЛЕНКО Я.М.</p>
<p>Шановні колеги, шановний український народе! Дуже змістовною і дуже корисною і, саме головне, дуже вчасною була поїздка частини народних депутатів до Брюсселю.</p>
<p>Але мені сумно від двох речей. Перше, мені сумно від того, що європейські парламентарі назвали український парламент фабрикою законотворчого мусору. А друге, сумно від того, що ті 52 рекомендації, які нам дав пан Кокс, шановний пан Кокс, ми повинні були в першу чергу з цих рекомендацій розпочати наші реформи і кожний, навіть молодий народний депутат повинен про це розуміти, бо це як буквар для дітей в школі. На превеликий жаль, в цьому залі&nbsp; більшість депутатів так і не зрозуміли своєї ролі в цьому суспільств. Давайте глянемо на цю ситуацію з сторони. Україна – це "Титанік", який сьогодні вже, наткнувшись на айсберг, іде на дно. І тоді, коли український народ, находячись на борту цього лайнера, чайними ложками черпає воду, щоб залишитися живими і допливти до берегу, капітан і старпом цього корабля разом з усією командою б'ються за теплі каюти на цьому лайнері. Шановні колеги, скажіть мені, яка різниця в якій каюті потонути? Я думав довго, про що я буду сьогодні виступати, і серед тисячі звернень за останній місяць, які до мене прийшли від громадян, я найшов одне, яке хочу зараз вам зачитати, бо це дуже шанована мною людина написала, який всі роки незалежності, 25 років, працює мером, працював мером, сьогодні він вже не мер, міста Славутич.</p>
<p>"Те, що відбувається зараз, просто не вкладається в здоровий глузд. Під прикриттям реформ йде практично відкритий грабіж українського народу. Величезна допомога наших західних партнерів давала і дає можливість з мінімальними втратами для кожної української сім'ї провести реформи. Замість цього примітивне, абсолютно необґрунтоване, антинародне підвищення тарифів автоматично веде до підвищення цін на всі товари.</p>
<p>Ми є свідками критичного зниження реальної зарплати, втрати робочих місць і людського відчаю. Величезні протиріччя з'явилися в українському суспільстві, яке розділяється вже не на багатих, середній клас і бідних, а на дуже багатих з критичним зменшення середнього класу і дуже бідних.</p>
<p>Демократія сьогодення – це інструмент обдурювання, політичної брехні, вседозволеності, духовного занепаду і можливостей маніпуляції суспільством. Сам термін безжалісно експлуатується різними елітами під ширмою реформ. Саме такий стан і створює умови для величезного обурення, протистояння, революційного та радикального настрою народу.</p>
<p>Просимо вас звернутись до усіх колег зупинити цей безлад, пустопорожню балаканину та злочинну бездіяльність, схаменутись і запропонувати суспільству…"</p>
<p>&nbsp;</p>
<p>10:20:16</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>МОСКАЛЕНКО Я.М. "…всім громадянам України реальний вихід з цього становища.</p>
<p>Наостанок додам. Напередодні 30-річчя Чорнобильської катастрофи мені соромно дивитися справжнім героям у вічі. Держава не тільки забрала в них все, що могла, але практично довела до нуля святу медичну допомогу. Тож герої АТО, народні депутати і ті, які служать на фронті, можуть чітко усвідомити, що держава, яка так себе поводить з чорнобильцями, якщо ми її докорінно не змінимо, буде так само ставитись і до вас. З повагою Володимир Удовиченко". Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Максим Бурбак, "Народний фронт".</p>
<p>&nbsp;</p>
<p>10:20:23</p>
<p>БУРБАК М.Ю.</p>
<p>Доброго дня, шановні співвітчизники, шановні колеги! Фракція "Народний фронт" заявляє про те, що політична криза повинна бути подолана негайно. Громадяни втомилися від цього політичного цирку, організованого безвідповідальними політиками, а країна банально не має часу на ці чвари. Частина цих політиків були ініціаторами сценарію розвалу країни і розвалу політичної ситуації, створення політичної кризи у 2005 році, і в цьому році вони теж намагаються це зробити, але наслідки будуть дедалі гіршими.</p>
<p>Хочу окремо оголосити, не фракція "Народного фронту" стала ініціатором сьогоднішніх негативних для країни подій. Ми вели себе чесно, відповідально в коаліції "Європейська Україна". Нам не соромно подивитися в очі наших партнерів по коаліції за всі наші справи. І як учасники коаліції ми розраховували і розраховуємо на чесну поведінку колег нашої коаліції "Європейська Україна".</p>
<p>Не інтриги, не змови, не паплюження одне одного, не дискредитація демократичних сил в очах громадян мали бути основою нашої діяльності. Все, що ми чули протягом останнього місяця, це паплюження "Народного фронту", уряду та Прем'єр-міністра. Два роки наша фракція стояла монолітно за те, щоб дати можливість країні змінюватись, у той час, коли інших рішили публічними приниженнями, ганебною поведінкою і виступали на численних ток-шоу. І ось, нарешті, вчора були почуті наші заклики до Президента і до наших партнерів з найбільшої фракції "Блоку Петра Порошенка" щодо партнерського діалогу у вирішенні політичної кризи. Ми вітаємо ініціативу Президента, його фракції взяти відповідальність на себе і запропонувати кандидатури на Прем'єр-міністра. Хочу нагадати, що Арсеній Яценюк неодноразово публічно, відкрито звертався до "Блоку Петра Порошенка", до Президента з тим, щоб вони визначились, чи вони підтримують нинішній уряд або пропонують посади і альтернативу іншу.</p>
<p>Ми бачимо два шляхи виходу зі штучно створеної політичної кризи.</p>
<p>Перший. Відновлення діяльності коаліції "Європейська Україна", до форматування уряду, підтримка програми дій уряду. До речі, вона вже є в публічному доступі і всі можуть з нею ознайомитися. І ми працюємо далі над впровадженням реформ. Якщо ж цей поряд не прийняти, то, будь ласка, давайте представляйте нового Прем'єра, весь склад уряду, програму дій уряду і 226 голосів, які будуть підтримувати цю програму. Тому що прикро, що за результатами 15-го року ми спромоглися в цьому парламенті підтримати лише 40 відсотків урядових ініціатив.</p>
<p>Є ще третій шлях –&nbsp; це дочасні вибори. Але їхнє проведення – це розвал нашої держави. І розуміємо, що це грає лише на руку країни-агресора. З огляду на це, фракція "Народного фронту", пропонуючи підтримати чинний уряд, готова розглядати і конкретні пропозиції щодо формування нової коаліції, нової програми дій уряду, а також кандидатури нового прем'єра та міністрів. "Народний фронт" готовий брати участь у переговорах зі створення нової коаліції, обговорювати пропозиції щодо нового уряду і підтримувати дії проєвропейської парламентської більшості. При…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте. 30 секунд, пане Максим.</p>
<p>&nbsp;</p>
<p>БУРБАК М.Ю. …безвідповідально зі сторони наших колег з фракції "Батьківщини" і "Самопоміч" не брати на себе відповідальність і відмовитись повернутися або бодай в коаліцію "Європейська Україна", або в нову коаліцію, і брати на себе відповідальність за ситуацію в країні. Тому ми вважаємо неприпустимим розгортання тупикового сценарію, а саме нав'язування відставки діючого уряду з метою створення вакууму виконавчої влади, який буде заповнений випадковими людьми. Відставка попереднього уряду може відбуватися лише з негайним призначенням наступного.</p>
<p>&nbsp;</p>
<p>ГОЛОВУЮЧИЙ. Ще, будь ласка, 30 секунд.</p>
<p>&nbsp;</p>
<p>БУРБАК М.Ю. Не забуваймо і про свої обов'язки. Сьогодні ми повинні проголосувати законопроект про режим спецконфіскації майна, який було вкрадено від&nbsp; держави бандою Януковича.</p>
<p>Сьогодні ви почули виступи деяких депутатів, які розказують, що когось будуть розстрілювати. Так ось сьогодні своїм голосуванням за Закон 4057 ви покажете своє ставлення до того режиму, як ви голосували в 2014 році 16 січня за закони, після чого почалися кровопролиття. Як ви зараз все ж таки можете спокутувати свій гріх…</p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>10:24:59</p>
<p>ГОЛОВУЮЧИЙ. Шановні колеги, давайте, регламент. Все, завершуйте виступ.</p>
<p>Олег Валерійович Ляшко, Радикальна партія.</p>
<p>І давайте трошки спокійніше.</p>
<p>&nbsp;</p>
<p>10:25:13</p>
<p>ЛЯШКО О.В.</p>
<p>Олег Ляшко, Радикальна партія. Шановні українські громадяни, шановні колеги! Ви усі кажете нашій країні, що у нас криза. Ви не знаєте, що таке криза. Якщо ви хочете побачити, що таке криза, поїдьте в українське село і подивіться, як живуть селяни, по чому вони продають молоко, як вони годують свої сім'ї. Якщо ви хочете побачити, що таке криза, поїдьте по українських містах і попитайте, як живуть пенсіонери, як живуть бюджетники. Криза – у вас в головах. А в людей внаслідок вашої кризи в головах реальна криза в їхніх кишенях.</p>
<p>І з 1 квітня піднімають на 53 відсотки вартість газу для житлово-комунальних послуг! Ціна тисячі кубів газу буде коштувати більше 10 тисяч гривень! Оце криза! Тому що мільйони людей не мають можливості сплатити цей газ. І з 1 березня підняли ціну на електрику на 35 відсотків. І люди, які сьогодні готують їжу, моя мама зокрема готує їжу на електроплиті, вона мене питає, так а що, мені тепер їсти не готувати? Тому що та електроплита золота тепер! Оце криза, шановні народні депутати. А те, що ви зробили і перетворили країну, це не криза, а це бардак. Це криза безвідповідальності, це криза жанру, це криза тому, що ви свої власні егоїстичні інтереси ставите на перший план.</p>
<p>Радикальна партія пропонує шляхи подолання цієї кризи. Так далі продовжуватися не може.</p>
<p>Ми повинні негайно сформувати нову коаліцію, новий уряд і, найголовніше, це програма дій нового уряду. Тому що коли нам пропонують того чи іншого кандидата в міністри разом із "котами в мішку" міністрами і без програми дій, коли, виявляється, програма дій буде колись потім і вона таємна, десь вона є, то кожен бачить вашу програму дій у своїй кишені! Людям жрать нічого! А ви тут місяцями не можете вирішити проблеми формування уряду і формування програми.</p>
<p>Я вимагаю від вас як від політичного класу, який людям довірили свою долю, бути відповідальними! Наступіть на горло своїм амбіціям! Занадто високу плату платить українське суспільство і українська держава за вашу, шановні&nbsp; колеги, безвідповідальність, аморальність, цинічність і підступність. Досить дбати про себе, давайте подумаємо про людей, завдяки яким кожен з вас отут сидить.&nbsp; Вони вибирали вас не для того, щоб&nbsp; їм щодня створювали кризи.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; шановні колеги, у нас залишилося три виступи:&nbsp; "Батьківщина",&nbsp; "Самопоміч"&nbsp; і "Блок Петра Порошенка". Хто із вас перший?&nbsp; Не виступаєте?&nbsp; <i>(Шум у залі)</i></p>
<p>Юрій Луценко, будь ласка, "Блок Петра Порошенка".&nbsp;&nbsp;&nbsp;</p>
<p>&nbsp;</p>
<p>10:28:48</p>
<p>ЛУЦЕНКО Ю.В.</p>
<p>Шановні народні депутати,&nbsp; шановні слухачі! Проблема української кризи – це не&nbsp; проблема особистостей. Тезу, яку нав'язували попередні виступаючі, розповідаючи, що хтось крім них ніби створює кризи, хтось&nbsp; крім них ніби десь має домовлятися, м'яко кажучи, не відповідає&nbsp; дійсності.&nbsp; Українська урядова криза – це&nbsp; питання відсутності реформ, які підміняються піар-свистом і угодами з олігархами.&nbsp; Саме тому&nbsp; "Блок Петра Порошенка", як і інші фракції, оцінив незадовільно&nbsp; результати діяльності уряду.&nbsp;&nbsp; Ще раз кажу, у нас немає особистого протистояння з Прем'єр-міністром&nbsp; Яценюком чи&nbsp; з будь-яким із міністрів, у нас&nbsp; є об'єктивні&nbsp; дані, які свідчать про тормозіння або&nbsp; зовсім зупинку реформ на ключових напрямках.</p>
<p>БПП вимагає, щоб негайно протягом місяців зробили те,&nbsp; що не робилося цілий рік, а саме:&nbsp; деполітизували і деолігархізували&nbsp; керівництво&nbsp; найкрупніших державних монополій, де розкрадається ще один державний&nbsp; бюджет. Рік цього не було зроблено. І минулих&nbsp;&nbsp;&nbsp; три тижні, поки парламент&nbsp; не працював, пальцем не&nbsp; шевельнули в цьому напрямку. Ми&nbsp; вимагаємо&nbsp; реформи Державної фіскальної служби, очищення митниць&nbsp; від персоналій, котрі грабують українській бізнес.&nbsp; Але рік цього не робиться&nbsp; і за три тижні&nbsp; нічого не змінилося. Ми вимагаємо завершення податкової реформи і припинення маніпулювання нею діловими ділками із фракції, яка щойно тут солов'єм розливалася,&nbsp; що всіх тут треба перестріляти. Але нічого не&nbsp; робилося рік і нічого не робиться зараз!</p>
<p>Ми вимагаємо залучення фінансування&nbsp; міжнародних&nbsp; фінансових організацій до ключових інвестиційних проектів в Україні, 2 мільярди доларів США в країні залишилось невикористаними, бо&nbsp; уряд не&nbsp; займався і не займається цим напрямком. Перелік можна продовжувати. Але факт&nbsp; в тому, що уряд не справляється із&nbsp; цими ключовими завданнями&nbsp; оздоровлення країни.</p>
<p>Шанс на реалізацію нової політики міг дати технократичний уряд, створений&nbsp; без партійних торгів, без олігархів. Але ця ідея, яку підтримує&nbsp; суспільство, яку підтримують відповідальні політики, яку підтримують західні партнери, вчора фактично була похоронена заявою "Самопомочі" про те, що вона не вступить в будь-яку нову коаліцію під будь-який новий уряд. Думаю, що своє гасло "візьми і зроби" після відмови Садового бути&nbsp;&nbsp; Прем'єром, після&nbsp; відмови фракції вступати в будь-яку нову коаліцію слід поміняти на "здравствуй кролик – третий год".</p>
<p>&nbsp;</p>
<p>ГОЛОВУЮЧИЙ. Будь ласка, Єгор Соболєв,&nbsp; фракція&nbsp; "Самопоміч".</p>
<p>&nbsp;</p>
<p>10:32:03</p>
<p>СОБОЛЄВ Є.В.</p>
<p>Нам зараз пропонують посаду&nbsp; Прем'єр-міністра, "Самопомочі"&nbsp;&nbsp; пропонують повернутися в коаліцію. "Самопоміч" з цього приводу думає наступне.</p>
<p>По-перше, і Президент України, і партнери по коаліції, на жаль,&nbsp; не раз обманювали всіх нас впродовж останніх півтора роки. Звична практика: запропонувати щось через прес-службу, а далі домовитися вночі і все зробити інакше.</p>
<p>Тому до розгляду будь-яких пропозицій&nbsp; "Самопоміч" чекає від всіх нас наступних простих рішень. Рішення номер один.</p>
<p>Призначення незалежного Генерального прокурора, який буде ані другом Президента, ані другом парламенту, ані нічиїм другом, а Генеральним прокурором України.</p>
<p>Рішення номер два. Призначення справжньої Центральної виборчої комісії, яка буде рахувати голоси, а не обслуговувати, як вона це робить з часів Віктора Януковича.</p>
<p>І рішення номер три. Ухвалення того, що ми обіцяли всім виборцям, нового справедливого Закону "Про вибори", за яким виборець зможе обрати як політичну партію, так і конкретного кандидата в ній за так званою системою відкритих партійних списків.</p>
<p>Що ми бачимо в усіх цих "танцях" навколо прем'єрської посади? Бажання дотанцюватися до осені, бо кожен день перебування на цих посадах приносить конкретні хабарі, конкретні прибутки керівникам держави, а далі піти купувати на ці гроші округи. Тому як тільки ми побачимо волю ламати олігархічні правила, починаючи від роботи Генерального прокурора і закінчуючи новим законодавством про вибори, ми із задоволенням розглянемо всі інші пропозиції, в тому числі і про очолення уряду.</p>
<p>&nbsp;</p>
<p>ГОЛОВУЮЧИЙ. Будь ласка, Юлія Тимошенко, "Батьківщина".</p>
<p>&nbsp;</p>
<p>10:34:37</p>
<p>ТИМОШЕНКО Ю.В.</p>
<p>Шановні колеги, вчора о 19.30 відбувалася зустріч лідерів фракцій з Президентом, Головою Верховної Ради і Прем'єр-міністром країни. Насправді в цьому колі ні в кого не було жодного сумніву, що криза досягла апогею в країні і що з неї треба знаходити вихід. На три тижні, як виявилося, парламент був відпущений на свої хліба виключно для того, щоб закрити питання відставки уряду тритижневою перервою, заспокоїти суспільство, політикум і зробити вигляд, що нічого не відбувається. Але за ці три тижні на 25 відсотків підняли вартість електроенергії.</p>
<p>З 1 квітня, за ці три тижні, вирішили на 53 відсотки підняти вартість газу для найменш забезпечених верств населення, на соціальний газ, і на 80 відсотків вартість опалення. За ці три тижні Прем'єр-міністр оголосив приватизацію мільйона гектарів сільськогосподарських земель. За ці три тижні Фонд держмайна прийняв рішення про те, щоб із дисконтом 40-60 відсотків продати об'єкти державної власності, включаючи монополії. За ці три тижні країна побачила стенограму, вірніше, не стенограму, а електронну переписку між керівництвом НАК "Нафтогазу" і "Укргазвидобування", де вся країна почула, що йдуть торги про те, як відмивати гроші на тендерах для НАК "Нафтогазу" і "Укргазвидобування". Ви почули хоч одну заяву силових структур з цього приводу? І так живе країна. Або ми виходимо з цього тупику, або ні.</p>
<p>Зараз, ви знаєте, піднімає страйк аграрний комплекс, фермери. Вони зараз зібралися, і вони приймають рішення як їм жити, тому що у них забрали останнє для життя. Ви думаєте, сьогодні є пакет законопроектів, який покращує життя фермерів і повертає їм&nbsp; нормальну систему оподаткування? Ні, тому що це нікому не потрібно.</p>
<p>І тому я хочу, щоб ви подивилися народний контроль, Дмитро Добродомов і команда&nbsp; збирають по всій країні підписи за відставку Яценюка, тому що 90 відсотків сьогодні людей хочу сьогодні цієї відставки. Цими коробками можна заставити сьогодні всю залу Верховної Ради. Вся країна вимагає відставки Арсенія Яценюка. Поставте, нарешті, на голосування цю постанову. І той, хто не проголосує, хай бере на себе відповідальність за все, що далі буде робитися.</p>
<p>І ще, це все відбувається на фоні ув'язнених людей, яких катують сьогодні за ґратами Кремля: Надя, Сенцов, інші. 28 людей кладуть своє життя, проливають кров, на фронтах десятки тисяч…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, продовжуйте, будь ласка.</p>
<p>&nbsp;</p>
<p>ТИМОШЕНКО Ю.В. Десятки тисяч наших героїв віддають життя.</p>
<p>А на їх житті, на їх жертовності сьогодні уряд будує мега-корупцію на самому високому державному рівні! Зупиніться! Я прошу зупинитися!</p>
<p>І також&nbsp; запрошую всіх депутатів 21-22-го буде зачитування вироку Наді Савченко. Я прошу створити спільну між всіма фракціями команду і поїхати туди для того, щоб її підтримати і в її обличчі підтримати боротьбу за справжню Україну.</p>
<p><i>(Шум у залі)</i>&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Шановні!.. Шановні колеги народні депутати, я хочу повідомити, що&nbsp; календарний план нашої роботи був затверджений 28 січня, де було передбачено… український тиждень в Брюсселі, який ми з вами працювали, один із двох тижнів, і один тиждень роботи у комітетах.</p>
<p>Питання по комітетах. Ми вчора на Погоджувальній раді домовилися, я дав доручення Апарату, і ми оприлюднимо дані, як які комітети працюють, як їх відвідують народні депутати України, для того щоб ця інформацію була абсолютно для всіх відома.</p>
<p>Шановні колеги народні депутати України, у нас залишилось ще декілька хвилин. Валерій Лунченко, будь ласка, 3 хвилини, від карпатських депутатів.</p>
<p>Колеги, в чому питання? Зараз… вчора ми розмістили на сайті Верховної Ради&nbsp; України проект Закону з пропозиціями Президента щодо електронного декларування. Це останній закон, який ми маємо ухвалити, і українці отримають безвізовий режим.</p>
<p>Цей&nbsp; закон сьогодні зранку о 9-й годині був проведений на позачерговому засіданні комітету, і комітет одноголосно його схвалив до прийняття. В тому варіанті, в якому направив його Президент.</p>
<p>Цей закон вчора був розміщений на сайті. Зараз він буде розданий у паперовому вигляді, в електронному він є, і ми перейдемо до розгляду цього важливішого питання.</p>
<p>Я прошу всіх народних депутатів, я прошу всіх керівників фракцій запросити своїх депутатів для розгляду саме цього питання. Будь ласка, прошу всіх підготуватися, шановні колеги.</p>
<p>Валерій Лунченко, три хвилини, будь ласка.</p>
<p>&nbsp;</p>
<p>10:40:32</p>
<p>ЛУНЧЕНКО В.В.</p>
<p>Доброго дня, шановні колеги! Доброго дня, дорогі українці! Я би хотів звернути вашу увагу, що...</p>
<p>&nbsp;</p>
<p>ПАРУБІЙ А.В.&nbsp; Включіть мікрофон, будь ласка.</p>
<p>&nbsp;</p>
<p>ЛУНЧЕНКО В.В. Доброго дня, шановні колеги! Доброго дня, шановні українці! Я би хотів закликати вас сьогодні відзначити хвилиною мовчання річницю воїнів –&nbsp; Героїв Карпатської України, які рівно 77 років тому назад поклали своє життя, виборюючи Незалежність нашої країни.</p>
<p>Кожен з вас повинен пам'ятати, що ті хлопці тоді зі всієї України – з Сумщини, Івано-Франківщини, з Львівщини, Закарпаття, у підніжжі міста Хуста пролили свою кров за майбутнє нашої держави, як і сьогодні проливають наші воїни, воюючи в зоні АТО, я переконаний, що всі вони борються за майбутнє нашої країни. І коли вони би бачили і чули, якими чварами ми сьогодні, можна сказати, розторговуємо нашими територіями, втрачаємо суверенітет нашої держави, вони б цим не пишалися.</p>
<p>Я хочу закликати всіх нас до єдності, я хочу, щоб всі ми пам'ятали, що ті наші воїни і 77 років тому назад боролися за справжню, незалежну, європейську Україну. Давайте ми пом'янемо хвилиною мовчання наших воїнів, які поклали своє життя. А ми маємо сьогодні честь з вами разом бути в одному залі з внучкою Климпуша – Іванна Климпуш. Це&nbsp; є внучка тоді... Дмитра Климпуша командира Карпатської сечі. Маємо честь і повагу і шануємо наших воїнів!&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, оголошую хвилину мовчання.</p>
<p><i>(Хвилина мовчання)</i></p>
<p>Дякую. Прошу сідати.</p>
<p>&nbsp;</p>
<p>ЛУНЧЕНКО В.В. Дякую.</p>
<p>&nbsp;</p>
<p>10:42:51</p>
<p>ПАРУБІЙ А.В.</p>
<p>Шановні колеги, є ще одне коротке повідомлення, яке є символічним. Бо, власне, вчора вечором, вчора вдень минуло два роки від створення першого добровольчого батальйону Національної гвардії. Хлопці прямо з Майдану вирушили колонами в Нові Петрівці, а потім пішли на фронт, продовживши традицію добровольчого руху: Січових Стрільців і Карпатської України. У нас в залі є депутати-бійці батальйону Національної гвардії імені Кульчицького. Давайте в цю річницю їх привітаємо, наших воїнів – спадкоємців добровольчого руху. Вітаю, побратими! Вітаю, герої! На Майдані і в АТО ми зупинили Путіна. Слава Україні! (<i>Оплески)</i></p>
<p>&nbsp;</p>
<p>10:43:42</p>
<p>ГОЛОВУЮЧИЙ. Дякую, шановні колеги.</p>
<p>Переходимо до розгляду питання реєстраційний номер 3755: проект закону, який внесений з пропозиціями Президента, щодо електронного декларування. Я хочу ще раз наголосити, шановні колеги: це останній закон з безвізового пакету. Ми його ухвалимо - і всі питання законодавчого врегулювання будуть вирішені. Тому це надзвичайно відповідальна позиція.</p>
<p>Відповідно він внесений Президентом України, розглянутий комітетом. Є спеціальна процедура розгляду цього питання. Я прошу всіх сконцентруватись.</p>
<p>Будь ласка, Степан Іванович Кубів доповідає, Представник Президента у Верховній Раді. І співдоповідь голови комітету Єгора Соболєва. Будь ласка.</p>
<p>Уповноважений доповідати Олександр Данилюк, заступник голови Адміністрації Президента, визначений як доповідач Президентом України. Будь ласка.</p>
<p>Доповідайте, будь ласка.</p>
<p>&nbsp;</p>
<p>10:45:14</p>
<p>ДАНИЛЮК О.О.</p>
<p>Шановний пане Голово, шановні народні депутати! Прийнятий Верховною Радою Закон України "Про внесення змін до деяких законодавчих актів України (від 16 лютого 2016 року) щодо особливостей подання службовими особами декларацій про майно, доходи, витрати і зобов'язання фінансового характеру у 16-му році" за номером 3755 не може бути підписаний Президентом України з оглядом на наступне.</p>
<p>Закон, що надійшов на підпис, спрямовано на запровадження у 2016 році роботу системи подання та оприлюднення відповідно до Закону України "Про запобігання корупції" декларації осіб, уповноважених на виконання функцій держави або місцевого самоврядування.</p>
<p>Ратифікувавши Угоду про асоціацією між Україною, з однієї сторони, та Європейським Союзом, Європейським співтовариством з атомної енергії, іншими державами-членами, з іншої сторони, Україна взяла на себе зобов'язання щодо спрямувань&nbsp; зусиль на боротьбу з корупцією, що визнано одним із головних принципів для посилення відносин між Україною та Європейським Союзом.</p>
<p>Відтак, питання запровадження роботи системи подання та оприлюднення відповідно до Закону України "Про запобігання корупції" декларацій осіб, уповноважених на виконання функцій держави або місцевого самоврядування, є вкрай актуальним.&nbsp; Водночас пропоновані закон підходи щодо вирішення цього питання є не достатньо виваженими та потребують коригування. Зокрема необґрунтовано було піднято пороги декларування майнових статків, були внесені зміни до Кримінального кодексу, які відтерміновували можливість застосування кримінального покарання за навмисно неправдиву інформацію в декларації, до 2017 року. І водночас вивели підслідність по цьому злочину з юрисдикції Національного антикорупційного бюро. При цьому системне питання складу злочину та адекватності покарання за нього так і не було врегульовано.</p>
<p>Враховуючи вище викладене, Президент України повернув до Верховної Ради України зазначений вище закон зі своїми вмотивованими і сформульованими пропозиціями, викладеними до згаданого закону.</p>
<p>Зазначені пропозиції були попередньо проаналізовані експертами Єврокомісії, і на адресу Президента України надійшов офіційний лист, ось цей лист, підписаний європейськими комісарами Йоханесом Ханом і Дімітрісом Аврамопулосом, в якому позитивно було оцінено суть пропозицій Президента до цього закону, а також наполягання на необхідності прийняття цього закону без редакції,.. в редакції без будь-яких змін. Крім того, цей закон отримав позитивну оцінку зі сторони громадськості. Зокрема є заява РПР, в якій також,.. ця заява також заявляє про повну підтримку пропозицій Президента.</p>
<p>Прошу підтримати пропозиції Президента України до вказаного закону. Це дозволить запустити систему електронних декларацій вже цього року, що є важливим елементом системної боротьби з корупцією, та виконати наші міжнародні зобов'язання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, шановні колеги, 3 хвилини на запитання – відповіді. Якщо є, будь ласка, запишіться. Процедура передбачає.</p>
<p>Будь ласка, народний депутат Ленський. Далі: Кириченко, Олег Ляшко. Дві хвилини, будь ласка.</p>
<p>&nbsp;</p>
<p>10:49:16</p>
<p>ЛЕНСЬКИЙ О.О.</p>
<p>Олегу Ляшку…</p>
<p>&nbsp;</p>
<p>ГОЛОВУЮЧИЙ. А, так це ж не виступ, це запитання, вибачте.</p>
<p>А, да-да, будь ласка.</p>
<p>&nbsp;</p>
<p>10:49:25</p>
<p>ЛЯШКО О.В.</p>
<p>Олег Ляшко, Радикальна партія. В мене немає запитань. Фракція Радикальної партії буде голосувати і підтримувати цей законопроект. Але я водночас хочу звернуться і до представника Президента, і до голови парламенту, і до колег народних депутатів. От мені дивно чути, коли представник Президента розказує, що єврокомісари наполягають на тому, щоб ми цей закон прийняли без будь-яких зауважень. Ми з великою повагою ставимося до єврокомісарів. Але я хотів би нагадати представнику Адміністрації Президента, керівництву парламенту, якщо ви раптом забули: Україна – це суверенна незалежна держава, а це – український парламент. І коли ви перетворюєте депутатів у кнопкодавів, що ми, бачите, обговорити не маємо права, змінити нічого не маємо права, пропозицій не маємо права подати! Ви принижуєте не мене і навіть не український парламент, а ви принижуєте український народ і українську державу.</p>
<p>Треба, шановні високопосадовці, на будь-яких міжнародних переговорах у першу чергу відстоювати національні інтереси України. Національний інтерес України, це боротьба з корупцією. Національний інтерес України, це повага до суверенності нашої держави. Національний інтерес України полягає у тому, що коли ви підписуєте угоди, вони мають бути вигідні нашій країні.</p>
<p>Давайте візьмемо приклад. Угода про зону вільної торгівлі. Скільки багато ми говорили про цю угоду. І що ми бачимо? Квоти на поставку сільськогосподарської продукції, встановлені цією угодою, вони принизливі, вони мізерні. 4 тисячі тонн вівса на рік, 20 тисяч тонн цукру на рік, 15 тисяч тонн курятини на рік, яке ми маємо право без мита поставляти в Євросоюз. При тому, що виробники з Євросоюзу можуть постачати без обмежень!</p>
<p>Покажіть мені, де інтерес України в цьому? Де інтерес наших виробників? Тому ми наполягаємо на укладанні…</p>
<p>&nbsp;</p>
<p>ГОЛОВУЮЧИЙ. Дякую. Ну, тут не було запитання, тому тут був скоріше виступ. Будь ласка, шановні колеги, час вичерпано. Виступ був зроблений. Все, там далі представники тільки радикальної партії.</p>
<p>Будь ласка, співдоповідь голови комітету профільного, Єгор Соболєв, будь ласка.</p>
<p>&nbsp;</p>
<p>10:52:16</p>
<p>СОБОЛЄВ Є.В.</p>
<p>Наш комітет сьогодні вранці екстрено зібрався, щоб розглянути пропозиції Президента. Ми вітаємо вето Президента на попередній закон і закликали парламент за нього не голосувати.</p>
<p>Що стосується президентських пропозицій, точно доброю ідеєю є запровадити відкритість декларацій вже цього року, за&nbsp; це ми одноголосно виступали&nbsp; і виступаємо. Що ми просили&nbsp; представника Президента&nbsp; змінити, це дві ідеї Президента,&nbsp; одна з яких фактично&nbsp; запроваджує можливість для&nbsp; посадовців не вказувати вартість цінностей дорогих картин, дорогоцінностей. І ми вважаємо, що це є кроком&nbsp; назад порівняно з діючим законодавством. І друга ідея Президента, яка викликала дискусії у комітеті, це вписування у Кримінальний кодекс можливості для судді покарати людину, що набрехала в декларації, не лише тюремним ув'язненням, але&nbsp; і штрафом там приблизно від&nbsp; 40 тисяч гривень. Ми побоюємося,&nbsp; що в наших умовах&nbsp; максимум такі&nbsp; штрафи&nbsp; це&nbsp; і будуть реальною практикою покарання.&nbsp;</p>
<p>Втім після&nbsp; великих&nbsp; дискусій&nbsp; з громадським активістами, з журналістами, які слідкують за&nbsp; деклараціями, з колегами&nbsp; по парламенту і з представником&nbsp; Президента, комітет одноголосно рекомендує парламенту&nbsp; ухвалити пропозиції Президента. В умовах, що склалися, прозорість без покарання&nbsp; краще ніж покарання&nbsp; без прозорості. І ми пропонуємо&nbsp; Верховній Раді ухвалити цей закон і перейти до відкритості всіх декларацій всіх посадовців.&nbsp;</p>
<p>Я від себе ще хочу додати, що я&nbsp; зібрав всі документи для&nbsp;&nbsp;&nbsp;&nbsp; заповнення декларацій&nbsp; по-новому через так звану систему електронного&nbsp; декларування, нічого там складного чи страшного немає, це зайняло півдня. І, на мій погляд,&nbsp; страхи, що доведеться згадувати, що прапрапрадід приніс з війни, вони&nbsp; є&nbsp; повністю надуманими. Декларації вимагають від посадовців того, що&nbsp;&nbsp;&nbsp;&nbsp; від посадовців вимагається в усьому цивілізованому&nbsp; світі – чесно розкривати&nbsp;&nbsp; свої активи. Давайте зробимо це рішення&nbsp; і почнемо з себе.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Колеги, у нас по процедурі запитання до співдоповідаючого. Будемо задавати запитання? Будь ласка, Єгор Соболєв.</p>
<p>Три хвилин на запитання,&nbsp; будь ласка, записуйтесь,&nbsp; шановні колеги. І я прошу всіх колег зайти до зали Верховної Ради&nbsp; України, запросіть всіх народних депутатів.</p>
<p>Будь ласка, Руслан Князевич, запитання.</p>
<p>&nbsp;</p>
<p>10:56:13</p>
<p>КНЯЗЕВИЧ Р.П.</p>
<p>Ну, в мене і запитання, і репліка одночасно. Шановний пане Голово,&nbsp; шановні колеги! На превеликий&nbsp; жаль, з доповідачів ні один, ні другий не сказали основного. Справа в тім, я просив би уваги,&nbsp; що цього року всім треба буде здавати дві декларації. Якщо в когось&nbsp; є ілюзія з приводу того, що він не повинен здавати дві декларації, почитайте законопроект, за який ми голосуємо.</p>
<p>А отже, звертаю вашу увагу, що норма Кримінального кодексу, яка&nbsp; в тому&nbsp; числі уточнюється зараз, набула чинності ще з 1 січня 2016 року. І ми будемо всі, хто декларує, нести відповідальність кримінальну за паперову декларацію спочатку, яку треба подати до 1 квітня&nbsp; 2016 року, а потім вже за ту декларацію, яку треба буде подавати після роботи системи. Почитайте, що в законопроекті написано.</p>
<p>Тому, друзі, на превеликий жаль, цей момент не ув'язаний, хоча треба було ув'язати. Бо в нас кримінальна відповідальність, з самого початку, саме була підв'язана&nbsp; під електронне декларування. А якщо цього зараз не зробити,&nbsp; то почнуться серйозні маніпуляції, людей будуть заднім числом притягувати до кримінальної відповідальності. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Тому ми і приймаємо закон, який дозволить уникнути всіх цих недоречностей.</p>
<p>Будь ласка, шановні колеги, Віктор Чумак. Віктор&nbsp; Васильович Чумак.</p>
<p>Чумак Віктор Васильович.</p>
<p>&nbsp;</p>
<p>10:57:27</p>
<p>ЧУМАК В.В.</p>
<p>Шановні колеги, я хотів би сказати, що в цьому законопроекті, він набагато, конечно, кращий, ніж законопроект Денисенка, коли голосувала більшість, який взагалі нівелював все законодавство протидії корупції.</p>
<p>Але що я хотів би сказати, на мій погляд, в цьому законопроекті є дуже небезпечним. Тут вводиться подвійна юрисдикція за одне і те ж саме правопорушення. Тобто за недостовірні відомості, подані в декларації, наступає як адміністративна, так і кримінальна відповідальність. І це залежить від тієї суми, яку не задекларував чиновник або інша особа-декларант. Якщо це в розмірі від 100 до 250 мінімальних заробітних плат, то наступає адміністративна відповідальність, вище 250 мінімальних заробітних плат недостовірна інформація –&nbsp; наступає кримінальна відповідальність. Ви розумієте, що тут ми робимо дуже серйозний прецедент, повертаючи подвійну юрисдикцію, можуть бути просто-на-просто дуже серйозні корупційні ризики. Коли…</p>
<p>&nbsp;</p>
<p>ГОЛОВУЮЧИЙ. 10 секунд, закінчуйте.</p>
<p>&nbsp;</p>
<p>10:58:39</p>
<p>ЧУМАК В.В.</p>
<p>Дайте закінчити. Коли суд або слідчий на свій розсуд буде приймати до якої відповідальності притягнути того чи іншого недобросовісного декларанта, тут є проблеми і ризики. Але в цілому я хочу сказати, що нам треба проголосувати за цей законопроект...</p>
<p>&nbsp;</p>
<p>ГОЛОВУЮЧИЙ. Будь ласка, завершуйте, Віктор Васильович, 10 секунд. Чумак, завершуйте, 10 секунд. Віктор Чумак.</p>
<p>&nbsp;</p>
<p>10:59:02</p>
<p>ЧУМАК В.В.</p>
<p>В цілому я хочу сказати, що нам треба проголосувати за цей законопроект, тому що це мінімально можливий компроміс, який на сьогодні можливо досягнути в цьому залі політичний. Тому давайте нажмемо зелену кнопочку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Борислав Береза хвилина, останнє запитання.</p>
<p>&nbsp;</p>
<p>10:59:22</p>
<p>БЕРЕЗА Б.Ю.</p>
<p>Єгор Вікторович, доброго дня! Сьогодні зранку у нас були дуже гарячі суперечки, коли ми приймали резолюцію по цьому законопроекту. І я згоден з паном Чумаком, що цей законопроект кращий ніж був раніше у Денисенка, але в ньому дуже багато запитань.</p>
<p>В мене є такі два запитання. Скажіть, ви розумієте, що тут, цитую, повна перевірка декларації полягає у з'ясуванні достовірності задекларованих відомостей, точності оцінки задекларованих активів. Хто саме буде робити цю оцінку, це по-перше? Це невідомо, це не прописано. І по-друге, я хочу сказати, що якщо ми приймаємо цей законопроект, в нас немає іншого виходу, ви розумієте.</p>
<p>Якщо ми приймаємо його, то ми отримаємо те, що ми хочемо від Європи – безвізовий в'їзд. І ви це хочете, і я цього хочу. Але цей законопроект треба доробляти, ви розумієте це? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>&nbsp;</p>
<p>11:00:18</p>
<p>СОБОЛЄВ Є.В.</p>
<p>Я хочу сказати, що абсолютно правильно, в цьому законі передбачена відкритість, але не описані механізми відповідальності. Всією перевіркою точності інформації за спроектованим в Україні законодавством має займатися агентство з запобігання корупції. Це агентство, на жаль, вже впродовж півтора роки не може створити уряд Арсенія Яценюка, йде велика боротьба, щоб наповнити його залежними людьми. Цьому протистоїмо ми разом з громадськістю. Прямо зараз, вчора буквально до вечора, тривало засідання чергової конкурсної комісії, яка шукає сильних кандидатів. І, на жаль, там боротьба між бажанням мати кишенькових людей і справді людей, що будуть перевіряти декларації, продовжилася.</p>
<p>Ми як комітет будемо слідкувати за тим, щоб ані уряд, ані хто інший не зміг сформувати це агентство кишеньковим, і воно би перевіряло декларації в інтересах всіх, а не тільки за принципом…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги народні депутати, я прошу займайте свої місця. Насправді зараз відбудеться надзвичайно важливе голосування, яке зробить можливим впровадження безвізового режиму з Європейським Союзом для українських громадян.</p>
<p>Сьогодні згадували боротьбу за Україну, згадували наших добровольців, які пішли воювати з ворогом на східний кордон прямо з Майдану. А якщо ми всі згадаємо звідки починалась Революція гідності, це тоді, коли минула влада вирішила не інтегруватись в Європейський Союз і фактично припинила будь-які процеси по євроінтеграції. Тоді люди встали і сказали ні, так не буде. От сьогодні, коли вже підписана Угода про асоціацію, увага, колеги, коли зроблено багато кроків до повернення до європейської сім'ї, залишився один крок українського парламенту. Голосування кожного з вас присутніх дасть можливість зробити цей крок. Цей&nbsp; крок дозволить звалити "залізний занавес" и по-справжньому Європейський Союз запровадить безвізовий режим.</p>
<p>Шановні колеги народні депутати,&nbsp; я думаю, що&nbsp; українське суспільство сьогодні потребує вашої уваги.&nbsp; <i>(Шум у залі)</i> Шановні колеги народні депутати, сьогодні суспільство потребує вашої уваги! Колеги! Я хочу звернутися до вас ще раз. Ми зараз розглядаємо з вами питання про провадження безвізового режиму для українських громадян. Я розумію, що в багатьох&nbsp; є дуже багато своїх справ. Але я вважаю, що нас обирали для того, щоб ми концентрувалися на важливому і робили реальні кроки для впровадження рішень. Тому я дуже просив би сьогодні підтримати це рішення, ухвалити цей закон, тому що кожен з вас несе персональну відповідальність за ці кроки.</p>
<p>Я думаю, що не буде нікому вибачення, якщо хтось скаже, я помилився кнопкою або я не встиг добігти проголосувати, і сигнальних голосувань не&nbsp; буде теж. Тому я дуже просив би зараз зайняти свої місця і підготуватися до голосування. Голосування буде наступним, пропозиція: прийняти в цілому з урахуванням&nbsp; всіх пропозицій Президента України даний проект Закону, який повністю узгоджений з нашими європейськими партнерами.</p>
<p>Готові? Готові голосувати, колеги? 3755 з урахуванням всіх пропозицій Президента України, 226 голосів. Готові? Голосуємо, і я прошу всіх підтримати даний проект закону. Колеги, голосуємо, голосуємо всі, будь ласка. Голосуємо в цілому з урахуванням всіх пропозицій Президента. Колеги, голосуємо, прошу підтримати всіх, голосуємо.</p>
<p>Прошу підтримати, колеги.</p>
<p>&nbsp;</p>
<p>11:05:34</p>
<p>За-278</p>
<p>278, шановні колеги.</p>
<p>Ми ухвалили цей закон і зробили крок. Зараз, можливо, сказати абсолютно об'єктивно: це вже остаточно ми ухвалили всі рішення необхідні від парламенту для впровадження безвізового режиму для громадян України.</p>
<p>"Блок Петра Порошенка" – 113 голосів, "Народний фронт" – 72, "Опозиційний блок" – 0, "Самопоміч" – 20, Радикальна партія Олега Ляшка – 19, "Батьківщина" – 14, Партія "Відродження" – 0, "Воля народу" – 13&nbsp; і 27 –&nbsp; позафракційних народних депутатів України.</p>
<p>Дякую, шановні колеги, і бажаю нам успіхів у провадженні. Зараз залишився крок за урядом – впровадження саме питання НАЗК – Національне агентство запобігання корупції.</p>
<p>Шановні колеги, ми з вами підготували постанову. Ми з вами підготували&nbsp; постанову... <i>(Шум у залі) </i>Ми з вами підготували Постанову по впровадженню 52 рекомендацій українського парламенту, які ми&nbsp; напрацювали спільно з парламентом Європейським в рамках технічної місії після вже впровадження українського тижня. Шановні колеги народні депутати, ця&nbsp; постанова підготовлена і підписана всіма керівниками фракцій&nbsp; і груп українського парламенту.</p>
<p>Шановні колеги народні депутати України, відповідний проект постанови підписано фракціями українського парламенту і групами, а саме: Юлія Тимошенко, Максим Бурбак, Юрій Луценко, Олег Ляшко, Ярослав Москаленко, Віктор Бондар і Юрій Анатолійович Бойко, Олег Березюк (я сказав). Завізовано віце-спікером українського парламенту Оксаною Сироїд. Вона має назву: "Про заходи з реалізації рекомендацій щодо внутрішньої реформи та підвищення інституційної спроможності Верховної Ради України" (4219 реєстраційний номер).</p>
<p>Ми можемо зараз її обговорити або можемо її ухвалити. Фактично ми український тиждень присвятили 52 рекомендації Кокса, місії Кокса. Є пропозиція проголосувати і затвердити ці 52 рекомендації. Ми провели широке обговорення в Європейському Союзі.</p>
<p>Тоді, шановні колеги, є пропозиція включити в порядок денний даний проект постанови для прийняття рішення. Увага, колеги! 52 рекомендації, яку ми напрацювали спільно з Європейським парламентом. Це буде база, а далі ми будемо спільно з Європейським парламентом напрацьовувати рішення для впровадження. Прошу включити в порядок денний… Пропозиція: включити в порядок денний для прийняття рішення.</p>
<p>Будь ласка, колеги, включення в порядок денний для прийняття рішення. Голосуємо.</p>
<p>&nbsp;</p>
<p>11:09:46</p>
<p>За-256</p>
<p><i>&nbsp;(Шум у залі)</i></p>
<p>&nbsp;Та все читають вже багато тижнів, якщо ви не читали. Ви навіть можете на сайті Верховної Ради почитати.</p>
<p>Шановні колеги народні депутати, ми включили і для прийняття рішення, для включення в порядок денний та прийняття рішення. Я думаю, що ми повернемося до її розгляду через певний період часу. Добре? Добре? Дякую, шановні колеги. Ідемо далі по порядку денному.</p>
<p>Шановні колеги народні депутати, відповідно у нас є ще ряд питань, які ми маємо з вами розглянути для включення до порядку денного та прийняття рішення двох проектів законів. Один – 4057, це внесення змін до Кримінально-процесуального кодексу (щодо особливостей звернення в дохід держави грошових коштів, цінностей та доходів від них до ухвалення вироку суду). І друге питання – 3196: проект Закону про внесення змів до деяких законодавчих актів України (щодо невідворотності покарання осіб, які &nbsp;вчинили тяжкі та особливо тяжкі злочини). Я знаю, що є багато роздумів на тему цих законів, але вчора ми… А…</p>
<p><i>(Шум у залі)</i></p>
<p>&nbsp;Шановні колеги, це питання включення, це питання включення в порядок денний для прийняття рішення. Зараз буде постанова.</p>
<p>Тому, я думаю, що було би доцільним, колеги, поставити крапку в цьому питанні, зараз розглянути ці питання. Можливо, ухвалити їх за основу, направити на підготовку до другого читання і в комітетах провести ретельну роботу для підготовки цих рішень, шановні колеги.</p>
<p><i>(Шум у залі)</i></p>
<p>Шановні колеги, тоді ми зробимо таким чином зараз. Ми включаємо в порядок денний для прийняття рішення ці два закони, в порядок денний. І продовжуємо, і розглянемо постанову по ДБР, і зразу розглянемо ці постанови, які включені в порядок денний. Є позиція фракції колег, щоб ми таким чином діяли. Я думаю, що для нас це є надзвичайно важливим.</p>
<p>Чи готові ми голосувати для включення до порядку денного та прийняття рішення 4057 і 3196, чи потрібно дати слово? Чи потрібно дати слово? Добре.</p>
<p>Шановні колеги, пропозиція: 4057 і 3196 включити в порядок денний. Будь ласка, займайте свої місця. Готові голосувати включення в порядок денний і розгляд з метою прийняття рішення? І потім почнемо обговорення цих питань. Будь ласка, займайте свої місця, шановні колеги, готуйтесь до голосування. Для включення до порядку денного та прийняття рішення. Це питання 4057 і 3196.</p>
<p>Є узгодження того, що ми будемо розглядати їх тільки за основу. Але за результатами вже обговорення будемо приймати рішення. Я прошу, шановні колеги, підтримати дану пропозицію. Готові? Прошу включення в порядок денний для прийняття рішення. Прошу голосувати, колеги. Всі готові? Це тільки включення в порядок денний і потім розгляд, який дасть можливість прийняти рішення. Це не розгляд цього питання. Будь ласка, запросіть.</p>
<p>Будь ласка, голосуємо включення в порядок денний та прийняття рішення. Прошу голосувати. Прошу підтримати всіх колег народних депутатів. Це тільки включення в порядок денний. Далі будемо розглядати. Голосуємо.</p>
<p>&nbsp;</p>
<p>11:17:14</p>
<p>За-177</p>
<p>Шановні колеги, увага! Дивіться, послухайте уважно.</p>
<p>Послухайте уважно, колеги. <i>(Шум у залі) </i>&nbsp;Хвилину, хвилину, хвилину, хвилину. Хвилину! Почекайте!&nbsp; Зараз будемо ще&nbsp; раз голосувати, куди ви уходите?&nbsp; Заспокойся. Колеги,&nbsp; ще раз наголошую, це включення в порядок денний.</p>
<p>Колеги, я пропоную зараз мобілізувати зусилля всіх фракцій, прийняти… <i>(Шум у залі) </i>&nbsp;Ще раз, колеги, я прошу всіх&nbsp; зараз мобілізуватись&nbsp; для…&nbsp;&nbsp; Шановні колеги,&nbsp; у мене є пропозиція наступна, хвилину. Давайте ще раз мобілізуємося і проголосуємо за включення&nbsp; до порядку денного&nbsp; для прийняття&nbsp; рішення. І далі, колеги, і далі під час розгляду цього питання&nbsp; ми обміняємося думками. Я думаю,&nbsp; що ми знайдемо рішення ухвалити їх за основу, направити&nbsp; в комітет і в комітеті доопрацювати таким чином, щоб це були гарні якісні закони. Інакше жодних голосів за них&nbsp; у цьому залі не знайдеться. Давайте&nbsp;&nbsp; я ще раз поставлю на голосування цю пропозицію.&nbsp; Є розуміння такого підходу, колеги? Є. Є? Включити у порядок денний.&nbsp;</p>
<p>Будь ласка, Юрій Луценко. Будь ласка. Будь ласка,&nbsp; Юрій Луценко з місця, прокоментуйте. Увага!</p>
<p>&nbsp;</p>
<p>11:19:32</p>
<p>ЛУЦЕНКО Ю.В.</p>
<p>Шановний пане Голово, шановні&nbsp; народні депутати! Звертаюсь до &nbsp;депутатів і&nbsp; фракції&nbsp; "Блоку Петра Порошенка", і до інших депутатів з приводу даного законопроекту. Перше. Закон однозначно суспільно потрібний, бо доходи від нього ідуть на переозброєння армії.</p>
<p>Теза друга. Закон написаний дуже сумнівно, бо пропонується вилучати активи осіб, по яким судом не встановлені достатні докази для доведення винуватості і справа закрита, або&nbsp; набрав чинності закон, яким скасування кримінальної&nbsp; відповідальності&nbsp; за діяння,&nbsp;&nbsp; вчинені особою, І інші дуже абсурдні рішення. Як можна забирати майно в осіб, вина яких не доведена?</p>
<p>Тим&nbsp; не менше, законопроект треба зараз поставити в порядок денний і відправити в профільний комітет з тим, щоби перевести дискусію із політичних гасел в юридичне професійне обговорення. Прошу зараз поставити на голосування саме таку пропозицію.&nbsp; Дякую.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги!</p>
<p>Будь ласка, Сергій Пашинський.</p>
<p>Але давайте так: я вважаю, що нормальна і конструктивна пропозиція: включити в порядок денний для прийняття рішення і на базі&nbsp; комітету його доопрацювати.</p>
<p>Будь ласка, Сергій Пашинський.</p>
<p>&nbsp;</p>
<p>11:21:03</p>
<p>ПАШИНСЬКИЙ С.В.</p>
<p>Ви знаєте, 16 січня 2014 року, ми блокували спікера Рибака, щоб він не поставив на порядок денний диктаторські закони і не почав громадянську війну.</p>
<p>Калєтнік виліз через вікно,&nbsp; і&nbsp; мені вдалось до нього пробитися отут. Я йому персонально сказав, що це початок громадянської&nbsp; війни, що він&nbsp; несе персональну відповідальність. Вони розпочали війну.</p>
<p>Істота, істота, яка тоді "копитами" голосувала, будучи в Партії&nbsp; регіонів, за диктаторські закони, сьогодні з цієї трибуни розказувала, що хтось когось буде розстрілювати? Шановні друзі, Янукович пограбував країну, і, на жаль,&nbsp; справ його живе. Арештовано 2 мільярди коштів, вкрадених&nbsp; у народу України.&nbsp;</p>
<p>Цей закон – абсолютна калька з європейських законів, зокрема з італійського, який чітко прописує процедуру фактично спеціальної конфіскації. Таку, яку ми приймали…&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершуйте.</p>
<p>&nbsp;</p>
<p>ПАШИНСЬКИЙ С.В. Зроблений не тільки кращими нашими фахівцями, а з урахуванням 20 законів європейських країн, які є в цих країнах. І те, що нам розказують, це повна брехня, це агенти, вибачте мене, незрозуміло кого розказують про якісь незаконні рішення суддів. Що ви там ниєте, окаєте? Цей закон буде прийнятий, хочете ви цього чи ні! І награбовані гроші Януковича будуть забрані в український бюджет, там, звідки їх вкрали. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, займайте свої місця. Давайте проголосуємо закон. Ми можемо зараз...</p>
<p>Скільки, 2 хвилин було, да? Будь ласка, Олег Ляшко 2 хвилини, якщо вже почали, по 2 хвилини виступи.</p>
<p>Колеги, займайте свої місця, будь ласка, будемо зараз голосувати. І я закликаю всіх проголосувати.</p>
<p>Будь ласка, Олег Ляшко.</p>
<p>&nbsp;</p>
<p>11:23:10</p>
<p>ЛЯШКО О.В.</p>
<p>Олег Ляшко, Радикальна партія. Я хочу звернутися до всіх колег депутатів і запитати вас. Шановні колеги, і ті, хто були в "регіонах", і ті, хто не були, усіх, хто сидять в цьому залі. Згадайте, два роки назад, той час, коли тут, в Києві проливалася кров. За що вона проливалася? За що люди віддавали кров? Проти банди Януковича, проти мафії, проти корупції, проти пограбунку країни. Через два роки немає жодної людини, притягнутої за злочини Януковича, через два роки не повернуто жодної копійки до державного бюджету, вкрадених бандою Януковича коштів.</p>
<p>У мене до кожного з вас питання. Шановні колеги, а вам не соромно? Вам не соромно перед тими людьми, яким ви обіцяли боротися з корупцією, повернути вкрадені кошти, відновити економіку, дати європейське життя? Тим, хто не голосує, тим, хто не підтримує ці закони, очевидно не просто не соромно, а вони не усвідомлюють своєї відповідальності. Два мільярди доларів грошей, вкрадених Януковичем з бюджету України, лежать на рахунках, і ми не можемо їх повернути до бюджету. Він з бюджету вкрасти може, а ми, виявляється, демократичний парламент, до бюджету повернути не можемо. Очевидно чекаємо, поки вернеться Янукович.</p>
<p>Так? Щоб повернути йому ці кошти на блюдечку з голубой кайомочкой. Чи чекаємо рішення найсправедливішого Печерського суду, який верне кошти Януковичу як законно зароблені – 2 мільярди доларів?</p>
<p>Хто з вас може заробити 2 мільярди доларів? У нас людина 200 доларів в місяць заробить не може. У нас за ці гроші має фінансуватися армія, соціальна сфера, медицина, освіта.</p>
<p>Фракція Радикальної партії закликає голосувати за цей закон.</p>
<p>&nbsp;</p>
<p>ГОЛОВУЮЧИЙ. Шановні колеги! Шановні колеги, будь ласка,&nbsp; займаємо свої місця. Я би всіх просив наступну річ: не сваритись навколо цього питання. Воно не повинно нас всіх з вами роз'єднувати. Проголосуємо, включаємо в порядок денний. Почнемо розгляд, обміняємося конкретними думками по цьому закону. Приймемо його за основу, підемо в комітет, в комітеті розглянемо, зробимо такий закон, як потрібен, щоб відповідав всім стандартам. І, таким чином, ми вийдемо з цієї ситуації. А інакше ми ніколи до цього питання не дійдемо.</p>
<p>І більше того, ви ж розумієте, що неприйняття цього закону теж декому вигідно, хто, наприклад, володіє цими грошами або активами в півтора мільярди доларів. Ви ж розумієте? Давайте не дамо можливості блокувати це через парламент.</p>
<p>Колеги, є пропозиція, будь ласка, до всіх фракцій українського парламенту: "Блок Петра Порошенка", "Народний фронт", Радикальна партія, "Батьківщина", "Відродження" група, "Воля народу", "Самопоміч", "Опозиційний блок", позафракційні –&nbsp; проголосувати, підтримати включення в порядок денний для прийняття рішення цього закону. А далі, коли будемо розглядати, будемо визначатись, що з ним робити. Приймається така пропозиція? Проголосуємо? Був заклик керівника фракції Юрія Луценка… за включення в порядок денний. Це тільки включення в порядок денний. Будь ласка, заходьте, займайте свої місця.</p>
<p>Дивіться, є правки комітету, який професійно до цього підійшов, але ми його будемо приймати тоді, коли будемо розглядати. Зараз включення у порядок денний, зараз ми не приймаємо рішення, ухвалення цього закону. Голосуємо? Був заклик керівника фракції до фракції, голосувати і підтримати. Я прошу прислухатися до керівника фракції: включення у порядок денний для прийняття рішення. Тільки – і все! Готові? <i>(Шум у залі)</i></p>
<p>Давайте, і підемо далі. Багато законів, колеги. Прошу зайняти свої місця. Займайте свої місця.</p>
<p>Колеги, ні в кого немає сумніву, що треба півтора мільярди Януковича забрати в пользу українського народу? Є в когось сумнів? Яким способом, ми це знайдемо правильне рішення в комітеті.</p>
<p>Голосуємо включення у порядок денний цих двох законів – 4057&nbsp; і 3196, включення у порядок денний та прийняття рішення.</p>
<p>Голосуємо? Давайте, включаємо, колеги, прошу підтримати всіх. Голосуємо. А далі розглянемо і приймемо рішення.</p>
<p>Прошу пропозицію&nbsp; голосувати. Прошу голосувати. Голосуємо, підтримуємо, колеги. Прошу, підтримайте.</p>
<p>&nbsp;</p>
<p>11:28:51</p>
<p>За-183</p>
<p>Будь ласка, по фракціям. <i>(Шум у залі)</i></p>
<p>Шановні колеги, я тоді оголошую перерву до 12.30. Керівників фракцій і груп парламенту запрошую&nbsp; на третій поверх для консультацій.</p>
<p>Дякую, шановні колеги. До 12.30 – перерва.</p>
<p>&nbsp;</p>
<p align=center><i>(Після перерви)</i></p>
<p align=center><i>&nbsp;</i></p>
<p>ПАРУБІЙ А.В. Шановні колеги депутати, прошу заходити в зал, консультації завершилися. Завершилися успішно. Як завжди, знайдений компроміс.</p>
<p>Я прошу заходити в зал, щоб ми змогли перейти відразу до результативного голосування. Будь ласка, колеги. Секретаріат Верховної Ради, прошу запросити депутатів в зал.</p>
<p>Шановні колеги, я прошу секретаріати фракцій запросити депутатів в зал. В залі недостатньо депутатів для прийняття&nbsp; рішень. Будь ласка, прошу запросити депутатів в зал. Колеги-депутати, прошу з кулуарів заходити в зал, займати робочі місця.</p>
<p>Шановні колеги, через хвилину починаємо нашу роботу. Прошу зайти в зал, хто в кулуарах, приготуватись до продовження нашої роботи. Будь ласка, заходимо в зал.</p>
<p>&nbsp;</p>
<p>ГОЛОВУЮЧИЙ. Будь ласка, в мене є… Продовжуємо нашу роботу, шановні колеги.</p>
<p>Декілька оголошень. Будь ласка, є подання двох фракцій, двох груп: "Відродження" і "Воля народу" – підписана Віктором Бондарем і Ярославом Москаленко, щодо заміни перерви на трихвилинний виступ.</p>
<p>Будь ласка, Антон Яценко, "Відродження", трихвилинний виступ.</p>
<p>Прошу депутатів заходити до залу Верховна Ради України.</p>
<p>&nbsp;</p>
<p>12:41:00</p>
<p>ЯЦЕНКО А.В.</p>
<p>Шановні колеги, шановний пане спікер! Ви знаєте, що в лютому місяці ми прийняли з вами дуже два гострих і важливих закони. Перший закон, це 4024, який повертає пільгове перевезення, фінансування їх з боку держави місцевим бюджетом. Інший закон стосується фінансування закладів профтехосвіти. Це номер 4024 і номер 3830-3.</p>
<p>На жаль, ми досі не маємо позиції, ані вето Президента, ані підписаних законів. Тому ми звертаємось до Президента України і до спікера прискорити розгляд цих законів. Щоб ми вже мали позицію і щось могли сказати людям. Бо питання дуже нагальні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народних депутатів запрошуйте до зали Верховної Ради України.</p>
<p>Будь ласка, Юлія Тимошенко. Теж заява двох фракцій – Олега Ляшка і Юлії Тимошенко – на перерву, яка замінена виступом.</p>
<p>Будь ласка, Юлія Тимошенко, 3 хвилини.</p>
<p>&nbsp;</p>
<p>12:42:19</p>
<p>ТИМОШЕНКО Ю.В.</p>
<p>Шановні колеги, сьогодні біля Верховної Ради відбувається непересічна подія. З усієї країни, з кожного куточку кожної області з'їхалися фермери. Це тисячі керівників фермерських господарств. Вони приїхали сюди тому, що зараз, якщо ви знаєте, розпочалась посівна. А у них немає жодної копійки для того, щоб провести цю посівну успішно, щоб обробити землю. Щоб забезпечити Україну необхідними продуктами харчування.</p>
<p>Земля, безцінна українська земля сьогодні обробляється фермерами. Але, в той же час, всі складнощі, всі проблеми, все насилля, яке відбувається над фермерами, воно є невипадковим. Цих людей просто зганяють з землі, зганяють насильно, залишаючи цю землю вільною для монополій, для тих, хто використовує цю землю для надприбутків без селян.</p>
<p>Саме тому вони з'їхались з усієї України, щоб достукатися, увага, до сердець народних депутатів. І якщо є у нас серця, а серце України – це село, це ті аграрії, які з усіх останніх сил обробляють землю. Так от, достукатись до ваших сердець вони приїхали для&nbsp; того, щоб виправити помилку, яка була допущена при прийнятті державного бюджету наприкінці року, коли&nbsp; великим аграрним монополіям холдингам дали можливість&nbsp;&nbsp; забрати&nbsp; з бюджету&nbsp; майже&nbsp; 20 мільярдів гривень, а у фермерських господарств забрали останні копійки через руйнацію їх податкової системи. І тому вони вимагають сьогодні від депутатів&nbsp; повернути&nbsp; їм хоча б те, що у них було, ці крохи.&nbsp; Тому що не субсидій, не дотацій, не державної підтримки наші фермерські господарства не мають.&nbsp;</p>
<p>Я дякую&nbsp; сьогодні Голові&nbsp; Верховної Ради, хоч його&nbsp; і немає&nbsp; в президії, за те, що… Є, прекрасно.&nbsp; За те, що він дав згоду прийняти делегацію фермерів&nbsp; і за те, що він дав згоду розглянути всі питання, які вони піднімають. А вони піднімають декілька питань.&nbsp;</p>
<p>Перше.&nbsp; Повернути&nbsp; діючу податкову систему до&nbsp;&nbsp; 1 січня 16 року.</p>
<p>По-друге,&nbsp; негайно прийняти Закон про сімейні фермерські господарства і відкрити&nbsp; Стратегію підтримки фермерських господарств.&nbsp;</p>
<p>Третє. Вони&nbsp; вимагають, щоб&nbsp; ми негайно&nbsp; розробили і прийняли Закон про єдиний податок&nbsp; на землю, який дасть можливість їм працювати&nbsp; і мати оподаткування посильне.</p>
<p>Четверте.&nbsp; Вони вимагають ні в якому випадку не виконувати&nbsp; те, про що оголосив&nbsp; Прем'єр-міністр і мільйон гектарів&nbsp; сільськогосподарської землі продати з молотка. Вони пропонують, щоб ми як Рада розглянули…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, завершуйте.</p>
<p>&nbsp;</p>
<p>ТИМОШЕНКО Ю.В. …розглянули Стратегію розвитку&nbsp; фермерських господарств так, як це є в кожній європейській країні, в кожній цивілізованій країні, яка має&nbsp; сільськогосподарську землю.&nbsp;</p>
<p>Я прошу депутатів взяти це як головний пріоритет, це половина України і це&nbsp; наше благополуччя і наше&nbsp; майбутнє. Прошу всіх долучитися до цієї&nbsp; роботи.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Тут мене згадували. Маю право на репліку?&nbsp; Хочу&nbsp; всіх&nbsp; поінформувати, <a name=Temp></a>шановні колеги, що завжди зустрічався і буду зустрічатися з людьми і з фермерами в тому числі. І взагалі от за останніх декілька тижнів, місяць, провів багато зустрічей з громадським сектором, з експертним середовищем. Ви знаєте, є що у людей послухати і є&nbsp; чому у них навчитись, тому завжди треба спілкуватись. Сьогодні теж зустрінусь з фермерами, і для зустрічі зі мною не потрібно, щоби там були тисячі людей,&nbsp; я маю на увазі, приїжджати тисячами. А це можна зробити в будь-який нормальний спосіб і просто повідомити, що є така необхідність, і ми обов'язково&nbsp; зустрінемось для того, щоби проговорити ті проблеми, які є,&nbsp; і знайти якісь&nbsp; шляхи вирішення із тієї чи іншої ситуації,&nbsp; шановні колеги.</p>
<p>Ми проголосували з вами безвізовий закон. Враховуючи з подання комітету, там було&nbsp; написано про те, що&nbsp; і зараз я озвучу, була пропозиція&nbsp; з техніко-юридичними правками. Тому я просив би це врахувати при підготовці законопроекту на підпис Голові Верховної Ради для направлення на підпис Президенту.</p>
<p>Ще одна заява. Згідно з поданою заявою та відповідно до частини третьої статті 60 Регламенту Верховної Ради&nbsp; України повідомляю про вихід народного депутата України Фірсова Єгора Павловича зі складу депутатської фракції&nbsp; "Блок Петра Порошенка".</p>
<p>Шановні колеги народні депутати України! Ми, я щойно провів нараду (увага!) з керівниками фракцій. Начебто ми знайшли рішення в тому, щоби&nbsp;&nbsp;&nbsp; закони щодо повернення активів Януковича зараз включити в порядок денний і розглянути їх прийняття за основу. Далі в комітеті ми будемо це питання доопрацьовувати.</p>
<p>Але в зв'язку з цим я би пропонував: зараз виступ Івана Вінника, 3 хвилини, він поінформує про цей закон, щоби&nbsp; всі розуміли. Тому що є багато легенд про цей закон, але насправді є речі, які там&nbsp;&nbsp; просто&nbsp; не прописані, а всі думають, що вони там є. Тому Іван Вінник зараз проінформує.</p>
<p>І далі виступ ще буде, попросив ще раз Юрія Луценко, висловити ще раз свою позицію.&nbsp; Я думаю, що якщо хтось захоче виступити із керівників фракцій,&nbsp; будь ласка, будуть мати таку можливість. Немає заперечень?</p>
<p>&nbsp;Будь ласка, 3 хвилини,&nbsp; Іван Вінник.</p>
<p>Увага, колеги! Прослухайте цей закон, треба, щоб ми сьогодні це питання&nbsp; ухвалили, і підемо далі.</p>
<p>Будь ласка.</p>
<p>&nbsp;</p>
<p>12:48:25</p>
<p>ВІННИК І.Ю.</p>
<p>Дякую, Володимире Борисовичу. Дійсно, треба, щоб ми з'ясували,&nbsp; що насправді в цій законодавчій новелі записано.</p>
<p>Перше. Хто може стати суб'єктом застосування цієї норми, яка пропонується до прийняття? Виключно особи, які вчинили корупційні злочини, пов'язані з привласненням майна, з розтратою майна (191 стаття Кримінального кодексу України). Особи, які підозрюються в легалізації коштів, одержаних злочинним шляхом (стаття 209), особи, які підозрюються в створенні злочинного угрупування (стаття 255).</p>
<p>Що може стати об'єктом? Об'єктом може стати тільки гроші, грошові кошти. Жодним чином не йдеться ані про майно, ані про нафту Курченка, ані навіть про дачі на Монако, які намагаються деякі захистити.</p>
<p>У який спосіб це буде робитися, які запобіжники існують? Перше. Це стосується тільки тих грошей, які були встановлені під час досудового слідства, їх наявність, але не можна встановити хто насправді їх є власник. Тобто вони знаходяться на рахунку, рахунок належить офшорній компанії, ці гроші заарештовані фінмоніторингом, але навіть не можна викликати відповідну особу у якості свідка для того, щоб її допитати і відповідно змінити процесуальний статус. Тобто таку особу, яка є підозрюваною, оголошують в розшук. І якщо вона не з'являється до слідчого, це є підстава застосовувати запропоновані законодавчі норми. Якщо особа з'являється, відповідно така норма не може бути застосована, але особа має бути довести, звідки вона взяла ці кошти, і довести, що вони були отримані у законний спосіб, що вони відповідають тим деклараціям, доходам, які особа мала в певний період часу.</p>
<p>Що стосується оскарження і взагалі головного принципу права обґрунтованості та пропорційності застосування норм права. Передбачена дворівнева система оскарження. Рішення про стягнення приймає суд, яке може бути оскаржено в апеляційному порядку. Тобто повністю права особи, яка потім, наприклад, з'явиться і задекларує "це мої кошти", вона може оскаржити в суді.</p>
<p>Наступне, що стосується європейської практики. Тому що тут багато йдеться про те, що це не відповідає нормам європейського права. Хочу процитувати, стаття 54 пункт 1 Конвенції ООН проти корупції 2003 года закликала держави-учасниці вжити заходів, необхідних для вирішення конфіскації без ухвалення вироку в рамках кримінального судочинства у випадках, коли кримінальне переслідування злочинця неможливе. У нас, якщо особу по Кримінально-процесуальному кодексу неможливо допитати в якості свідка, йому навіть заочно не можна оголосити про підозру, не говорячи про проведення заочного судочинства.</p>
<p>17 вересня 2007 року у зв'язку із загрозливими масштабами корупції Президентом Світового банку та Генеральним секретарем ООН було започатковано реалізацію ініціативи з повернення активів, ключовими елементами якої визначено…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд завершуйте.</p>
<p>&nbsp;</p>
<p>ВІННИК І.Ю. І останнє. Щодо Європейського суду з прав людини, ви знаєте, багато розмов йде, що будь-яка конфіскація застосована під час досудового слідства буде оскаржена, і потім ці кошти будуть повернені особі через рішення Європейського суду з прав людини. Хочу вам прочитувати практику, 22 лютого 1994 року справа Раймондо проти Італії, рішення Європейського суду стало на бік Італії. Коли активи мафіозі Раймондо були конфісковані ще під…</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги. <i>(Шум у залі)</i></p>
<p>Ви пам'ятаєте цей фільм: "Не кричите – чего вы кричите?". Чого ви кричите, не треба кричати?!</p>
<p>Будь ласка,&nbsp; Юрій Луценко, виступ. Я дам всім під час обговорення, будете виступати, без проблем.</p>
<p>Послухайте уважно, шановні колеги, я прошу займайте свої місця, шановні колеги&nbsp; народні депутати.</p>
<p>&nbsp;</p>
<p>12:52:45</p>
<p>ЛУЦЕНКО Ю.В.</p>
<p>Шановні колеги, стосовно Закону 4057. Я хочу зняти міфи, які зараз є в залі щодо цього закону. Перше. Закон стосується виключно грошей і цінностей. Він не поширюється ні на майно, ні на акції, ні на нафту, ні на, які інші речі, про які говорять в кулуарах. Лише кошти і цінності у вигляді державних цінних паперів. Раз.</p>
<p>Друге. Безумовно, помилкою цього законопроекту є те, що звернення в дохід держави може бути, якщо людина довгий час переховується, і інші причини. Інші причини комітет обговорить і, думаю, зробить правильний висновок, зніме цей пункт 2 на сторінці другій в пункті 5.</p>
<p>Але неправдою є також те, що щось можуть забрати без суду. Всі рішення буде приймати виключно суд.</p>
<p>І головне, колеги. Як ви бачите, обговорення цього закону…</p>
<p>Да, і ще одне. Це не правда, що Європейський суд може використати цей закон для виграшу на користь Януковича, бо в супровідній записці до цього закону приводиться&nbsp; дуже велика кількість прецедентів Європейського суду, по якому саме так кошти вилучалися, і Європейський суд залишав вирок в силі.</p>
<p>Тому… Цей закон… законопроект, безумовно, не&nbsp; є досконалим, як і&nbsp; багато інших. Але треба&nbsp; припинити політичний мітинг з його приводу і переправити його у комітет правоохоронних органів, який зробить з нього юридично досконалий. Звертаюсь в першу&nbsp; чергу до депутатів БПП: будь ласка, відправимо цей законопроект у профільний комітет, який зробить з нього правильний, юридично дієвий закон, який не дасть жодних підстав для порушення прав людини, котрі, на жаль, зараз тут ще мають місце.</p>
<p>Будь ласка, треба проголосувати зараз за цей законопроект і почати професійну роботу замість політичного мітингу.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, я закликаю зараз всіх зайняти свої місця… під час обговорення… зайняти свої місця, включити його у порядок денний для прийняття рішення, і розпочнемо обговорення, всі отримають можливість виступити.</p>
<p>Будь ласка, шановні колеги, під час обговорення всі-всі отримають можливість виступати, без проблем. Колеги, будь ласка, займайте свої місця, зараз будемо голосувати. Давайте насправді, маємо розв’язати цю проблему, вона вже накопичується не один місяць, не один… навіть уже більше півроку, напевно. І нам потрібно якось її врегулювати. Тому… включення у порядок денний ми вже починаємо обговорювати предметно статті закону, а далі вже визначимося, що робити з цим далі.</p>
<p>Будь ласка, шановні колеги, я прошу підтримати включення в порядок денний для прийняття рішення і далі вже будемо обговорювати. Але однозначно є рішення того, що це може тільки розглядатися тільки за основу. Крапка. Жодних інших рішень бути не може сьогодні, для того щоб поправити закон, щоб він був ефективним.</p>
<p>Готові голосувати? Прошу всіх... Да, да, да, "за", да. Будь ласка, включення в порядок денний для прийняття рішення. Готові? Будь ласка, депутати, займайте свої місця, шановні колеги. Давайте, голосуємо включення в порядок денний 4057 та прийняття рішення 4057, 3196. Прошу всіх підтримати включення до порядку денного та прийняття рішення. Будь ласка, голосуємо. Прошу підтримати, колеги, голосуємо всі, голосуємо. Прошу всіх підтримати.</p>
<p>&nbsp;</p>
<p>12:57:19</p>
<p>За-200</p>
<p>Підходять народні депутати, 200.</p>
<p>85, 72... "Батьківщина"... <i>(Шум у залі)</i></p>
<p>Шановні колеги, давайте ще раз. <i>(Шум у залі)</i></p>
<p>&nbsp;Колеги, була дуже конструктивна пропозиція: включити його в порядок денний. Я просив би всіх колег народних депутатів підтримати цю пропозицію. Почнемо обговорювати цей закон – визначимо по статтях.</p>
<p>Шановні колеги! В порядок денний. Колеги… Ні, повертайтесь, зараз будете голосувати. <i>(Шум у залі)</i></p>
<p>&nbsp;Готові, колеги? Повертайтесь на місця. Шановні колеги, я думаю, що зараз будуть голоси. Давайте, займіть свої місця. Давайте, займайте свої місця, колеги. <i>(Шум у залі)</i></p>
<p>&nbsp;Давайте, колеги, давайте ще раз подивимося, скільки у нас є голосів різних фракцій. Добре, добре, "Народний фронт", залишайтесь тут.</p>
<p>Колеги, я прошу, пропозиція: включити в порядок денний та прийняття рішення… <i>(Шум у залі)</i> Ми зараз побачимо, скільки є по інших фракціях. Якщо потрібно, "Народний фронт" повернеться на місця і проголосує.</p>
<p>Я прошу, колеги, я прошу всіх зайняти свої місця, колеги. Готові? В порядок денний включення, в порядок денний та прийняття рішення. 4057 і 3196. Голосуємо без "Народного фронту", але вони підключаться в процесі голосування. Я прошу підтримати включення до порядку денного та прийняття рішення. Голосуємо? Готові?</p>
<p>Голосуємо, прошу підтримати цю пропозицію, включення в порядок денний, колеги, голосуємо. Нам максимум голосів, і тоді ми побачимо що дасть "Народний фронт".</p>
<p>&nbsp;</p>
<p>13:01:56</p>
<p>За-162</p>
<p>Шановні колеги народні депутати, я думаю, що нам потрібно ще буде провести консультації за наполяганням народних депутатів України. На превеликий жаль, але оголошую ранкове засідання Верховної Ради України закритим.</p>
<p>О 16 годині, шановні колеги, ми продовжимо нашу роботу на вечірньому засіданні. Але я просив би всіх керівників фракцій, по-перше, забезпечити стовідсоткову явку. Ми розпочнемо із законів спецконфіскації Януковича. Стовідсоткову явку, і попрацюйте з колегами народними депутатами з тим, щоби ми змогли проголосувати включення в порядок денний та прийняття рішення цих законів. Буду вдячний за ваше розуміння, шановні колеги. Дякую.</p>
<p>&nbsp;</p>
<p><br></p>
