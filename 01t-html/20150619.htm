Стенограма пленарного засідання
19 червня 2015
&nbsp;
<p align=center>ЗАСІДАННЯ П’ЯТДЕСЯТ П’ЯТЕ</p>
<p align=center>Сесійний зал Верховної Ради України</p>
<p align=center>19 червня 2015 року, 10 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>10:01:59</p>
<p>ГОЛОВУЮЧИЙ. Доброго ранку, шановні колеги! Прошу заходити в зал і підготуватись до реєстрації, займати робочі місця, щоб розпочати нашу роботу. Ще не реєструємо, чекаємо. Секретаріат Верховної Ради прошу повідомити депутатів про початок нашої роботи. Депутати колонами заходять в зал. Чекаємо.</p>
<p>Чекаємо і запрошуємо.</p>
<p>Шановні колеги, ще раз запрошую у зал. Прошу депутатів підготуватися до реєстрації.&nbsp; Шановні колеги, заходимо.&nbsp; "Самопоміч"&nbsp; є. Хто бачив фракцію "Батьківщина"?&nbsp; Готові, шановні&nbsp; колеги, до реєстрації?</p>
<p>Прошу зареєструватись. Шановні колеги депутати, прошу зареєструватися. Будь ласка,&nbsp; проходить&nbsp; реєстрація.</p>
<p>&nbsp;</p>
<p>10:06:23</p>
<p>Дякую. У залі присутні&nbsp; 269 депутатів.&nbsp; Це успіх. Ранкове пленарне засідання Верховної Ради України&nbsp;&nbsp; оголошую відкритим.</p>
<p>Згідно Регламенту&nbsp; наша&nbsp; перша година – це "година запитань до Уряду", і сьогодні ми будемо піднімати питання щодо виконання плану дій з візової лібералізації, добровільного об'єднання територіальних громад, речового забезпечення військовослужбовців та криміногенної ситуації в Україні. Відповідати на письмові та усні запитання від депутатських фракцій і груп сьогодні будуть: віце-прем'єр міністр, міністр регіонального розвитку будівництва та ЖКГ України Геннадій Геннадійович Зубко, прошу привітати. <i>(Оплески) </i>Також міністр закордонних справ України Павло Анатолійович Клімкін, привітаємо його. <i>(Оплески) </i>Міністр оборони України Степан Полторак. Міністр внутрішніх справ України Арсен Борисович Аваков. <i>(Оплески)</i></p>
<p>&nbsp;Товариство, є пропозиція, щоб доповідачі мали по 7 хвилин, а потім 30 хвилин запитання народних депутатів до членів Кабінету Міністрів&nbsp; України. І таким чином побудувати наш регламент. Немає заперечень? Якщо немає заперечень, запрошую до слова віце-прем'єр міністра Геннадія Григоровича Зубка.</p>
<p>&nbsp;</p>
<p>10:08:05</p>
<p>ЗУБКО Г.Г.</p>
<p>Шановний пане головуючий, шановні народні депутати,&nbsp; шановні колеги,&nbsp; я хотів би відразу попросити, можливо, по регламенту добавити ще три хвилини, тому що питання, яке ми зараз будемо розглядати, вкрай важливе сьогодні для країни. Реформа децентралізації є ключовою реформою, яка відкриває шлях не тільки для підсилення місцевого самоврядування, і не тільки до вступу до Європейського Союзу, до імплементації всіх законів України, а ще й до того, щоби підсилити сьогодні вплив наших громадян, вплив суспільства, вплив місцевого самоврядування на рішення, які приймаються як на територіях, на яких проживають наші українці, так і на рівні центральної влади.</p>
<p>Я хотів би просто зараз вас, шановні депутати, проінформувати про стан реформи, в якому ми сьогодні є місці, що ми прийняли, що нам потрібно зробити, і що відбувається зараз в регіонах, в областях, в районах.</p>
<p>Я хотів би зазначити, що, на жаль, за 22 роки в Україні постійно вирішувалось питання кому передати владу: або від Президента до парламенту, або від парламенту до Президента. І перший раз за історію незалежної України Президентом України. Прийнято рішення про те, що максимально повноваження передати місцевому самоврядуванню. Це історичний момент, який ми повинні разом з вами всі зробити для того, щоб передати повноваження на місця. Це дуже важливо і я б хотів би, щоб кожен сьогодні з народних депутатів, який присутній в залі, який працює на мажоритарних округах, який спілкується з людьми, який бачить, яким чином зробити цю реформу, допомагав і саме головне – прибрав політику з цього питання.</p>
<p>Чому я так наголошую? Тому що на сьогоднішній день є політики, є політичні сили, які хочуть взагалі представити децентралізацію, як адміністративно-територіальну реформу. Про адміністративно-територіальну реформу сьогодні взагалі не йде мова. Сьогодні мова іде про прості речі: є повноваження, які виконує громада, і потрібно дати функції, щоб ці рішення, які вона приймала, впливали на життя людей в Україні. Для того, щоб передати ці функції і повноваження нам потрібно сформувати ефективні й економічно спроможні громади, які дійсно можуть не тільки взяти ресурс як бюджет, ресурс як землю, а можуть виконувати функції для того, щоб нашим українцям надати якісну освіту, якісну охорону здоров'я, якісні адміністративні послуги, а не витрачати тільки кошти, які вони отримують з центрального бюджету, на свою заробітну плату та на оплату комунальних послуг. І зараз така ситуація, більш, ніж 40 відсотків тих сільських, селищних рад, які є в Україні.&nbsp;&nbsp;</p>
<p>Тому я хотів би сказати, що ми повинні об'єднатися разом і зробити цей ключовий момент відкриття повноважень місцевого самоврядування. Зараз ситуація в тому, щоб ми разом приймали рішення про закон, засади державної регіональної політики, Закон про добровільне об'єднання громад і на законодавчому рівні практично у нас все закрито. Для того, щоб запрацювала ця реформа на місцях, урядом була прийнята додатково Постанова Кабінету Міністрів про методику формування спроможних громад. Ще раз наголошую, питання добровільного об'єднання є першочерговим, питання економічної ефективності сформованої громади є першочерговим. І тому на сьогоднішній день саме ті громади, які об'єднаються, які зможуть показати, що в них є якісний бюджет, який вони отримали із розрахунку того, що змінені Бюджетний і Податковий кодекси; які можуть надати якісні послуги, вони мають право отримати всі повноваження на рівні обласних міст України. Це ті повноваження, які - про зміни до Закону в Бюджетному кодексі про міжбюджетні відносини, - дозволять їм мати прямі трансферти з центральним бюджетом України.</p>
<p>І на сьогоднішній день перспективні плани складені в 12 областях. Учора буквально були прийняті перспективні плани в Харківській, в Полтавській області. Зараз, під час нашої зустрічі, відбувається сесія Чернігівської ради. І я вважаю, Олег Валерійович, що Чернігівська обласна рада, Олег Валерійович, Чернігівська обласна рада прийме рішення позитивне, щоб прийняти цей перспективний план.</p>
<p>Ще раз наголошую: перспективний план – це план стратегічного розвитку регіону. Сьогодні ми повинні зрозуміти, що децентралізація – це тільки шлях відкриває до регіонального розвитку. І саме метою децентралізації і всіх інших законів – це є регіональний розвиток, це є конкуренція між регіонами, це є конкуренція між областями, це є конкуренція серед інвесторів, для того щоб залучити інвестиції, створити нові робочі місця і наповнити бюджет, для того щоб якість життя українців саме на місцях була підвищена.</p>
<p>Тому зараз проходить прийняття перспективних планів. Вже практично ми очікуємо, що до кінця цього місяця перспективні плани будуть створені. Ми разом з Радою Європи підписали Меморандум, і Рада Європи разом з USAID профінансувала відкриття офісів реформ в кожній області. Ці офіси допомагають працювати з місцевим самоврядуванням, складати перспективні плани. І ми сьогодні є на такому потужному взагалі ресурсі, для того щоб, дочекавшись змін до Конституції, які ми очікуємо, що буквально в короткий період буде внесений в парламент, і в якій будуть остаточно закріплені повноваження місцевого самоврядування по виконанню своїх функцій, а функції і повноваження вони повинні передаватися на принципах субсидіарності. Це означає, що там, де живе людина, там, де виникає проблема, там і повинно прийматися рішення по тому, як цю проблему закрити.</p>
<p>Тому на сьогоднішній день територіальне об'єднання громад проходить в&nbsp; розмірі районів. Райони у&nbsp; нас як були, так і залишаються. Області, як були, так і залишаються. І повноваження єдине, що розподіляється максимально на об'єднання територіальних громад, інша частина яку функції районів залишаються там, де потрібна співпраця між територіальними об'єднаннями громад і на рівні області залишаються ті функції, які дозволяють функціонувати і виконувати ті&nbsp; повноваження, які стосуються обласного значення.</p>
<p>На сьогоднішній день я&nbsp; хотів би зазначити, що крім офісів реформ, крім окремого уповноваженого від уряду заступника&nbsp; облдержадміністрації, який відповідає за формування перспективних планів в кожній практично області, в кожній&nbsp; громаді створені експертні групи…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; дайте&nbsp; можливість… Скільки, пане віце-прем'єр, хвилин? Хвилин? Ну давайте дамо ще віце-прем'єру 5 хвилин, шановні колеги. Дамо. 5 хвилин, будь ласка.</p>
<p>&nbsp;</p>
<p>10:15:56</p>
<p>ЗУБКО Г.Г.</p>
<p>І тому зараз в кожній області працюють експертні групи, які повинні відпрацювати і, саме головне, показати стратегію розвитку кожного регіону. Для цього додатково створений вами, за вашою підтримкою в Державному бюджеті на 2015 рік фонд регіонального розвитку, який практично спрямовується на&nbsp; підсилення об'єднання громад. Я хотів би зараз звернути увагу всіх народних депутатів, які працюють на&nbsp; округах. В кожній області&nbsp; створені обласні конкурсні комісії, які працюють також із народними депутатами, які разом повинні визначити, які конкретні проекти потрібно довиконати, добудувати і закінчити в 2015 році.&nbsp; Це також ваша можливість, це також ваша мета і ваше завдання для того, щоби підсилити свою громаду. Ці кошти безпосередньо за рішенням&nbsp; обласної конкурсної комісії відправляються на бюджетний комітет, бюджетний комітет затверджує і таким чином наші території отримають додатковий стимул для того, щоб об'єднуватися.</p>
<p>Зараз урядом розроблений законопроект, і я чекаю, що наступного тижня ми його передамо на обговорення і на затвердження іншими міністерствами закон про передачу земельних ресурсів на повноваження територіальним громадам". Це означає, що та громада, яка об'єднається, буде мати всі ресурси для того, щоб приймати рішення, залучати інвестиції, залучати тих людей, які зможуть вкладати гроші і створювати робочі місця. Бюджет, земля, Державний фонд регіонального розвитку і пряме спрямування інвестицій на місцеве самоврядування.</p>
<p>Я хотів би зазначити, що на сьогоднішній день є багато експертів з цих питань, але експерти цих питань домішують трошки політики і питаються скористатися тим що розказати, що буде змінена межа населених пунктів, буде змінена місцева влада, буде незрозуміло куди передана комунальна власність. Ще раз наголошую, на сьогоднішній день як проживала бабуся в своєму селі, вона там і буде проживати, але ми хочемо побачити потужний орган місцевого самоврядування, який буде приймати рішення не на території сільської ради, де немає практично повноважень, де маємо можливості приймати рішення, де немає можливості закумулювати ресурс достатній для того, щоб відремонтувати дах на лікарні, на школі або відремонтувати дорогу, а створити потужну, ефективну, добровільну об'єднану громаду, яка може закумулювати ресурс і виконати свої зобов'язання перед своїми мешканцями, перед своїми громадянами, перед нашими українцями.</p>
<p>Тому реформа вкрай важлива і я хотів би, щоб кожен наш мажоритарний депутат долучився до цього і доніс, що без цього Україна не буде самодостатньою, незалежною і унітарною. Це наше завдання - разом провести цю реформу. Без цього Україна ніколи не буде конкурентоздатною в Європейському Союзі для того, щоб підсилити і також її вплив. І сьогодні Україна має дуже потужний ресурс і в агропромисловому комплексі, і в інфраструктурних проектах, і в тих залученнях інвестицій, які ми всі так очікуємо.</p>
<p>Я думаю, що сьогодні міністр агропромислового комплексу доповість про те досягнення по експорту зернових культур. Але це те, що сьогодні повинно дійти до людей. А дійти воно до людей може тільки через місцеве самоврядування, прийняте рішення, а також виконані разом нами програми.</p>
<p>Я хотів би ще раз зосередити, що в Міністерстві регіонального розвитку зараз створений департамент регіонального розвитку, який буде допомагати кожній області, кожному регіону створити, скласти, розробити стратегію розвитку кожного регіону. Зробити таким чином конкуренцію між областями. Конкуренцію, яка є зараз в Австрії, конкуренцію, яка є зараз в Німеччині, конкуренцію між тими регіонами, які мають кожний свою перевагу: хто в туризмі, хто в промисловості, хто в переробці сільгосппродукції. Але саме ту фішку, яка дозволить залучити інвестора.</p>
<p>Тому Департамент регіонального розвитку почав працювати, разом з ним працюють офіси по підтримці реформ. Разом з цим працює практично Рада Європи, яка вчора за персоною пана Хана підписала угоду про надання допомоги Україні 55 мільйонів євро на саме секторальний розвиток в Україні. Це ті гроші, які підуть безпосередньо в регіони на підтримку проведення реформ, на створення якісних адміністративних послуг.</p>
<p>Тому, шановні наші народні депутати, шановні колеги, і я звертаюсь до панів міністрів так само, як і до вас, тому що ця реформа не проводиться тільки з місцевим самоврядуванням. Ця реформа повинна відбуватися паралельно і з освітою, і з охороною здоров'я, і з тими органами влади, які сьогодні безпосередньо впливають: екологи, земля, ресурси. Тому я хотів би всіх об'єднати навколо децентралізації і…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ЗУБКО Г.Г. І взагалі прибрати з цього питання політику, тому що це наша ключова реформа. І ця ключова реформа відкриває шлях до незалежної, спроможної, економічно ефективної України. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам. До слова запрошується міністр закордонних справ України Павло Анатолійович Клімкін.<i> </i></p>
<p><a name=_GoBack></a>&nbsp;</p>
<p>10:21:50</p>
<p>КЛІМКІН П.А.</p>
<p>Шановні пані та панове! Дякую за можливість доповісти про стан виконання безвізового плану і того, що ми робимо для досягнення безвізового режиму.</p>
<p>8 травня Європейською комісією опубліковано п'яту доповідь про виконання Україною плану дій щодо лібералізації безвізового режиму. Не буду чітко перераховувати всі напрямки, але з 15 напрямків, які були оцінені, 2 вважаються повністю виконаними, 8 майже виконаними, 4 частково, з дуже гарною перспективою щодо подальшого прогресу і 1 напрямок як частково виконаний.</p>
<p>Хочу сказати, що, по-перше, просування на шляху з ЄС докорінно визначально впливає на наше просування у напрямку і лібералізації і спрощення безвізового режиму з іншими країнами особливо Канадою, Австралією та Японією.</p>
<p>Друге. Під час саміту "Східного партнерства" у Ризі нам вдалося прибрати ключові політичні перепони, які пов'язані з існуючими в Європейському Союзі враженнями і рецепціями щодо складності міграційний потоків, в тому числі пов'язаних з подіями на Донбасі і Російською агресією.</p>
<p>Але є ряд чітких критеріїв, які ми маємо зробити. У нас є чітка домовленість щодо експертних місій Європейського Союзу. Сьогодні відбудеться наступний тур переговорів в рамках відео конференції. І у нас є чітка домовленість щодо 15 грудня, як остаточної дати, коли Європейський Союз надасть повний і чіткий звіт, що зроблено Україною.</p>
<p>Серед ключових питань, які вимагають наших спільних дій, &nbsp;я хотів би визначити наступне.</p>
<p>Перше. Створення моделі первинної ідентифікації фізичних осіб.</p>
<p>Ми ніколи потрапимо до безвізового режиму з Європейським Союзом, якщо будемо мати паспорти пострадянського зразку з вклеєними фото в них, і це потрібно зробити найближчим часом, хоча б в плані чіткого плану по якому ми маємо просуватися.</p>
<p>Друге – це створення системи інтегрованого управління кордонами.</p>
<p>У нас має бути хтось один на кордоні, який керує ситуацією, а не декілька різних служб і інспекцій, які відповідають за прикордонний контроль.</p>
<p>Це питання, яке є стандартною європейською практикою і має бути обов'язково здійснено.</p>
<p>Наступне – це комплексне вирішення проблеми покращення умов утримання&nbsp; мігрантів і біженців.</p>
<p>Для цього нам потрібно чітке бачення і одночасно чіткий план розвитку Державної міграційної політики в сьогоднішніх умовах.</p>
<p>Це абсолютно критично, і для цього ми створюємо спеціальний контактний центр з Європейським Союзом враховуючи потенційній спекуляції, які є серед багатьох політиків Європейського Союзу.</p>
<p>Критичним питанням є єдиний підхід до реформування системи правоохоронних органів. ЄС хоче бачити від нас дуже чіткий план з датами і субстантивними питаннями, які нам потрібно зробити до кінця цього року і наступного року.</p>
<p>Серед інших очікують удосконалення захисту свідків, зменшення повноважень щодо досудового розслідування, забезпечення спеціалізації суддів та здійснення переслідування у кримінальних справах пов'язаних з організованою злочинністю.</p>
<p>Таким чином, перед нами є завдання створити комплексний план реформування правоохоронних органів, підкріпити його практичними кроками і надати його ЄС&nbsp; до кінця літа.</p>
<p>З нагальних питань хочу виділити також створення органу з повернення активів та управління конфіскованим майном.</p>
<p>Міністерство юстиції у співпраці з нашими міжнародними партнерами зараз працюють над цим. А Національний банк має забезпечити, щоб механізми протидії зловживаннями, анонімними грошовими та квазігрошовими сервісами, а також заходи, які вживаються проти банків, які не розкривають кінцевого бенефіціарного власника у відповідності до європейських стандартів, були ефективними та відповідали всім міжнародним стандартам.</p>
<p>Ми всі чітко знаємо, що нам потрібно зробити в плані боротьби з корупцією. Для Європейського Союзу важливо, щоб запрацювала, реально, саме реально запрацювало Національне антикорупційне бюро, Національне агентство з запобігання корупції і спеціалізована антикорупційна прокуратура.</p>
<p>Тому у нас стоїть спільне завдання розробити такі плани, у нас є дуже чіткі плани, яким чином працюють міністерства і відомства України. Але також потрібно прийняти ряд дуже важливих законів, про які ми всі знаємо. І це знову-таки є спільним завданням.</p>
<p>Керівництво держави і Президент України поставив перед нами задачу до 17 серпня надати повний оновлений звіт щодо виконання рекомендацій п'ятої доповіді. На основі цього звіту ми будемо мати оціночні місії ЄС і остаточний звіт Європейської комісії, який має послужити основою для позитивного висновку і імплементації безвізового режиму в 2016 році.</p>
<p>Дуже дякую. І хочу наголосити, що всі ці заходи потрібні не тільки для безвізового режиму, але і для наших реформ, для нашого прагнення ствердитись як європейська демократична держава. Дякую ще раз.</p>
<p>&nbsp;</p>
<p>ГОЛОВУЮЧИЙ. Дякую вам. Від Міністерства оборони я запрошую до слова заступника міністра оборони Гусєва Юрія Веніаміновича. Будь ласка.</p>
<p>&nbsp;</p>
<p>10:28:57</p>
<p>ГУСЄВ Ю.В.</p>
<p>Шановний головуючий! Шановні колеги народні депутати!</p>
<p>Хотів би наголосити на тому, що&nbsp; Міністерство&nbsp; оборони підтримує і дякую всім народним депутатам, які сприяють реалізації реформ в Міністерстві оборони. Відповідаючи на запитання, які надіслані, хотів би також&nbsp; подякувати Комітету Верховної Ради&nbsp; з питань національної безпеки і оборони, який, плідно співпрацюючи з Міністерством оборони, допомагає&nbsp; більш якісно і вчасно забезпечувати наших військових всім необхідним.</p>
<p>Щодо&nbsp; запитань, які надійшли. Питання від депутатської фракції Партії "Блок Петра Порошенка" до міністра оборони України. "Які зміни відбуваються в нормах та стандартах&nbsp; речового та харчового забезпечення&nbsp; з огляду на збільшення фінансування оборонної сфери".</p>
<p>В Міністерстві&nbsp; оборони, як ви добре знаєте, створений&nbsp; Офіс реформ. Окремою реформою передбачено&nbsp; реформування системи речового забезпечення, реалізується відповідний проект&nbsp; із залученням радників НАТО. На сьогоднішній день уже&nbsp; прийнято два стандарти&nbsp; НАТО&nbsp; STANAG, а саме: STANAG 2920 –&nbsp; методи&nbsp; балістичних випробувань персональних броньованих засобів&nbsp; захисту та бойового обмундирування та STANAG&nbsp; 4296 – захист очей військовослужбовців,&nbsp; балістичний захист. Розроблено технічні умови на цілу низку предметів речового майна нового&nbsp; зразку, а саме: черевики з високими берцями, костюми літні польові,&nbsp;&nbsp; тканини&nbsp; для виготовлення&nbsp; польового одягу і багато інших –&nbsp; і це все&nbsp; у відповідності до стандартів&nbsp; НАТО.</p>
<p>Також хотів би наголосити на тому, що розроблений і пройшов Комітет національної безпеки і оборони&nbsp; законопроект&nbsp; 2551, який&nbsp; би дозволив&nbsp; міністру&nbsp; оборони під час&nbsp; особливого періоду вносити оперативно&nbsp; зміни до норм речового&nbsp; забезпечення. Підготовлено проекти наказів Міноборони про затвердження&nbsp; норм забезпечення&nbsp; предметами бойової форми&nbsp; та спорядження військовослужбовців&nbsp; Збройних Сил України, а також наказ про затвердження зразків, предметів&nbsp; єдиного бойового комплекту.</p>
<p>Для покращення продовольчого&nbsp; забезпечення&nbsp;&nbsp; внесено зміни до нормативно-правових актів стосовно&nbsp; надання права&nbsp; харчуватись за рахунок держави офіцерському складу&nbsp; в польових&nbsp; умовах під&nbsp; час цілодобового&nbsp;&nbsp; чергування на&nbsp; пунктах управління та&nbsp; громадянам, призваним &nbsp;&nbsp;на військову службу з оголошенням мобілізації. Впроваджено забезпечення&nbsp; військовослужбовців в польових умовах водою&nbsp;&nbsp; питною&nbsp; бутильованою. Введено додаткове&nbsp; харчування&nbsp; за нормою 2. Збільшено асортимент продуктів, введено, наприклад, сало, введено мед, введено шоколад. На виконання розпорядження Кабінету Міністрів&nbsp; номер 492р від 14 травня 2015 року з першого серпня до 31 жовтня буде проводитись експеримент з продовольчого забезпечення військових частин шляхом централізованої та децентралізованої закупівлі набору продуктів з використанням каталогу продуктів. Саме зараз ми активно працюємо над цим, в тому числі з нашими консультантами з країн НАТО. Чи достатньо передбачених державним бюджетом коштів на належне матеріально-технічне забезпечення Збройних Сил України? Хочу відразу доповісти – недостатньо. Державний бюджет планувався із розрахунку понад 140 тисяч військовослужбовців, а по факту зараз з урахуванням ваших рішень, рішень Президента України маємо 250 тисяч військовослужбовців. А враховуючи факт питання проходження демобілізації і додаткової мобілізації в рамках чергових хвиль мобілізації, маємо подекуди і більше ніж 250 тисяч військовослужбовців штату.</p>
<p>Потреба у фінансовому ресурсі за напрямом тилового забезпечення взагалі за інформацією Генерального штабу і тилу Збройних Сил складає 12 мільярдів 130 мільйонів гривень, у тому числі на харчування особового складу близько трьох мільярдів гривень, на речове забезпечення три мільярди 821 мільйон гривень, на забезпечення паливно-мастильними матеріалами більше п'яти мільярдів гривень. І ми сподіваємося, що все ж таки буде прийнято політичне рішення про те, що паливо Курченка буде передано Міністерству оборони з метою забезпечення Збройних Сил необхідним пальним.</p>
<p>Фактично Міноборони в 2015 році виділено фінансовий ресурс у розмірі шість мільярдів 576,1 мільйона гривень на тилове забезпечення, що складає 54 відсотки від потреби. У тому числі на харчування один мільярд 594 мільйони гривень, на речове забезпечення два мільярди 797 мільйонів гривень, на забезпечення паливно-мастильними матеріалами два мільярди 183 мільйона гривень. Додаткова потреба у коштах за напрямом тилового забезпечення у 2015 році складає п'ять мільярдів 476, 9 мільйонів гривень, у тому числі на харчування особового складу – 1 мільярд 277 мільйонів гривень, на речове забезпечення – мільярд 23 мільйона гривень, на забезпечення паливно-мастильними матеріалами – близько 3 мільярдів гривень. Таким чином, виходячи з вищевикладеного Міноборони 2015 році, не достатньо коштів виділених на належне матеріально-технічне забезпечення. Це питання також розглядалось під час чергового засідання Комітету з питань національної безпеки і оборони. Це питання розглядалось на нарадах у Прем'єр-міністра і ми проситимемо народних депутатів виділити додатковий ресурс.</p>
<p>Чи є зволікання у необхідних закупівлях, здійснюваних Комітетом конкурсних торгів Міністерства оборони України, укладання відповідних договорів?&nbsp;</p>
<p>Хочу вам сказати, що кілька місяців тому було міністром оборони прийнято рішення про зміну голови Комітету з конкурсних торгів і нині його очолює відомий волонтер Олег Свірко. У 2015 році на потреби Збройних Сил у забезпеченні послугами з харчування, забезпечення речовим майном, призначено 4 мільярди 392 мільйони гривень. На сьогодні Комітетом з конкурсних торгів Міноборони вже проведені процедури закупівель та укладено 361 договір та додаткові угоди загальною вартістю 3 мільярди 70,4 мільйони гривень. І міністр оборони дав доручення всі процедури по основних потребах тилу Збройних сил завершити до кінця червня.</p>
<p>Питання від депутатської фракції політичної партії "Народний фронт" щодо речового забезпечення мобілізованих.</p>
<p>На сьогоднішній день така робота активно триває. Є питання щодо розмірів, працюємо щодо створення ательє, впроваджуємо проект з логістики. Але повторюся, на сьогоднішній день не вистачає фінансового ресурсу, саме тому будемо просити вас його збільшити.</p>
<p>Наступне питання. При мобілізації військовослужбовців, в незалежності від військового звання, отримується стандартний набір. На сьогоднішній день за зазначено нормою мобілізовані військовослужбовці, які приймають участь…</p>
<p>&nbsp;</p>
<p>ГОЛОВУЮЧИЙ. Скажіть, будь ласка, скільки вам ще треба часу? Одну хвилину? Будь ласка, ще одну хвилину.</p>
<p>&nbsp;</p>
<p>ГУСЄВ Ю.В. Отримують бронежилет, шолом кевларовий, мішок спальний, карімат, костюм для захисту від води, чоботи гумові. На інші предмети речового забезпечення зазначеною нормою проводяться процедури закупівлі, а саме: костюми маскувальні, сорочки бойові, розвантажувальні системи, гідросистеми, рукавички тактичні, окуляри стрілкові, наколінники тощо. Термін постачання сплановано до 15 серпня поточного року.</p>
<p>Наступне питання. "Як буде вирішено питання фактичної відсутності та видачі спеціального одягу військовослужбовцям, які зайняті на роботах з експлуатації, обслуговування, ремонту військової техніки і інших роботах?"</p>
<p>З метою забезпечення військовослужбовців спеціальним одягом для експлуатації, обслуговування, ремонту військової техніки в Збройних Силах організовано закупівлю костюмів спеціальних в кількості 94 тисячі комплектів.</p>
<p>І останнє питання, від депутатської фракції політичної партії об'єднання "Самопоміч", яке стосується питання бронювання, порядку бронювання військовозобов'язаних за органами державної влади.</p>
<p>Зазначене питання врегульовано…</p>
<p>&nbsp;</p>
<p>ГОЛОВУЮЧИЙ. Будь ласка, ще 30 секунд.</p>
<p>&nbsp;</p>
<p>ГУСЄВ Ю.В. Зазначене питання врегульовано порядком бронювання військовозобов'язаних за органами державної влади у відповідності до 25 статті Закону України "Про мобілізаційну підготовку та мобілізацію". Відповідальним органом за це є Міністерство економічного розвитку і торгівлі, з яким ми плідно співпрацюємо і в будь-який момент готові надавати будь-яку підтримку тим, кого держава вважає необхідним забронювати від мобілізації.</p>
<p>Дякую за увагу. І сподіваюся на підтримку наших ініціатив по реформуванню Збройних Сил України.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, час для виступів від уряду вичерпаний. І зараз я прошу записатися на запитання до уряду. Нагадую, кожне запитання – це є одна хвилина. І дається до 2 хвилин на відповідь на нього. Прошу записатися на запитання до уряду. Будь ласка, проводиться запис.</p>
<p>Козак Тарас Романович, "Опозиційний блок". Кому Козак передає? А де є Козак?</p>
<p>&nbsp;</p>
<p>ГОЛОСИ ІЗ ЗАЛУ. Папієву!</p>
<p>&nbsp;</p>
<p>10:38:47</p>
<p>ПАПІЄВ М.М.</p>
<p>Дякую. Шановні народні депутати України, сьогоднішній…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; я хочу бачити Козака, щоб він передав слово. Козак присутній чи ні?&nbsp;</p>
<p>&nbsp;</p>
<p>10:39:00</p>
<p>КОЗАК Т.Р.</p>
<p>Да, да, да. Здесь.</p>
<p>&nbsp;</p>
<p>ГОЛОВУЮЧИЙ. Вибачте, будь ласка. Гузь Ігор Володимирович, "Народний фронт". Будь ласка.</p>
<p>&nbsp;</p>
<p>10:39:18</p>
<p>ГУЗЬ І.В.</p>
<p>Доброго дня! Ігор Гузь, заступник голови Комітету у закордонних справах.</p>
<p>Пане Клімкін, скажіть, будь ласка, як вам і Президенту можна допомогти. Я вже третій&nbsp; раз звертаюся по послах нашої країни в ключових державах: Великобританія, Канада, Австралія, Швеція, Угорщина. В кінці кінців призначайте послів в ці держави! У нас іде війна, ми боремося з агресором, нам треба, щоби посли захищали інтереси Української держави. Мені розказують, що ви подаєте послів, а Адміністрація Президента по року&nbsp; тримає їх. Кажіть, чим вам помогти! Якщо треба допомога, я особисто закличу колег, зробимо таке попереджувальне блокування парламенту на наступний тиждень, щоби Президент нас почув. На сьогоднішній день 13 послів не призначені.</p>
<p>Пане Клімкін, зробіть все можливе, переконайте Президента, послів треба призначати вже. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp;&nbsp; відповідайте.</p>
<p>&nbsp;</p>
<p>10:40:47</p>
<p>КЛІМКІН П.А. Дуже дякую за це запитання.</p>
<p>Хочу сказати, що якраз найближчими тижнями буде призначено дуже багато послів в ключових країнах. Це було пов'язано, в тому числі із дипломатичними процедурами –&nbsp; отримання на них дозволів агреманів. І з точки зору важливості їх представленості, але представленості саме найкращими людьми.</p>
<p>І посли, які будуть призначені, будуть такими ж, як вже були призначені: самі найкращі і які здатні представляти Україну в ключових країнах. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Помазанов Андрій Віталійович</p>
<p>&nbsp;</p>
<p>10:41:27</p>
<p>ПОМАЗАНОВ А.В.</p>
<p>Андрій Помазанов, "Народний фронт". Прошу передати слово Максиму Бурбаку.</p>
<p>&nbsp;</p>
<p>10:41:37</p>
<p>БУРБАК М.Ю.</p>
<p>Максим Бурбак, "Народний фронт". У мене декілька запитань міністру інфраструктури&nbsp; Андрію Пивоварському.</p>
<p>Пане міністр, скажіть, будь ласка, напрямки розвитку морських портів України, як найбільш інвестаційно-привабливих об'єктів, які знаходяться в сфері управління Міністерства інфраструктури. Скільки в цьому році було залучено інвестицій і скільки плануєте залучити до кінця цього року?</p>
<p>І третє питання. цими днями відбулися збори профспілки Іллічівського морського торгового порту, якими було оформлено звернення до Президента щодо можливих незаконних дій Міністерства інфраструктури в проведення конкурсу на керівника цього порту.&nbsp; Чи не вважаєте ви, що таким чином може бути заблоковано проведення конкурсу, який має відбутися в понеділок, на керівника морського порту Іллічівська так само, як відбулося з керівництвом "Укрзалізниці" та керівництвом аеропорту "Бориспіль"?</p>
<p>Дякую.</p>
<p>&nbsp;</p>
<p>10:42:35</p>
<p>ПИВОВАРСЬКИЙ А.М.</p>
<p>Дуже дякую, Максиме, за запитання.</p>
<p>Те, що стосується морської інфраструктури. Як ви знаєте, я вже багато разів публічно заявляв, що для того, щоб залучити інвестиції до термінальної інфраструктури портів, які є дійсно інвестаційно-привабливими для міжнародних та українських інвесторів, необхідно прийняти закон, за яким стивідорні компанії виносяться за межі стратегічних об'єктів і підлягають приватизації.</p>
<p>Цього року Міністерство інфраструктури повело вже більше десятка зустрічей з потенційними інвесторами в термінально-імпортову інфраструктуру. Ці зустрічі включають такі визначні іноземні компанії, як: "Суфлє", "Нобель", "Дюпон", "Каргілл" та інші. Сьогодні, за годину, я буду підписувати меморандум про порозуміння з компанією "Суфлє", це одна з найбільших європейських компаній, яка займається перевалкою, трейдингом сільськогосподарської продукції, про те, що компанія готова до 100 мільйонів доларів інвестувати в новий термінал в Україні. Наступного тижня за 10 днів буде підписання наступного меморандуму про порозуміння також з великою крупною міжнародною компанією. Це буде доказом ще одним, що інфраструктура інвестиційно приваблива. Але для того, щоб прийшли іноземні та місцеві інвестори, необхідно створити умови. Нам необхідно поставити стивідорні компанії на приватизацію, – мільярди доларів зайдуть в термінальну інфраструктуру.</p>
<p>Те, що стосується конкурсу по порту "Іллічівський", сьогодні фінально юристи дадуть мені заключення. І якщо є будь-які порушення законодавства, конкурс буде або перезапущений, або перенесений. Порушення законодавства не буде. Дякую.</p>
<p>&nbsp;</p>
<p>ГОЛОВУЮЧИЙ. Дякую. Кіраль Сергій Іванович, "Самопоміч".</p>
<p>&nbsp;</p>
<p>10:44:49</p>
<p>КІРАЛЬ С.І.</p>
<p>Слово, будь ласка, Соболєву Єгору.</p>
<p>&nbsp;</p>
<p>ГОЛОВУЮЧИЙ. Єгор Соболєв, будь ласка. <i>(Шум у залі) </i></p>
<p>&nbsp;</p>
<p>10:44:55</p>
<p>СОБОЛЄВ Є.В.</p>
<p>Перше запитання до міністра фінансів і до людей, які відповідають за роботу за сплатою податків. Коли буде порушена кримінальна справа проти керівника "Укрнафти" за несплату мільярдів гривень податків?</p>
<p>Друге. Прохання до всіх членів уряду. На жаль, вас ваші підлеглі втягнули в велику оборудку, яка називається конкурсна комісія для формування Національної агенції запобігання корупції. Тієї агенції, яка має оприлюднювати всі декларації. Будь ласка, візьміть це під контроль, перегляньте своє рішення про затвердження цієї конкурсної комісії і організуйте справжній чесний конкурс. Це страшенно важливо, щоб ця справа вдалася.</p>
<p>&nbsp;</p>
<p>10:46:16</p>
<p>ДЕМЧИШИН В.В.</p>
<p>&nbsp;Стосовно "Укрнафти", хочу нагадати вам, що на 22 липня призначені загальні збори акціонерів, на яких буде прийнято рішення по зміні директора. У відповідності із цим, відповідно новий учасник, якого, я впевнений, буде призначати держава, маючи більше ніж 50 відсотків в статному капіталі "Укрнафти". Я хочу вас запевнити, що після зміни керівництва відповідно всі дії будуть відповідати законам України. Тому після 22 липня, після зборів, будуть відповідні зміни.</p>
<p>Стосовно кримінальної відповідальності, ну, хочу звернути увагу, що це все таки напевно не міністерська позиція. Ми зі своєї сторони однозначно проведемо внутрішнє розслідування, підключимо наші ресурси стосовно вияснення, проведемо детальну перевірку, проведемо інвентаризацію і зможемо забезпечити інформаційну підтримку для спеціальних органів. Але це рішення відповідних органів. Дякую.</p>
<p>&nbsp;</p>
<p>10:47:18</p>
<p>ЯРЕСЬКО Н.</p>
<p>Я просто добавлю, якщо можна. Що я як ніхто зацікавлена в тому, щоб заплатили свої податки і дивіденди, які вони винні до державного бюджету.</p>
<p>Я сьогодні попрошу у пана Насірова (голова ДФС) конкретний план дій. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Заболотний Григорій Михайлович, "Блок Петра Порошенка".</p>
<p>&nbsp;</p>
<p>10:47:38</p>
<p>ЗАБОЛОТНИЙ Г.М.</p>
<p>Прошу передати слово Дехтярчуку Олександру.</p>
<p>&nbsp;</p>
<p>10:47:45</p>
<p>ДЕХТЯРЧУК О.В.</p>
<p>Олександр Дехтярчук, 154 виборчий округ, Дубельщина.&nbsp;</p>
<p>Пане Геннадію, також є…&nbsp; До Геннадія Зубка.&nbsp; Я також є прихильником децентралізації і з зрозумінням ставлюся до тих потреб зміну громадянського суспільства, які у нас зараз відбуваються в країні.</p>
<p>Але турбує ряд ситуацій по формуванню, план об'єднаних громад, які затверджуються обласними радами. Приміром, є звернення Дубинської міської ради, ось воно, місто обласного значення, було рішення міської ради, але обласна рада незважаючи на нього утворила з Дубинського району і міста Дубна обласного значення одну єдину велику громаду в яку входять 110 населених пунктів загальною протяжність понад 40 кілометрів, це не децентралізація, а швидше всього елементарна централізація і зневага органів місцевого самоврядування.</p>
<p>Звертаюся до вас, щоб ці пропозиції були однозначно враховані і не допускалися такі моменти в майбутньому. Дякую.</p>
<p>&nbsp;</p>
<p>10:48:57</p>
<p>ЗУБКО Г.Г.</p>
<p>Дякую, шановний пане народний депутат. Взагалі, от втручання в ситуації, які є в регіонах і в місцях.</p>
<p>Чому? Тому що я перший раз хочу наголосити, що перспективний план – це є основним словом план і перспектива. Остаточне затвердження, яким чином будуть об'єднані громади, хто з ким підпише угоду, як буде проведено обговорення і в місті Дубно, і Дубненському районі, і також ніхто сьогодні не заставить людей згідно рішення, яке було прийнято в обласній раді підписати угоди.</p>
<p>Тому я ще раз наголошую, нам потрібно додатково подивитися на якісь, ну особливості кожного регіону, де, що заважає виконувати свої функції, врахувати їх і з врахуванням цього вже проводити об'єднання громад.</p>
<p>Але ще раз наголошую добровільне заключається в тому, що саме територіальні громади між собою повинні підписати угоду.</p>
<p>Але я хотів би наголосити, що саме ті добровільні об'єднання громад, які об'єднаються, вони отримають максимум повноважень для виконання своїх функцій. Це міжбюджетні відносини на рівні обласного міста, це повноваження по бюджету, це можливість користуватись і розпоряджатися землею, і це ті всі функції, які потрібні, для того, щоби зробити якісне життя для своїх громадян.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Павлов Костянтин Юрійович, "Опозиційний блок".</p>
<p>&nbsp;</p>
<p>10:50:21</p>
<p>ПАВЛОВ К.Ю.</p>
<p>Костянтин Павлов, "Опозиційний блок", прошу передати слово Михайлу Папієву.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка.</p>
<p>&nbsp;</p>
<p>10:50:27</p>
<p>ПАПІЄВ М.М.</p>
<p>Дякую. Шановні колеги, от сьогодні ми накінець то почули відповідь, що ніякого добровільного об'єднання територіальних громад на Україні не відбувається, йде примусове об'єднання громад під тиском уряду і фінансовим шантажем з боку уряду.</p>
<p>Моє питання йде до віце-прем'єра Зубка. Продовжується тиск і репресії проти опозиції в Україні. В Харківській області не реєструється політична партія "Опозиційний блок".</p>
<p>Ми вчора проголосували Закон України "Про місцеві вибори". Фактично ви зараз лякливо хочете не допустити "Опозиційний блок" до місцевих виборів, не лякайтеся, ми й так переможемо.</p>
<p>І в Івано-Франківській області обласна рада прийняла рішення про заборону "Опозиційного блоку". Чому Міністерство юстиції зайняло позицію, яка має всі ознаки злочину по<a name=Temp></a> злочинній бездіяльності і протидії незаконним діям по недопущенню реєстрації "Опозиційного блоку".</p>
<p>&nbsp;</p>
<p>10:51:34</p>
<p>ЗУБКО Г.Г.</p>
<p>Зараз я передам заступнику міністра юстиції слово. Але я хотів би наголосити. Оте, про що я казав у своєму виступі. Що до питань децентралізації, до небажання розвитку демократії в Україні зараз приєдналися ті політичні сили, які переконують наших громадян, що децентралізація, це є шкода для України в майбутньому.</p>
<p>Я ще раз хотів би наголосити на тому, що кожний депутат, який займає таку позицію, повинен говорити відверто зі своїми виборцями про те, що він не хоче, щоб будувалися дороги в його територіальній громаді, щоб будувалися заклади освіти, щоб надавалися якісні адміністративні послуги. І ви хотіли би залишатися в тому, щоб керувати фінансами з центра, їздити домовлятися в Київ, вирішувати питання і бути таким царьком на своїй землі.</p>
<p>Цього не буде. Україна прийняла рішення передати повноваження на місцеве самоврядування. Тому, будь ласка, розбирайтеся на своїй землі зі своєю обласною радою, з тими депутатами, які сьогодні обрані людьми. І це саме дійсно та децентралізація функції і повноважень без політики, але тільки з економікою, з перспективним розвитком і з майбутнім України. Прошу пані Наталю доповісти з приводу реєстрації "Опозиційного блоку".</p>
<p>&nbsp;</p>
<p>10:52:57</p>
<p>СЕВОСТЬЯНОВА Н.І.</p>
<p>Дуже дякую, пане Геннадію. Дякую за запитання. Хочу підкреслити, що Міністерство юстиції, в якому знаходиться Департамент реєстрації як і політичних партій, так і засобів масової інформації, відходить від принципу рівності. Якщо був не зібраний повний пакет документів, то реєстрація не відбулася. В більшості областей вона вже пройшла.</p>
<p>Тому прошу звернути увагу на якісну підготовку документів. І Департамент реєстрації підходить до всіх однаково, не зважаючи на це, опозиційні партії, чи ні. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Головко Михайло Йосипович.</p>
<p>&nbsp;</p>
<p>10:53:35</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Ну, я хотів би запитати запитання Прем'єру, але він сьогодні вже вшосте проігнорував, не хоче давати відповіді народним депутатам. Прийдеться тоді запитати міністра фінансів Наталію Яресько.</p>
<p>Перше. Це ми почули від уст Президента про те, що України отримала 40 мільярдів допомоги. Ми пам'ятаємо, що минулого року ми повернули 14 мільярдів. Де поділися ще 26, і куди ті гроші були витрачені на українську економіку? Перше запитання.</p>
<p>А друге запитання так само стосувалося і Прем'єра, ну, звісно тоді і міністра енергетики. Я би хотів, ми пам'ятаємо, що Прем'єр завжди говорив, що ми маємо власний газ, і заявляв, що його потрібно повернути населенню. То чому газ власного видобутку по сьогоднішній день не хочуть повернути населенню. Це більше 20 мільярдів кубометрів газу. І куди дівається різниця, коли те, що ми купуємо в Росії по 248 доларів, а продаємо населенню майже по 340, це 80 доларів зверху. Куди ця різниця дівається? Чому обкрадається український народ?</p>
<p>&nbsp;</p>
<p>10:54:48</p>
<p>ЯРЕСЬКО Н.</p>
<p>На перше ваше питання щодо 2014 року, ви цифри неправильно сказали. Ми отримали підтримку кредитну 9 мільярдів, і ми заплатили боргів 14. Сорок мільярдів це є пакет, який був оголошений в березні місяці на наступні чотири роки. Там три складові частини. Перша складова частина – 17,5 мільярдів від Міжнародного валютного фонду протягом чотирьох років. Із цих ми вже на сьогоднішній день отримали 5 із 17,5, і ці 5 лежать на резервах Національного банку. Ми таким чином подвоїли дуже низький статус&nbsp; наших резервів.</p>
<p>Друга складова частина це 7,2, 7, (кома) 2 мільярдів від наших двосторонніх та багатосторонніх партнерів, в тому числі мільярд кредитної гарантії, який ми тільки що отримали від Сполучених Штатів Америки, в тому числі мільярд 800, який ви від ЄС вчора ратифікували, який ще не отримали ні цента. В тому числі 800 мільйонів із тих 500 Світового банку і 300 від Японії, який ми не можемо отримати, тому що двох законопроектів ми не можемо прийняти в цьому залі. І ми тих 800 не отримаємо. І я можу про інші речі говорити, які ми не зможемо отримати, тому що ми наші зобов'язання не виконуємо.</p>
<p>Остання частина цих 40 мільярдів, третя частина – це частина, яка має бути заощаджена, не отримана, але не заплачена, за рахунок успішної реструктуризації наших боргів. І ми надалі працюємо, зустрічаємось і пробуємо реструктуризацію закінчити якнайскоріше. Але це не живі кошти, які хтось нам надає, це не нові кредити - це заощадження через реструктуризацію боргів протягом 4 років 15,3 мільярда доларів, які ми не маємо платити, якщо ми успішно закінчимо… коли, не якщо, коли ми успішно закінчимо нашу реструктуризацію. І це для вас 40 мільярдів, про які говорилося з березня місяця. Із цих 40-а ми отримали в цьому році: 5 - від Міжнародного валютного фонду, 1 мільярд – від Сполучених Штатів Америки, і там якась частина від канадійців, і мала частина від японців. 40 мільярдів – це протягом 4 років, і це включає заощадження від успішної реструктуризації. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Замість депутата Іллєнка слово надається депутату Соловей. Включіть мікрофон, будь ласка.</p>
<p>&nbsp;</p>
<p>10:57:32</p>
<p>СОЛОВЕЙ Ю.І.</p>
<p>Юрій Соловей, 89 виборчий округ.</p>
<p>&nbsp;</p>
<p>ГОЛОВУЮЧИЙ. Я перепрошую! Не було повної відповіді на питання, так?</p>
<p>&nbsp;</p>
<p>10:57:47</p>
<p>ДЕМЧИШИН В.В.</p>
<p>Ще було два запитання по газу від пана Головко, по різниці між ціною в 250 доларів, по якій Україна закуповує, і 340, як ви сказали.</p>
<p>Хочу звернути увагу, що газ, який ми закуповуємо, незалежно, чи в Росії, чи в Європі, ціна, про яку говорите, відповідає ціні на кордоні. Тобто цей газ потрібно ще протранспортувати, закачати в сховища, потім доставити до споживача, і, крім того, зверху цієї ціни, як ви собі уявляєте, нараховується ПДВ. Тому транспортування складає десь приблизно 700 гривень, ну, в залежності від місця, де знаходиться споживач, і зберігання, вартості зберігання в сховищі – це 700 гривень, приблизно 35 доларів. І НДС на цю всю суму – це ще додатково 65 доларів. Тому 340 – це, в принципі, ринкова ціна.</p>
<p>Стосовно першого запитання: куди дівається газ українського видобутку?</p>
<p>Український… основним видобувником газу є "Укргазвидобування", яке добуває 13,5 мільярдів кубічних метрів газу.</p>
<p>В цьому році ми очікуємо, що населення споживе приблизно 14 мільярдів кубічних метрів газу (населення) і додатково 6,5 до 7 мільярдів буде спожито "Теплокомуненерго" на виробництво теплової енергії, яку споживає також населення. Тому сумарно населення споживає більше, ніж 20 мільярдів кубічних метрів газу. Ну і відповідно різницю між українською добиччю і споживанням потрібно&nbsp; профінансувати за рахунок імпортного газу. Дякую.</p>
<p>&nbsp;</p>
<p>ГОЛОВУЮЧИЙ. Дякую.&nbsp;</p>
<p>Будь ласка,&nbsp; депутат Соловей.</p>
<p>&nbsp;</p>
<p>10:59:43</p>
<p>СОЛОВЕЙ Ю.І.</p>
<p>Юрій Соловей, депутатська група "Удар",&nbsp; 89 виборчий округ.</p>
<p>Запитання адресоване міністру транспорту пані Андрію Пивоварському.</p>
<p>Шановні колеги, всім відомо, що&nbsp; проблема доріг для Західної України особливо в гірських населених пунктах є проблемою номер один. І мені дуже приємно, що за останні 10 років напевно вперше Міністерство транспорту повернулося лицем до цієї проблеми і завдяки спільним зусиллям депутатів, уряду у нас появилися бюджетна програма будівництва доріг в карпатському єврорегіоні, яка передбачає виділення 700 мільйонів гривень саме на вирішення цієї проблеми. І тому у мене запитання до шановного Андрія Миколайовича. Два запитання.</p>
<p>Перше. Як використовуються ці 700 мільйонів гривень.</p>
<p>І друге запитання. Чи передбачається виділення додаткових коштів для того, щоб відновити той стан інфраструктури, який сьогодні знаходиться в незадовільному стані на території Західної України і, зокрема, в частині гірських населених пунктів. Дякую.</p>
<p>&nbsp;</p>
<p>11:00:52</p>
<p>ПИВОВАРСЬКИЙ А.М.</p>
<p>Дуже дякую за запитання. Так, дійсно, уряд разом з депутатами&nbsp; виділили 700 мільйонів гривень на розвиток дорожнього господарства&nbsp; прикарпатського регіону. Хотів би прозвітувати про статус, де ми на сьогодні знаходимося. Вже уряд провів всі необхідні нормативно-правові роботи для того, щоби гроші були виділені і роботи почалися. Цього тижня формально роботи по даному проекту вже почалися. Куди підуть гроші?&nbsp; 550 мільйонів гривень іде на розвиток дороги Львів – Бібрка –Івано-Франківськ.&nbsp; Уряд прийняв рішення&nbsp;&nbsp; інші&nbsp; 150 мільйонів гривень підуть на&nbsp; ямкові та поточні&nbsp; ремонти доріг Н-10,&nbsp; Р-24, це напрямки Стрий –Мамалига та&nbsp; Татарів – Кам'янець-Подільський у межах Івано-Франківської області. І на Р-24 піде&nbsp; 75 мільйонів гривень, на Н-10 піде 77,5 мільйонів гривень.&nbsp; Роботи по даному проекту&nbsp; будуть завершені&nbsp; до кінця цього року. Тендерні&nbsp; процедури вже майже на виході. По певним відрізкам&nbsp; доріг вже проведені&nbsp; процедури тендерні, вже&nbsp; вийшли підрядники на роботи. По іншим, це стосується в основному Івано-Франківської області, до кінця липня&nbsp; ми завершимо тендерні процедури і&nbsp;&nbsp; роботи почнуться.</p>
<p>Що стосується&nbsp; додаткових&nbsp; надходжень. Є домовленість з місцевими органами влади, що місцеві органи влади застосують&nbsp; кофінансування по цим напрямкам&nbsp; з тих грошей, які вони отримають від&nbsp; бюджетної децентралізації, яку почав, започаткував Кабінет Міністрів&nbsp; на початку цього року. Таким чином я очікую, що 100-150 мільйонів гривень&nbsp; додаткових грошей прийде на розвиток Прикарпатського регіону, доріг Прикарпатського регіону з місцевих бюджетів. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, ще Геннадій Зубко.</p>
<p>&nbsp;</p>
<p>11:03:04</p>
<p>ЗУБКО Г.Г.</p>
<p>Шановні народні депутати,&nbsp; я хотів би&nbsp; ще додати&nbsp; інформацію, що крім тих бюджетних програм, крім тих&nbsp; бюджетних грошей, які залучаються від місцевого самоврядування, зараз ми проводимо ще додатково переговори в рамках угоди з банком KfW по будівництву доріг в&nbsp; східних областях. Це стосується дороги Харків –&nbsp; Куп'янськ – Сватово і це стосується дороги Запоріжжя – Маріуполь. Це те, що ми хочемо&nbsp; направити для того, щоб підсилити інфраструктуру саме східних областей.</p>
<p>Також само зараз, ми приступаємо до виконання Угоди з Європейським&nbsp; інвестиційним банком по надзвичайній програмі для Східної України, це Донецька, Луганська, Запорізька, Харківська, Дніпропетровська області. Також саме в цій угоді передбачені 200 мільйонів, які будуть направлені в тому числі на інфраструктурні проекти, в тому числі на відновлення мостів, в тому числі на відновлення доріг та залізничного сполучення. Дякую.</p>
<p>&nbsp;</p>
<p>ГОЛОВУЮЧИЙ. Осуховський Олег Іванович.</p>
<p>&nbsp;</p>
<p>11:04:12</p>
<p>ОСУХОВСЬКИЙ О.І.</p>
<p>Олег Осуховський, Всеукраїнське об'єднання "Свобода", місто Рівне.</p>
<p>У мене запитання до заступника міністра оборони.</p>
<p>Ви зараз розказуєте, що ви постійно закупляєте одяг, наколінники, взуття для військових. Але наші військові на передовій вже 7 місяців їм не міняли одягу. Скажіть, будь ласка, коли ви забезпечите одягом, взуттям, головними уборами наших військових? І також є інформація, що не вистачає продуктів харчування на українських полігонах, зокрема на рівненському полігоні. Так само візьміть, будь ласка, це, щоби наші військові були забезпечені як і одягом, взуттям, також і продуктами харчування. Дякую.</p>
<p>&nbsp;</p>
<p>11:05:05</p>
<p>ГУСЄВ Ю.В.</p>
<p>Працює? Пане Осуховський, дякую вам за запитання.</p>
<p>Почну з харчування. Харчування зараз знаходиться повністю під контролем, дякуючи в тому числі депутатам Комітету з національної безпеки і оборони Тетяні Чорновол, Івану Віннику. Ми контролюємо постачальників продуктів харчування і постачальників послуг з харчування. По рівненському полігону додатково перевіримо. Це перше.</p>
<p>Друге. Заміна форми одягу для тих, хто 6 і більше місяців знаходиться в зоні проведення антитерористичної операції спланована. Але хочу ще раз підкреслити, що не вистачає ресурсів у зв'язку з тим, що три хвилі мобілізації тривають, і три хвилі мобілізації в плановому порядку забезпечуються. Просимо звернути також на це увагу під час перегляду бюджету. А щодо окремих випадків, будь ласка, надайте інформацію, будемо спільно з тилом Збройних Сил вивчати і виправляти цю ситуацію. Дякую.</p>
<p>&nbsp;</p>
<p>ГОЛОВУЮЧИЙ. Хто буде? Ні, ні, я перепрошую, ми ще не… Відповіді на питання. Зараз від "Блоку Петра Порошенка" Розенблат Борислав Соломонович, будь ласка.</p>
<p>&nbsp;</p>
<p>11:06:17</p>
<p>РОЗЕНБЛАТ Б.С.</p>
<p>Да, дякую.</p>
<p>Добрий день. Геннадій Григорович, у мене до вас запитання, 62 округ, Розенблат Борислав, ваш рідний.</p>
<p>Питання такого, як будівельник до будівельника. Коли нарешті все-таки в нашій країні розпочнеться та енергореволюція, про яку ми всі багато кажемо, питання наші колеги постійно задають про тарифи на ЖКХ, комунальні послуги. Але питання все-таки стоїть в тому, коли все-таки ми почнемо утеплення робити наших будинків, коли ми почнемо споживати газ власного видобутку, якогоми достатньо добуваємо, коли ми будемо створювати робочі місця і коли нарешті ми почнемо економити наші золотовалютні резерви? Тобто це одне питання, таке головне.</p>
<p>Ми постійно получаємо кредити, але ці кредити ідуть кудись.</p>
<p>І друге питання до міністра аграрної політики. За минулий рік ми по хмелярству та льонарству гроші, Олексій Михайлович, Олексій Михайлович, да, в мене питання від Житомирщини по хмелярству та льонарству гроші.</p>
<p>І питання ще є все-таки до міністра Авакова…</p>
<p>&nbsp;</p>
<p>ГОЛОВУЮЧИЙ. Дайте, будь ласка, можливість завершити. 20 секунд завершити.</p>
<p>&nbsp;</p>
<p>11:07:34</p>
<p>РОЗЕНБЛАТ Б.С.</p>
<p>Питання МВД по питанню по "Торнадо". Все-таки що там відбувається і яким чином воно нарешті закінчиться?</p>
<p>&nbsp;</p>
<p>11:07:50</p>
<p>ЗУБКО Г.Г.</p>
<p>Дякую, шановний пане депутат, за запитання. І хотів би повідомити всіх народних депутатів, що саме і з розрахунку Державного фонду регіонального розвитку також можна спрямовувати кошти на соціальні об'єкти, на енергоефективні заклади. Крім того, на сьогоднішній день по вашому рідному округу, місту Житомиру, підписуємо меморандум з Швейцарським урядом про надання 15 мільйонів швейцарських франків саме на термомодернізацію, це встановлення індивідуальних теплових пунктів, це утеплення будинків і це на проведення модернізації теплоелектростанцій, які дозволять менше споживати газу, а із розрахунку в майбутньому, заміна на альтернативні істочніки і джерела енергії.</p>
<p>Я хотів би сказати, що сьогодні те місцеве самоврядування, яке працює активно, яке сьогодні може дати готові проекти, є можливість фінансувати за рахунок кредитів банку Європейської реконструкції розвитку,&nbsp; за рахунок грантів фонду ІFАP, які складають сьогодні практично всі європейські країни, і вкладають ці кошти як гранти для того, щоб зменшити навантаження на кредитне забезпечення цих програм.</p>
<p>Так само на сьогоднішній день уряд почав програму, направивши практично 500 мільйонів гривень на компенсації при придбанні 20 відсотків негазових котлів, на утеплення індивідуальних будинків – 30 відсотків, а також на компенсацію 40 відсотків утепленню будинків багатоповерхівок, які мають свої ОСББ.</p>
<p>Також само ми зараз ведемо дуже потужну роботу з тим, щоб додатково створити фонд енергоефективності. Але питання його фінансування. Сьогодні у нас є попередня домовленість з країнами Європи такими, як уряд Німеччини, які будуть фінансувати стартовий капітал у цей фонд. Але вони вимагають сьогодні дуже простого рішення: Україна повинна показати, що це пріоритет. І тому ми будемо просити внести зміни до Бюджетного кодексу, підтримати наш законопроект по створенню фонду ефективності і залучення державних коштів на утеплення багатоповерхових будинків.</p>
<p>На сьогоднішній день ми повинні зрозуміти, що за рахунок тих людей, які сьогодні мають гроші, вони їх утеплять і скористаються кредитами. Але є дуже багато людей, які сьогодні, отримуючи субсидії, не можуть собі дозволити проводити енергоефективні заходи. І ми як держава повинні їм допомогти в цьому, тому що кожна зекономлена тисяча кубів газу є фактором незалежності України.</p>
<p>Тому, будь ласка, ми будемо вносити ці законопроекти. І я запрошую шановних народних депутатів долучитися до роботи над цими законопроектами, а також підтримати їх в майбутньому для того, щоб ще збільшити фінансування енергоефективних заходів в Україні. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Герасимов Артур Володимирович, "Блок Петра Порошенка". Ірині Геращенко? Будь ласка, Ірина Геращенко.</p>
<p>&nbsp;</p>
<p>11:10:52</p>
<p>ГЕРАЩЕНКО І.В.</p>
<p>Дякую, шановні колеги.</p>
<p>&nbsp;</p>
<p>ГОЛОВУЮЧИЙ. Пані Ірино, перепрошую. Було два питання. Ще, будь ласка. Хто ще відповідає? Будь ласка, відповідайте.</p>
<p>&nbsp;</p>
<p>11:11:04</p>
<p>ПАВЛЕНКО О.М. Дякую за питання по хмелярству. Ви знаєте, що, на жаль, в цьому році було не передбачено фінансування цієї дуже важливої галузі, як в тому числі і питання по садах. Що також, скажімо, було нуль, і фінансування зараз у нас є компенсація банківських відсотків 300 мільйонів, його не достатньо, хоча дуже потрібно буде збільшення. В тому числі і по тваринництву, з 50 мільйонів, які зараз є в занепаді, знаєте, що у нас є проблема пов'язана із цінами на молоко. І ми зараз робимо окремо велику нараду і з'ясовуємо чому, наприклад, від населення підняли ціни тільки на 8 відсотків, а відповідно роздрібні ціни на молоко зросли аж на 45 відсотків, що є така собі проблема. Але ми ініціювали питання, лист дали на аграрний комітет, в тому числі з пропозиціями по збільшенню фінансування на цей рік. І плюс є проблема боргів минулого року, в тому числі по деяким програмам, також ми це питання піднімали. Дякую за запитання.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Перед тим як надати слово пані Ірині, шановні колеги, я хочу зробити одне важливе повідомлення. До мене приходить багато депутатів і просять дай мені слово. Я не можу і не маю права міняти послідовність виступаючих, так як є записано і кожен наступний, хто прийшов в запис питаються чому не дали йому. Тому я наголошую, згідно регламенту я не маю право змінювати послідовність виступаючих, як і не можу перебирати регламент, хіба, що окремим голосуванням. Ми всі закликаємо щодо регламенту&nbsp; дотримуватись і я його дотримуюсь.</p>
<p>&nbsp;І тому останнє питання, на жаль, ми вичерпали регламент, пані Ірині Геращенко. Будь ласка.</p>
<p>&nbsp;</p>
<p>11:12:30</p>
<p>ГЕРАЩЕНКО І.В.</p>
<p>Шановні колеги! Сьогодні відзначається всесвітній День біженців я ця тема є надзвичайно болючою для України. І моє запитання до віце-прем'єра Зубка.</p>
<p>Шановний пане Зубко, майже рік тому Верховна Рада прийняла Закон про переселенців, але і досі уряд не розробив комплексний план по підтримці переселенців. Коли буде цей план? І коли нарешті буде створена агенція по Донбасу, яка так само координуватиме діяльність уряду в вирішенні цих питань.</p>
<p>І до заступника міністра оборони від мого колеги, шановного депутата Гордієва, наступне запитання. Військові частини 2802, це Широкий Лан, військова частина 4050, так само батальйон Донбас, який знаходиться біля Широкіно, скаржаться на те, що у них немає літньої військової форми в той час як поряд вона продається. Будь ласка, прокоментуйте це. Дякую.</p>
<p>&nbsp;</p>
<p>11:13:29</p>
<p>ЗУБКО Г.Г.</p>
<p>Дякую, шановна пані Ірина. Я хотів би повідомити про те, що сьогодні уряд разом з Європейськими фундаціями, Світовими фундаціями, ПРООН, ЄС, а також Світовим банком проробили і розробили гуманітарний план реагування, який був затверджений на уряді і який був запропонований нашим всім міністерством для врахування роботи, для того, щоби подолати кризову гуманітарну ситуацію в Україні.</p>
<p>Я хотів би ще додатково повідомити про те, що на сьогоднішній день є агенція по відновленню Донбасу. Я чекаю, що на майбутньому тижні, на засіданні уряду буде призначений голова цієї агенції, яка дуже свідома людина, розуміє, що потрібно робити, яким чином запропонувати проекти, як співпрацювати, як з гуманітарними міжнародними організаціями також і з міжнародними фінансовими організаціями. Це дуже важливе питання і на сьогоднішній день вже багато зроблено нами разом є Європейським Союзом, з Світовим банком і з ООН розроблений план оцінки потреб відновлення Донбасу.</p>
<p>Згідно цього плану є питання і відновлення інфраструктурних проектів, є питання соціальної підтримки і реабілітації людей, а також тих питань, які стосуються працевлаштування людей на сході України.</p>
<p>Тому це питання дуже важливе, воно не знімається з порядку денного. На сьогоднішній день той ряд документів, який прийнятий, він дозволяє працювати.</p>
<p>Я би хотів би звернутися ще до народних депутатів,&nbsp; щоб ми зробили ще додаткову робочу групу, яка дозволить нам на законодавчому рівні підсилити ці плани конкретними законодавчими актами.</p>
<p>Тому запрошую до роботи, будь ласка, залучаємося і будемо разом вирішувати ці питання.</p>
<p>Дякую.</p>
<p>&nbsp;</p>
<p>11:15:19</p>
<p>ГУСЄВ Ю.В.</p>
<p>Я ще хотів подякувати пані Ірині за запитання по Широкому Лану. По Широкому Лану, по рішенню Міністра оборони триває кілька службових перевірок і розслідувань, в тому числі і по харчуванню, і обов'язково перевіримо факт речового забезпечення, забезпечення, яке стосується основних видів забезпечення і якщо буде знайдено факти продажу форми десь за межами полігону, це безумовно кримінальний злочин, ці документи передаються в такому випадку в прокуратуру, тут без сумнівів.</p>
<p>&nbsp;</p>
<p>ГОЛОВУЮЧИЙ. Шановні колеги! Шановний віце-прем'єр!</p>
<p>Шановні колеги, згідно Регламенту, фракції, які не мали слова, вони мають право задати питання. І тому даю два виступи. Це є Олег Ляшко і Кіссе. Ви не мали слова? Ваша фракція? Ви мали слово, "Опозиційний блок". Підійдіть до мене.</p>
<p>Будь ласка, Олег Ляшко, одну хвилину.</p>
<p>&nbsp;</p>
<p>11:16:41</p>
<p>ЛЯШКО О.В.</p>
<p>Олег Ляшко, Радикальна партія. Я хочу звернутися до міністра житлово-комунального господарства. Вся країна знає ситуацію з тарифами. Абсолютно непідйомні тарифи. Але процедура оформлення субсидій на сплату житлово-комунальних послуг є абсолютно така, яка не дає можливості людям отримати ці тарифи. Лише 15 відсотків із тих, хто має право на отримання цих субсидій, скористалися правом і сьогодні отримують ці субсидії.</p>
<p>Тому я звертаюся до шановних колег народних депутатів України. Сьогодні у нас у порядку денному стоїть законопроект щодо автоматичного нарахування субсидій нашим громадянам. У мене велике прохання, не розходьтеся, люди добрі, щоб ми проголосували цей законопроект. Він дасть можливість 14 мільйонам українських громадян в автоматичному режимі отримувати субсидії.</p>
<p>Крім того, сьогодні в порядку денному стоїть законопроект про подолання вето Президента на закон, який дасть можливість жінкам у 55 років виходити&nbsp; на…</p>
<p>&nbsp;</p>
<p>ГОЛОВУЮЧИЙ. Будь ласка, будь ласка, відповідь.</p>
<p>&nbsp;</p>
<p>ЗУБКО Г.Г. Шановний народний депутате, вам Мінсоц зараз дасть відповідь з цього приводу.</p>
<p>&nbsp;</p>
<p>11:18:13</p>
<p>ШЕВЧЕНКО В.В.</p>
<p>Шановний Олеже Валерійовичу, я хочу подякувати за запитання. На самому ділі сьогодні Міністерство соціальної політики робить все можливе, щоб спростити процедуру надання субсидій. І дійсно, сьогодні половина, половина людей, які звернулися, субсидії отримали. Всі інші знаходяться в опрацюванні. Це відповідно до того положення, яке сьогодні прийнято.</p>
<p>Мало того, ми, знаючи нюанси, зараз опрацьовуємо зміни, які будуть унеможливлювати в подальшому допуск помилок, які би стали підставою в багатьох випадках із затримкою. І в той же час ми робимо все можливе для того, щоб відпрацювати це у короткий термін. Зараз я хотів би поінформувати що міністр соціальної політики знаходиться в регіоні і працює безпосередньо, щоб забезпечити якісну і просту систему надання субсидії, роз'яснюючи це місцевим працівникам та працюючи з групами. Крім того, хотів би повідомити, що з понеділка у регіони будуть направлені шість груп, які будуть інформувати і будуть вивчати це питання на місці, безпосередньо спілкуючись з працівниками соціальних служб на місцях. Тому всі ці нюанси якраз будуть імплементовані в зміни, які зараз опрацьовані. І вказане питання тримається на повному контролі міністром соціальної політики. Ми зробимо все можливе для того, щоб максимально спростити систему надання субсидій. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, Юлія Тимошенко, одна хвилина, будь ласка.</p>
<p>&nbsp;</p>
<p>11:19:54</p>
<p>ТИМОШЕНКО Ю.В.</p>
<p>Доброго дня! Я хотіла би повідомити, що фракція "Батьківщина" добилася того, що від всіх фракцій коаліції підтримано і внесено п'ять законопроектів.</p>
<p>Перший законопроект, це про скасування рента на газ, які знижує суттєво тарифи для людей на газ, тепло і інші послуги.</p>
<p>По-друге, законопроект про впорядкування тарифів, який дійсно дає український газ народу.</p>
<p>Потім два законопроекти про зняття податку на пенсії для працюючих пенсіонерів і для всіх інших пенсіонерів, і індексація пенсії і заробітних плат. Навколо цих п'яти законопроектів консолідувалися всі фракції коаліції і профспілки. Але, на жаль, уряд заблокував прийняття цих законів у Верховній Раді, і тим самим позбавив людей навіть надії на справедливість. Ми вимагаємо поставити ці закони на голосування.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>11:21:12</p>
<p>ЗУБКО Г.Г.</p>
<p>Дякую, шановні народні депутати за співпрацю, і до наступної зустрічі.</p>
<p>&nbsp;</p>
<p>ГОЛОВУЮЧИЙ. Шановні колеги, дякую уряду за участь. На жаль, регламент вичерпаний. Призначені зустрічі, і ми зараз просто зірвемо роботу, якщо будемо продовжувати наші запитання.</p>
<p>Дуже дякуємо уряду, дякуємо за відповіді. Всього вам найкращого, до побачення.</p>
<p>Ми переходимо до наступного пункту Регламенту, який передбачає депутатські запити. Але в нас сьогодні є вперше застосована процедура, яка передбачає розгляд відповідей на депутатські запити народного депутата України, яка передбачається у випадку, якщо відповідь підготовлена неякісно. І для того є спеціальна процедура.</p>
<p>І в нас є звернення до Голови Верховної Ради України Гройсмана від народного депутата Купрія про те, що його запит був розглянутий і дана відповіді в недостатній мірі. І "після оголошення вашої відповіді на мій запит відповідно до частини другої статті 226 Закону України "Про Регламент Верховної Ради України" вимагаю від вас надати мені три хвилини для виступу з реплікою і оцінкою вашої діяльності". Згідно Регламенту ми маємо надати 3 хвилини для виступу. Депутат Купрій запрошується до виступу. Немає його.</p>
<p>Подібна ситуація. Є у нас звернення від депутата Різаненка. Чи є депутат Різаненко? Його теж… Є, так? З приводу того, що є запит, на який дана не повна відповідь. Це стосується запиту до Гройсмана, і теж є вимога, щоб з цього приводу був наданий виступ 3 хвилини.</p>
<p>Будь ласка, прошу Різаненку включити мікрофон. 3 хвилини.</p>
<p>&nbsp;</p>
<p>11:23:17</p>
<p>РІЗАНЕНКО П.О.</p>
<p>Вітаю, шановні колеги. Народний депутат Різаненко. Звертаю вашу увагу, що я хочу, у нас є згідно Регламенту така процедура: якщо відповідь на запит не належна, то депутати можуть вимагати відповідних посадових осіб представити цю відповідь в залі, і ми можемо задавати їм питання, і щоб вони виконали наші законні вимоги. Мій запит стосувався змін до Закону "Про доступ до публічної інформації", який ми приймали ще в минулому році, згідно якого грифи "ДСК" повинні були зняти з усієї містобудівної&nbsp; документації&nbsp; напротязі&nbsp; року. І вже у квітні-місяці&nbsp; це генплани, детальні плати територій, плани зонування повинні не містити гриф "ДСК".</p>
<p>На моє звернення до міської ради міста Бровари я отримав відповідь, що гриф не знятий з посиланням на Мінрегіон, на інститут "ДІПРОМІСТО" та інші державні установи, що… і всякі листи і відписки.</p>
<p>Даним запитом я пропоную викликати сюди міністра Зубка, представників Мінрегіону, "ДІПРОМІСТО", карто-географії та мера міста, щоб вони надали нам відповідь, чому не&nbsp; знімається гриф "ДСК". Це не проблема тільки міста Бровари. Це проблема&nbsp; усіх міст і населених пунктів України. Ми повинні з'ясувати, чому закони, які ми приймаємо, не виконуються. Прошу підтримати голосування по даній вимозі. Згідно процедури це потрібно проголосувати&nbsp; 226 голосами.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Справді, згідно Регламенту після виступу народного депутата і на пропозицію народного депутата, який є ініціатором депутатського запиту, можливе проведення обговорення відповіді на депутатський запит у разі прийнятого рішення Верховною Радою України про проведення обговорення запиту. Для того необхідно голосування 226 голосів. Тому, шановні колеги, я прошу підготуватися до голосування, і я ставлю на голосування пропозицію народного депутата з приводу Різаненка Павла Олександровича з приводу обговорення його запиту під&nbsp; час порядку денного підготовкою відповідного проекту постанови.&nbsp; Хто підтримує дану пропозицію,&nbsp; прошу проголосувати. Будь ласка.</p>
<p>Прошу проголосувати.</p>
<p>&nbsp;</p>
<p>11:25:59</p>
<p>За-163</p>
<p>Дякую. Дана пропозиція не набрала необхідної кількості&nbsp; голосів. Але згідно Регламенту ще є можливість назбирати 90 підписів і це буде достатньою підставою для обговорення.</p>
<p>Перед тим, як перейти до депутатських запитів, шановні колеги, я хочу вам… я розібрався з Регламентом. Згідно Регламенту ми мали би, товариство, після запитань до уряду давати півгодини на виступи, на фракції, а потім півгодини на виступи від депутатів.</p>
<p>У зв'язку з тим, що нам був підготовлений порядок денний, де є тільки 30 хвилин разом, ми ввійшли в колізію, коли деякі групи не отримали свого слова. Я перед ними приношу вибачення, обов'язково наступного разу я найду можливість дати слово для виступу, я цю колізію скорегую, щоб наступного разу ми мали окремо півгодини на виступи від фракцій і окремо депутатів.</p>
<p>Це технічне непорозуміння, яке сьогодні відбулося, я ще раз приношу своє вибачення, і ми переходимо до розгляду, і зачитування депутатських запитів.</p>
<p>Будь ласка, пані Оксана Сироїд.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>11:27:08</p>
<p>ГОЛОВУЮЧИЙ.</p>
<p>Доброго дня! Шановні народні депутати! Ми… Я сподіваюся, що нам вдасться сьогодні надіслати запити народних депутатів до Президента України.</p>
<p>Я прошу всіх депутатів зайти до залу. Я вас дуже прошу, шановні народні депутати, пройти до залу і підтримати запити ваших колег, народних депутатів, які повинні скеровуватись до Президента України.</p>
<p>Ще раз нагадаю, що запити до Президента України потребують голосування у парламенті. Спочатку ми повинні набрати 150 голосів для підтримки запиту і ще раз 226 голосів аби такий запит був надісланий до Президента України.</p>
<p>Тому я вас дуже прошу на… цих запитів, кількість їх збільшується, а ми не можемо їх надіслати. Це запити ваші і ваших колег.</p>
<p>Таким чином, перший запит – це запит народного депутата Мустафи-Масі Найєма до Президента України щодо надання інформації про можливі домовленості з Дмитром Фірташем у місті Відні та будь-які зобов'язання перед ним.</p>
<p>Шановні народні депутати, прошу підтримати такий запит голосуванням.</p>
<p>Прошу голосувати.</p>
<p>&nbsp;</p>
<p>11:28:38</p>
<p>За-165</p>
<p>Рішення прийнято.</p>
<p>Але це тільки рішення про підтримку запиту. Я прошу вас зосередитися народні депутати. І зараз&nbsp; я&nbsp; хочу поставити на голосування про надіслання&nbsp; такого запиту&nbsp; Президенту України.&nbsp; Шановні народні депутати,&nbsp; прошу підтримати.</p>
<p>&nbsp;</p>
<p>11:29:17</p>
<p>За-178</p>
<p>Рішення не прийнято.</p>
<p>Наступний&nbsp; запит. Запит народного депутата&nbsp; Олександра Сугоняка до Президента&nbsp; України&nbsp; щодо необґрунтованих тарифів на природний газ,&nbsp; що&nbsp; використовується для потреб населення.</p>
<p>Шановні народні депутати, ставлю на голосування&nbsp; підтримання такого запиту. Прошу голосувати.</p>
<p>&nbsp;</p>
<p>11:29:59</p>
<p>За-183</p>
<p>Рішення прийнято.</p>
<p>Тепер ставлю на голосування про надіслання такого запиту Президенту України. Прошу голосувати.</p>
<p>&nbsp;</p>
<p>11:30:21</p>
<p>За-183</p>
<p>Рішення не прийнято.</p>
<p>Запит народного депутата Павла Кишкаря до Президента України&nbsp; щодо отримання державних нагород військовослужбовцями Другого Батальйону&nbsp; спеціального призначення&nbsp; "Донбас", військової частини&nbsp; 3027, Першої Бригади оперативного призначення&nbsp; Національної&nbsp; гвардії України.&nbsp;</p>
<p>Ставлю на голосування про підтримання такого запиту. Прошу голосувати.</p>
<p>&nbsp;</p>
<p>11:30:57</p>
<p>За-187</p>
<p>Рішення прийнято.</p>
<p>Тепер, шановні народні депутати, прошу підтримати надсилання такого запиту до Президента України.</p>
<p>Прошу голосувати.</p>
<p>&nbsp;</p>
<p>11:31:19</p>
<p>За-188</p>
<p>Рішення не прийняте.</p>
<p>Запит народного депутата Тетяни Чорновол до Президента України щодо виключення з фракції "Блока Петра Порошенка" Недави Олега Анатолійовича менеджера Юрія Іванющенка.</p>
<p>&nbsp;Ставлю на голосування про підтримання такого запиту. Прошу голосувати.</p>
<p>&nbsp;</p>
<p>11:31:57</p>
<p>За-106</p>
<p>Рішення не прийнято.</p>
<p>Запит народного депутата Тетяни Чорновол щодо незаконних дій "Укрхімтрансаміаку" Віктора Бондика, зокрема дискредитації посадових осіб Адміністрації Президента.</p>
<p>Ставлю на голосування про підтримання такого запиту.</p>
<p>&nbsp;</p>
<p>11:32:27</p>
<p>За-149</p>
<p>Рішення не прийнято. <i>(Шум у залі)</i></p>
<p>Шановні народні депутати! В залі зареєстровано достатньо карток. Те, що фізично… Шановні народні депутати, прошу тоді запросіть ваших колег до зали для того, аби вони брали участь у прийнятті рішень.</p>
<p>Запит народного депутата Юрія-Богдана Шухевича до Президента України стосовно зняття грифу "Публікуванню не підлягає" та скасування усіх засекречених усіх нормативно-правових актів Президента України, якими встановлені незаконні пенсійні привілеї для колишніх народних депутатів УРСР і СРСР, колишніх перших секретарів обкомів Компартії України тощо та членів їх сімей, котрим обчислюють пенсії, виходячи з посадового окладу міністра Кабінету Міністрів та припинення виплати пенсій цим особам.</p>
<p>Шановні народні депутати, прошу підтримати такий запит. Прошу голосувати.</p>
<p>&nbsp;</p>
<p>11:33:56</p>
<p>За-184</p>
<p>Рішення прийняте.</p>
<p>Тепер ставлю на голосування про надсилання такого запиту.</p>
<p>Прошу голосувати.</p>
<p>&nbsp;</p>
<p>11:34:18</p>
<p>За-189</p>
<p>Рішення не прийнято.</p>
<p>І запит народних депутатів: Лещенка, Заліщук та інших (всього 10 депутатів) до Президента України щодо призначення членом Національної ради України з питань телебачення і радіомовлення Шевченка Тараса Сергійовича або Котюжиської Тетяни Ігорівни.</p>
<p>Прошу підтримати такий запит.</p>
<p>&nbsp;</p>
<p>11:34:53</p>
<p>За-149</p>
<p>Рішення не прийнято.</p>
<p>Ми повернемося до, ще раз до тих запитів тоді, коли буде достатньо людей.</p>
<p>Але, шановні народні депутати, я звертаю вашу увагу, що розгляд запитів це є питання порядку денного дня п'ятниці, і тільки присутність фізична ваших колег на засіданні Верховної Ради може забезпечити підтримку цих запитів.</p>
<p>Дякую.</p>
<p>Тепер переходимо до запитів до Кабінету Міністрів та інших органів державної влади. <i>(Шум у залі)</i></p>
<p>Шановні народні депутати, зараз буде продовження питання "Запити", потім буде перерва відповідно до Регламенту, після перерви ми будемо розглядати законопроекти. <i>(Шум у залі)</i></p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>11:36:04</p>
<p>ГОЛОВУЮЧИЙ.</p>
<p>Шановні колеги, давайте, ми ж є просто тут ведучими, так?! Ми працюємо згідно Регламенту. Якщо ми хочемо змінити послідовність, давайте голосувати: ми є за те. Давайте тоді в зал, заходимо в зал. І я поставлю на голосування пропозицію почати законопроекти, відмінити перерву, і потім – депутатські запити. Тому давайте, хто є в околицях, в кулуарах, в буфеті – заходимо в зал і спробуємо змінити порядок розгляду. Будь ласка, заходимо.</p>
<p>Я з вашого дозволу в той час сформулюю пропозицію, чи вона буде об'єднаною.</p>
<p>Шановні колеги, отже, ставиться пропозиція об'єднана. Перше, не робити сьогодні перерви з 12 до 12.30 і перейти після зачитування запитів, бо розгляд питання вже почався, товариство. Добре, перейти до розгляду законів і не робити перерви. Дві пропозиції в одній. Підтримується? Будемо вірити, що така ж гаряча підтримка буде під час голосування, що всі фракції дружно і дисципліновано проголосують. Ми тільки зацікавлені в тому, щоб ми могли активніше працювати.</p>
<p>Отже, я ще раз сформулюю пропозицію: перейти до розгляду питань і не робити перерви з 12 до 12.30. Хто підтримує дану пропозицію, прошу проголосувати. Будь ласка, прошу голосувати.</p>
<p>&nbsp;</p>
<p>11:38:11</p>
<p>За-206</p>
<p>Можливо, дехто не зайшов. Давайте ще раз попробуємо. Можливо, дехто не зайшов. Добре, шановне товариство, йде розгляд питання. І ми продовжуємо розгляд питання. Пані Оксана, у нас вже почався розгляд питання і прошу продовжити, зачитування депутатських запитів.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>11:38:48</p>
<p>ГОЛОВУЮЧИЙ. Таким чином продовжуємо запити. Запити від народних депутатів.</p>
<p>Віктора Развадовського до Прем'єр-міністра України щодо звернення виборців 67 виборчого округу, селян Житомирського, Любарського, Романівського та Чуднівського районів Житомирської області про необхідність підняття закупівельних цін на молоко в 2015 році.</p>
<p>Віктора Развадовського до Міністра юстиції України про невиконання судового рішення щодо перерахунку та виплати пенсії, як дитині війни, Карпенку Петру Васильовичу, мешканцю селища міського типу Любара, Житомирської області.</p>
<p>Руслана Сидоровича до голови Вищої кваліфікаційної комісії суддів України щодо надання інформації про дату розгляду звернення стосовно перевірки фактів неправомірних дій суддів Апеляційного суду Дніпропетровської області Леоніда Косенка та Василя Зайцева, які призвели до незаконного засудження громадянина Анатолія Прикмети.</p>
<p>Руслана Сидоровича до Генерального прокурора України стосовно надання інформації про хід розслідування кримінальної справи по заяві Анатолія Прикмети щодо вчинення кримінального правопорушення працівником Департаменту карного розшуку Міністерства внутрішніх справ України Іллею Щуліпенком та начальником Департаменту Василем Паскалем.</p>
<p>Богдана Онуфрика до Прем'єр-міністра України, Генерального прокурора України, голови Одеської обласної ради, Одеського міського голови щодо протизаконної забудови земельної ділянки у парковій зоні міста Одеси.</p>
<p>Анни Романової до Генерального прокурора України, Голови Служби безпеки України, Голови Державної фіскальної служби України щодо припинення каналів постачання терористам на окуповану територію стратегічного ресурсу.</p>
<p>Олександра Абдулліна до Голови Служби безпеки України, Міністра оборони України про бездіяльність органів центральної влади під час розгляду звернень Надії Григорівни Янковської з міста Дубровиця Рівненської області з приводу розшуку її сина, військовослужбовця Руслана Віталійовича Янковського, що зник безвісти, виконуючи бойове завдання в Луганському аеропорту.</p>
<p>Вікторії Войціцької до Голови Фонду державного майна України щодо виконання Фондом державного майна обов'язкових вимог ухвали Господарського суду міста Києва від 8 квітня 2015 року у справі №910/8760/15-г.</p>
<p>Володимира Ар'єва до Секретаря Ради національної безпеки і оборони України щодо недопущення до капеланської служби в Збройних силах України представників Української православної церкви Московського патріархату.</p>
<p>Миколи Паламарчука до Генерального прокурора України щодо незаконного обрання Ганишу Василю Васильовичу запобіжного заходу у вигляді тримання під вартою.</p>
<p>Ірини Сисоєнко до Міністра освіти і науки України, Міністра охорони здоров'я України щодо розробки та затвердження освітніх програм з підготовки спеціалістів з медичної та психологічної реабілітації.</p>
<p>Андрія Кісельова до Прем'єр-міністра України щодо виділення коштів на фінансування проведення робіт з реконструкції котельні Димитровської центральної міської лікарні Донецької області.</p>
<p>Андрія Кісельова до Прем'єр-міністра України щодо виділення коштів на фінансування проведення робіт з будівництва шестиблочних модульних міні-котелень для опалення п'яти шкіл та п'яти дошкільних закладів у місті Димитров Донецької області.</p>
<p>Руслана Князевича до Міністра внутрішніх справ України щодо протиправних дій працівників правоохоронних органів Закарпатської області.</p>
<p>Руслана Князевича до Генерального прокурора України щодо протиправних дій працівників прокуратури Закарпатської області.</p>
<p>Владислава Бухарєва до Прем'єр-міністра України щодо виділення коштів з Державного бюджету України для будівництва артезіанської свердловини в місті Лебедин Сумської області.</p>
<p>Владислава Бухарєва до Прем'єр-міністра України щодо виділення коштів з Державного бюджету України для будівництва водогону по вулицях Щорса та Пограничній в місті Лебедин Сумської області.</p>
<p>Ігоря Шурми до Прем'єр-міністра України, Голови Служби безпеки України, Секретаря Ради національної безпеки і оборони України, Генерального прокурора України щодо критичної ситуації, яка склалася з матеріальним забезпеченням медичної допомоги військовослужбовців силових відомств, добровольчих військових формувань та цивільного населення в зоні проведення АТО на території підконтрольній Україні.</p>
<p>Ігоря Шурми до Генерального прокурора України щодо фактів корупції в Міністерстві охорони здоров'я України… Ігоря Шурми до Генерального прокурора України щодо фактів корупції в Міністерстві охорони здоров'я України, озвучених на засіданні Колегії Міністерства охорони здоров'я України.</p>
<p>Миколи Томенка до Прем'єр-міністра України про загрозу екологічної ситуації у місті Каневі та Канівському районі.</p>
<p>Анатолія Кузьменка до Міністра інфраструктури України щодо відписки на депутатське звернення у питанні пошуку прийнятного рішення відносно організації забезпечення приміського залізничного сполучення в Олександрійському регіоні Кіровоградської області.</p>
<p>Руслана Сольвара до Міністерства інфраструктури України, Державної адміністрації залізничного транспорту України, Південно-західної залізниці, Києво-Святошинської районної державної адміністрації Київської області щодо необхідності вжиття заходів для завершення будівництва багатоповерхового будинку по вулиці Жовтневій у місті Вишневе Києво-Святошинського району Київської області.</p>
<p>Василя Петьовки до Прем'єр-міністра України стосовно виділення Закарпатській області коштів для проведення ремонту автодоріг.</p>
<p>Сергія Дунаєва до Прем'єр-міністра України, Секретаря Ради національної безпеки і оборони України щодо термінового відновлення електромереж, які забезпечують промислові об'єкти, інфраструктуру та житлово-комунальний сектор міста Лисичанська Луганської області та прилеглі населені пункти.</p>
<p>Сергія Дунаєва до Прем'єр-міністра України щодо виплати компенсації за зруйноване житло мешканцям будинку №17 у кварталі Жовтневої революції в місті Лисичанську Луганської області.</p>
<p>групи народних депутатів (Євлахова, Гудзенка та інших. Всього 13 депутатів) до міністра аграрної політики та продовольства України щодо врегулювання закупівельних цін на молоко.</p>
<p>Юрія Бойка до міністра юстиції України щодо припинення політичного тиску та репресій стосовно… проти опозиції, неухильного виконання Конституції та чинного законодавства України по забезпеченню демократичної процедури реєстрації партії "Опозиційний блок" в областях.</p>
<p>Володимира Мельниченка до Прем'єр-міністра України щодо виділення додаткових субвенцій з Державного бюджету України на фінансування системи водопостачання та інших важливих соціальних об'єктів Кам'янець-Подільського району Хмельницької області.</p>
<p>Антона Геращенка до прокуратури міста Києва, Головного управління Міністерства внутрішніх справ України в місті Києві, Деснянського районного управління Головного управління Міністерства внутрішніх справ України в місті Києві щодо проведення заходів, спрямованих на розкриття та профілактику злочинів у сфері автомобільного транспорту та громадської безпеки Деснянського району міста Києва.</p>
<p>Юрія Македона до Міністерства закордонних справ України щодо надання інформації відносно наявності громадянства Республіки Молдова у громадянина Бровка Петра Петровича, 15 січня 1960 року народження.</p>
<p>Олександра Долженкова до Голови Служби безпеки України щодо надання інформації про стан розгляду заяв Приватного науково-виробничого підприємства "ГАЛІС" про надання дозволу на перевезення вантажу (товарів) до/з тимчасово неконтрольованих територій.</p>
<p>Івана Балоги до Прем'єр-міністра України щодо існуючого стану автодоріг загального користування Закарпатської області.</p>
<p>Сергія Драюка до Національного банку України, Генеральної прокуратури України, Публічного акціонерного товариства «Комерційний банк «Фінансова Ініціатива» щодо необхідності вжиття невідкладних заходів &nbsp;по виплаті через касу банку грошових коштів вкладникам Публічного акціонерного товариства "Комерційний банк "Фінансова ініціатива" за депозитними договорами, строк яких закінчився.</p>
<p>Сергія Драюка до Національного банку України, Генеральної прокуратури України, Фонду гарантування вкладів фізичних осіб щодо необхідності вжиття невідкладних заходів по виплаті гарантованої суми відшкодування вкладникам ПАТ "Міський комерційний банк".</p>
<p>Дмитра Лінька до Прем'єр-міністра України щодо посилення заходів із збереження автомобільних доріг.</p>
<p>Віталія Чепиноги до Генерального прокурора України, міністра внутрішніх справ України щодо перевірки законності дій Державного підприємства "Новосажарське лісове господарство" з рубки лісу на території Малоперещепенського лісництва в Новосажарському районі Полтавської області та перевірки відповідної діяльності державних екологічних органів Полтавщини.</p>
<p>Олександра Онищенка до Генерального прокурора України, міністра охорони здоров'я України стосовно розбійного нападу на офіс ТОВ "Надра Геоцентр" (місто Миронівка) народним депутатом України Тетяною Чорновол та проведення щодо неї примусової судово-психіатричної експертизи і лікування.</p>
<p>Дмитра Шпенова та Ігоря Шурми до Прем'єр-міністра України щодо свавілля посадових осіб правоохоронних і контролюючих органів Дніпропетровської області, які своїми діями ускладнюють роботу підприємств.</p>
<p>Антона Кіссе до Прем'єр-міністра України щодо вжиття заходів стосовно розчистки русла річки Сарата за рахунок коштів Державного фонду охорони навколишнього природного середовища.</p>
<p>Володимира Литвина до Прем'єр-міністра України, міністра оборони України щодо забезпечення житлом родини військовослужбовця.</p>
<p>Володимира Литвина до Прем'єр-міністра України, виконуючого обов'язки Голови Національної комісії, що здійснює державне регулювання у сферах енергетики та комунальних послуг щодо визначення механізму відшкодування різниці в тарифах за спожиту теплову енергію для населення від котелень, що працюють на альтернативних видах палива.</p>
<p>Максима Бурбака до Прем'єр-міністра України щодо вирішення питання перенесення Чернівецького обласного клінічного протитуберкульозного диспансеру за межі міста Чернівці.</p>
<p>Максима Бурбака до Генерального прокурора України щодо притягнення до відповідальності колишнього голови Чернівецької обласної державної адміністрації Михайла Папієва через зловживання службовим становищем та перешкоджання вільному здійсненню громадянами свого виборчого права у 2012 році.</p>
<p>Вікторії Войціцької до директора Департаменту економіки та інвестицій Київської міської державної адміністрації щодо надання інформації про будівництво та розвиток інфраструктури у місті Києві.</p>
<p>Надії Савченко до Міністра закордонних справ України щодо надання інформації про вжиті заходи стосовно захисту громадян, які незаконно ув'язнені, та утримуються на території Російської Федерації.</p>
<p>Олега Лаврика до Міністра фінансів України щодо перерахування коштів для компенсації за пільгові перевезення.</p>
<p>Павла Кишкаря до Прем'єр-міністра України щодо призначення віце-прем'єр міністра з питань військово-промислового комплексу.</p>
<p>Богдана Дубневича до Львівського міського голови щодо оплати послуг з обслуговування електронної бази даних дітей до вступу у дошкільні навчальні заклади міста Львова.</p>
<p>Богдана Дубневича до Львівського міського голови про передачу житлового будинку №163 по вулиці Тракт Глинянський у власність територіальної громади міста Львова.</p>
<p>Євгена Дейдея до Міністра оборони України, Начальника Генерального штабу - Головнокомандувача Збройних Сил України, Голови Державної прикордонної служби України щодо надання офіційної інформації стосовно реального стану будівництва фортифікаційних споруд на лінії зіткнення та буферній зоні із окупованими частинами Луганської і Донецької областей, а також інформації щодо реальних втрат загиблими та пораненими серед захисників України за час дії Мінських домовленостей.</p>
<p>Андрія Шиньковича до Міністра освіти і науки України щодо збереження позашкільної освіти як складової системи освіти.</p>
<p>Андрія Шиньковича до Начальника Південно-Західної залізниці щодо відновлення руху поїздів по маршруту "Шепетівка-Гречани-Шепетівка".</p>
<p>Ірини Геращенко до Прем'єр-міністра України щодо невиконання Закону України "Про забезпечення прав і свобод внутрішньо-переміщених осіб" у частині розробки комплексних державних цільових програм підтримки внутрішньо переміщених осіб.</p>
<p>Андрія Шипка до Прем'єр-міністра України щодо необхідності вжиття невідкладних заходів, направлених на захист жінок, змушених працювати у важких умовах праці до 60-ти років.</p>
<p>Андрія Шипка до Голови правління Пенсійного фонду України щодо необхідності вжиття невідкладних заходів стосовно індексації доплати до пенсії малозабезпеченим громадянам України.</p>
<p>Оксани Продан до Голови Державної фіскальної служби України щодо оцінки ефективності запровадження системи електронного адміністрування ПДВ.</p>
<p>Артема Ільюка до Міністра внутрішніх справ України щодо ненадання відповіді на депутатське звернення стосовно забезпечення житлом ветерана Міністерства внутрішніх справ України громадянина Ромалійського.</p>
<p>Валерія Лунченка до Міністра соціальної політики України щодо внесення змін до Постанови Кабінету Міністрів України "Про удосконалення порядку надання житлових субсидій".</p>
<p>Віталія Барвіненка до Генерального прокурора України щодо корупційної складової в діяльності Черкаської обласної прокуратури при розгляді злочинів, здійснених в земельних питаннях.</p>
<p>Олексія Ленського до директора Національного антикорупційного бюро України, Генерального прокурора України щодо перевірки діяльності посадових осіб Гайворонської міської ради Кіровоградської області на предмет нецільового використання коштів, виділених на водовідведення з Державного бюджету України у 2012 році за підтримки голови Радикальної партії Олега Ляшка, як заступника голови Комітету Верховної Ради України з питань бюджету, вкладення коштів у передвиборчу кампанію Віктора Януковича та притягнення службових осіб, причетних до даного злочину, до встановленої законодавством України відповідальності.</p>
<p>Олексія Ленського до Генерального прокурора України щодо особистого прийому керівництвом Генеральної прокуратури України правозахисника Резника з приводу вивчення обставин справи зумисного провалу керівництвом Управління по боротьбі з організованою злочинністю Головного управління Міністерства внутрішніх справ України у місті Києві спецоперації з викриття посадових осіб Гайворонської районної державної адміністрації Кіровоградської області при отриманні хабара в особливо великому розмірі, вжиття заходів прокурорського реагування та притягнення службових осіб, причетних до даних правопорушень, до встановленої законодавством України відповідальності.</p>
<p>Сергія Ларіна до виконуючого обов’язки Генерального директора Українського державного підприємства поштового зв’язку «Укрпошта» щодо проблемних питань з обслуговування громадян у Кіровоградському районі Кіровоградською Дирекцією Українського державного підприємства поштового зв'язку "Укрпошта".</p>
<p>Віталія Курила до Прем'єр-міністра України щодо сприяння законної передачі у комунальну власність територіальної громади Троїцької селищної ради Троїцького району Луганської області стадіону - тренувальної бази дитячо-юнацької спортивної школи "Урожай".</p>
<p>Андрія Іллєнка до віце-прем’єр-міністра України - міністра регіонального розвитку, будівництва та житлово-комунального господарства України, Прем'єр-міністра України, виконуючого обов'язки голови Національної комісії, що здійснює державне регулювання у сферах енергетики та комунальних послуг, голови Київської міської державної адміністрації, першого заступника прокурора міста Києва, тимчасово виконуючого обов'язки голови Деснянської районної в місті Києві державної адміністрації, Генерального директора публічного акціонерного товариства "Київенерго" щодо захисту інтересів мешканців Деснянського району міста Києва у зв'язку з відсутністю гарячого водопостачання у житловому будинку по вулиці Курчатова протягом шести місяців.</p>
<p>Якова Безбаха до Кабінету Міністрів України, Державної адміністрації залізничного транспорту України, Антимонопольного комітету України, Національної комісії, що здійснює державне регулювання у сферах енергетики та комунальних послуг, Міністерства регіонального розвитку, будівництва та житлово-комунального господарства України щодо перегляду тарифів на водопостачання та водовідведення.</p>
<p>Якова Безбаха до Кабінету Міністрів України, Міністерства інфраструктури України, Міністерства охорони здоров'я України, Міністерства енергетики та вугільної промисловості України стосовно необхідності перевірки обставин порушення споживачами правил користування електричною енергією.</p>
<p>Сергія Мельника до Прем'єр-міністра України щодо передачі в комунальну власність територіальній громаді міста Хмельницького земельної ділянки площею 50 гектарів (Хмельницька область, місто Хмельницький в районі вулиці Раскової).</p>
<p>Юрія Павленка до голови Одеської обласної державної адміністрації щодо невиконання керівниками дитячих закладів цілодобового перебування обов'язків законного представника дитини.</p>
<p>Юрія Павленка до міністра соціальної політики України щодо недоліків у здійсненні Міністерством соціальної політики України державного нагляду у галузі загальнообов'язкового державного соціального страхування у зв'язку з тимчасовою втратою працездатності та витратами, зумовленими похованням.</p>
<p>Ірини Подоляк до міністра інфраструктури України стосовно вжиття заходів з метою припинення дії державного територіально-галузевого об'єднання "Львівська залізниця" щодо вилучення земельних ділянок у селищі міського типу Брюховичі.</p>
<p>Валентина Дідича до голови Дніпропетровської обласної державної адміністрації щодо негайного ремонту автомобільних доріг Преображенської, Зеленогайської, Вищетарасівської та Китайгородської сільських рад Томаківського району Дніпропетровської області.</p>
<p>Григорія Заболотного до міністра фінансів України щодо програми підтримки індивідуального житлового будівництва в селі "Власний дім".</p>
<p>Дмитра Шпенова та Ігоря Шурми&nbsp; до Прем'єр-міністра України щодо загрози національній безпеці України, у зв'язку з затвердженням переліку об'єктів приватизації.</p>
<p>Тараса Батенка до Генерального прокурора України щодо незаконного заволодіння Товариством з обмеженою відповідальністю "Айпіє-Л" майном інвесторів Торгівельного центру "Надія", який знаходиться у місті Золочів Львівської області.</p>
<p>Тараса Батенка до міністра оборони України щодо оперативного завершення оформлення документів та надання статусу учасника бойових дій Василю Кіндрацькому, бійцю батальйону "Об'єднання українських націоналістів", заступнику голови Львівської крайової організації "Народний Рух України", який віддав своє життя, захищаючи незалежність, суверенітет та територіальну цілісність нашої держави.</p>
<p>Владислава Голуба до Прем'єр-міністра України щодо проведення перевірки діяльності Управління державної казначейської служби в місті Черкаси та неправомірного втручання в діяльність Управління державної казначейської служби в місті Черкаси міським головою Одаричем, що призвело до порушення бюджетного законодавства та надання переваги певним господарюючим суб'єктам (вчинення корупційних дій).</p>
<p>Юрія Бублика до Прем'єр-міністра України щодо негативних наслідків встановлення заборони на проведення перевірок суб'єктів господарювання.</p>
<p>Юрія Бублика до Вищої кваліфікаційної комісії суддів України про порушення присяги суддею Октябрського районного суду міста Полтави Мариною Материнко при постановленні рішення та притягнення її до дисциплінарної відповідальності.</p>
<p>Юрія-Богдана Шухевича до Прем'єр-міністра України щодо скасування пенсійної несправедливості стосовно залежності розміру пенсії від дати звернення за її призначенням, що призводить до того, що у двох осіб з однаковим стажем та заробітком розміри пенсій залежно від дати їх призначення можуть відрізнятися у понад два рази.</p>
<p>Олександра Вілкула та Дмитра Колєснікова до Голови Верховної Ради України щодо необхідності термінового включення до розкладу пленерних засідань парламенту проекту Постанови про вжиття заходів реагування та хід ліквідації надзвичайної ситуації, що склалась в кінці квітня 2015 року у зоні відчуження та зоні безумовного (обов'язкового) відселення, реєстраційний номер 2807 за авторством депутатів Олександра Вілкула та Дмитра Колєснікова.</p>
<p>Дмитра Колєснікова до Прем'єр-міністра України щодо фінансування Загальнодержавної цільової програми "Питна вода України".</p>
<p>Олександра Поноварьова до Прем'єр-міністра України щодо припинення діяльності та звільнення працівників Трудівського кар'єроуправління Державного підприємства "Управління промислових підприємств державної адміністрації залізничного транспорту України".</p>
<p>Олександра Марченка до Прем'єр-міністра України щодо відновлення залізничного переїзду у місті Біла Церква Київської області.</p>
<p>Олександра Марченка до голови Київської обласної державної адміністрації щодо будівництва автодороги Р-17 у місті Біла Церква Київської області.</p>
<p>Віталія Гудзенка до прокуратури Київської області&nbsp; щодо перевірки цільового використання коштів, витрачених на ремонт мосту через річку Рось на межі Тетіївського та Володарського районів Київської області.</p>
<p>Віталія Гудзенка до голови Київської обласної державної адміністрації щодо вирішення питання водопостачання в місті Сквира Київської області.</p>
<p>Миколи Скорика до міністра внутрішніх справ України щодо зриву програми вакцинації БЦЖ новонароджених Міністерством охорони здоров'я України.</p>
<p>Миколи Скорика до Прем'єр-міністра України щодо включення дитячих притулків до Переліку закладів і установ освіти, охорони здоров'я та соціального захисту і посад, робота на яких дає право на пенсію за вислугу років, що визначені Постановою Кабінетом Міністрів України №909 від 4 листопада 1993 років.</p>
<p>Ігоря Васюника до Голови Державної фіскальної служби України щодо можливих фактів незаконного ввезення на територію України продукції російського виробництва протягом 2014-2015 років.</p>
<p>Артура Мартовицького до Прем'єр-міністра України щодо поновлення державних гарантій працівникам освіти.</p>
<p>Ярослава Дубневича до Віце-прем’єр-міністра України – Міністра регіонального розвитку, будівництва та житлово-комунального господарства України, Міністра фінансів України щодо стабілізації та покращення економічного стану комунального підприємства "Городоцьке водопровідно-каналізаційне господарство".</p>
<p>Ярослава Дубневича до Голови Державної фіскальної служби України щодо розробки змін до Митного та Податкового Кодексів України.</p>
<p>Григорія Тіміша до Генерального прокурора України, Міністра охорони здоров'я України, Міністра юстиції України, Міністра внутрішніх справ України про проведення комплексного службового розслідування відповідно до клопотання Заслуженого лікаря України Дригибка Омеляна Георгійовича.-</p>
<p>Григорія Тіміша до голови Чернівецької обласної державної адміністрації, начальника Служби автомобільних доріг у Чернівецькій області щодо вжиття заходів для проведення капітального ремонту автомобільної дороги О-2602 "Об'їзд селища міського типу Глибока".</p>
<p>Руслана Демчака до Міністра оборони України щодо порушення процедури тендерних закупівель.</p>
<p>Руслана Демчака до Вищої кваліфікаційної комісії суддів України щодо неправомірних дій головуючого судді Рівненського апеляційного господарського суду Галини Бучинської.</p>
<p>Олександра Кодоли до Прем'єр-міністра України щодо врахування пропозицій Варвинської районної державної адміністрації у зв'язку з проведенням адміністративно-територіальної реформи.</p>
<p>Олександра Кодоли до Прем'єр-міністра України щодо проведення перерахунку єдиного соціального внеску із заробітної плати працівникам виконавчого апарату Варвинської районної ради.</p>
<p>Едуарда Матвійчука до Міністерства регіонального розвитку, будівництва та житлово-комунального господарства України, Одеської міської ради стосовно необхідності об'єктивного розгляду колективного звернення мешканців Київського району міста Одеси, які проживають у будинках 34 та 34/1 по вулиці Корольова щодо вжиття дієвих заходів реагування для комплексного вирішення питань щодо модернізації ліфтового господарства, благоустрою прибудинкової території із забезпеченням безпеки дорожнього руху та безпеки життю дітей на дитячому майданчику, який розташований поруч з проїзною дорогою, та заходів щодо перевірки та планування ремонту виходу, входу до третього парадного під'їзду в зв'язку з небезпекою його обвалення.</p>
<p>Едуарда Матвійчука до Міністерства охорони здоров'я України, Міністерства соціальної політики України, Одеської міської ради, Київської міської державної адміністрації стосовно необхідності надання допомоги у забезпеченні можливого відшкодування витрат на лікування та реабілітацію соціально незахищених та малозабезпечених мешканців Київського району міста Одеси зі складними захворюваннями та необхідності планування надання комплексної медичної допомоги для Миколи Кирилішина, Віталія та Ігоря Подопригори, Олесі Котової та ветерана праці, вчительки, дитини війни Галини Фіалової.</p>
<p>Анатолія Денисенка до Міністра соціальної політики України щодо вжиття дієвих заходів з метою створення спеціальних робочих місць для працевлаштування інвалідів.</p>
<p>Анатолія Денисенка до Міністра внутрішніх справ України щодо незаконного видобутку піску у селищі Жихор Червонозаводського району міста Харкова.</p>
<p>Олега Кулініча до Міністра внутрішніх справ України щодо неналежного проведення досудового розслідування у кримінальному провадженні №4201417031000018 від 16 квітня 2014 року слідчим відділом Решетилівського районного відділу Управління Міністерства внутрішніх справ України в Полтавській області.</p>
<p>Олега Кулініча до Міністра екології та природних ресурсів України щодо законності експлуатації насіннєвого цеху Товариства з обмеженою відповідальністю "Агрофірма імені Довженка".</p>
<p>Андрія Кота до Прем'єр-міністра України з приводу зволікання з боку Кабінету Міністрів України з прийняття постанови щодо "Внесення змін до видачі дозволу на розміщення, будівництво споруд, об'єктів сервісу, прокладання інженерних мереж та виконання інших робіт у межах смуги відведення автомобільних доріг".</p>
<p>На цьому ми завершуємо розгляд депутатських запитів. І прошу народних депутатів повернутися до зали для розгляду законопроектів.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>12:04:01</p>
<p>ГОЛОВУЮЧИЙ. Шановні колеги, я прошу депутатів зайти в зал. В нас сьогодні є ряд важливих законопроектів. І є пропозиція багатьох народних депутатів ще раз поставити на голосування, щоб ми змінили порядок розгляду і могли голосувати за закони.</p>
<p>Шановні колеги-депутати, прошу зайти в зал, хто є. І, поки заходять депутати, хочу сказати, що я переконаний, що нам необхідно змінити порядок розгляду питань в п'ятницю. Бо той формат, який є передбачений Регламентом, він просто робить неприйнятним і не дає обставин для роботи в п'ятницю. Я буду ініціювати внесення законопроекту, щоб ми і "годину запитань до Уряду", і щоб ми зачитання запитів проводили в другій частині в п'ятницю, а не в першій, а в першій щоб ми розглядали законопроекти. Але для того необхідно, щоб ми внесли зміни в Регламент. Станом на зараз будь-яку зміну ми можемо вносити тільки шляхом голосування.</p>
<p>У нас є ряд важливих законопроектів, і я дуже прошу наших депутатів сконсолідуватись і спробувати зараз перейти до розгляду законопроектів. Є така підтримка залу, товариство? Я прошу заходити, хто є в кулуарах, щоб ми змогли шляхом голосування ввести ці зміни.</p>
<p>Шановні колеги, зараз буде проведено сигнальне голосування. Якщо в нас будуть голоси для роботи, ми перейдемо до розгляду законопроектів і відмінимо перерву, але якщо не буде голосів ми будемо згідно Регламенту, перерва, а потім виступи депутатів.</p>
<p>Шановні колеги, я прошу заходити в зал.</p>
<p>Будь ласка, одну хвилину, Олег Ляшко пропозиція.</p>
<p>&nbsp;</p>
<p>12:06:16</p>
<p>ЛЯШКО О.В.</p>
<p>Олег Ляшко. Шановний Андрію Володимировичу! Шановні колеги! Якщо є добра воля залу працювати без перерви, я вважаю, що не варто ставити це питання на голосування. Ніхто не заперечує проти того, щоб працювати без перерви, давайте починаємо працювати і розглядати законопроекти. Дуже важливі соціальні закони, зокрема, закон 2676 про автоматичне нарахування субсидій, стосується 14 міліонів українських громадян. Сьогодні менше 15 відсотків скористалися правом отримання субсидій на житлово-комунальні послуги, якщо ми проголосуємо сьогодні цей закон люди автоматом отримуватимуть субсидії без заповнення будь-яких документів. Ще один дуже важливий закон, який дає право жінкам у 55 років виходити на пенсію. Немає жодної людини в цьому залі, які заперечують проти цих законів.</p>
<p>Тому давайте без голосування, перерва ні перева, працюємо.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановний Олег Валерійович.</p>
<p>Є технічна проблема, що,&nbsp; якщо нема в залі голосів то ми жодного з тих важливих законопроектів не зможемо проголосувати.</p>
<p>Це дуже проста річ.</p>
<p>І, шановні колеги, тому ми визначимо чи є в залі голоси, якщо в залі буде потенціал для того, щоб ми могли приймати рішення ми перейдемо до прийняття рішень, якщо в залі не буде голосів для того, щоб приймати рішення, немає сенсу порушувати регламент.</p>
<p>І тому, шановні колеги, я ще раз прошу тих, хто знаходиться в кулуарах, зараз зайти в зал. Якщо на с буде хоча би 220, хоча би 220, ми можемо сподіватись, що під час обговорення підійдуть, але, якщо не буде навіть 220 нам буде неможливим проводити розгляд питань.</p>
<p>Шановні колеги! Чи підійшли вже всі, хто є в кулуарах? Тому я прошу підготуватись до сигнального голосування. Я прошу всіх народних депутатів зайняти робочі місця. Давайте ми сигнальне голосування, щоб ми бачили чітко, яка є кількість, зеленою кнопкою, кнопкою "за" проголосуємо, щоб ми бачили, який в залі є потенціал.</p>
<p>Будь ласка, заходимо, хто ще не зайшов. Готові фракції, так? Тому я прошу приготуватись до сигнального голосування. Голосуємо зеленою кнопкою, кнопкою "за". Я прошу провести сигнальне голосування і прошу всіх народних депутатів голосувати. Будь ласка, голосуємо. Голосуємо, голосуємо "за".</p>
<p>&nbsp;</p>
<p>12:09:26</p>
<p>За-190</p>
<p>По фракціях, будь ласка, включіть. Підходять депутати. Ще раз, ще раз, будь ласка. Народні депутати, будь ласка, ще раз повторно, я дуже прошу, щоб ми бачили чітку цифру, голосувати кнопкою "за". Так. Ще хтось заходить чи всі вже є в залі? Всі.</p>
<p>Будь ласка, тоді ще раз сигнальне голосування. Прошу взяти участь. Прошу голосувати, будь ласка.</p>
<p>&nbsp;</p>
<p>12:10:14</p>
<p>За-200</p>
<p>200 депутатів, можемо працювати, яке є відчуття загальне?</p>
<p>Тоді є пропозиція працювати без перерви. Є згода? Тоді починаємо нашу, продовжуємо нашу роботу без перерви.</p>
<p>Переходимо до розгляду законопроекту в першому читанні 2676, проект Закону про внесення змін до Закону України "Про житлово-комунальні послуги". Є прохання від авторів голосувати даний законопроект, розглядати за скороченою процедурою. Хто підтримує дану пропозицію, прошу голосувати. Будь ласка, за скорочену процедуру.</p>
<p>&nbsp;</p>
<p>12:11:06</p>
<p>За-150</p>
<p>Дякую вам.</p>
<p>До доповіді запрошується народний депутат&nbsp; України&nbsp; Галасюк&nbsp; Віктор Валерійович. Передає слово Олегу Ляшку. Будь ласка.</p>
<p>&nbsp;</p>
<p>12:11:25</p>
<p>ЛЯШКО О.В.</p>
<p>Шановні громадяни України, шановні колеги народні депутати!&nbsp; Олег Ляшко, фракція&nbsp; Радикальної партії. Суть&nbsp; законопроекту дуже проста – автоматичне нарахування субсидій&nbsp; на житлово-комунальні послуги.&nbsp; Якщо ви сьогодні&nbsp; підете в соцзабез і в пенсійні фонди,&nbsp; ви побачите величезні черги людей похилого віку переважно, які ходять і просять, щоб&nbsp; їм дали консультації, як отримати, заповнити папери для того, щоб отримати цю субсидію. Сьогодні 14 мільйонів українських громадян мають&nbsp; право на отримання субсидій по житлово-комунальних послугах. Реально скористалися&nbsp; менше 15 відсотків&nbsp; від тих, хто має на це право. Більше того, багато людей не заповнюють документи на отримання субсидій, тому що там написано, що якщо, не дай Бог, помилилися, то мають&nbsp; у двічі більше повернути кошти, аніж отримали на&nbsp; ці&nbsp; субсидії.</p>
<p>Тому&nbsp; колектив авторів –&nbsp; Людмила Денісова, Олег Ляшко, Віктор Галасюк, Олег&nbsp; Березюк і інші представники інших фракцій, всі фракції коаліції, Ігор Кононенко і інші колеги, вибачте, кого не&nbsp; згадав, там дуже багато авторів – підписали законопроект, який передбачає&nbsp; автоматичне нарахування субсидій. У Пенсійному фонді, в фонді соціальних… соціальному фонді є всі дані&nbsp; по пенсіонерах і інвалідах, немає потреби їм&nbsp; заповнять&nbsp; ніякі папірці. Взяли&nbsp; дані з Пенсійного фонду, взяли дані із соціального відділу і оформили людині субсидію. І автоматом&nbsp; 14 мільйонів&nbsp; людей, я наголошую, цей закон&nbsp; стосується&nbsp;&nbsp; 14 мільйонів українських громадян, і автоматом взяли і нарахували цю субсидію. І зняли&nbsp;&nbsp; масу питань. Бо сьогодні&nbsp; в бюджеті кошти є 25 мільярдів на виплату субсидій, а реально ними мільйони людей не користуються, тому що не можуть заповнити ці папірці. Тому я пропоную проголосувати цей закон за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. До доповіді запрошується народний депутат України Кулініч Олег Іванович.</p>
<p>&nbsp;</p>
<p>12:13:47</p>
<p>КУЛІНІЧ О.І.</p>
<p>Олег Кулініч, депутатська група "Відродження", 147 виборчий округ, Полтавщина. Шановні колеги, Шановний пане Голово, шановні виборці, хочу підтримати колегу Олегу Ляшка. Дійсно, на сьогодні це величезна проблема з оформленням субсидій. Особливо це стосується людей похилого віку, літніх людей, які не в змозі боротися з бюрократичною тяганиною і стояти в чергах та відстоювати свої права у чиновників. Саме тому ми з колегами зареєстрували два альтернативні законопроекти. Однак після обговорення в комітеті ми прийняли рішення і їх об'єднали. Тому ми з колегами відкликаємо свої підписи під законопроектом 2676-1 на користь доопрацьованого&nbsp; 2676. Але є єдина проблема, яку я хотів би підкреслити. На сьогодні величезна проблема штрафу для нарахування субсидій. Лише 15 відсотків громадян заповнили ці документи на нарахування без помилок. Це означає, що чиновник в регіоні вважає помилку свідомою, і людина&nbsp; повинна буде повернути державі субсидію у подвійному розмірі. Оскільки ніяких критеріїв визначення свідомості чи несвідомості немає. Тому відповідна постанова лишає значний простір для маніпулювання з боку чиновника, і уряд повинен негайно внести зміну в цю постанову для того, щоб люди були захищеними при оформленні документів нарахування субсидії.</p>
<p>Тому, шановні колеги, я прошу вас підтримати доопрацьований законопроект 2676 за основу і в цілому, і вже сьогодні спростити процес оформлення субсидій для людей. Дякую за увагу.</p>
<p>&nbsp;</p>
<p>ГОЛОВУЮЧИЙ. До співдоповіді запрошується заступник голови Комітету з питань будівництва, містобудування і житлово-комунального господарства Бабак Альона Валеріївна, будь ласка.</p>
<p>&nbsp;</p>
<p>12:15:32</p>
<p>БАБАК А.В.</p>
<p>Шановні народні депутати,&nbsp; Комітет будівництва, містобудування і житлово-комунального господарства розглянув обидва законопроекти на своєму засіданні, і законопроект за номером 2676 доопрацьований та законопроект 2676-1. І фактично і той, і той законопроекти орієнтовані на спрощення процедури пенсіонерам та інвалідам. Комітет, безумовно, підтримав цю ідею, але спочатку пропозиції, які були по його реалізації в законопроектах, будь ласка, скажімо так, недосконалими, але після доопрацювання законопроекти є такими, що абсолютно можуть сьогодні бути підтримані і за основу, і в цілому.</p>
<p>Що власне пропонується в цьому законопроекті? Надати можливість одиноким пенсіонерам і інвалідам без звернення до служб соціального захисту населення отримувати, мати можливість розгляду їхніх справ особистих службами соціального захисту за зверненням до Пенсійного фонду і одержанням інформації в автоматичному режимі. І якщо людина має право на отримання субсидій, то їй така субсидія буде призначена.</p>
<p>Що також важливо в цьому законопроекті, що мова іде про одиноких пенсіонерів і інвалідів. Тому що ми всі розуміємо, що сьогодні програма субсидій діє на сім'ю. І тому для тих пенсіонерів, які є працюючими або мають сім'ї, їм інформація по пенсіях в автоматичному режимі нараховується, але за довідкою має бути надана інформація про членів сім'ї, їх дохід. Але суттєво спрощується механізм саме для одиноких людей, які вже мають фіксований дохід.</p>
<p>Тому комітет прийняв рішення підтримати. І фактично народний депутат Кулініч став співавтором доопрацьованого законопроекту 2676, і тому ми пропонуємо підтримати законопроект за реєстраційним номером 2676 доопрацьований…</p>
<p>&nbsp;</p>
<p>ГОЛОВУЮЧИЙ. Дайте, будь ласка, 20 секунд завершити.</p>
<p>&nbsp;</p>
<p>БАБАК А.В. … та відхилити законопроект за реєстраційним номером 2676-1. Прошу депутатів підтримати за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, прошу записатись: два – "за", два&nbsp; – "проти".</p>
<p>Ємець Леонід Олександрович.&nbsp;&nbsp;&nbsp;</p>
<p>&nbsp;</p>
<p>12:18:17</p>
<p>ЄМЕЦЬ Л.О.</p>
<p>Прошу передати слово Людмилі Денісовій.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Людмила Денісова.</p>
<p>&nbsp;</p>
<p>12:18:22</p>
<p>ДЕНІСОВА Л.Л.</p>
<p>Це дуже важливий законопроект, який стосується цих людей, які пенсіонери і інваліди, які живуть окремо з своїми родинами. Вони взагалі нікуди ходити не будуть. Їм буде призначена ця субсидія за цими даними, які є в Пенсійному фонді і в Управлінні соцзахисту і що вони отримують таку допомогу від держави. Це стосується всіх сімей, де є пенсіонер або інвалід, або пенсіонер і інвалід.</p>
<p>І вони будуть їм призначені тільки за заявою і довідками за доходи. Не треба буде перелічувати корів, там собак,&nbsp; тварин… там ці… ти п'єш молоко або ти його продаєш. Це буде величезна підтримка&nbsp; для людей. І тому я&nbsp; пропоную внести технічну правку, це Юридичне управління Верховної Ради зробило такий висновок: у тексті частини першої слово "державне" замінити на слово "виконавчий". Тобто це означає, що призначення&nbsp; без звернення особи на підставі відомостей на інших органів виконавчої влади.</p>
<p>Я дуже вас прошу підтримати за основу і в цілому цей законопроект. Люди вам будуть дуже вдячні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Іван Кириленко передає слово Кужель. Будь ласка.</p>
<p>&nbsp;</p>
<p>12:19:57</p>
<p>КУЖЕЛЬ О.В.</p>
<p>Шановні друзі! Дуже тяжко згадати, скільки разів ми разом з вами тут чули пояснення, як легко будуть призначатися субсидії. Що це буде автоматично. Що підняття тарифів не торкнеться бідних людей. Що від цього, найголовніше, будуть сплачувати багаті.</p>
<p>Ми з вами на той тиждень були в регіонах. Ви всі почули: не 15 відсотків заповнили, а 15 відсотків державна виконавча служба, яка перевіряла і місцеві влади змогли тільки переробити. Бо в тому ж Нікополі в Дніпропетровській області вони розповіли, що сервер міністерства&nbsp; місяць не працював і не приймались ці заявки.</p>
<p>По-друге, це, дійсно, заповнити її мати треба ні одну&nbsp; вищу освіту &nbsp;і це виходив міністр і нам говорив.</p>
<p>Я дякую Верховній Раді, що ми створили з вами робочу групу по тарифам і одним із підрозділів цієї робочої групи була робоча група в комітеті Людмили Денісової. Ми пройшли з першого дня всі проблемні питання заповнення субсидій, ми звернулися до міністра. Але, на жаль, на протязі місяця жодної реакції на це не було. І как результат, коли бабуля 90 років виходить від голови, директора Нікопольського газа, я її питаю: "Що сталося?", вона каже: "Пенсія 940. Бачите рахунок? 1200 за газ." Я його питаю: "Ви будете виключати?" Він: "Я зобов'язаний їй відключити. І це не моє діло, що їй ще не нарахували субсидію."</p>
<p>І тому 100 відсотків фракція "Батьківщина" підтримує, що ті люди, які і отримували раніше субсидію, повинні отримувати автоматичну субсидію. Але хочу сказати, найголовніше, і ми це з вами тут багато разів говорили, треба перегляну тарифи, вони повинні економічно обґрунтованими, а не просто названими з неба. І робоча група Верховної Ради…</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд завершити.</p>
<p>&nbsp;</p>
<p>КУЖЕЛЬ О.В. Повинні переглянутись тарифи, повинні бути проіндексовані пенсії, зарплати і повинна навести порядок в заповненні субсидій, уряд повинен&nbsp; це був зробити 2 місяці тому. Закон треба приймати, підтримувати і допомагати людям в цей тяжкий час.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Долженков, "Опозиційний блок", будь ласка.</p>
<p>&nbsp;</p>
<p>12:22:34</p>
<p>ДОЛЖЕНКОВ О.В.</p>
<p>Уважаемые коллеги, уважаемые граждане Украины, конечно же этот законопроект является очень важным для социально незащищенных слоев населения, таких как пенсионеры и инвалиды.</p>
<p>Хочется при этом отметить, что предыдущие выступающие говорят о том, что действительно сложные условия с начислением, с получение соответствующих субсидий. А не вы ли раньше голосовали за увеличение жилищно-коммунальных услуг, за исключение налоговых разниц? А не вы ли раньше следовали требованиям МВФ. Голосованию законопроектов, которые назывались, так называемые маркеры, когда Премьеру надо, он находился вчера на пленарном заседании. Потому что законопроекты для МВФ были важные. Сегодня день, "час Правительства", его даже нет. А не вы ли отменяли налоговые разницы?</p>
<p>Мы понимаем, что это все действие вашей власти. Но мы в свою очередь понимаем, что это затрагивает интересы 14 миллионов социально защищенных слоев населения. Это наши пенсионеры, это наши инвалиды, которые получают пенсии и социальные пособия, покупательная способность которых уже ниже стала из-за 3-кратной девальвации национальной валюты, которая в частности также произошла не без вашей вины.</p>
<p>Фракция "Оппозиционный блок" в данном вопросе занимает ответственную позицию. Мы будем поддерживать данные законодательные инициативы. И для того, чтобы сгладить эти негативные последствия этой недальновидной, непродуманной политики действующей власти. И, конечно же, оформление субсидий таким социально незащищенным слоям населения является нашей обязанностью. И естественно, люди должны видеть и знать, кто голосует за эти законопроекты, а кто отсутствует. Тут коалиция должна находится, а не говорить, что коалиция предлагает. Мы посмотрим, как проголосуется. Спасибо.</p>
<p>&nbsp;</p>
<p>ГОЛОВУЮЧИЙ. Мосійчук Ігор Володимирович передає слово Олегові Ляшкові.</p>
<p>&nbsp;</p>
<p>12:24:44</p>
<p>ЛЯШКО О.В.</p>
<p>Шановні колеги, питання захисту українських громадян, підвищення рівня їхнього життя – це питання не коаліції чи опозиції. Це питання українського парламенту, українського уряду і українського Президента. Це питання місцевих органів влади. І коли йдеться про те, щоб допомогти 14 мільйонам людей отримати належну субсидію, так це не треба ділитися на партії і на коаліції, чи на опозиції, а брати разом і голосувати! Бо для людей однаково, ти в коаліції чи в опозиції. Коли, вибачте, у людини пенсія 1200 гривень, а вона повинна за газ заплатити 1400 гривень. Чи заповняв хто з вас ті папірці для отримання субсидії? Там такий розмір шрифту, що пенсіонер його не прочитає і не побачить. І дуже дрібненько написано: якщо не правильно оформили субсидію, значить у 2 рази більше треба вернуть. От чому люди бояться йти, оформляти субсидію, тому що вони думають, що, не дай, Боже, щось неправильно оформили, завтра заберуть пенсію, корову продадуть і хату опломбують і виселять із&nbsp; хати.</p>
<p>Тому законопроект, який ми з вами зробили, дає можливість 14 мільйонів українських людей, які мають право на отримання субсидій по житлово-комунальним послугам автоматично отримувати ці субсидії. Щоб оті 25 мільярдів гривень, які в бюджеті передбачено на виплату субсидій, щоб вони були реалізовані, щоб людина, яка получає мізерну пенсію, мізерну зарплату, щоб вона не викидала всю цю пенсію і зарплату на сплату житлово-комунальних послуг.</p>
<p>Я вам нагадаю, вчора український парламент прийняв закон, який захищає українських військових, не враховує зарплату військового в загальний дохід сім'ї, який дає право на отримання субсидії. Сьогодні ми черговий соціальний, надважливий закон приймаємо, який автоматом нараховує субсидії на житлово-комунальні послуги. Я не уявляю, щоб у цьому залі знайшовся хоч один депутат, який не підтримає цей закон. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Михайло Головко. І поки Михайло Головко іде до трибуни, я запрошую усіх депутатів, які є у стінах парламенту, зайти в зал, через хвилину почнеться голосування.</p>
<p>&nbsp;</p>
<p>12:26:59</p>
<p>ГОЛОВКО М.Й.</p>
<p>Шановні депутати! Михайло Головко, Всеукраїнське Об'єднання "Свобода".</p>
<p>Дуже важливий закон і дуже правильний. І наша політична сила буде голосувати за нього і підтримувати.</p>
<p>Але у мене виникає запитання, чи хіба це не договорняк, чи це свідома спекуляція? Чому отакий важливий законопроект поставили в п'ятницю, завідомо знаючи, що немає депутатів в сесійні залі? Є явна загроза його провалити.</p>
<p>В мене запитання до коаліції. Шановні коаліціанти, скажіть, а що робиться з вашою дисципліною? Чому немає половини фракцій від "Блоку Петра Порошенка", "Народного фронту", "Самопомочі" і "Батьківщини" і так само Ляшка? А ви порахуйте, яка кількість ваших депутатів є.</p>
<p>І тому це явна загроза зриву важливих законопроектів. Дисципліною слідкуйте своєю. За що ви гроші берете? Зарплати отримуєте, ходіть на роботу.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка"…&nbsp;&nbsp;&nbsp; <i>(Шум у залі)</i></p>
<p>Я прошу народні депутати, я прошу зайняти свої&nbsp; &nbsp;місця. <i>(Шум у залі) </i>Хлопці! Виясняти відносини можна в спортивному залі. Це таким способом є намагання зірвати розгляду закону.</p>
<p>Я дуже прошу заспокоїтись, зайняти свої робочі місця. Я прошу депутатів зайняти робочі місця і не зривати розгляд важливого законопроекту. Я дуже попрошу, якщо в залі є настрій голосувати у виступах бути коректними, для підтримки даного законопроекту, а не зриву.</p>
<p>Будь ласка, одна хвилина Каплін від "Блоку Петра Порошенка" і переходимо до голосування.</p>
<p>І переходимо до голосування.</p>
<p>&nbsp;</p>
<p>12:28:58</p>
<p>КАПЛІН С.М.</p>
<p>Безумовно, важливий закон і ми віддамо всі голоси, для того, аби його підтримати. Єдине, що у нас буде прохання, якщо раптом по якимось причинам через відсутність народних депутатів буде недостатньо голосів, ми дуже просимо, щоб ми закінчили розгляд цих законопроектів і проголосували обов'язково ці законопроекти у той день, коли такі голоси будуть потрібні.</p>
<p>Ми не маємо права залишити наших пенсіонерів-інвалідів один на один із тим недолугим законом. Ми повинні дати їм обов'язково можливість отримати ці субсидії, вони заслужили це своєю працею, вони заслужили це своїм терпінням, вони заслужили це і для цього обирали цей парламент.</p>
<p>Якщо цей парламент не здатний захистити простого українського громадянина, то цей парламент немає права на існування.</p>
<p>&nbsp;</p>
<p>ГОЛОВУЮЧИЙ. Дякую. Кожен депутат має право скласти свої повноваження в будь-який момент. І шановні колеги, я прошу не виходити, а заходити в зал, шановні колеги.</p>
<p>Ми маємо надзвичайно важливий законопроект і тому я попрошу спочатку проголосувати сигнальним голосуванням. Я прошу змобілізуватись усіх. І шановне товариство, є пропозиція, в нас є рішення комітету, щоб (2676) прийняти за основу.</p>
<p>Увага! І є пропозиція, щоб ми проголосували в цілому з поправкою Денисової. Є загальна згода.</p>
<p>Тому я прошу депутатів зайти в зал. Я прошу зайняти робочі місця і підготуватись до голосування. Всі є в залі? Я ставлю на голосування, спочатку сигнальне.</p>
<p>Сигнальне голосування. Проект Закону про внесення змін до Закону України "Про житлово-комунальні послуги" 2676 за основу і в цілому з поправкою депутата Денісової. Прошу підтримати, прошу проголосувати. Будь ласка, голосуємо.</p>
<p>&nbsp;</p>
<p>12:31:34</p>
<p>За-225</p>
<p>Дякую. <i>(Шум у залі).</i> Шановний зал, а невже ви думаєте, якщо ви будете кричати всі разом, сесія буде йти швидше? Не думаєте, так? Тому я дуже прошу не кричати, заспокоїтись, зайняти робочі місця. Витягнути телефон, подзвонити товаришу, який знаходиться поруч, - запросити в зал.</p>
<p>І це буде набагато більш продуктивніше, аніж галасувати в залі. Галасувати в залі негарно, як і битися. Кожного в школі вчителька так вчила. Я прошу приготуватись до голосування.</p>
<p>Я ставлю на голосування проект Закону України про внесення змін до Закону України "Про житлово-комунальні послуги" 2676 за основу і в цілому з поправкою депутата Денісової. Прошу підтримати за основу і в цілому 2676. Прошу голосувати, будь ласка.</p>
<p>&nbsp;</p>
<p>12:32:52</p>
<p>За-223</p>
<p>Шановні колеги! Я говорив про відповідальність. Зараз будемо повертатись до голосування. Але я дуже прошу змобілізуватись і сконцентруватись, шановні колеги.</p>
<p>Шановні колеги,&nbsp; прошу по фракціях показати голосування. І прошу зайти в зал депутатів, яких немає в залі. Будь ласка. Я прошу&nbsp; зайти в зал, хто&nbsp; є в кулуарах, хто є в буфеті, прошу зайти&nbsp; зал. Це питання нашої дисципліни, товариство, і відповідальності&nbsp;&nbsp; і підходу до роботи, що ми&nbsp; можемо провалювати важливі законопроекти. Я прошу зайти в зал, зараз будемо голосувати за повернення. Будь ласка, зайшли в зал.</p>
<p>Я ставлю&nbsp; на голосування пропозицію повернутись до голосування&nbsp; за законопроект&nbsp; 2676. Прошу підтримати&nbsp; пропозицію повернутись до розгляду. Будь ласка,&nbsp; голосуємо. Прошу підтримати.</p>
<p>&nbsp;</p>
<p>12:34:20</p>
<p>За-229</p>
<p>Дякую за підтримку.</p>
<p>Отже, тепер я знову ж таки ставлю на голосування&nbsp; проект&nbsp; Закону про&nbsp; внесення змін до Закону&nbsp; України "Про житлово-комунальні послуги" (2676) – за основу і в цілому&nbsp; з поправками Денисової. Прошу голосувати. Прошу підтримати. Будь ласка,&nbsp; голосуємо&nbsp; 2676.</p>
<p>&nbsp;</p>
<p>12:34:57</p>
<p>За-229</p>
<p>Рішення прийнято. Дякую&nbsp; за підтримку.</p>
<p>Прошу не розходитись.&nbsp; Зараз згідно Регламенту у нас включення у порядок денний законопроектів. І тому я включаю… <i>(Шум у залі) </i></p>
<p>&nbsp;Товариство, у нас є&nbsp; кілька проектів&nbsp; для включення у порядок денний, які оголосив&nbsp; в залі. Отже, я поставлю кожен законопроект&nbsp; окремо на включення в порядок денний, щоб могло бути об'єктивне голосування.</p>
<p>Перше. Це проект Закону про внесення змін до Закону України "Про ліцензування видів господарської діяльності" щодо забезпечення безперервності ліцензування та захисту економічних інтересів держави, автор Галасюк, 2086а.</p>
<p>Будь ласка, 30 секунд автору законопроекту, 30 секунд.</p>
<p>&nbsp;</p>
<p>12:36:03</p>
<p>ГАЛАСЮК В.В.</p>
<p>Дякую. Шановні колеги народні депутати, прошу вас не полишайте зал, це дуже важливий закон. Якщо ми його зараз не включимо на порядок денний в цілому, то це буде колапс теми ліцензування.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, ставлю пропозицію включити в порядок денний сесії проект Закону про внесення змін до Закону України "Про ліцензування видів господарської діяльності" 2086а. Прошу голосувати, прошу підтримати, будь ласка.</p>
<p>&nbsp;</p>
<p>12:36:37</p>
<p>За-208</p>
<p>Рішення не прийняте.</p>
<p>Наступний проект Закону про внесення змін до "Прикінцевих положень" Закону України "Про Державний бюджет України на 2015 рік" щодо особливостей правочинів і заарештованим у кримінальному провадженні майно, що виступає речовими доказами у вигляді товарів або продукції, що піддаються швидкому псуванню, 2011а. Сьогодні заступник міністра оборони виступаючи наголошував на важливості для Міністерства оборони, щоб цей законопроект був включений і розглянутий.</p>
<p>Прошу 30 секунд, автор законопроекту Пашинський, будь ласка.</p>
<p>&nbsp;</p>
<p>12:37:27</p>
<p>ПАШИНСЬКИЙ С.В.</p>
<p>&nbsp;Шановні колеги, для того, щоби бойовий пілот мав належну підготовку, треба щоб він налітав мінімум 100 годин. Це триста тон авіаційного керосину. Для того, щоб наші бойові частини проходили навчання і залагодження бойове, треба потратити тисячу тон дизельного палива і пального. У нас на сьогоднішній день дефіцит бюджету Міністерства оборони порядка семи мільярдів гривень. Для того, щоби хоч частково зняти цей дефіцит, ми вийшли з ініціативою, арештоване паливо Курченка Державною компанією УНП передати на безоплатній основі Міністерству оборони України. І я призиваю всіх, тих, хто зараз на телеканал Льовочкіна і Фірташа, і Захарченка з піною біля рота захищають цього подонка. Давайте проголосуємо, давайте піднімемо боєздатність нашої армії і давайте будемо серйозно ставитись до своїх обов'язків. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я ставлю на голосування до включення в порядок денний сесії проекту Закону про внесення зміни до "Прикінцевих положень" Закону України "Про Державний бюджет України на 2015 рік" 2011а. Прошу голосувати, прошу підтримати. Будь ласка, голосуємо.</p>
<p>&nbsp;</p>
<p>12:38:51</p>
<p>За-143</p>
<p>Рішення не прийнято.</p>
<p>Шановні колеги, до мене звернулись ще раз автори 2086а з тим, щоб поставити ще раз на голосування, бо і Ксенія Ляпіна, і автор наголошують на надзвичайній важливості цього законопроекту. Я маю право, згідно Регламенту, ставити ще раз повторно на розгляд на включення до порядку денного сесії. Тому на прохання авторів, я попрошу ще раз проголосувати і підтримати включення до порядку денного сесії 2086а. Домовились?</p>
<p>Отже, я ставлю на включення до порядку денного сесії проекту Закону про внесення змін до Закону України "Про ліцензування видів господарської діяльності" 2086а. Прошу підтримати, прошу голосувати. Будь ласка.&nbsp;</p>
<p>&nbsp;</p>
<p>12:39:58</p>
<p>За-188</p>
<p>Рішення, на жаль, не прийнято. Не змогли ми включити в порядок денний.</p>
<p>І зараз згідно нашого регламенту нашої роботи, ми переходимо до…</p>
<p>Давайте, 30 секунд Кужель.</p>
<p>&nbsp;</p>
<p>12:40:34</p>
<p>КУЖЕЛЬ О.В.</p>
<p>Шановні колеги, у мене прохання до президії дати доручення, щоб одним із перших на сесійний вівторок поставили законопроект по ліцензуванню, ми встигаємо до 1 липня.</p>
<p>А хочу звернути увагу уряду, я дякую Ксенії Ляпіній за її активну позицію, але ми переносимо термін, тому що уряд не виконав за 3 місяці всі вимоги, які необхідні для впровадження цього законопроекту. 40 ліцензійних умов не підготовлено. Я прошу звернутись до Прем'єра, щоб він їх там всіх нормально провів через Кабмін, для того щоб вони не зволікати з впровадженням законопроекту. А ми повинні підтримати, бо ми захищаємо з вами бізнес. Прошу дати протокольне доручення, щоб ми включили в порядок денний і розглянули у вівторок на сесійному тижні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>В Президію надійшла вимога від двох фракцій: фракції "Народний фронт" і фракції Радикальної партії Ляшка – на перерву згідно Регламенту. Але вони згодні замість перерви на трьоххвилинну заяву з трибуни. Будь ласка, 3 хвилини. Хто буде оголошувати? Пашинський, будь ласка, Сергій Пашинський.</p>
<p>&nbsp;</p>
<p>12:41:44</p>
<p>ПАШИНСЬКИЙ С.В.</p>
<p>Шановні колеги, те, що тільки що відбулося в залі, - це ганьба парламенту, ганьба нашої коаліції. На жаль, ми ще раз пересвідчились, що впливи олігархів: курченків, фірташів, льовочкіних, – як були на українську політику, так і залишаються.</p>
<p>Фракція "Народного фронту" в повному обсязі зараз знаходиться на своїх робочих місцях. Ми підтримуємо всі законопроекти коаліції, але те, що ми зараз побачили, - це просто виклик існуванню нашої коаліції.</p>
<p>Ми вимагаємо того, щоб в наступний вівторок першим порядком денним повинні бути закони про підвищення обороноздатності, включаючи з проваленим тільки що. Ми вимагаємо від коаліції, від фракцій наших партнерських повного відвідування парламенту і голосування за погоджені законопроекти.</p>
<p>На сьогоднішній день робота, на жаль, зірвана, і ми не бачимо можливості більше приймати в цьому шоу участь. Слава Україні! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги, згідно Регламенту я надав слово на оголошення перерви. Будь ласка, дайте мені таку ж саму заявку від двох фракцій – я вам так самісінько надам три хвилини, як надавав&nbsp; і попереднім.</p>
<p>Будь ласка, Чумак, одну хвилину. І потім переходимо до наступних питань розгляду. Чумак – одну&nbsp; хвилину.</p>
<p>&nbsp;</p>
<p>12:43:44</p>
<p>ЧУМАК В.В.</p>
<p>Шановні колеги! Ми без сумніву будемо підтримувати всі законопроекти, які будуть стосуватися національної безпеки і оборони. У тому числі і ті законопроекти, які будуть&nbsp; підвищувати стан&nbsp; забезпечення&nbsp; наших Збройних Сил нафтопродуктами.&nbsp; Але в цьому питання у нас є великі сумніви. Сумніви в чому? В тому, що ці нафтопродукти взагалі існують. Тому я думаю, що краще…</p>
<p>Тому я думаю, що краще з цього питання зробити тимчасову слідчу комісію, яка перевірить стан наявності цих нафтопродуктів, і тоді ми вирішимо, яким чином їх можна передавати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, виступів більше не буде. По порядку денному наступні стоять законопроекти для повторного розгляду з пропозиціями&nbsp; Президента України. Але якщо "Народний фронт" покидає зал,&nbsp; нам буде важко проводити будь-які питання. Тому я з вашого дозволу я повторно поставлю сигнально, чи маємо голоси для продовження нашої роботи, бо інакше це буде виглядати неправильним. І я прошу шановних колег зараз приготуватися до сигнального голосування, щоб ми знали, чи є в залі потенціал&nbsp; переходити до законопроектів з пропозиціями Президента.</p>
<p>Я прошу в сигнальному голосуванні проголосувати кнопками "за". Я прошу підготуватися до сигнального&nbsp; голосування, і я прошу проголосувати. Я прошу сигнальне голосування і прошу взяти участь в цьому голосуванні. Будь ласка,&nbsp; сигнальне голосування. Голосуємо.</p>
<p>&nbsp;</p>
<p>12:45:41</p>
<p>За-170</p>
<p>На жаль, в залі немає достатньої кількості для продовження нашої роботи по голосуванні.</p>
<p>Тому ми переходимо до наступної позиції порядку денного. Виступи депутатів, де всі ті, хто хотіли виступити зараз, будуть мати можливість це зробити і передаю слово віце-спікеру Оксані Сироїд. Будь ласка.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>12:46:04</p>
<p>ГОЛОВУЮЧИЙ. Дякую.</p>
<p>Шановні народні депутати, переходимо до розгляду до порядку денного в частині "Різному". І, шановні народні депутати, прошу вас зосередитися для тих, хто хоче виступати у "Різному", зараз буде проводитися запис.</p>
<p>Прошу записатися для виступів у "Різному".</p>
<p>Запрошую до слова народного депутата Вікторію Пташник, "Об'єднання" Самопоміч". Народний депутат Олег Березюк, "Об'єднання" Самопоміч".</p>
<p>&nbsp;</p>
<p>12:47:08</p>
<p>БЕРЕЗЮК О.Р.</p>
<p>Шановні пані і панове, не дивлячись на жорно, в які ми потрапили з вами в цьому житті,&nbsp; ставши депутатами, в цьому парламенті ми починаємо виховувати себе, як справжні парламентарі.</p>
<p>І вчора сталася прикра подія, коли парламентар став причиною розповсюдження ганебної, неправдивої інформації, тим самим принизивши фракцію "Самопоміч", тим самим принизивши парламент. Але сьогодні цей самий депутат, Сергій Висоцький, публічно і чесно вибачився та подав об'єктивну інформацію щодо того, що він писав вчора.</p>
<p>Це зародження правдивого парламентського стилю роботи: об'єктивності, чесності і правдивості. Ми дякуємо за це і попереджаємо всіх інших, що ми будемо згідно чинного законодавства дотримуватися тих правил порядності, чесності. І парламент має стати тим органом, який є противагою і виконавчій владі, і президентській адміністрації. Але противагою заради розвитку країни, заради того, щоб довіра наших людей була вищою, а результат був кращий. Дякую вам.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Сергія Рудика, позафракційний.</p>
<p>&nbsp;</p>
<p>12:48:46</p>
<p>РУДИК С.Я.</p>
<p>Сергій Рудик, 198 виборчий округ, Сміла Кам'янка, Черкаський район. Шановні колеги, вкотре я як народний депутат намагаюся зробити запити до вищих посадових осіб країни, але за якимось дивним збігом обставин після мого запитання Арсенію Петровичу Яценюку, на яке, ви пам'ятаєте, я отримав відповідь: "Гуляй", – всі мої спроби виступити отримують нумерацію, яка не дозволяє це зробити. Я взагалі шокований, що мені вдалося зробити зараз.</p>
<p>Користуючись нагодою, я хотів би запитати по двом запитам, люди, і вважати ці мої звернення або запити офіційними для того, щоб я отримав у 10-денний термін на них відповідь.</p>
<p>Перший стосувався Арсенія Петровича Яценюка і спроб або відсутності проведення відкритих конкурсів для державних підприємств. На сьогоднішній день ми маємо два державних підприємства – Державна продовольча зернова корпорація України, "Укрспирт", – де відбулися конкурси відкриті, але де були скасовані результати цих конкурсів.</p>
<p>Маємо на сьогоднішній день "Укрзалізницю", маємо ДП "НЕК "Укренерго", ПАТ "Центренерго", Концерн РРТ. І цей перелік можна продовжувати, де досі не проведені жодні конкурси. Це профанація. Я просив би в 10-денний термін поінформувати мене як народного депутата, коли будуть проведені конкурси по цим державним і іншим підприємствам. І ми дізнаємося, де ті мегавідомі менеджери зі світовим ім'ям, які готові сьогодні наповнювати бюджет.</p>
<p>Наступний мій запит стосується системи правоохоронних органів. Я не в перший раз звертаюся до міністра внутрішніх справ, я не в перше звертався до системи правоохоронних органів, прокуратури по розслідуванню великої кількості злочинів, зокрема, в Черкаській області, оскільки я представляю саме Черкащину.</p>
<p>Сьогодні я хотів би запитати би міністра внутрішніх справ і голову профільного комітету Верховної Ради Кожем'якіна, запросити наступну інформацію, скільки працівників керівного складу УМВС Черкаської області, а також керівників територіальних підрозділів УМВС в Черкаській області, працюють на своїх посадах, які працювали при Януковичі на тих же посадах. Ми на сьогоднішній день, на жаль, спостерігаємо ситуацію, коли багато працівників далі керують незважаючи ні на що. Тому я прошу по території, по Черкаській області, по кожному району дати мені такі дані.</p>
<p>Те саме я просив би дізнатися про кількість злочинів, які розкриті або нерозкриті в розрізі районів Черкаської області. Тому що ми маємо позитивний досвід Грузії, ми маємо сьогодні керівника обласної державної адміністрації Одеси, який будучи Президентом продемонстрував як скоротивши з 90 тисяч, 75 тисяч кількість до 30, можна вдвічі, в півтора, майже в 2.5 рази суттєво покращити рівень боротьби…</p>
<p>&nbsp;</p>
<p>ГОЛОВУЮЧИЙ.&nbsp; Запрошую до слова народного депутата Олександра Кодолу, фракція "Народний фронт".</p>
<p>&nbsp;</p>
<p>12:52:12</p>
<p>КОДОЛА О.М.</p>
<p>Олександр Кодола, Чернігівщина, фракція "Народний фронт".</p>
<p>Мій виступ стосуватиметься права сімей загиблих військовослужбовців на безоплатний проїзд. Відповідно до Закону України про внесення змін та визнання такими, що втратили чинність деякі законодавчі акти України від 27 грудня 2014 року, номер 76/8, вилучено норми щодо права окремих категорій громадян на безоплатний проїзд у транспорті. Зокрема, цим законом були вилучені законодавчі норми які гарантували членам сімей загиблих військовослужбовців права на безоплатний проїзд. На підставі цього перевізники відмовляють членам сімей загиблих у безоплатному проїзді. У відповіді наданій Міністерством соціальної політики на моє депутатське звернення, зазначено, що члени сімей загиблих військовослужбовців можуть реалізувати своє право на безоплатний проїзд міським та приміським транспортом на підставі пенсійного посвідчення.</p>
<p>Однак значна частина членів сімей загиблих військовослужбовців не є пенсіонерами за віком.</p>
<p>Крім того, при зверненні на гарячу лінію Кабінету Міністрів заявники загиблих отримують інформацію про те, що члени сімей продовжують користуватися встановленими пільгами на безкоштовний проїзд. Але при проханні пояснити яким законодавчим актом регулюється це питання заявники відповіді не отримали. Проте отримали пораду звернутись до органів місцевої влади.</p>
<p>Зокрема Чернігівська обласна державна адміністрація на це питання відповідає і посилається на норми Закону "Про соціальний та правовий захист військовослужбовців та членів їх сімей".</p>
<p>Зазначена правова норма передбачає право батьків військовослужбовців, які загинули чи померли або пропали безвісти під час проходження військової служби, &nbsp;користуватися правом безоплатного проїзду всіма видами міського пасажирського транспорту.</p>
<p>Також вони мають право на 50 відсоткову знижку при користуванні міжміським залізничним, повітряним транспортом.</p>
<p>Таким чином, органи влади довільно трактують норми законодавства щодо права членів сімей загиблих на безкоштовний проїзд.</p>
<p>Зважаючи на вище зазначене я звертаюся до Кабінету Міністрів надати роз'яснення яким чином має бути реалізовано право батьків та родин військовослужбовців, які загинули чи померли або пропали безвісти під час проходження військової служби на безоплатний проїзд всіма видами міського пасажирського транспорту, залізничного приміського сполучення та автобусами приміських маршрутів.</p>
<p>Прошу вважати мій виступ депутатським запитом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Капліна, "Блок Петра Порошенка".</p>
<p>&nbsp;</p>
<p>12:55:02</p>
<p>КАПЛІН С.М.</p>
<p>Шановні колеги! Шановні громадяни! Це був надзвичайно важкий тиждень у роботі Верховної Ради. Це був неймовірно важкий тиждень у боротьбі простих людей за свої права.</p>
<p>Протягом тижня профспілки, точніше лідери практично усіх без винятку профспілкових організацій всієї країни об'єднались, нарешті і прийшли з своїми вимогами до парламенту.</p>
<p>Що тільки не відбувалося, не пускали на засідання погоджувальної ради, не пускали на балкон, не пускали в ложу. Ігнорували необхідність такої зустрічі. Профспілки прийшли з конкретними вимогами.</p>
<p>Перше. Проголосувати закони, які стосуються зниження тарифів. І для цього є абсолютно усі передумови!</p>
<p>Друге. Проголосувати відміну ганебного оподаткування пенсій для пенсіонерів! Точніше конфіскації частини пенсії. Конфіскації за що?! Що такого зробили українські пенсіонери, за що у них потрібно відбирати частину пенсії?!</p>
<p>Побудували фабрики, побудували заводи, пережили дві революції, переживають війну, відправляють своїх онуків на війну! Терплять в кінці-кінців цю владу! За що у них відбирати частину пенсії?</p>
<p>І останнє. Проіндексувати пенсії і зарплати для простих громадян. Проте, жодна з цих вимог не була виконана. І наступний тиждень я проведу в регіонах. Ми разом з профспілковими лідерами поїдемо у кожний куточок цієї країни, ми доб'ємося мобілізації мільйонів українців для того, щоб через протест, через страйк таки змусити Верховну Раду України прислухатися до простого українського громадянина.</p>
<p>Якщо такі дії не будуть виконані, якщо наші вимоги не будуть виконані урядом і Верховною Радою України, ми зупинимо на якийсь час всю країну! Ми добиватимемося через страйки вирішення проблем простих українських громадян!</p>
<p>Так само ми вимагаємо прийняти Закон про Тимчасові слідчі і Спеціальні комісії. Десятки народних депутатів заявляли про злочини окремих урядовців, про злочини прем'єрів, про злочини народних депутатів України! Проте, жодна з тих справ не отримала повноцінного провадження в силових органах! Це означає дефолт силових структур нашої держави.</p>
<p>Якщо і ці дії не будуть виконані, тоді у нас не залишається, у профспілок, громадських організацій, волонтерів, мільйонів простих українських громадян не залишається іншого вибору, ніж як об'єднуватися і через протести, коли сотні тисяч людей вийдуть під Верховну Раду, вимагати її переобрання. Формувати загальнонаціональний рух простих людей і йти на парламентські вибори.</p>
<p>Провести люстрацію політичних партій! Провести справжню люстрацію серед народних депутатів і чиновників і зробити справжнє, реальне перезавантаження влади. І виконати нарешті вимоги Майдану, реалізувати цінності і ідеали Майдану і будувати справжню нову Україну!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата &nbsp;Юрія Левченка.</p>
<p>&nbsp;</p>
<p>12:58:22</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Шановний&nbsp; український народе, позавчора у цій залі розглядалися важливі законопроекти щодо депутатської&nbsp; етики, щодо особистого голосування, щодо кнопкодавства зокрема. З цієї трибуни&nbsp; я виступав&nbsp; щодо того важливого лицемірства, яке присутнє у&nbsp; Верховній Раді, коли керівники фракцій виступають і&nbsp; розповідають про важливість депутатської етики, виступають проти кнопкодавства, але при цьому у них у фракціях є люди, які&nbsp; не ходять на комітети, які&nbsp; декларують у себе в&nbsp; декларації доходів 10 тисяч гривень,&nbsp; 50 тисяч гривень, але їздять на "Лексусах", які кнопкодавлять.&nbsp; Ну це&nbsp; лицемірство я&nbsp; і на нього звертав увагу.</p>
<p>На превеликий жаль, попри те, що у нас&nbsp; було тоді питання по депутатській етиці, деякі колеги&nbsp; залу вирішили цю етику порушувати і почали мене перебивати і недочули, що я говорив. І комусь здалося, що нібито я сказав, що в кожній фракції&nbsp; коаліції є на даний момент кнопкодави.&nbsp; Я би хотів&nbsp; зараз публічно кваліфікувати свою позицію, тому що я звик завжди відповідати за свої слова. Так от я уточнюю для тих,&nbsp; хто тоді мене перебив і не почув або не зрозумів,&nbsp; що на даний момент публічно&nbsp; не зафіксовано кнопкодавів у двох фракціях коаліції – це&nbsp; "Самопоміч"&nbsp; і&nbsp; Партія "Батьківщина". Так що, будь ласка,&nbsp; прошу наступного разу не перебивати і слухати до кінця.</p>
<p>А тепер, а тепер…</p>
<p>&nbsp;</p>
<p>ЛЯШКО О.В. <i>(Не чути)</i></p>
<p>&nbsp;</p>
<p>ЛЕВЧЕНКО Ю.В. Перепрошу,&nbsp; Радикальна партія зафіксовано, це рух&nbsp; "Чесно" довів. Будь ласка,&nbsp; Олег Валерійович, не треба&nbsp; перебивати. Дякую.</p>
<p>Тепер щодо депутатської етики. Але я наголошую&nbsp;&nbsp; на&nbsp; важливості все ж таки депутатської етики. Тому що&nbsp; таке, знаєте, обурення праведне, але знов таки&nbsp; лицемір'я продовжується, а я доповідаю лицемір'я знов таки. От зараз було голосування дуже&nbsp;&nbsp; важливе по законопроектам. Ну законопроект&nbsp; по&nbsp; субсидіям пройшов з четвертого разу тільки, до речі,&nbsp; тому що "Свобода"&nbsp; дала свої&nbsp; 6 голосів,&nbsp; 100 відсотків&nbsp; наших депутатів, воно б не пройшло без цього.</p>
<p>А тепер останнє голосування, яке було по важливому законопроекту, щодо забезпечення безперервності ліцензування та захисту економічних інтересів держави, колеги Галасюка, власне кажучи, і інших народних депутатів. Так от звертаю увагу наших телеглядачів і слухачів щодо лицемірства, які присутні в цій залі від фракції коаліції. Я доповідаю, я порахував, які депутати від яких фракцій були відсутні під час цього голосування, яке набрало 188 голосів. "Народний фронт" – 17 депутатів, БПП – 50 депутатів, "Самопоміч" – 6 депутатів, "Батьківщина" – 8 депутатів, нашу героїню Савченко я звісно не враховую, Радикальна партія – 1 депутат. Тому оце щодо того, реальної ситуації в нашому парламенті. Коли розповідають про голосування важливість, розповідають про правду, але самі не лицемірять. Я закликаю всіх депутатів говорити завжди правду і забувати нарешті про лицемірство. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Тетяну Бахтеєву, фракція "Опозиційний блок".</p>
<p><i>&nbsp;</i></p>
<p>13:01:47</p>
<p>БАХТЕЄВА Т.Д.</p>
<p>Уважаемые коллеги, дорогие соотечественники, накануне дня медицинского работника мне как всегда хотелось радостно поздравить моих коллег з праздником медицинского работника. Однако, к сожалению, в этом году нечему радоваться. И хочется не праздновать, а плакать. Это праздник со слезами на глазах. Потому что такого безответственного, халатного, беспринципного отношения к медицине как сегодня, за все годы независимости в Украине еще не было. За шесть месяцев текущего года Минздрав не произвел ни одного тендера, ни закуплена, ни одна таблетка, ни закуплена, ни одна вакцина. Это уже не просто должностное, это уголовное преступление МОЗА перед украинским народом. Все, что сегодня используется в больницах, это прошлые остатки, это гуманитарная помощь. Такая безответственность привела к тому, что по данным Госстата в Украине сегодня проживает 42 миллиона человек, а 10 лет нас было на 5 миллионов больше. Сегодня, помимо отсутствия медикаментов, лечебные учреждения абсолютно не финансируются, даже по защищенным статьям. Любая, даже элементарная медицинская процедура финансируется только за счет больного. А если у больного нет денег, он обречен. Я напомню, что каждый час в Украине умирает 80 человек, каждые 2 часа умирает 1 ребенок. У нас 500 тысяч больных туберкулезом, более 1 миллиона больных раком, более 1,5 миллиона больных сахарным диабетом, более 30 тысяч больных ВИЧ и СПИДОМ и никто из них сегодня не обеспечен государственной программой. И когда, наконец-то, наше правительство поймет, что за 4 гривны питать больного невозможно, за 10 гривен больного лечить невозможно. Простая капельница стоит минимум 100 гривен. Из-за безответственной деятельности МОЗ у нас каждый день происходят трагедии. В январе в Мариуполе от истощения умер ребенок, который весил 4 килограмма в 2 года. В феврале в Винницкой области от гриппа умерла 4-летняя&nbsp; девочка, она жила в селе и ее просто не довезли в больницу. Буквально месяц в Киеве умер мужчина от инфаркта 57 лет, медики приехали, когда он еще был жив, но у них не было стимуляторов, ни лекарств, чтобы его спасти. В Одессе сегодня не осталось сывороток от бешенства и столбняка, а пациентам с укусами животных приходится просто молиться. Даже в столице в городе Киеве в скорой помощи нет корвалола, перекисей, нет дексаметазона, который часто спасает…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка. 10 секунд, прошу.</p>
<p>&nbsp;</p>
<p>БАХТЕЄВА Т.Д. И конечно же я искренне хочу от всех нас низко поклонится 21 миллиону медицинских работников, медицинским сестрам, санитаркам, врачам и сказать им спасибо.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутат Ігоря Шурму, фракція "Опозиційний блок".&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>13:05:31</p>
<p>ШУРМА І.М.</p>
<p>Ігор Шурма, "Опозиційний блок". Шановні громадяни України, Кабінетом Міністрів України на розгляд Верховної Ради буде подано проект Закону України (номер 1567) про перелік об'єктів права державної власності, що не підлягають приватизації, та деякі питання діяльності об'єктів, що виключаються з такого переліку. Основною метою цього законопроекту є посилення контролю держави за майном підприємств, що мають загальнодержавне значення та, наголошую, не підлягають приватизації. проте, незважаючи на це, Міністерство економічного розвитку і торгівлі України розробило проект Постанови Кабінету Міністрів, який за своїм змістом повністю суперечить не тільки головній меті вищезазначеного законопроекту, але й взагалі здоровому глузду.</p>
<p>Міністерство економічного розвитку і торгівлі визначило перелік державних підприємств, що підлягають перетворенню в публічні акціонерні товариства, сто відсотків акцій яких належить державі. При цьому в переліку включено 86 державних підприємств, серед них ті, що виробляють зброю, військову техніку, підприємства, які займаються важливими науковими розробками, та ті підприємства, що здійснюють діяльність, яка повинна знаходитися виключно у сфері управління держави. Наприклад, державне підприємство "Антонов", Національна енергетична компанія "Укренерго", державне підприємство "Український інститут промислової власності".</p>
<p>Включення до переліку стратегічно важливих об'єктів, що мають загальнодержавне значення та забезпечують національну безпеку держави, є неприпустимим. На голову не налазить, як можна було включати до переліку всі порти України, які за перший квартал дали державі півтора мільярда прибутку. Державі що, прибуток не потрібен? На голову не налазить, як можна було подати всі підприємства, які належать до Державного космічного агентства. Не зрозуміло, як могли попасти сюди державні підприємства "Укроборонпрому".</p>
<p>В умовах війни і важкої економічної кризи в Україну не прийде інвестор, тому держава отримає мінімальний дохід, а запровадження одночасної процедури реорганізації щодо підприємств, які визначають загальний стан державного сектору економіки, призведе до економічної катастрофи. Такі дії створюють загрозу національній безпеці, тому виникає низка питань.</p>
<p>Перше. На основі яких законодавчих актів Мінекономрозвитку мало повноваження самостійно формувати вищезазначений перелік?</p>
<p>Друге. Чи існує правове та економічне обґрунтування необхідності проведення реорганізації стратегічно важливих державних підприємств,&nbsp; що включені у цей перелік.</p>
<p>Третє. Як пояснити існуючу колізію між проектом Закону 1567 та Постановою, наприклад в&nbsp; перелік включено близько 20 підприємств, які за законопроектом взагалі не підлягають приватизації. Тому потрібно вжити всіх необхідних заходів для забезпечення прозорості.</p>
<p>Прошу вважати мій виступ депутатським запитом і скерувати його до Ради нацбезпеки, оборони України і Служби безпеки України.</p>
<p>До мене не доходить, чому литовці, горді литовці у своїй маленькій державі, працюючи там, будують&nbsp; державу з європейськими цінностями, а отримавши громадянство України, почитають діяти&nbsp; абсолютно в іншому…</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Ляшка. Йому також передав слово народний депутат Купрієнко, тому&nbsp; регламент для виступу –&nbsp; 6 хвилин.</p>
<p>&nbsp;</p>
<p>13:08:55</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Шановні співвітчизники! Від імені потужної фракції Радикальної&nbsp; партії хочу відзвітувати перед вами про те, що ми, депутати Радикальної партії, робили цього тижня в українському парламенті. Звітую для того, щоб ви знали, що команда Радикальної партії, яку ви обрали до парламенту, потужно працює, відстоюючи ваші інтереси.</p>
<p>Учора – дякую всім колегам, хто голосував – прийняли наш закон депутатів&nbsp; від фракції Радикальної партії, яким звільнено від сплати військового збору військовослужбовців, які беруть участь в антитерористичній операції.</p>
<p>Так само учора парламент проголосував законопроект депутатів від фракції Радикальної партії, яким передбачено, що заробітня плата, інші доходи військовослужбовців не обраховується в загальний сукупний дохід сім'ї під час нарахування субсидій за житлово-комунальні послуги. Це дає можливість захистити сім'ї військовослужбовців, які сьогодні героїчно захищають нашу країну на східному фронті.</p>
<p>Сьогодні Верховна Рада України проголосувала законопроект за авторством депутатів фракції Радикальної партії, який передбачає&nbsp; автоматичне нарахування субсидій на житлово-комунальні послуги. Ви бачили, які тривали сьогодні дискусії з цього приводу. 14 мільйонів українських громадян завдяки &nbsp;цьому законопроекту отримають можливість автоматичного нарахування субсидій, не треба буде ні пенсіонерам, ні інвалідам, ні іншим соціально незахищеним категоріям громадян ходити по відповідним соціальним відділам для того, щоб нараховувати ці субсидії.</p>
<p>Я сподіваюся, що цей законопроект Президент невідкладно підпише і 14 мільйонів українських громадян, завдяки закону від депутатів Радикальної партії, завдяки підтримці депутатів парламенту отримають можливість автоматичного нарахування субсидій.</p>
<p>Також на цьому тижні був прийнятий законопроект за авторством депутатів від Радикальної партії, яким звільнено від оподаткування дошкільні навчальні заклади і школи. Коли законопроект буде прийнято в цілому, не будуть дошкільні навчальні заклади і школи платити земельний податок, платити податок за нерухомість. Це дасть можливість значно здешевити утримання освітніх дошкільних і шкільних навчальних закладів. Це політика Радикальної партії спрямована на підтримку освіти, бо освіта, це найголовніше, що треба нашим людям.</p>
<p>Наступний законопроект, за який ми боремося, це законопроект 2068, за авторством Дениса Силантьєва і інших депутатів від фракції Радикальної партії, щоб заклади фізичної культури і спорту звільнити від земельного податку, від сплати податку за нерухомість, щоб дати можливість дітям, особливо з малозабезпечених сімей, оздоровлюватися, а не тинятися по генделиках.</p>
<p>Зроблено справді багато, але не все.</p>
<p>Да, і ще один надзвичайно важливий закон, який прийняли цього тижня, в тому числі за авторством депутатів від фракції Радикальної партії, це новий Закон "Про місцеві вибори", який ламає корупційну систему виборів за авторством Януковича, Лукаш, і запроваджує нову відкриту систему виборів за партійними списками, прозору, реальні, відкриті партійні списки без корупції, без підкупів, без фальсифікації. Це в тому числі і автори Радикальної партії є авторами його законопроекту.</p>
<p>Шановні співгромадяни, я прозвітував перед вами про виконану нашої фракції роботу на поточному пленарному тижні. Але завдання, які ми ставимо перед собою, значно масштабніші. І ми добиваємося від парламенту, щоб вони підтримали наші ініціативи, спрямовані на вирішення проблем українських громадян.</p>
<p>Зокрема ми вимагаємо від уряду внесення до парламенту законопроекту про індексацію заробітних плат бюджетників і пенсіонерів. Сьогодні, коли піднялися ціни на комуналку, на ліки, на продукти харчування, мільйони українських громадян позбавлені можливості нормально жити. Тому ми вимагаємо індексації зарплат і пенсій, хоча б на індекс інфляції для того, щоб хоч трохи підтримати мільйони людей.</p>
<p>Наступний законопроект, який ми вимагаємо, щоб парламент невідкладно розглянув, це законопроект, який дає можливість жінкам у 55 років виходити на пенсію. Законопроект за авторством депутата від фракції Радикальної партії Юрія Шухевича. Цей законопроект був прийнятий парламентом ще в січні цього року. Але, на жаль, Президент наклав на нього вето. І до цього часу це вето не подолано. І ставиться, як правило, цей законопроект на розгляд у залі в п'ятницю, коли неможливо зібрати голосів.</p>
<p>Тому ми вимагаємо наступного вівторка невідкладно одним із перших розглянути подолання вето Президента, подолати його і дати можливість українським жінкам у 55 років виходити на пенсію. І ми цього будемо добиватися. І бачить Бог, що ми зробимо все, щоб досягнути результату.</p>
<p>Надзвичайно важливе питання – це повернення 15 відсотків пенсій працюючим пенсіонерам. Ми вимагаємо скасування цієї драконівської норми і повернути людям, які заробили копійчану пенсію, повернути ті 15 відсотків, яких вони сьогодні позбавлені.</p>
<p>Фракція Радикальної партії робить все для того, щоб захистити інтереси держави і українських громадян. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова Андрія Антонищака, "Блок Петра Порошенка".</p>
<p>&nbsp;</p>
<p>13:15:17</p>
<p>АНТОНИЩАК А.Ф.</p>
<p>Андрій Антонищак, "Блок Петра Порошенка". Шановні депутати, хвилинку уваги!</p>
<p>Я хочу привернути вашу увагу до ситуації, критичної ситуації, яка склалася в Державній фіскальній службі України. Шкода, що немає зараз Прем'єра, шкода, що він зараз мене не чує. Нам львів'янам обіцяли, що конкурс на заміщення керівника Державної фіскальної служби Львівщини відбудеться прозоро. За результатами конкурсу буде призначений керівник державної фіскальної служби Львівщини, було три кандидати, два кандидати, які набрали перші місця на конкурсі і 1 кандидат за якого підписалися 15 народних депутатів представники від Львівщини. Після співбесіди в Держаній фіскальній службі не підійшов жоден. А, хто ж проводив співбесіду в Державній фіскальній службі? Гена Романенко, кошильок Калетнікова, до сих пір на площі Львівській.</p>
<p>І ви знаєте цього тижня, перший раз за 24 роки, у Львові була заблокована державна інституція, це податкова служба. Горіли шини, це у місті Львові на 24 році незалежності. Я не підтримую неправомірні дії, але я підтримую підприємців яких це все вже дістало.</p>
<p>Львів у 2004 році піднявся і був тут на Майдані, Львів піднявся під час Податкової революції, Львів піднявся у 2014 році, у 2015 році підприємцям Львівщини плюнули в лице.&nbsp;</p>
<p>Так я заявляю від депутатського корпусу, від підприємців Львівщини:&nbsp; ми не допустимо жодного парашутиста з Києва. Ми вимагаємо публічного і прозорого конкурсу на заміщення посади голова Державної фіскальної служби Львівщини, щоб він проходив у місті Львові за участю&nbsp; громадських організацій, які представляють бізнес, а не шахові клуби, за участі Львівської обласної державної адміністрації. І хай приїжджає шановне панство з Києва, з Державної фіскальної служби, а не романенки і тому інші, і тоді будемо обирати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Руслана Демчака, "Блок Петра Порошенка".</p>
<p>&nbsp;</p>
<p>13:18:27</p>
<p>ДЕМЧАК Р.Є.</p>
<p>Шановні депутати! Народе України! Учора у першому читанні ми без сумніву ухвалили історичний законопроект (2831-3) "Про місцеві вибори". Ним ми проголосували за європейську демократичну систему місцевих виборів, з прозорими процедурами і з відкритими прізвищами кандидатів, і з ліквідацією беззаконня місцевих князьків.</p>
<p>Але поки що ці позитивні зміни дискредитує невизначеність, яку відчувають громадяни, люди на місцях. Вони не мають відповідай на запитання чи будуть делеговані повноваження надавання базових адміністративних послуг органам місцевого самоврядування, чи буде нарешті подолано корупцію у цій сфері, хто забезпечуватиме правопорядок на вулицях і чи запрацює муніципальна варта, як відбуватиметься служба в органах місцевого самоврядування. Чи буде вона, справді, професійною та політично не заангажовано?</p>
<p>Які законопроекти необхідно ухвалити першочергово?</p>
<p>Про службу в органах місцевого самоврядування, готується друге читання. Про внесення змін до деяких законодавчих актів України щодо розширення повноважень органів місцевого самоврядування та оптимізації надання адміністративних послуг, його було включено до порядку денного 16.06, але не розглянуто.</p>
<p>Про міліцію, варту місцевого самоврядування, готується друге читання.</p>
<p>А особливо про адміністративно-територіальний устрій України.</p>
<p>Треба зробити все, щоб вибори у жовтні відбулися вже в об'єднаних територіальних громадах. Треба підштовхувати до цього, і ми з вами маємо пояснювати, що децентралізація – це практична і корисна річ. Громади стануть багатшими, більш спроможними вирішувати проблеми, що в них з'являться ресурси, можливості і повноваження про які вони самі зараз ще не знають. Тільки швидко ухваливши весь пакет необхідних для початку процесу децентралізації законів, ми з вами матимемо право говорити про реальні здобутки у напрямку децентралізації, про розвиток дієвих місцевих громад і України в цілому.</p>
<p>До кінця цієї сесії, до 16 липня Верховна Рада просто зобов'язана ухвалити ці законопроекти, тим більше, що у нас є у цьому консенсус. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Медуниця, "Народний фронт".</p>
<p>&nbsp;</p>
<p>13:20:59</p>
<p>МЕДУНИЦЯ О.В.</p>
<p>Олег Медуниця, "Народний фронт", місто Суми. Сьогоднішній мій виступ буде присвячений проблемі транспортного сполучення Сумської області з іншими регіонами України. Так сталося, що "Укрзалізниця" внаслідок своєї дискримінаційної політики відмінила велику кількість поїздів, які прямували із Сум в інші регіони України.</p>
<p>Зокрема відмінені поїзд, поїзди "Харків-Львів" і "Харків-Ужгород", які могли, які зв'язували регіон з майже мільйонним населенням із Західною Україною. Внаслідок втрати тимчасово кримських курортів більша частина населення регіону їздить відпочивати зараз на Західну Україну, тим самим залишаються гроші в державі. Але це зробити вкрай важко через те, що прямого залізничного сполучення немає. І більшість тих, хто хоче виїхати у Західну Україну, змушені цілий день бути в Києві на вокзалі, щоб пересісти з Києва на поїзди, які прямують на Західну Україну і відповідно навпаки для того, щоб повернутися додому.</p>
<p>Сьогодні група народних депутатів передала звернення міністру інфраструктури. І ми закликаємо міністерство вжити заходів, щоб таке пряме залізничне сполучення регіону майже з мільйонним населенням, більше ніж мільйонним населенням, було встановлено.</p>
<p>Окрема проблема, це дороги в регіоні. Вже є звернення на Прем'єр-міністра України стосовно капітального ремонту дороги "Київ-Прилуки-Суми". Василь Васильович Омельченко тут присутній в залі. Він знає, що це проблема і півдня Чернігівської області. Бо якщо капітально ця дорога не буде відремонтована, то зі столицею належного гарного сполучення жителям півдня Чернігівської області і всієї Сумської не буде. Ми добре розуміємо, що ті кошти, які Європейським Союзом зараз надані, вони підуть на реконструкцію доріг в Прикарпатському регіоні. Вже почалась&nbsp; реконструкція дороги, капітальна реконструкція дороги&nbsp; Львів – Івано-Франківськ&nbsp; через Бібрку.&nbsp; Ми сподіваємося,&nbsp; що у наступному році уряд&nbsp; знайде можливості, щоб капітально відремонтувати&nbsp; дорогу Київ – Прилуки – Суми і таким чином&nbsp; надійне транспортне сполучення з регіоном більше 1,5 мільйона населення буде встановлено.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Запрошую до слова народного депутата&nbsp; Андрія&nbsp; Лозового, фракція&nbsp; Радикальної партії Олега Ляшка.</p>
<p>&nbsp;</p>
<p>13:23:46</p>
<p>ЛОЗОВОЙ А.С.</p>
<p>"Тече сльоза, прогорнуючи зморшки. І мама молиться – "Хай поживе ще трошки",&nbsp; –&nbsp; співає Андрій Підлужний.&nbsp; Мені Андрію Лозовому&nbsp; і всій нашій фракції Радикальної партії дуже боляче і&nbsp; дуже соромно, що сьогодні матері тих героїв, які на Сході захищають&nbsp; свою країну, вже&nbsp; 26&nbsp; днів&nbsp; цілодобово пікетують Адміністрацію Президента. Це матері бійців 25-ї повітряно-десантної бригади,&nbsp; 17-ї бригади Збройних Сил, 93-ї&nbsp; легендарної, 95-ї, 80-ї,&nbsp; "Айдару",&nbsp; "Торнадо" – добровольчого українського корпусу. Їх не пускають&nbsp; навіть до паркану Адміністрації Президента. Я просив би у кого є можливість донести до Петра Олексійовича. Матері тих, хто захищає&nbsp; і вас, пане Президент, вже&nbsp; 26&nbsp; днів чекають на зустріч.</p>
<p>&nbsp;Далі.&nbsp; У нас сьогодні іде війна. І болюча і кричуща ситуація – це&nbsp; те,&nbsp; що відбувається&nbsp; із заводом "Імпульс". Я вже виступав на цю тему раніше. Єдине&nbsp; підприємство,&nbsp;&nbsp; яке виробляє спецзв'язок сьогодні в Україні, який так потрібен на фронті. Що відбувається? Генеральний директор підприємства Погребняк, проти якого СБУ і військова прокуратура вже порушили кримінальну&nbsp; справу,&nbsp; далі безпредєльнічає,&nbsp; далі розграбовує&nbsp; підприємство. Назначив собі замом Шпарука, колишнього директора, який… то зафіксований і&nbsp; триває зараз кримінальне провадження&nbsp; 800 тисяч &nbsp;розграбували державне майно і зірвали під час війни&nbsp; – під час війни! – зірвали державне оборонне замовлення. А юристам ліквідатором одного спецпідрозділу, який&nbsp; штучно банкрутується, щоб розграбувати і порізати підприємство, поставили юриста, який зараз попадає під призов і ховається від воєнкомата. Я просив би Службу безпеки, генеральну прокуратуру, всі силові відомства звернути увагу на цю ситуацію і не допустити знищення підприємства.</p>
<p>Далі. Як відомо, депутати-патріоти продовжують збір підписів за відставку Генерального прокурора Шокіна, який несе відповідальність за втечу одного зі стовпів режиму Януковича – Клюєва, який репресує патріотів, який змовився з регіоналівськими недобитками і сьогодні дозволяє їм бути на свободі, дозволяє їм зберегти те, що вони накрали і фінансувати підривну антиукраїнську діяльність. Мені дуже соромно, що я від багатьох депутатів чую, що ми теж за відставку Шокіна, але ми не підпишемось, бо ми боїмося. На чорта від вас бути депутатом Верховної Ради, якщо ви боїтесь.</p>
<p>Радикальна партія, "Самопоміч", "Свобода", "Укроп" повністю підписалися за відставку Шокіна, який представляє систему, яка 24 роки правоохоронні органи перетворювала в правопохоронні, яка займалася виключно бізнес - лобізмом і політичними розправами. Як сьогодні Шокін погрожує лідеру нашої фракції тим, що арештує мене, Мосійчука і Лінька. Хай арештовує, я точно сидіти буду менше, чим Шокін буде Генпрокурором, а Порошенко…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутат Володимира Мельниченка, "Блок Петра Порошенка".</p>
<p>&nbsp;</p>
<p>13:27:09</p>
<p>МЕЛЬНИЧЕНКО В.В.</p>
<p>Шановний головуюча, шановні депутати, сьогодні найбільш болюче питання громадян України це різке підвищення тарифів, особливо на газ. Адже тепло для людей це основне. Люди, які звикли користуватися газом, пристосувалися до його використання, не можуть без нього, бо їм дуже важко знайти йому заміну. У нашій державі відбулася Революція гідності. Українці в великою надією підтримали ці історичні події, зміни в керівництві держави. Вони розуміють, що у нас велика біда, допомагають чим можуть. Але жителі України не можуть зрозуміти, чому держава, яка видобуває газ з власних надр, не надає його населенню по дешевій ціні. Але протягом багатьох років опозиція завжди критикувала за це владу, серед них були нинішні члени уряду, керівники нинішніх фракцій, а сьогодні вони не можуть дати чітку відповідь на запитання, чому так.</p>
<p>Якщо Кабінет Міністрів бажає впроваджувати реформи, то він повинен розуміти, що нам потрібно запроваджувати європейські стандарти якості, адже нинішній механізм субсидій – це лише відволікання людей від високих тарифів та проїдання бюджетних коштів, аніж крок до реформування держави. Якби різко піднімалася лише ціна на газ, це було би півбіди. Подивіться, що робиться з цінами на ліки, я не кажу про ті, які закуповували за кордоном. Що робиться з ліками власного виробництва, які не треба закуповувати в іноземній валюті? Хоча подорожчання долара зробило бідними більше 80 відсотків населення. У містах найбільш ображені наші пенсіонери, а це наші батьки, пристарілі, хворі, багатодітні сім'ї. Для них різке підвищення ціни на газ, а це подорожчання всіх тарифів на комунальні послуги, на ліки, - велика біда. Я вже не говорю про продукти харчування – це інша тема. А якщо взяти наші села, де проживають 70 відсотків пенсіонерів, одиноких, виникає питання, як їм жити, коли пенсії мізерні, а молоко, м'ясо, інші продукти сільського господарства, які вони виробляють, обезцінені і у них забирають по найнижчій ціні.</p>
<p>Ось вам приклад. У селян молоко закуповують по 2.50 за літр, а в магазині воно вартує 9 гривень і більше. Шановний Арсеній Петровичу, шановні члени уряду, скажіть, будь ласка, як людям жити чи хоча б виживати? Задумувалися ви над тим, чи підтримуватимуть вони владу, чи будуть поважати своїх обранців?</p>
<p>Пане Прем'єр-міністр, шановні урядовці, мені та всім жителям нашої держави хочеться почути відповіді на ці питання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова Ірину Сисоєнко, фракція об'єднання "Самопоміч".</p>
<p>&nbsp;</p>
<p>13:30:05</p>
<p>СИСОЄНКО І.В.</p>
<p>Я хочу звернутись сьогодні до всіх працівників медичної галузі України. Напередодні вашого професійного свята дозвольте привітати вас з Днем медичного працівника. В усьому світі професія лікаря є однією з найгуманніших та найголовнішою. І це, дійсно, так, адже здоров'я і життя наших людей є найбільшою цінністю нашої держави. Людське здоров'я у значній мірі залежить саме від професійності, досвідченості та порядності лікарів, їх здатності своєчасно надати медичну допомогу.</p>
<p>Сьогодні в Україні працює більше, ніж 200&nbsp; тисяч лікарів. Але не варто забувати, що на варті нашого з вами здоров'я сьогодні стоїть також найчисленніша кількість медичних працівників, це медичні сестри. Їх нараховується в Україні більше, ніж 450 тисяч.&nbsp; Експерти стверджують, що на 70-80 відсотків ефективності одужання пацієнта залежить саме праця рядової медичної сестри. Навантаження на одну медичну сестру в Україні в три рази збільшена порівняно з навантаженням європейської медичної сестри. В той же час в середньому медична сестра в Україні обслуговує понад 30 пацієнтів в день тоді, коли… як в Європі така сама медична сестра здійснює обслуговування на 10 пацієнтів.</p>
<p>Зміни в суспільстві, процеси європейської інтеграції ставлять перед&nbsp; державою нові завдання у сфері медичної&nbsp; допомоги населенню. І важлива ланка цієї допомоги – саме медичне сестринство. Отже без його реформування неможливі зміни у системі охорони здоров'я.&nbsp; держава взяла на себе зобов'язання забезпечувати та надавати&nbsp; соціальну&nbsp; допомогу усім медичним та фармацевтичним&nbsp; працівникам. Але чи належно держава&nbsp; виконує свої зобов'язання? Права медичних сестер&nbsp; визначені в статті 77 Закону України "Про основи законодавства охорони здоров'я".&nbsp; Одне з таких прав є право на належні умови професійної діяльності. Я вважаю його основним.</p>
<p>На жаль, сьогодні наші медсестри знаходяться в скрутному становищі. Не мають ані&nbsp; фінансової, ані соціальної підтримки.</p>
<p>Найгірша ситуація з фінансовим&nbsp; забезпеченням. Заробітна плата медичної молодшої&nbsp; сестри в&nbsp; Україні становить 1218 гривень. Трохи більше отримує медична сестра в операційній, приблизно 1500 гривень. Старша медична сестра отримує 2 тисячі гривень. В той же час як в Польщі мінімальна заробітна плата медичних сестер складає 300-400 євро.</p>
<p>Ми маємо в першу чергу забезпечувати всі ті умови, які гарантовані державою, надати соціальну фінансову та будь-яку іншу підтримку всім тим, на кого сьогодні фактично тримається …</p>
<p>&nbsp;</p>
<p>ГОЛОВУЮЧИЙ. Прошу дати 20 секунд завершити завершуйте, будь ласка.</p>
<p>&nbsp;</p>
<p>СИСОЄНКО І.В. Ми зобов'язані сьогодні надати всю ту підтримку всім тим, на кому тримається медичне обслуговування населення України.</p>
<p>Вітаю всіх зі святом медичного працівника. І бажаю всім лікарям, всім медичним працівникам, всім медичним сестрам, щоб вже найближчим часом, на рівні держави, ми змогли разом побудувати належні європейські умови важливої професійної вашої діяльності.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Андрія Шиньковича, "Блок Петра Порошенка".</p>
<p>&nbsp;</p>
<p>13:33:57</p>
<p>ШИНЬКОВИЧ А.В.</p>
<p>Шановні колеги народні депутати, з цієї трибуни я хочу звернутися до міністра освіти і науки, який, я маю усі підстави стверджувати, не чує як освітян, так і народних депутатів України.</p>
<p>До мене надходять численні звернення від працівників освіти міста Нетішин, Ізяславського, Красилівського, Білогірського та Теофіпольського районів Хмельниччини. Педагоги занепокоєні тим, що в різних районах вони поставлені в різні умови оплати праці. В одних районах і індексація, і надбавка за престижність праці сплачується, в інших зовсім не сплачується.</p>
<p>В умовах нинішньої вкрай важкої економічної ситуації в країні, коли стрімко зросли ціни на продукти харчування, на товари першої необхідності, підвисилися тарифи на житлово-комунальні послуги, працівники освіти недоотримують щомісячно до 200 до 600 гривень, що є відчутним при їх невисокій заробітній платі.</p>
<p>Працівники освіти, які навчають наших дітей, не тільки не мають стимулу для надання належного рівня передачі знань, а стоять на межі виживання. А в усіх розвинених країнах найбагатші люди бюджетної сфери є саме лікарі та вчителі.</p>
<p>Я як народний депутат подавав місяць тому запит до міністра. І якраз саме його відповідь спонукала мене сьогодні вийти до трибуни. Ви знаєте, міністр поділяє стурбованість народного депутата. Більше того, він зазначає, що 25 березня 2014 року, дійсно він правильно пише, була Постанова Кабінету Міністрів, в якій зробили невеличку зміну, в якій змінили з фіксованих 20 відсотків надбавку за престижність до "у граничному розмірі 20 відсотків", і передали таке право цю надбавку встановлювати керівнику закладу. Відповідно освітня субвенція, яка надходить, вона недостатня.</p>
<p>І тому, шановний Сергію Мироновичу, (шановний – в мене випадково вирвалося це слово) сьогодні ви маєте не співчувати і не поділяти нашу стурбованість, а як член уряду внести зміни або відмінити дану постанову Кабінету Міністрів, тому що це в ваших руках. Більше того, шановний Сергію Мироновичу, ви цинічно не вказали, що вже в цьому році уряд прийняв постанову, в якій написав, що надавати освіті субвенції місцевим бюджетам сповна. Тому ви як міністр маєте контролювати це сповна, щоб педагоги отримували надбавку за престижність праці.</p>
<p>Шановні міністри, вам цього не скажуть, напевне, освітяни, а я скажу, що ваших реформ освітяни вже бояться. Ви поїхали до Голландії і приїхали з ідеєю скоротити профтехосвіту. Нещодавно ви їздили до Китаю. Освітяни бояться, з якою ідеєю ви приїхали.</p>
<p>Шановний Сергію Мироновичу, займатися наукою і системою освіти – це дві великі різниці. Система освіти потребує дуже виваженого підходу. І будь-які реформи, вони не мають скорочувати зарплати, соціальні виплати. Закликаю вас дослухатися і найближчим часом звернути увагу на реальний стан в освітніх…</p>
<p>&nbsp;</p>
<p>ГОЛОВУЮЧИЙ. Дякую вам. Запрошую до слова народного депутата Віктора Галасюка, фракція Радикальної партії Олега Ляшка.</p>
<p>&nbsp;</p>
<p>13:37:20</p>
<p>ГАЛАСЮК В.В.</p>
<p>Вітаю вас. Віктор Галасюк, фракція Радикальної партії. Шановний народе України, шановні народні депутати! У мене питання до уряду, який, на жаль, зараз тут не присутній. Для кого ми робимо реформи економічні? Чи ми їх робимо для міжнародних рейтингів, чи, може, ми їх робимо для того, щоб тільки отримати закордонні кредити? Ні.</p>
<p>Фракція Радикальної партії вважає, що економічні реформи ми маємо робити суто для того, щоб забезпечити економічне зростання та добробут українців.</p>
<p>Ви знаєте ті слова, які ми чуємо від економічного блоку уряду, від міністра економіки, тут найчастіше, які? Це маяки МВФ. Що це таке маяки МВФ? Наші головні маяки, це зарплати та пенсії українських громадян, це робочі місця які мають бути створені в Україні, це виробництво яке ми маємо залучити в Україну, от наші маяки справжні українські маяки.</p>
<p>Чи дозволить ставка на дерегуляцію вирішити ті проблеми які існують в економіці? Ні, не дозволить. Бо якщо ми подивимося то нам інколи не вистачає регуляції в інтересах українських громадян. Бо, коли ціни зросли на 60 відсотків, яка частина того зростання є економічно обґрунтованою, в тому числі в частині зростання тарифів. Тому це не є панацея. Насправді потрібно не знімати з себе відповідальність і казати дерегуляція ми нічого робити не будемо, ліквідуємо міністерства. Треба навпаки приймати на себе відповідальність за економічний успіх країни, за робочі місця, за добробут громадян. Оце справжня економічна політика.</p>
<p>Потрібно не огульна приватизація, коли приватні успішні компанії не продаються, а потрібна реальна боротьба з корупцією, покращення держаного управління в державному секторі економіки, от, що треба робити. Потрібно не затягувати паски населенню, куди вже затягувати. Насправді треба створити умови для залучення інвестицій для детінізації заробітних плат. Подивіться те, що разом фракція "Радикальної партії" з "Самопоміччю" домоглися зниження єдиного соціального внеску більш ніж в двічі, зниження податку на доходи фізичних осіб, от, що треба робити, знижувати податки для людей, для малого середнього бізнесу, а не затягати паски населенню тільки піднімати податки. Треба перестати витискати останні соки з бізнесу. Подивіться кредитно-грошову політику, замість того, щоб підвищувати в черговий раз вже тричі цього року, Національний банк підняв облікову ставку Нацбанка. Що це таке? Це заморожування економіки. Насправді потрібно навпаки давати дешевий кредитний ресурс, дешеві кошти в виробничий сектор економіки, не на спекуляції, а виробнику.</p>
<p>Тому саме сьогодні за ініціативи фракції "Радикальної партії", підтриманою всіма фракціями коаліції, зареєстрований законопроект про експортно-кредитну агенцію для масштабного стимулювання експорту українських виробників.</p>
<p>Треба українським виробникам надавати преференції при державних закупівлях, бо подивіться в Сполучених Штатах Америки ви спробуйте за державним замовленням продати продукцію…</p>
<p>&nbsp;</p>
<p>ГОЛОВУЮЧИЙ. Прошу 20 секунд. Завершуйте.</p>
<p>&nbsp;</p>
<p>ГАЛАСЮК В.В. … а потім перевірте, як це працює в інших європейських країнах, і ви побачите, що ми самі маємо дбати про наш економічний інтерес.</p>
<p>Наступне питання. Не продаж сільськогосподарської землі, це спроба найбільшої афери сторіччя, а замість цього ставка на створення робочих місць, на відновлення промисловості, на залучення туди інвестицій.<i> </i></p>
<p>&nbsp;</p>
<p>ГОЛОВУЮЧИЙ. Пане Вікторе, я вас прошу завершуйте, будь ласка.</p>
<p>&nbsp;</p>
<p>ГАЛАСЮК В.В. І останнє, це не експорт сировини, а створення всіх умов для економіки виробництва, економіки інновацій. Це дасть заробітну платню гідну європейської, це дасть пенсії, це дасть добробут українських громадян яких ми прагнемо.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Геннадія Кривошею, фракція "Народний фронт".</p>
<p>&nbsp;</p>
<p>13:41:28</p>
<p>КРИВОШЕЯ Г.Г.</p>
<p>Доброго дня! Шановна Україна! Доброго дня, шановні народні депутати! Прикро бачити, що така мала кількість депутатів, але все одно хотів би звернутись в першу чергу до представників коаліції і звернути увагу на те, що якщо ми акцентуємо увагу на діяльності певних органів, зокрема, Державної фіскальної служби, то я просив би колег конкретно акцентувати на тому чийого і чию кандидатуру дані керівники відповідних організацій і установ представляють у нас, зокрема від коаліції.</p>
<p>Якщо політична сила "Батьківщина" акцентує увагу і критикує діяльність уряду, то я хотів би звернути увагу на те, що одним із представників цього уряду є їхній Міністр екології, який взагалі, не звертав увагу на те, що у нас творилося під Васильківом.</p>
<p>Шановні друзі, але разом з тим я хотів би повернутися до більш конкретних питань, це те, що стосується місцевого нашого самоврядування. До речі, сьогодні от зараз я нікого не бачу з фракції "Батьківщини". Дякую, Олег Валерійович.</p>
<p>Звернемо увагу на місто Київ, на нашу славну столицю. На сьогоднішній день мером міста Києва і його славною командою проводяться цілий ряд заходів нібито за для покращення життя жителів міста Києва, столиці, та гостей. Що ми бачимо? Проводиться цілий ряд гарних заходів по прибиранню території, по озелененню парків та скверів. Проводиться цілий ряд заходів нібито по прибиранню незаконних, розміщених тимчасово, споруд та інших об'єктів. Але, разом з тим, мер міста не звертає увагу на стратегічні об'єкти, не звертає увагу на місця, які потребують особливої уваги.</p>
<p>До чого я веду, чого це стосується? На сьогоднішній день ми не звертаємо увагу на те, що біля будинків будуються газові заправки і мер міста, зловживаючи своєю владою, демонтує кіоски, а зовсім не звертає увагу на газові заправки, які несуть, в першу чергу, не просто техногенну, а катастрофічну ситуацію для жителів будинків, які знаходяться біля цих газових заправок.</p>
<p>Шановні друзі, на сьогодні у місті Києві фактично не розбудовуються нові місця для дітей в садочку, не будуються школи. Черги для дітей в садочку, і для батьків, залишаються незмінними. На сьогоднішній день до мене десятки звернень надходить від батьків, які не можуть влаштувати своїх дітей до дитячих садочків. Це теж є досить великим недоліком.</p>
<p>Шановні друзі, ми бачимо, що на сьогоднішній день зовсім беззахисними в місті Києві є підприємці. Вони приносять досить велику, суттєву допомогу місцевому бюджету, сплачують відповідні підакцизні, в тому числі податки. А куди вони ідуть – ми не бачимо. Ми вимагаємо і хочемо, щоб ці кошти ішли на сплату соціально незахищені напрямки, сфери: освіту, медицину, в першу чергу, а також – культуру. Я звертаюся особисто до мера міста Києва звернути на це увагу….</p>
<p>&nbsp;</p>
<p>ГОЛОВУЮЧИЙ. Прошу, 10 секунд, завершуйте.</p>
<p>&nbsp;</p>
<p>КРИВОШЕЯ Г.Г. І бути більш конкретним у своїх діях. Не знищувати столицю, а захищати місто Київ і захищати киян. Слава Україні! "Народний фронт" – за народ! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Артура Мартовицького, "Опозиційний блок".</p>
<p>&nbsp;</p>
<p>13:45:11</p>
<p>МАРТОВИЦЬКИЙ А.В.</p>
<p>Шановні колеги, народ України! Стало відомо, що найближчим часом з'явиться нова редакція Закону "Про освіту", у відповідності до норм якого заклади позашкільної освіти буде переведено на комерційну основу. А на їх базі будуть створені якісь там неформальні об'єднання.</p>
<p>Тобто утримання цих закладів буде відбуватись виключно за рахунок батьківських та благодійних внесків. Це злочин перед нашим народом та майбутнім України. Таким рішенням ті, хто підтримує дані законодавчі ініціативи, фактично лишать дитинства наших дітей, не дозволять їм розкрити свої видатні таланти та здібності.</p>
<p>Враховуючи досвід минулих років, ми повинні усвідомити, що саме позашкільна освіта сприяє цьому в повній мірі. Але та примарна економія коштів, яку планують отримати після прийняття цього закону його автори, буквально через кілька місяців призведе до масового закриття закладів позашкільної освіти по всій країні, звільнення їх працівників та початку гуманітарної катастрофи.</p>
<p>А наші діти залишаться наодинці з вулицями, підвалами та спокусами, до яких ви їх силоміць підштовхуєте. Наркотики, тютюн, алкоголь, жебрацтво та тюрми. Щоб не бути голословним, наведу життєвий приклад. В мій 36 виборчий округ входять три міста: Павлоград, Тернівка, Першотравенськ та Павлоградський район, в яких проживає 21 тисяча 157 дітей віком від 6 до 17 років. Понад 7 тисяч з них займаються в різних творчих кружках та спортивних секціях. Вони розвивають свої естетичні, екологічні, технічні та спортивні здібності. З великим бажанням вивчають минуле рідного краю, народні традиції та вчаться бути патріотами нашої країни, гідними її громадянами.</p>
<p>Для багатьох дітей заняття в кружках є дозвіллям. Але для деяких це вибір професії або навіть життєвого шляху. Їх виховують 257 педагогів, тренерів, спеціалістів, багато з яких є випускниками своїх позашкільних навчальних закладів. І при цьому з місцевих бюджетів на кожного з них виділено всього тисяча 800 гривень. Лише один заклад – Клуб технічної творчості в місті Першотравенськ – вже кілька років намагається вижити без бюджетної підтримки, ведучи злиденне існування. Але, не зважаючи на всі старання його керівника, всього персоналу, цей заклад на межі ліквідації.</p>
<p>Так, в державі скрутне економічне становище, продовжуються військові дії. Але вирішувати фінансові питання за рахунок&nbsp; зубожіння пересічних громадян при&nbsp;&nbsp; їх мізерних зарплатах та пенсіях,&nbsp; при постійному зростанні цін на товари&nbsp; і ліки та комунальні послуги, а тепер ще й&nbsp;&nbsp; за рахунок наших дітей, майбутнього України, майбутнього кожного з нас. Це&nbsp; неприпустимо.</p>
<p>Шановні колеги,&nbsp; позашкільна освіта – це наше&nbsp; національне надбання, яке необхідно обов'язково зберегти. Всі розуміють, що реформи країні необхідні. Але повторюю, тільки не за рахунок наших дітей, яким будувати нове життя і нову Україну. Тому я&nbsp; звертаюсь до міністра освіти дуже уважно подивитись, вважати мій виступ депутатським запитом до вас. Прошу підтримки. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Соболєва, фракція&nbsp; "Об'єднання "Самопоміч".</p>
<p>&nbsp;</p>
<p>13:48:38</p>
<p>СОБОЛЄВ Є.В.</p>
<p>Реальні зарплати цього року впали на 20 відсотків. Зростання злочинності є нормальною відповіддю суспільству на ненормальні умови, в яких&nbsp; опинилося багато людей.&nbsp; Але при цьому гроші в країні є.&nbsp; Ми просто маємо вирвати їх&nbsp;&nbsp;&nbsp; у корупції.</p>
<p>Цього тижня ми дозволили Президенту звільнити&nbsp; голову СБУ. Будемо відвертими, при Валентині Наливайченко&nbsp; корупція в Службі безпеці зберігалася так само, як вона була при його попередниках. Страшенно важливо, щоб вона&nbsp; не збереглася при його наступнику.&nbsp; Президент призначив Василя Грицака, людина, яка для багатьох працівників правоохоронних органів є&nbsp; легендою, пов'язаною з корупційними схемами. Президент призначив його виконуючим обов'язки. Ми просимо Президента&nbsp; виконати&nbsp;&nbsp; дану нам обіцянку і провести чесні, відверті&nbsp; консультації про призначення нового чистого справжнього&nbsp; керівника спецслужби.&nbsp; Можливо, нам треба&nbsp;&nbsp; шукати не серед людей, які працюють в СБУ, де так багато&nbsp; зв'язків з КДБ, ФСБ, де так багато зв'язків з&nbsp; цією корупцією. Можливо, найкращі&nbsp; офіцери, які проявили себе на фронті, є прекрасними кандидатами на це місце. Можливі інші варіанти, але в цьому випадку&nbsp; страшенно важливо, щоб Президент більше не дав можливості нікому помилитися, насамперед собі.</p>
<p>Друге, ми всі підтримали ініціативу нашого колеги Олега Ляшка про необхідність відставки генерального прокурора. Я нагадую, що ми голосували проти призначення Віктора Шокіна. І вся його робота&nbsp; показує, що він так само не здатний зламати традицію дахування корупції Генеральної прокуратури.</p>
<p>Те саме, звертаю увагу наших колег на парламент, по парламенту, що вже кілька тижнів тому зареєстрований проект постанови про звільнення Арсена Авакова. Ще один керівник правоохоронного органу, який провалив завдання перемоги корупції в своєму відомстві, <i>&nbsp;</i>де корупція перемогла по суті його.</p>
<p>Та війна компроматів, яка почалася цього тижня, має одну хорошу рису, це дає нам шанс поламати кругову поруку в правоохоронних органах, коли СБУ кришує Генпрокуратуру, коли генпрокуратура кришує МВС, і разом вони всім допомагають один одному красти гроші. Давайте це зробимо.</p>
<p>Останнє, це не можливо без підтримки суспільства. Прохання до журналістів, прохання до громадських організацій, прохання до всіх виборців, вимагайте від своїх політичних представників прийняття цих рішень, і тоді ми їх приймемо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова Олександра Супруненка, позафракційні.</p>
<p>&nbsp;</p>
<p>13:51:51</p>
<p>СУПРУНЕНКО О.І.</p>
<p>Доброго дня, шановні колеги! Доброго дня, шановний головуючий! Олександр Супруненко, мажоритарний виборчий округ 216, місто Київ. Я офіційно звертаюсь, з цієї високої трибуни до Прем'єр-міністра Арсенія Яценюка щодо вжиття невідкладних та системних заходів зі встановлення теплолічильників для киян у поточному році.&nbsp; Так Національна комісія, що здійснює регулювання у галузі енергетики і комунальних послуг, з першого квітня цього року підвищила тарифи на теплову енергію для потреб населення на 72 проценти. Однак, різке підняття тарифів призвело до &nbsp;невдоволення населення. Отримані рахунки на сплату виявились непосильним тягарем для багатьох родин. Це призвело до того, що мешканці Києва почали масово звертатися з проханням про якнайшвидше встановлення теплолічильників. Отже, їхнє встановлення в цьому році до початку опалювального сезону зменшить соціальну наругу та дасть можливість мешканцям багатоповерхівок сплачувати за фактично спожите тепло.</p>
<p>Відповідно до статті 19 Закону "Про житлово-комунальні послуги" виконавцем послуг з опалення та постачання гарячої води є теплопостачальна організація. У Києві це "Київенерго". Водночас слід зазначити, що виконавчий орган Київської міської ради видав Розпорядження від 31 березня цього року № 273, яким затверджено список будинків для розробки проектно-кошторисної документації та виконання робіт зі встановлення теплолічильників. Але на сьогодні, за наявною в мене інформацією, яку я отримав від житлово-комунальних дільниць Дарницького району Києва, роботи зі встановлення теплолічильників проходять дуже повільно. Це зумовлено, на мою думку, небажанням та незацікавленістю монополіста "Київенерго".</p>
<p>За інформацією, яку озвучив заступник голови КМДА Петро Пантелєєв, для самостійного встановлення теплолічильника мешканцям необхідно від 50 тисяч гривень за звичайний лічильник, від 70 тисяч гривень за лічильник з терморегуляторами, і від 300 тисяч гривень за індивідуальний тепловий пункт.</p>
<p>Враховуючи викладене, не важко дійти висновку, що мешканці багатоповерхівок не спроможні самостійно встановлювати теплолічильники. Тому звертаюсь до вас, Арсенію Петровичу, враховуючи суттєве підвищення тарифів на теплову енергію для населення, вжити невідкладних та системних заходів зі встановлення теплолічильників у всіх багатоповерхових житлових будинках Києва вже цього року. Прошу мій виступ вважати офіційним депутатським запитом. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Світлану Заліщук, "Блок Петра Порошенка".</p>
<p>&nbsp;</p>
<p>13:55:04</p>
<p>ЗАЛІЩУК С.П.</p>
<p>Шановні члени парламенту! Шановні українці! Наступний тиждень буде важливий для України в міжнародному контексті не лише&nbsp; результатами переговорів&nbsp; в рамках нормандського формату. Наступного тижня відбудеться чергова сесія Парламентської асамблеї Ради Європи, на якій буде розглядатися, принаймні, два дуже важливих для України документи.</p>
<p>Отже, перший документ – це розгляд анулювання раніше затверджених повноважень делегацій Російської Федерації. Йдеться про документ на&nbsp; затвердження… на збереження санкцій проти російської делегації в Парламентській асамблеї.</p>
<p>Ми як українська делегація в складі, до якої входять всі фракції&nbsp; українського парламенту, будемо відстоювати збереження санкцій проти Російської Федерації аби не повернути їм право голосу в сесійній залі Парламентської асамблеї Ради Європи.</p>
<p>Дозвольте зауважити і поінформувати вас, що зокрема в draft,<b> </b>&nbsp;тобто в проекті Резолюції буде йтися про те, що міжнародна спільнота, до якої входить зараз 46 країн, повною мірою закликає Російську Федерацію впроваджувати Мінські угоди, негайно скасувати рішення про анексію Криму, звільнити Надію Савченко та інші речі, які підтримує Україна.</p>
<p>Другий документ, який є надзвичайно важливим для України, який буде розглядати&nbsp; так само Парламентська асамблея, це звіт щодо осіб, які зникли безвісті у ході конфлікту в Україні. Зокрема у звіті йдеться про те, що лише за даними&nbsp; української влади на території зникло понад 1300 українців, які були оголошені зниклими безвісті. І насправді ця інформація враховує лише дані, зібрані українською владою.</p>
<p>Я хочу так само зауважити,&nbsp; що в цьому документі асамблея закликає російську владу&nbsp; провести ефективне розслідування щодо судового переслідування, викрадення, насильницьких зникнень, тортур і політично мотивованих вбивств українських активістів і членів кримськотатарської громади.</p>
<p>Шановні колеги! Ми, як українська делегація, будемо підтримувати обидва цих документи для того, щоби по суті, перше, відстоювати посилення санкцій&nbsp; проти Російської Федерації і,&nbsp; друге, максимально&nbsp; зробити зі свого боку все, &nbsp;аби донести до міжнародної спільноти нашу позицію.</p>
<p>Я дуже дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І запрошую до слова народного депутата Мосійчука, блок Радикальна партія Олега Ляшка.</p>
<p>&nbsp;</p>
<p>13:57:56</p>
<p>МОСІЙЧУК І.В.</p>
<p>Шановні колеги, шановна українська громадо. Зі слів очільників держави ми стоїмо напередодні великих змін, мається на увазі територіально-адміністративна реформа, реформування Конституції. І тут треба громадянському суспільству включити запобіжники, адже коли ми говоримо про добровільне об'єднання територіальних громад, то ключовим словом являється слово "добровільне", а не так. Як зараз відбувається на практиці, коли погрожують сільським, селищним депутатам, коли примушують об'єднуватись, коли кажуть, що не отримаєте бюджет на наступний рік, брехня.</p>
<p>Цього всього не буде. Радикальна партія Олега Ляшка не допустить цього, ми за територіальну реформу, але за добровільне, виключно добровільне об'єднання територіальних громад.</p>
<p>Абсолютно неприпустимо, як зараз відбувається, не спитавши людей, наприклад, об'єднувати село, де сповідають Іслам і де сусіднє, де сповідують Греко-католицьку віру. Це безумство і безумці ті, хто це намагається робити.</p>
<p>Щодо Конституції. Нажаль під ковдрою намагаються написати зміни до Конституції. Під ковдрою намагаються, навіть не кажучи не той, що суспільство, а навіть народним депутатам підготувати текст і внести в цей зал. Від імені Радикальної партії заявляю, що наша партія буде протидіяти таким спробам і що зміни до Конституції мають бути обговорені всім український народом, мають готуватися в парламенті, а не в Адміністрації Президента, кабінету міністрів чи будь-якій іншій установі.</p>
<p>І насамкінець знову про "правопохоронні" органи, тому що правоохоронними їх тяжко назвати. Те, що зараз відбувається навколо батальйону "Торнадо" і блокування бази, коли українці проти українців повертають зброю, вина начальника Луганської міліції Науменка. Сьогодні міністрі внутрішніх справ повідомив мені, що саме він в ефір викинув, що планується якийсь нібито штурм.</p>
<p>Я хочу заспокоїти суспільство. Ніякого штурму не буде. Українці не будуть проливати кров своїх братів. Карлик в Кремлі цього ніколи не дочекається. А такі як Науменко, такі як Матіос, який порушив домовленість з Міністерством внутрішніх справ і вирішив…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте, будь ласка.</p>
<p>&nbsp;</p>
<p>МОСІЙЧУК І.В. … мають нести відповідальність. Тому що в того ж Матіоса, мабуть, від Шокіна перекинулася хвороба. І він починає звинувачувати народних депутатів в консультаціях когось. Його друг Науменко – в тому, що депутати намагаються стерти його в порошок. Але…</p>
<p>&nbsp;</p>
<p>ГОЛОВУЮЧИЙ. Дякую. Ми завершили розгляд порядку денного. Оголошую ранкове засідання закритим. Наступне пленарне засідання відбудеться 30 червня у вівторок. До побачення.</p>
<p>&nbsp;</p>
<p>&nbsp;</p>

