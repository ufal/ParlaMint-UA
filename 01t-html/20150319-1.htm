Стенограма пленарного засідання
19 березня 2015
&nbsp;
<p align=center>ЗАСІДАННЯ ДВАДЦЯТЕ</p>
<p align=center>Сесійний зал Верховної Ради України</p>
<p align=center>19 березня 2015 року, 16 годин 18 хвилин</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>16:18:44</p>
<p>ГОЛОВУЮЧИЙ. Ще раз доброго дня, шановні колеги народні депутати! Ми продовжуємо наше засідання. Точніше, розпочинаємо вечірнє засідання Верховної Ради&nbsp; України.</p>
<p>Хочу вас проінформувати, що Комітет з економічної політики провів своє засідання. Ухвалив відповідне рішення. Ухвалив відповідне рішення, і зараз ми перейдемо до розгляду даного питання.</p>
<p>Перше. Нам потрібно зареєструватися, шановні колеги народні депутати і відкрити вечірнє засідання.</p>
<p>Далі. Я прошу запросити… Хто від уряду буде доповідати? Міністерство юстиції. Добре.</p>
<p>Будь ласка, запросіть народних депутатів до залу Верховної Ради. Включіть, будь ласка, систему "Рада" для реєстрації.</p>
<p>16:20:31</p>
<p>Зареєструвалося&nbsp;-319</p>
<p>Шановні колеги народні депутати, оголошую вечірнє засідання Верховної Ради&nbsp; України &nbsp;відкритим. І перед тим, як&nbsp; розпочати&nbsp; розгляд законопроекту реєстраційний номер 2273, нам потрібно ухвалити рішення&nbsp; щодо першочергового його розгляду&nbsp; першим питанням вечірнього засідання.&nbsp; Пам'ятаєте, так, була така пропозиція. Тому я прошу народних депутатів&nbsp; України&nbsp; зайняти своїй місця, підготуватись до голосування.&nbsp; І перша пропозиція, яку я поставлю на голосування, – це розгляд&nbsp; законопроекту 2273 першим на вечірньому засіданні, яке щойно ми з вами відкрили.</p>
<p>Шановні колеги народні депутати,&nbsp; готові голосувати&nbsp; щодо розгляду&nbsp; 2273. Прошу голосувати щодо розгляду законопроекту (реєстраційний номер 2273) першим на вечірньому засіданні, сьогоднішньому вечірньому засідання. Прошу голосувати. Прошу підтримати.</p>
<p>&nbsp;</p>
<p>16:22:28</p>
<p>За-238</p>
<p>Рішення прийнято.</p>
<p>Шановні колеги,&nbsp; я пропоную, щоб ми&nbsp; розглядали його за скороченою процедурою. Але хочу зазначити, що&nbsp; під час розгляду я всім дам можливість висловитись з приводу цього&nbsp; законопроекту. Приймається?&nbsp; Будь ласка, пропозиція щодо розгляду цього&nbsp; законопроекту за скороченою процедурою, але&nbsp; домовились про те, що буде можливість виступити всім. Будь ласка, щодо&nbsp; скороченої процедури розгляду.&nbsp;</p>
<p>&nbsp;</p>
<p>16:23:16</p>
<p>За-213</p>
<p>Рішення прийнято.</p>
<p>Шановні колеги, зараз я запрошу до доповіді заступника міністра юстиції, першого заступника&nbsp; міністра &nbsp;юстиції. Комітет зараз повертається якраз, члени комітету до зали сесійної, як тільки з'явиться голова комітету для співдоповіді, я надам йому слово. Будь ласка, перший заступник міністра юстиції. Прошу інформуйте щодо законопроекту.&nbsp;</p>
<p>&nbsp;</p>
<p>16:23:46</p>
<p>СЕВОСТЬЯНОВА Н.І.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Доброго дня, шановні колеги. Знову ми повертаємося до дуже болючого та важливого питання до проекту, який розроблений урядом і вже повторно вноситься на ваш розгляд.</p>
<p>Даним проектом пропонується Законом України від 13 січня 2015 року про внесення змін до статті 41 Закону України "Про акціонерні товариства" (щодо кворуму загальних зборів акціонерних товариств з мажоритарними корпоративними правами) внесено зміни до Закону про акціонерні&nbsp; товариства, відповідно до яких положення щодо зниження кворуму запроваджено лише щодо акціонерних товариств у статутному капіталі, в яких є корпоративні права держава і в якому держава є власником 50-и і більше відсотків простих акцій товариства. А щодо всіх інших, відповідні зміни наберуть чинності лише з 1 січня 2016 року з метою забезпечення єдиного недискримінаційного підходу держави до всіх акціонерних товариств проектом закону пропонується вже зараз, а не з 1 січня 2016 року запровадити зниження кворуму для всіх акціонерних товариств, в тому числі товариств, в статутному капіталі яких є корпоративні права держава і в якому держава є власником 50-и і більше відсотків простих акцій товариства.</p>
<p>Крім того, проектом закону передбачається внесення зміни до статей 38 та 55 Закону України "Про акціонерні товариства" (щодо удосконалення механізму обрання кандидатів та діяльності акціонерного товариства). Наголошую, що на засіданні комітету було прийнято рішення підтримати його за основу. Прошу вас, давайте підтримаємо даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка. Шановні колеги, запишіться, будь ласка, на виступи два – "за", два – "проти". Далі я дам можливість виступити тим, хто не бере участі в обговоренні. В завершенні обговорення заслухаємо інформацію комітету. Будь ласка. Павло Кишкар, "Самопоміч".</p>
<p>&nbsp;</p>
<p>16:25:56</p>
<p>КИШКАР П.М.</p>
<p>Прошу передати пані Пташник.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Пташник, "Самопоміч".</p>
<p>&nbsp;</p>
<p>16:26:02</p>
<p>ПТАШНИК В.Ю.</p>
<p>Шановні колеги, я прошу підтримати даний законопроект. Фракція "Самопоміч" буде голосувати за нього. Більш того, ми будемо голосувати за основу та в цілому щодо даного законопроекту. Ви всі бачили, що засідання Комітету з економічної політики, на жаль, дуже важко зібрати. Сьогодні ми зібралися з сьомої спроби. Даний законопроект є урядовим, є досить зваженим.</p>
<p>Більш того, зниження кворуму до 50 відсотків плюс одна акція, повністю відповідають європейській практиці. Норми щодо Наглядової ради так само не є дискримінаційними. І не треба слухати тих, хто каже про рейдерські захоплення і так далі. Тому що ці норми, що стосуються Наглядової ради, вони відповідають інтересам акціонерних товариств. Наглядова рада, я хочу звернути вашу увагу, ще є органом представницьким, який представляє інтереси акціонерів. На сьогоднішній день не поодинокими є випадки, коли члени Наглядової ради, які є представниками міноритарних акціонерів, блокують всю господарську діяльність акціонерних товариств, і навіть не дають змоги зібратися акціонерним зборам, загальним зборам акціонерів товариства. Тому що саме Наглядова рада є органом, який скликає дані загальні збори акціонерів.</p>
<p>Тому фракція "Самопоміч" буде підтримувати цей законопроект. Більш того, ми розуміємо, яку суспільну необхідність… Все суспільство чекає і все суспільство дивиться наразі сьогодні на нас як ми за нього проголосуємо. Тому ми будемо голосувати, і ми будемо голосувати за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Олег Ляшко, Радикальна партія, прошу.</p>
<p>&nbsp;</p>
<p>16:27:58</p>
<p>ЛЯШКО О.В.</p>
<p>Олег Ляшко, радикальна партія. Шановні колеги народні депутати від різних фракцій, я звертаюся зараз персонально до вас. Я вважаю, що те, що відбувається навколо цього законопроекту це приниження українського парламенту, це приниження кожного із тих, хто сидить у цьому залі. тому що виявляється, що одна людина може блокувати роботу комітету, блокувати прийняття закону, і вся Верховна Рада &nbsp;не може нічого з цим зробити, що ми маємо вмовляти&nbsp; розглянути урядовий закон: підтримайте його, дайте можливість парламенту проголосувати рішення, щоб до бюджету вернути 25, мільярди гривень дивідендів від "Укрнафти". До нас уряд заходить із законопроектами – у пенсіонерів 15 процентів пенсії забрати. Учора приносять так звані економічно обґрунтовані тарифи, які в 10 разів зростають, інші питання. Тут зразу – все з коліс іде. А як забрати в олігархів вкрадену ними власність,&nbsp; як повернути до державного бюджету мільярди, які ідуть сьогодні до кишені олігархів – тут Верховна Рада місяцями не може зібратися, 10 разів комітет не може зібратися, парламент не може проголосувати. Знову нам пропонують рішення – тільки за основу. Чому за основу? Бо наступне засідання Верховної Ради буде тільки через 2 тижні. І за 2 тижні, знову думають, що куплять депутатів, знову приймуть так, щоб закон не проголосували.</p>
<p>Я звертаюсь до Голови Верховної Ради, в нас тривали дискусії сьогодні цілий день в кабінеті, я хочу, щоб громадяни України знали: блокування сьогодні роботи парламенту колегами депутатами – це було вимушене рішення як реакція на те, що олігархи продовжують далі керувати парламентом. Так от, я закликаю – голосувати закон в цілому, обрубати олігархічну гідру, яка продовжує керувати парламентом і не прикривайтеся нічим! <i>(Оплески)</i> Геть олігархів із Верховної Ради і з українського суспільства! <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Будь ласка, народний депутат Побер, "Блок Петра Порошенка".</p>
<p>&nbsp;</p>
<p>16:30:14</p>
<p>ПОБЕР І.М.</p>
<p>Прошу передати слово Юрію…</p>
<p>&nbsp;</p>
<p>ГОЛОВУЮЧИЙ. Народний депутат Соловей. Заспокойтесь, колеги, уважно послухайте.</p>
<p>&nbsp;</p>
<p>16:30:31</p>
<p>СОЛОВЕЙ Ю.І.</p>
<p>Юрій Соловей, депутатська група "УДАР", заступник голови комітету з питань економічної політики.</p>
<p>Шановні колеги, я інакшим словом як ганьба охарактеризувати те, що відбувалося останніми днями з Комітетом з питань економічної політики – язик не повертається. Це зовсім не те, чого від нас очікують люди і очікує українське суспільство. Бо, вибачте, коли треба зняти зарплату з бюджетників – тоді комітет збирається, парламент зразу голосує і в першому читанні, і в цілому. Коли треба зняти соціальні пільги і пенсії – комітети збираються, голосують за... парламент голосує за основу і в цілому. А коли, я перепрошую, а коли стоїть питання на кону чотирьох мільярдів гривень, які треба наповнити бюджет, то два тижні Комітет з питань економічної політики не може зібратися. І це дуже добре, що завдяки свідомим депутатам Верховної Ради, які все ж заблокували трибуну, сьогодні вдалося домогтись провести Комітет з питань економічної політики. але це тільки півкроку. Бо якщо сьогодні український парламент&nbsp; проголосує тільки за основу це рішення, це означає, що знову цей законопроект відправиться в Комітет з питань економічної політики&nbsp; і ми знову підемо по тому самому колу раз, другий, третій, четвертий, п'ятий раз... <i>(Оплески)</i> І нічого з того не буде.</p>
<p>І тому я вважаю, що сьогоднішнє голосування повинно стати тестом для українського парламенту, в інтересах кого вони працюють. І саме сьогоднішнє голосування дасть відповідь українському суспільству і українським громадянам, хто є хто в українській політиці. Дякую. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Народний депутат Воропаєв, "Опозиційний блок".</p>
<p>&nbsp;</p>
<p>16:32:29</p>
<p>ВОРОПАЄВ Ю.М.</p>
<p>Уважаемые коллеги! Когда, помните, у нас была до этого дважды голосование по подобному законопроекту и когда мы вам говорили, что не надо нарушать Конституцию, сделайте нормальный закон, как сделали его сейчас, да. Вы говорили: "Нет, надо отдельное условие для госпредприятия". Помните, "Самопоміч" кричала: "Десять лет отлагательного условия для ввода в действие этого закона". Было такое? Было такое.</p>
<p>Что дальше происходит сейчас? Сделали новый закон – спасибо большое Министерству юстиции. Но в него вставили еще одну норму касательно наблюдательных советов и говорят, что, не зависимо от того, какое общество, какие там акционеры, какое количество – паритет, не паритет акционеров, да, у всех голосование в набсовете только лишь простым большинством голосов.</p>
<p>Я приведу вам два маленьких примера, да, скажем, в акционерном обществе 50 на 50 или 75 на 25. По закону наблюдательный совет избирается собранием акционеров кумулятивным голосованием: сколько у вас акций – столько у вас членов наблюдательного совета: или 3 плюс 1, или 2 плюс 2, например. Один из них заболел, или умер, или его где-то спрятали в подвале – и уже паритет нарушается.</p>
<p>Что дальше происходит? А дальше происходит то, что тот, кто украдет вам члена наблюдательного совета, и будет командовать в этом наблюдательном совете. Мы говорим: уберите эту глупую норму, которая позволяет рейдерам и дальше командовать в обществе. Оставьте все остальное – мы это голосуем, с удовольствием проголосуем. Нам говорят: "Нет, нам это надо". Может быть, для какого-то общества это исключение из правил и надо, я не могу так сказать сейчас, я не знаю. Но если делать закон целиком для государства, для всех акционерных обществ, то делать такого ни в коем случае нельзя. Надо отдать право акционерам самим решать: единогласно …….. голосуется.</p>
<p>И последнее, в отношении… 10 секунд.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>ВОРОПАЄВ Ю.М. Для выплаты дивидендов набсовет вообще не нужен, независимо от того, какое он примет решение, собрание может принять любое другое решение. Это не для этого делается.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Тетяна Чорновол.</p>
<p>&nbsp;</p>
<p>16:35:04</p>
<p>ЧОРНОВОЛ Т.М.</p>
<p>Цей закон кілька разів розглядався на фракції "Народного фронту". На цій фракції не прозвучало жодного слова критики цього законопроекту, жодного. Він постійно був підтриманий одноголосно.</p>
<p>Хочу також зауважити, що це урядовий законопроект, і під ним стоїть підпис Прем'єр-міністра. Хочу зауважити, що цей законопроект – дітище урядової коаліції. Я хочу зауважити, що цей законопроект – дітище Прем'єр-міністра.</p>
<p>А ще я хочу сказати, я хочу привітати цю сесійну залу, що нарешті це перші депутатські зібрання, на яких немає більшості олігархів, от немає, лобі олігархічного в цій Верховній Раді, більшості олігархів тут немає. Але олігархи тут діють шляхом маніпуляцій. І голосування за основу – це дітище&nbsp; отих&nbsp; маніпуляторів. <i>(Оплески) </i></p>
<p>Тому я закликаю зал не дискредитувати урядову коаліцію, не дискредитувати Прем’єр-міністра, не дискредитувати&nbsp; українську державну ідею. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Сергій Соболєв, "Батьківщина".</p>
<p>&nbsp;</p>
<p>16:36:26</p>
<p>СОБОЛЄВ С.В.</p>
<p>Шановні колеги, я перед тим, як вийти на цю трибуну, проаналізував практику. Може це така практика, що 60 плюс 1 відсоток&nbsp; діє в усіх країнах? В такий спосіб захищають&nbsp; якісь там права&nbsp; інших акціонерів? Брехня. Щоб ви знали, практика, яка існує в світі,&nbsp; сягає від&nbsp; 1 відсотка, і це ваше право – прийти на збори акціонерів або&nbsp; не прийти. Наприклад, в такій країні, як Франція&nbsp; немає взагалі бар'єра. Ви визначаєте: чи приходити, чи не приходити. Тому наше наполягання є підтримати всіх попередніх виступаючих, проголосування в цілому.&nbsp; Більше того,&nbsp; норма, проти якої виступив "Опозиційний блок", ясно, чому вони проти.&nbsp; Тому що такий пан&nbsp; Ахметов, захопивши Дніпроенерго, унікальну компанію, якою він володіє, порушивши фактично всі закони України, далі буде управлятися Ахметовим.&nbsp; Тому цей закон, який наводить порядок&nbsp; серед всіх&nbsp; акціонерів, які володіють часткою державною акцій.</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>СОБОЛЄВ С.В. Це є визначально, тому що для нас ще і друга частина не менш важлива. Коли уряд вносив законопроект про право нотаріального посвідчення виплачених дивідендів, тоді ця норма не змогла пройти. Тому та поправка, яку зараз внесли, якраз і дозволяє визначати порядок виплати дивідендів і ніколи вже не дурити державу. Тому прохання за це проголосувати в першому читанні і в цілому.</p>
<p>Дякую. <i>(Оплески) </i></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Барвіненко, "Відродження".</p>
<p>&nbsp;</p>
<p>16:38:18</p>
<p>БАРВІНЕНКО В.Д.</p>
<p>Шановні колеги! У&nbsp; цього законопроекту, як ми бачимо, досить важка судьба проходження в парламенті і, зрозуміло, що є багато питань, в тому числі до виступаючих і взагалі до етапів проходження, включаюси комітет. Але, тим не менше, виступала пані заступник міністра і є регламентні норми, про які багато тут критикують, щодо голосування за основу цього законопроекту. Хочу сказати, що є ряд поправок, які підготовлені від групи "Відродження" і просили підтримати процедуру і регламент. Дякую.</p>
<p>&nbsp;</p>
<p>ГОЛОВУЮЧИЙ. Юрій Левченко, будь ласка.</p>
<p>&nbsp;</p>
<p>16:39:01</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ.</p>
<p>Ну всім чудово зрозуміло, притомним людям в парламенті, які справді думають про суспільство, а не про свої кишені, що цей законопроект&nbsp; треба голосувати і приймати терміново за основу і в цілому, одразу в цілому, тут немає жодних якихось дискусій.</p>
<p>Просто хотілось би задати питання, таке певне, риторичне. А чи буде відповідальність за затягування розгляду цього проекту? За те, що кілька місяців штучно олігархат керує державним підприємством. От тут одна фракція тільки що, фракція розпиналася про те, що вона підтримує цей проект, про те, що уряд її підтримує цей проект. Нема питань. То ви виключіть зі своєї фракції людину, яка цілеспрямовано затримала, затягувала розгляд цього законопроекту. Виключіть публічно, покажіть, будь ласка, що ви справді підтримуєте, а не займаєтеся таким окозамилюванням.</p>
<p>Тому, будь ласка, закликаємо приймати за основу і в цілому. Тут тільки що заявили офіційно, що хтось має поправки, хай вони офіційно заявлять, щоб вся країна бачила хто проти цього законопроекту.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Лещенко, "Блок Петра Порошенка".</p>
<p>&nbsp;</p>
<p>16:40:16</p>
<p>ЛЕЩЕНКО С.А.</p>
<p>Дякую, пане Голово. Сьогодні справді може бути історичний день, тому що вперше за 13 років ми можемо отримати можливість поставити державне керівництво на компанію "Укрнафта". "Укрнафта" – це підприємство, де в державі контрольний пакет 50 відсотків плюс одна акція, а 43 відсотка в олігарха Ігоря Коломойського, який керує Дніпропетровською областю і управляє цим підприємством ще з часів Леоніда Кучми. І він сам зізнався, що платив хабарі 5 мільйонів доларів за те, щоб це підприємство отримати під свій контроль. Нарешті прийшов час поставити цьому край. Тому що навіть питання дивідендів, які були розподілені ще в жовтні минулого року, вони досі не виплачені, тому що пан Коломойський контролює менеджмент. А за цей час гривня знецінилась. Якщо раніше він мав заплатити понад 140 мільйонів доларів, то тепер менше 100 мільйонів доларів він заплатить з дивідендів, які він мав внести в бюджет.</p>
<p>Тому прошу в цілому голосувати цей закон, немає часу затягувати більше. Це питання вже перезріло. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги народні депутати. Будь ласка, народний депутат Іванчук, голова профільного комітету. Проінформуйте про засідання комітету. Ви співдоповідач по цьому питанню. Запросіть народних депутатів до зали. Зараз будемо голосувати.</p>
<p>&nbsp;</p>
<p>16:41:41</p>
<p>ІВАНЧУК А.В.</p>
<p>Шановний пане голово, шановні народні депутати! Комітетом з питань економічної політики був розглянутий даний законопроект 2273. Після дискусії було на голосування поставлено 2 питання.</p>
<p>Перше, це прийняття даного законопроекту, рекомендація парламенту прийняти його в першому читанні за основу. Було одностайно підтримано комітетом. І друга пропозиція, уникнути другого читання і голосувати його в цілому. За цю пропозицію комітет не проголосував. Поясню, чому.</p>
<p>Шановний пане голово, в цьому законопроекті 2273, я звертаюся до колег народних депутатів, які позволяють собі критикувати ту чи іншу позицію моїх колег. Перш за все, цей законопроект, вчитайтесь в назву. Це "Зміни до законопроекту, який регулює діяльність акціонерних товариств". Тут ні одного слова немає про "Укрнафту". Хотів би застерегти шановних колег народних депутатів, які читали цей даний законопроект, що публічно було колегами висказана позиція, що в них є зауваження, вони хочуть внести поправки.</p>
<p>В нас є два шляхи поведінки. Ми можемо, порушуючи Регламент, порушуючи право наших колег, які публічно з цієї трибуни заявили, що в них є поправки, піти на це порушення. Тоді нам треба буде все рівно (я прошу хоча б за сьогодні, минулий раз мене не почули), в законопроекті треба зробити дуже гарний правильний законопроект, але там є два незначних нюанси, які ми можемо дуже спокійно за скороченою процедурою другого читання, пане Голово, виправити і не буде ніяких зауважень.</p>
<p>Тому я прошу поставити на голосування рішення комітету про прийняття законопроекту 2273 в першому читанні за основу. Дякую. Відповідне рішення я вам передам.</p>
<p>&nbsp;</p>
<p>ГОЛОВУЮЧИЙ. Дякую. Дякую, шановні колеги. Прошу підготуватись до голосування.</p>
<p>Шановні колеги, народні депутати, на ваш розгляд внесено… Запросіть, будь ласка, народних депутатів. На ваш розгляд, шановні колеги, внесено законопроект (реєстраційний номер 2273) проект Закону про внесення змін до Закону України "Про акціонерні товариства" щодо виплати дивідендів акціонерним товариствам, який підготовлений і внесений Урядом України і сьогодні пройшов засідання профільного комітету, на якому було прийнято рішення прийняти даний законопроект за основу.</p>
<p>Колеги! Колеги! Колеги!</p>
<p>Комітет прийняв рішення про те, щоби розглянути цей законопроект за основу. Відповідно до Регламенту… Слухайте, колеги, ви, будь ласка, послухайте, а потім ви будете мені розказувати, що мені робити. Домовились?</p>
<p>Наголошую на тому. Дякую за ваше розуміння.</p>
<p>Відповідно до Регламенту я поставлю зараз це питання за основу. Як тільки ми його проголосуємо за основу, відповідно до 102, 114 статті я запитаю у парламента про те, щоби зробити відхилення від процедури і ви визначитесь, як робити далі, - це буде парламентське рішення, а не моє або не ваше. <i>(Оплески)</i>&nbsp; І після цього ми будемо рухатись далі. А ярлики вішати, колеги, а ярлики…</p>
<p>Шановні колеги, народні депутати, хочу вас поінформувати, що етхок може застосовуватись не до процедури розгляду, а до скорочення термінів і не процедури прийняття рішення. Колега Власенко вас проінформує.</p>
<p>І так, підготувалися. Прошу голосувати за основу 2273 – за основу.</p>
<p>&nbsp;</p>
<p>16:46:22</p>
<p>За-299</p>
<p>Майже конституційна більшість.</p>
<p>Шановні колеги, було… Слухайте, що ви керуєте парламентом, я не розумію. Всьому свій час.</p>
<p>Тепер, була пропозиція народних депутатів України про те, щоб голосувати цей законопроект в цілому. І я зараз поставлю пропозицію цю, щоб розглянути, зробити відхилення від голосування і розглянути цей законопроект в цілому. Прошу визначатися народних депутатів України.</p>
<p>&nbsp;</p>
<p>16:47:09</p>
<p>За-269</p>
<p>Відповідно до рішення Верховної Ради&nbsp; України як головуючий на виконання рішення Верховної Ради України ставлю на голосування за основу і в цілому законопроект реєстраційний номер 2273. Визначайтеся голосуванням, колеги.</p>
<p>&nbsp;</p>
<p>16:47:37</p>
<p>За-275</p>
<p>Рішення прийнято. <i>(Оплески) </i></p>
<p>&nbsp;А тепер, шановні колеги, хотів би попросити всіх вас, хто виступав з цієї трибуни і виставляв певні недобрі ярлики до своїх колег, вибачитися один перед одним. Добре? Не публічно. Дякую, колеги.</p>
<p>По фракціях, будь ласка. "Блок Петра Порошенка" – 119, "Народний фронт" – 65, "Опозиційний блок" – 7, "Самопоміч" – 22, Радикальна партія – 19, "Батьківщина" – 16, "Відродження" – 1, "Воля народу" – 11, &nbsp;позафракційних – 15. Дякую, шановні колеги.</p>
<p>Рухаємось далі. На ваш розгляд, шановні колеги народні депутати, вносить проект&nbsp; Закону про внесення змін до деяких законів України щодо розвідувальних органів України (реєстраційний номер 2383). Є пропозиція голови комітету профільного розглядати його за скороченою процедурою. Прошу голосувати щодо розгляду за скороченою процедурою.</p>
<p>&nbsp;</p>
<p>16:48:58</p>
<p>За-220</p>
<p>Рішення прийнято.</p>
<p>Будь ласка, &nbsp;голова профільного комітету&nbsp; Сергій&nbsp; Пашинський. Будь ласка,&nbsp; до&nbsp; 4&nbsp; хвилин регламент. Прошу.</p>
<p>Андрій Левус, будь ласка,&nbsp;&nbsp; доповідає від&nbsp; комітету.</p>
<p>&nbsp;</p>
<p>16:49:19</p>
<p>ЛЕВУС А.М.</p>
<p>Шановні колеги, вашій увазі пропонується Закон про внесення змін до деяких законів щодо розвідувальної діяльності.</p>
<p>Основна мета&nbsp; цього закону – це&nbsp; вдосконалення&nbsp; роботи наших розвідувальних служб, приведення їх роботи до вимог часу, до вимог війни.</p>
<p>Згідно із цим&nbsp;&nbsp; законопроектом вносяться зміни&nbsp; у ряд&nbsp; законів України, зокрема в&nbsp; Закон "Про розвідувальну і розшукову діяльність", тобто ми&nbsp; збільшуємо термін оперативно-розшукової діяльності, збільшуємо термін&nbsp; від&nbsp; 2 до 6 місяців, дозвіл суддя дає, оскільки Служба зовнішньої розвідки потребує більшого часу. Також у змінах до Закону&nbsp;&nbsp; про розвідувальну діяльність робляться зміни щодо уточнюється&nbsp; використання спеціальних технічних засобів, спеціальних засобів розвідки, а також надається дозвіл Служби&nbsp; зовнішньої розвідки працювати, грубо кажучи, за кордоном,&nbsp; в міжнародних терористичних організаціях і антиукраїнських&nbsp; організаціях для того, щоб захищати активно&nbsp; український національний&nbsp; інтерес. Також є вдосконалення&nbsp; у тому, що Служба зовнішньої розвідки&nbsp;&nbsp; стає більш самостійною структурою, тобто&nbsp; вводиться свій запас&nbsp; Служби зовнішньої розвідки і вводиться&nbsp;&nbsp; також свій військовий облік Служби зовнішньої розвідки, вона&nbsp; стає більш, скажемо, незалежною від Служби безпеки України в цьому питання, тому що&nbsp; там був спільний…</p>
<p>Комітет одноголосно підтримав цей&nbsp; законопроект. Також він погоджений звичайно і напрацьовувався у тісній співпраці Службою зовнішньої розвідки та Головним управлінням розвідки. Велике прохання його підтримати за основу і в цілому. Дякую вам.</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; ГОЛОВУЮЧИЙ. Дякую.</p>
<p>Будь ласка, запишіться два – "за", два – "проти".</p>
<p>&nbsp;</p>
<p>16:51:32</p>
<p>ПАРУБІЙ А.В.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; А співдоповідача немає, так? Дякую. Будь ласка, до слова запрошується Ленський від Радикальної партії і він передає слово Мосійчуку. Будь ласка.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>16:51:39</p>
<p>МОСІЙЧУК І.В.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Шановні колеги, Ігор Мосійчук, Радикальна партія. Надзвичайно важливий законопроект розглядається, який дозволить спецслужбі українській діяти повноцінно за межами держави проти терористів, проти антиукраїнських організацій. Давно треба було брати приклад, передовий і світовий досвід і діставати з закордону тих, хто тікає від українського правосуддя і не тільки. Вороги, які ведуть, закликають на нашу землю окупантів, терористів, всі вони мають знаходитись в полі зору зовнішньої розвідки. І звичайно цей законопроект цьому сприяє.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Окрім цього, хочу закцентувати увагу, що і без розвідки вистачає ворогів. Буквально декілька хвилин тому з'явилось на сайті Верховної Ради повідомлення про реєстрацію законопроекту 2425 про недопущення кримінального переслідування, притягнення до кримінальної відповідальності та покарання осіб, учасників подій на території Донецької і Луганської областей автори Нестор Шуфрич, Сергій Дунаєв, Юрій Воропаєв, Олексій Білий, Сергій Матвієнков. Так от, це пособники терористів, які зараз знаходяться в залі парламенту. Вони зараз, годину триває бій в Широкіно, а ці подонки реєструють законопроект, який має виправдати тих, хто вбиває наших воїнів.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Степан Барна.</p>
<p>&nbsp;</p>
<p>16:53:50</p>
<p>БАРНА С.С.</p>
<p>Степан Барна, "Блок Петра Порошенка". Шановні колеги, ми перебуваємо в умовах фронту, котрий має місце не тільки в сфері прямої військової агресії з боку Російської Федерації. Ми є свідками того, що на нашій території активно протягом останніх практично 23 років вели спеціальну розвідувальну роботу спецслужби Російської Федерації. Головна їх ідея це була деморалізація і знищення армії, знищення наших спеціальних служб. І сьогодні ми стоїмо перед вибором або ми переформатовуємо, підсилюємо наші спеціальні служби, котрі дадуть можливість нам уберегти нашу територіальну цілісність і нашу державність. Тому принципово ми стоїмо на тій позиції, що цей закон має бути прийнятий з урахуванням того гіркого досвіду, котрий отримала наша держава Україна внаслідок того, що протягом останніх 22 років на території Криму довший час працювали спецслужби Російської Федерації, ФСБ, активно вербували і працювали з нашими і правоохоронцями і військовими. Внаслідок чого ми отримали зраду. Саме тому ми маємо зробити все для того, щоби унеможливити те, що в майбутньому повторилося. І ми маємо зробити все&nbsp; для того, щоб у нас були спецслужби такі, які здатні відсіч не тільки ФСБ а і самому Путіну. Дякую</p>
<p>&nbsp;</p>
<p>ГОЛОВУЮЧИЙ. Федорук Микола Трохимович, будь ласка, "Народний фронт".</p>
<p>&nbsp;</p>
<p>16:55:29</p>
<p>ФЕДОРУК М.Т.</p>
<p>Прошу передати слово Пашинському Сергію.</p>
<p>&nbsp;</p>
<p>16:55:39</p>
<p>ПАШИНСЬКИЙ С.В.</p>
<p>Шановні колеги, шановний головуючий! &nbsp;Цей законопроект не менш важливий, ніж той, який ми проголосували 10 хвилин том. Саме тому я прошу вас, пане головуючий і колеги, давайте згадаємо про наші обов'язки, займемо свої робочі місця і підготуємося до голосування. Тому що цим законопроектом врегульовується дуже важливе питання, а саме: ми даємо нашим розвідслужбам право фактично проводити спецоперації на окупованих територіях. Окуповані території ми, як Верховна Рада, визначили чітко їх межі і це розв'язує головну проблему. У нас в законодавстві це не було врегульовано. У нас ще рік тому назад фактично не було розвідок, тому що за часів Януковича вони були деградовані і знищені. Зараз ми відтворюємо і нашу армію, і Нацгвардію, і наші розвідки. І я дуже прошу всі колег зайняти свої місця, проголосувати. ми створимо ще один механізм у відстоюванні наших національних інтересів, ми створимо ще один інструмент для захисту нашої держави. Дякую.</p>
<p>&nbsp;</p>
<p>ГОЛОВУЮЧИЙ. Дякую, Сергій Володимирович.</p>
<p>Будь ласка, Павло Кишкар, "Самопоміч". Я прошу зайти депутатів до зали. Потім – Андрій Кожем'якін. І будемо голосувати. "Батьківщина", Андрій Кожем'якін. Будь ласка, по хвилині, прошу.</p>
<p>&nbsp;</p>
<p>16:56:59</p>
<p>КИШКАР П.М.</p>
<p>Павло Кишкар, фракція "Об'єднання "Самопоміч".</p>
<p>Дякуємо і комітетові і розробникам за цей законопроект – нагальний, логічний, правильний. Єдине, що фракція "Самопоміч" наполягає на тому, щоб ми звернули увагу на тих людей, які у нас очолюють цю розвідку, адже є конструктивні чіткі претензії до цих людей. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Андрій Кожем'якін, будь ласка.</p>
<p>&nbsp;</p>
<p>16:57:28</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Фракція "Батьківщина" у Верховній Раді і вважає, і підтримує сьогодні дії як депутатів, наших колег, членів комітету по обороні, а також дії Президента сьогодні щодо підвищення рівня професійності, а також оснащення Служби зовнішньої розвідки і військової розвідки Міністерства оборони. Дійсно, за часи злочинної влади ці підрозділі були майже знищені, але завдяки професіоналам вони сьогодні мають можливість воювати проти ворога на сході. Дякую розробникам. Ми голосуємо – "за".&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я думаю, що ми розуміємо, про що іде мова. Надзвичайно важливий законопроект. Прошу народних депутатів зайняти місця у залі. Будемо переходити до голосування за законопроект (реєстраційний номер 2383), проект Закону про внесення змін до деяких законів України щодо розвідувальних органів України.</p>
<p>Шановні колеги народні депутати, шановні колеги народні депутати, прошу займайте свої місця, будемо голосувати за цей законопроект. І далі в мене буде ще одна&nbsp; дуже важлива пропозиція. Я просив би її врахувати. Будь ласка, колеги, 2383 – за основу та в цілому, відповідно до рішення&nbsp; профільного комітету. Всі висловилися фракції у необхідності цього&nbsp; законопроекту і важливості щодо розвідувальних органів України, розвідки. Будь ласка, колеги, прошу голосувати 2383 за основу та в цілому. Прошу голосувати. Підтримуємо, колеги.</p>
<p>&nbsp;</p>
<p>16:59:24</p>
<p>За-258</p>
<p>Дякую.</p>
<p>Шановні колеги, хочу звернутися вас з такою пропозицією. У нас є багато ще важливих законопроектів, які ми сьогодні приймемо, але декілька є дуже особливих, на мій погляд. У нас є законопроект, який чекає все суспільство – питання суспільного телебачення, (реєстраційний номер 1357). У нас є важливий законопроект, який підготовлений за рішенням Ради коаліції. Я думаю, що багато груп його підтримують і фракцій в тому, щоби заборонити&nbsp; міграцію між групами для того, щоби посилити відповідальність депутатів за речі, пов'язані із порушенням Регламенту і дисципліни в&nbsp; сесійній залі. Це питання є надзвичайно важливим, ми маємо навести порядок. Я його підписав і вніс, цей законопроект, але хочу ще раз підкреслити, що цей законопроект подано за пропозицією фракцій коаліції, я переконаний всіх груп і народних депутатів.</p>
<p>Хочу звернутися до вас із наступним проханням, щоби законопроект 1357, за пропозицією профільного комітету 2300 перемістити і підняти їх до розгляду, і зараз продовжити саме з цих законопроектів, розгляд цих двох законопроектів. 23… Точніше, 1357 – суспільне мовлення і 2300 – щодо, як модно говорити, за боротьбу з "тушками". Колеги, немає заперечень?</p>
<p>Ставлю на голосування щодо розгляду. Прошу голосувати за розгляд цих двох законопроектів. Колеги, прошу підтримати.</p>
<p>&nbsp;</p>
<p>17:01:34</p>
<p>За-217</p>
<p>Не встигли проголосувати. Запросіть народних депутатів до зали. Запросіть народних депутатів до зали.</p>
<p>Колеги, ще раз вноситься пропозиція: 1357 зараз розглядати, після нього – 2300, а далі – за порядком денним. Прошу голосувати. Прошу підтримати. 1357 і 2300. Прошу підтримати щодо розгляду цих двох законопроектів.</p>
<p>&nbsp;</p>
<p>17:02:31</p>
<p>За-219</p>
<p>Колеги, я щось не можу зрозуміти. <i>(Шум у залі)</i></p>
<p>&nbsp;1357, 2300, я… <i>(Шум у залі)</i></p>
<p>&nbsp;Ще раз, колеги, наголошую на тому: я пропоную, є два важливих законопроекти. Один – про суспільне мовлення, другий – про зміни до Регламенту щодо боротьби з "тушками". Підняти їх зараз по розгляду і розглянути зараз &nbsp;1357 і 2300 підряд. А потім продовжувати весь розгляд порядку денного далі. І прошу цю пропозицію підтримати, щоб зараз розглянути ці законопроект. от ця пропозиція є. Нормально?&nbsp;</p>
<p>Прошу підтримати, шановні колеги. Прошу, голосуйте, шановні колеги. Прошу підтримати.</p>
<p>&nbsp;</p>
<p>17:03:42</p>
<p>За-230</p>
<p>Запросіть, будь ласка,&nbsp; народних депутатів до зали. Шановні колеги, розпочинаємо розгляд у другому читанні законопроект (реєстраційний номер 1357), проект Закону про внесення змін до деяких законодавчих актів України щодо Суспільного телебачення і радіомовлення України.</p>
<p>Доповідає голова профільного комітету Вікторія Сюмар.</p>
<p>&nbsp;</p>
<p>17:04:18</p>
<p>СЮМАР В.П.</p>
<p>Шановні колеги, до вашої уваги пропонується законопроект 1357 у другому читанні, проект закону… зміни до Закону "Про суспільне мовлення".</p>
<p>Ви бачите, величезна увага до цього законопроекту і з боку громадськості, і з боку&nbsp; журналістської спільноти. Комітет на своєму засіданні 11 лютого цього року&nbsp; розглянув&nbsp; підготовлений до другого читання проект закону, внесений народними депутатами України, які є членами Комітету з питань… свободи слова та інформаційної політики.&nbsp; Наголошую, абсолютно всі члени нашого комітету підписалися&nbsp; під цим законопроектом і абсолютно всі члени комітету погодили правки, які пропонується вам до уваги у другому читанні. Більше того, ці правки погодила вся робоча група, яка складалася і з інших депутатів всіх бажаючих представників фракції.&nbsp;</p>
<p>Отже в результаті… під час підготовки законопроекту до розгляду в другому читанні доопрацьовано та усунуто прогалини щодо створення та діяльності&nbsp; Національної суспільної телерадіокомпанії України. Зокрема в частині убезпечення Суспільного мовника від можливості приватизації або іншого відчуження майна. Це була головно претензія, яка справедливо лунала з цієї сесійної зали в ході розгляду законопроекту у першому читанні.</p>
<p>Таблиця складається з 71-ї поправки, з яких 31-а враховано, 9 враховано частково, 31-у відхилено. Законопроект прийнятий за основу 13 січня, деякі правки народних депутатів подані з порушенням строків, це, зокрема, спільні правки народних депутатів Гордєєва, Хлань, Співаковського та Семерака, що не відповідає статті 1, 116 регламенту Верховної Ради. Деякі правки народних депутатів внесені не до тексту законопроекту, що також суперечить регламенту. Ну і з голосу пропозиції в абзаці третьому пункті 14 законопроекту, а саме у частині другій&nbsp; статті 17 Закону України "Про суспільне телебачення і радіомовлення", доповнити перелік ДТРК, яким необхідно переоформити ліцензію телекомпанію державної телерадіокомпанії "Україна". Комітет рекомендує схвалити законопроект у другому читанні і в цілому, з врахуванням правок схвалених комітетом.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, ідемо по поправкам. Шановні колеги, ми розглядаємо зараз законопроект про суспільне телебачення в Україні. Не будучи в парламенті я сотні разів чув про те, що це дуже важливий законопроект, надзвичайно важливий. Сьогодні я вважаю, що він є надзвичайно важливий. Тому я би просив вашої уваги під час розгляду цього законопроекту.</p>
<p>Шановні колеги, є процедура розгляду. Є пропозиція розглянути його в варіанті рішення комітету. Є заперечення тих, хто готував поправки до цього законопроекту? Є? Зрозуміло. Тоді ідемо по поправкам.</p>
<p>Увага, підготуйтесь, колеги. Будь ласка, перша поправка, Томенко, наполягаєте? Томенко наполягає перша поправка.</p>
<p>&nbsp;</p>
<p>17:07:48</p>
<p>ТОМЕНКО М.В.</p>
<p>Шановні колеги, я хочу, щоб ми були уважними, тому що нема тут прихильників суспільного телебачення, є багато противників, я в тому числі, що під егідою суспільного телебачення створити телебачення і радіокомпанію при уряді України. От при уряді я проти телебачення. Я хочу, щоб ми зберегли і створили на базі 3-х радіокомпаній (це моя перша поправка) суспільне радіомовлення. Я не розумію, як команда телебачення сьогоднішнього Першого національного, яка опустила рейтинг каналу до 17-ї позиції, навіть НЛО-tv обійшло Перший національний, як вона буде берегти українську культуру, радіоканал "Культуру", "Промінь" і Перший канал радіо.</p>
<p>Я не розумію, як це можна зробити, зробивши з них дирекцію всередині телебачення. Тому я наполягаю на тому, щоби було – юридична особа суспільне радіомовлення. В чому зміст моєї першої поправки.</p>
<p>&nbsp;</p>
<p>ГОЛОВУЮЧИЙ. Будь ласка, голова комітету Вікторія. По першій поправці.</p>
<p>&nbsp;</p>
<p>17:09:00</p>
<p>СЮМАР В.П.</p>
<p>Да, власне, логіка комітету була дещо відмінною від автора цієї поправки. Справа в тому, що журналісти дуже добре розуміють: ми живемо в епоху конвергентного newsroomу, коли окремо є телебачення, коли окремо є радіо. Але журналіст працює одночасно і на радіо, і на телебаченні, і в Інтернет. І все це робиться одночасно. Тобто фактично мова йде про збереження тільки управлінського персоналу.</p>
<p>І фактично це додаткові витрати з бюджету. Більше того, цим законопроектом пропонується навпаки виведення державного телебачення, яке сьогодні під урядом, під Кабінетом Міністрів. І ви це дуже добре знаєте. Сьогодні фактично керується урядом України виведення його під Наглядову раду, яка буде формуватися членами і парламентськими фракціями і групами.</p>
<p>Тому фактично це дуже серйозний крок до позбавлення монополії держави над державним телебаченням і крок у напрямок до суспільної власності, до суспільного контролю над мовником, власником якого буде лишатися держава. І рекомендації Ради Європи – так само не розділяти.</p>
<p>&nbsp;</p>
<p>ГОЛОВУЮЧИЙ. Наполягаєте на цій поправці? А? Я не бачу. Наполягає. Будь ласка, на підтвердження. Ставлю поправку, Томенко поправку. Вона була відхилена комітетом. Прошу визначатися народних депутатів.</p>
<p>&nbsp;</p>
<p>17:10:40</p>
<p>За-158</p>
<p>Не підтримана поправка.</p>
<p>Друга поправка, народний депутат Чепинога. Є необхідність? Не має. Третя, Дубневич. Не має. Четверта, Дубневич. Не має. П'ята, Гордєєв. Не має. Ленський, шоста. Не наполягає.&nbsp;</p>
<p>П'ята? Будь ласка, п'ята поправка, народні депутати Гордєєв, Хлань, Співаковський, будь ласка.</p>
<p>Будь ласка, народний депутат Гордєєв.</p>
<p>&nbsp;</p>
<p>17:11:22</p>
<p>ГОРДЄЄВ А.А.</p>
<p>Шановні колеги, ніхто не проти роздержавлення. Сьогодні від нас Рада Європи вимагає, щоб ми роздержавили наше сьогодні державне мовлення.</p>
<p>Але мова йде про наші обласні теле-радіокомпанії, і коли ми голосували в першому читанні, я хочу всім нагадати, шановні колеги, мова йшла про те, що ми голосуємо законопроект поданий автором, Сюмар, але з поправками Миколи Томенка в частині збереження регіонального телебачення.</p>
<p>Тому поправка моя стосується саме того, щоби ми передбачили в цьому законі збереження суспільного, регіонального телебачення, який би міг би на місцях зберегти трудові колективи, зберегти роботу всіх журналістів там, і держава в особі територіальних громад могла повноцінно користуватися інформаційними послугами.</p>
<p>На жаль, мої поправки не були предметом розгляду на комітеті, але прошу, шановні колеги, підтримати, оскільки це було нашою запорукою голосування, всіх разом, за перше читання. Давайте всі згадаємо.</p>
<p>Дякую за увагу.</p>
<p>&nbsp;</p>
<p>17:12:36</p>
<p>СЮМАР В.П.</p>
<p>Шановні колеги, по-перше, не Рада Європи від нас, щось вимагає, а ми брали на себе таке зобов'язання, причому давно і воно досі лишається не виконаним, і це одне з ключових цих наших, власне кажучи, зобов'язань, які ми не виконали, - це перша річ.</p>
<p>Друга річ. Чи можемо ми лишити оди ТРК в тому вигляді, в якому вони є сьогодні? Чи є це реформою? Абсолютно всі розуміють, що це є ось такий пострадянський приклад, як не треба робити телебачення.</p>
<p>Ви знаєте, що на деяких ОД ТРК працює сьогодні більше, ніж понад 400 людей. Це більше ніж, наприклад, там на "5 каналі" чи на "112" каналі. Всі професіонали в один голос кажуть: це мусить реформуватися.</p>
<p>Я запевняю вас, що відповідно до цих правок, до цього проекту закону&nbsp; ОДТРК лишаються, але вони виводяться з-під контролю місцевої влади, вони проходять реформування так само, і вони будуть мовити у відповідності до стандартів суспільного мовника з урахуванням місцевих особливостей. Якщо робити реформу, то давайте її робити, а не лишати 24 маленьких ручних телекомпаній у руках губернаторів…</p>
<p>&nbsp;</p>
<p>ГОЛОВУЮЧИЙ. Наполягаєте на підтвердженні? Будь ласка, ставлю на підтвердження 5 поправку. Визначайтеся, колеги.</p>
<p>&nbsp;</p>
<p>17:14:05</p>
<p>За-88</p>
<p>Не підтримана.</p>
<p>Далі, 6 поправка. Не наполягають.</p>
<p>7-а – врахована.</p>
<p>8 поправка, Гордєєв. Наполягаєте? На підтвердження чи будете коментувати?</p>
<p>Народний депутат Гордєєв.</p>
<p>&nbsp;</p>
<p>17:14:30</p>
<p>ГОРДЄЄВ А.А.</p>
<p>Шановні колеги, зміст децентралізації, про яку ми сьогодні кажемо, повністю нівелюється таким підходом. На сьогоднішній день цим законопроектом&nbsp; пропонується ліквідувати обласні ТРК, повністю передати управління під управління в Києві. І на сьогодні громади будуть позбавлені свого мовлення.</p>
<p>Тому прошу підтримати цю поправку, для того щоб ми зберегли регіональне телебачення. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Вікторія Сюмар.</p>
<p>&nbsp;</p>
<p>17:15:08</p>
<p>СЮМАР В.П.</p>
<p>По-перше, ваша поправка подана з порушенням строків, і тому комітет&nbsp; її рекомендує відхилити. Це перша історія.</p>
<p>Друга історія про те, що ми вже з вами говорили. Насправді,&nbsp; ніщо не загрожує&nbsp; регіональному&nbsp; мовленню. Комунальне майно лишається комунальним. Мова іде про державне майно тільки в тій частині. А громади мають і повинні мати право створювати свої&nbsp; канали мовлення, ніхто їм&nbsp; цього не забороняє. Але те, що сьогодні&nbsp; є в державній власності, буде під однією юридичною структурою, лишається окремим телеканалом з окремою ліцензією, але буде працювати&nbsp; по стандартам, які&nbsp; буде визначати&nbsp;&nbsp; Наглядова рада, нами&nbsp; з вами призначена.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Задоволені&nbsp; відповіддю, вельмишановні народні депутати? Чи ставимо&nbsp; на голосування?&nbsp; Будь ласка, ставлю на голосування поправку народного депутата&nbsp; Гордєєва&nbsp; номер 8. Прошу визначатись щодо підтримки даної поправки номер 8.</p>
<p>&nbsp;</p>
<p>17:16:29</p>
<p>За-93</p>
<p>Не підтримана поправка.</p>
<p>Далі, колеги, рухаємося. 9-а врахована.&nbsp; 10-а врахована.</p>
<p>11 поправка. Микола Томенко, будь ласка.</p>
<p>&nbsp;</p>
<p>17:16:43</p>
<p>ТОМЕНКО М.В.</p>
<p>Шановні колеги, до дискусії я&nbsp; хочу, щоб ми розставили крапки&nbsp; над "і" в історії&nbsp; з обласними телерадіокомпаніями. Думаю, якщо ви дивитесь соціологію, а&nbsp; фахівці її дивляться, то я думаю, що не варто говорити про містечкові дрібні&nbsp; там і совкові обласні телерадіокомпанії. За&nbsp; останній рік&nbsp; &nbsp;третина обласних телерадіокомпаній потрапляє в п'ятірку самих популярних каналів на місцях і це достатньо професійні люди, які роблять якісну продукцію. Натомість за останній рік Перший Національний упав з 8-ї на 17 позицію як я говорив. Тому позиція моя дуже проста. Органи місцевого самоврядування мають право створювати на базі обласних телерадіокомпаній суспільне, регіональне телерадіомовлення. Це право місцевої громади мати телебачення про Закарпаття, а не про що скаже Київ, про Черкаси чи про Полтаву. Тому якщо ми, як депутати Верховної Ради, довіряємо депутатам місцевих рад, ми повинні право їм таке залишити, а 3 вожді в Києві будуть визначати чи розформовувати канал, чи ні. Тому прошу…</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; ГОЛОВУЮЧИЙ. Дякую. Будь ласка, Вікторія Сюмар.</p>
<p>&nbsp;</p>
<p>17:17:59</p>
<p>СЮМАР В.П.</p>
<p>Ну, по-перше, ця поправка не відповідає вимогам статті 1, частини першої статті 116 Регламенту, оскільки внесена не до тексту законопроекту прийнятого за основу.</p>
<p>А, по-друге. Микола Володимирович, ну, вас запрошували неодноразово на засідання робочої групи, щоб потім не говорити 3 вождів в Києві. Ви жодного разу не з'явилися. Приходили депутати з усіх фракцій. Треба приходити і відстоювати цю позицію, ми не одну годину провели в дебатах. Ваші колеги, зокрема от Володя Ар'єв був і ми, в принципі. знайшли спільну мову з усіма зацікавленими депутатами, які поза членами комітету пройшли в робочу групу і дійшли одностайної там позиції. Про які зараз 3 вожді ми можемо зараз говорити?</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Хочу зазначити, що те, що сказала голова комітету профільного, а саме, що поправка не відповідає вимогам частини першої статті 116 Регламенту означає, що вони не були проголосовані в першому читанні. Тому і ми не будемо їх ставити на підтвердження і голосування.</p>
<p>12 поправка. Та ж сама позиція.</p>
<p>Наступне. 13-а врахована.</p>
<p>14-а - врахована частково.</p>
<p>16-а – відхилена. 16 поправка, будь ласка, Томенко.</p>
<p>&nbsp;</p>
<p>17:19:11</p>
<p>ТОМЕНКО М.В.</p>
<p>Я хочу наголосити і головуючому і нашим колегам, якщо ми по 116 ідемо, то тоді ми би в першому читанні набрали 150 голосів. Тому що в першому читанні тут всі клялися, у нас на фракції "Блоку Петра Порошенка" руку на серце клали, і тут в сесійній залі, що в другому читанні буде урегульоване питання створення суспільного телемовлення.&nbsp; В "Прикінцевих положеннях" тут написано, що Кабінет Міністрів&nbsp; нам через 6 місяців подасть таку пропозицію. Ну, я думаю, що за 6 місяців, може, і землі і нерухомості в обласних телерадіокомпаніях не залишиться. Тому я запропонував чітку норму, яка передбачає як вийти із&nbsp; цієї ситуації вже. Приймає рішення місцева громада фінансувати, зберігає канал і працює по стандартах суспільного телебачення. Я не бачу тут проблеми по 116-й. Тому я ще раз кажу, що для мене принципово важливо, якщо ми підтримуємо закон в такій редакції, через кілька місяців в центрах областей ви не побачите ні приміщень обласних телерадіокомпаній ні землі. Це очевидно всім.</p>
<p>&nbsp;</p>
<p>ГОЛОВУЮЧИЙ. Далі, будь ласка… Ви наполягаєте на 16 поправці? Не наполягає автор.</p>
<p>Будь ласка, 17-а, 18-а – враховані. 17-а…</p>
<p>Теж порядку 116-ї, але ця поправка частково врахована щодо технічного характеру. Але вона є, інша частина, яка відхилена, вона порушує Регламент 116-ту.</p>
<p>18-а – врахована частково. Не наполягають на 18-й.</p>
<p>19-а, Микола Томенко, будь ласка.</p>
<p>&nbsp;</p>
<p>17:21:00</p>
<p>ТОМЕНКО М.В.</p>
<p>Ідеться про наглядові ради. Друзі, в редакції другого читання, який зараз ми розглядаємо, є унікальна норма, я за 10 років роботи в парламенті&nbsp; перший раз її зустрів. Тут нам розповідали, як Наглядова рада буде чесно керувати об'єднаним телебаченням і радіо. Так от, в законі є норма, яка передбачає, що якщо фракція делегує члена Наглядової ради, то він стане членом Наглядової ради лише за умови позитивного висновку профільного комітету. Ну такого ще&nbsp; у нас не було, щоби профільний комітет керував фракцією і парламентом. Тому я це вносив, оскільки не було відомо, що в другому читанні буде проголосовано. Але я, ще мій один аргумент стосовно того, що закон робився під одну політичну силу і робив під урядову структуру, і не має жодного відношення до ідеї Суспільного телебачення.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p align=center>&nbsp;</p>
<p>ГОЛОВУЮЧИЙ. Прошу, голова комітету.</p>
<p>&nbsp;</p>
<p>17:22:03</p>
<p>СЮМАР В.П.</p>
<p>А урядова сила зараз не керує Державною телекомпанією? Я просто хочу здорового глузду, хоча би краплю. Зараз державне телебачення абсолютно під контролем Кабінету Міністрів України. Зараз керівник Державної телекомпанії і радіокомпанії не може кроку зробити без Прем'єр-міністра, без урядових рішень. Ми даємо повноваження парламенту і громадським організаціям, які на з'їздах делегують своїх членів. Про який контроль, в даному випадку, ми говоримо?</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже ставиться на голосування поправка народного депутата Томенка. Хто вважає, що ця поправка має бути введена в тіло закону, прошу проголосувати. Прошу визначитись шляхом голосування.&nbsp;&nbsp;</p>
<p>&nbsp;</p>
<p>17:23:04</p>
<p>За-114</p>
<p>Поправка не набрала необхідної кількості голосів.</p>
<p>Наступна відхилена поправка 21 народного депутата Семерака. Чи настоює?</p>
<p>&nbsp;</p>
<p>СЮМАР В.П. Ні, його немає.</p>
<p>&nbsp;</p>
<p>ГОЛОВУЮЧИЙ. Не настоює, дуже добре.</p>
<p>22 поправка, знову ж таки, народного депутата Семерака. Чи настоює?</p>
<p>&nbsp;</p>
<p>ГОЛОС ІЗ ЗАЛУ. Ні.</p>
<p>&nbsp;</p>
<p>ГОЛОВУЮЧИЙ. Дуже добре. Це в цілому позитивно.</p>
<p>24-а народного депутата Вінника. Чи наполягає народний депутат на своїй поправці? 24 поправка, Вінник. Не наполягає.</p>
<p>Наступна, 25-а, народний депутат Папієв. Чи наполягає народний депутат Папієв? Не наполягає. Дуже добре.</p>
<p>26 поправка, народний депутат Семерак. Чи наполягає Семерак? Не наполягає.</p>
<p>Наступна відхилена поправка 30, знову ж таки, народного депутата Семерака. Він не наполягає.</p>
<p>І 31-ша – теж Семерака, він не наполягає.</p>
<p>35-а, народний депутат Чепинога. Чи наполягає він? Не наполягає.</p>
<p>Тому рухаємося далі. 37-а, народний депутат Папієв. Чи&nbsp; наполягає? Ні. Дуже добре.</p>
<p>38-а, народний депутат Ленський. Чи наполягає він? Ні. Дуже добре.</p>
<p>39-а, народний депутат Чепинога. Не наполягає.</p>
<p>40-а, народний депутат Семерак. Не наполягає.</p>
<p>41-ша, народний депутат Чепинога. Не наполягає.</p>
<p>43-я, народний депутат Чепинога. Не наполягає.</p>
<p>46-а, народний депутат Семерак. Не наполягає.</p>
<p>47-а, народний депутат Вінник. Не наполягає.</p>
<p>55-а поправка, народний депутат Томенко. Чи наполягає? Наполягає. Прошу дати слово для виступу Миколі Томенку.</p>
<p>&nbsp;</p>
<p>17:25:09</p>
<p>ТОМЕНКО М.В.</p>
<p>Шановні колеги, я хочу звернути вашу увагу на те, що тут були розмови про те, що, мовляв, всі активні люди працювали, збиралися, обговорювали і так далі. Ви запитайте в народних депутатів, які були на обговореннях в регіонах, як ідеологи створення псевдосуспільного телебачення себе вели в регіонах. Позиція була така: що, що б там не говорив Томенко, що б не говорили експерти, уряд заставить, і коаліція нікуди не дінеться, проголосує, тому що нам треба ресурс на вибори, треба, щоб були можливості. І в нас є достатньо можливостей це забезпечити голосування. Який смисл ходити на засідання, яке визначена партійна і політична лінія?</p>
<p>Тому я ще раз хочу сказати: ідея знищення місцевого радіомовлення, а саме вона так закладена, є хибною. Тому я ще раз прошу підтримати мою поправку про можливість місцевим самоврядуванням створювати суспільне телерадіомовлення.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, слово Вікторії Сюмар.</p>
<p>&nbsp;</p>
<p>17:26:18</p>
<p>СЮМАР В.П.</p>
<p>Я не знаю, як уряд може визначити щось, сам себе забороняти. Я думаю, що по-своєму це унікальний уряд, який прийняв вже постанову, яка дозволяє реалізувати цей закон, але вона вступила в суперечність із законом, який станом на зараз діє. Тобто уряд добровільно готовий віддати це майно і свої повноваження, уряд Яценюка зробив такий крок, таку постанову схвалив. А ми як парламент не привели це у відповідність із законодавчою базою. І далі лунають подібні речі. Це не має під собою жодного змісту, ніхто не може позбавити права місцевих громад засновувати свої окремі мовники місцевих громад. Прохання відхилити.</p>
<p>&nbsp;</p>
<p>ГОЛОВУЮЧИЙ. Я вам дякую.</p>
<p>&nbsp;</p>
<p>СЮМАР В.П. Поправку відхилити.</p>
<p>&nbsp;</p>
<p>ГОЛОВУЮЧИЙ. Оскільки народний депутат Микола Томенко наполягає, ставлю на голосування. Хто підтримує введення цієї поправки в тіло закону, прошу проголосувати.&nbsp; Будь ласка.</p>
<p>&nbsp;</p>
<p>17:27:22</p>
<p>За-110</p>
<p>Поправка не набрала необхідної кількості голосів, тому рухаємося далі.</p>
<p>57 поправка. Народний депутат Гордєєв. Чи наполягає? Гордєєв наполягає. Будь ласка, дайте слово для Гордєєва.</p>
<p>&nbsp;</p>
<p>17:27:36</p>
<p>ГОРДЄЄВ А.А.</p>
<p>Шановні колеги! Я зараз хочу звернутися особливо до керівників фракцій. Алгоритм, який закладений тут в цьому законі щодо делегування представників від фракцій до Наглядової ради передбачає фільтр, фільтр в особі Комітету з питань свободи слова. Тобто сьогодні повністю йде створення механізму, який не дозволить створити той результат, про який зазначено навіть в назві цього законопроекту. Тому, шановні колеги, є таке прохання: давайте відправимо цей законопроект на повторне друге&nbsp; читання, давайте зберемо всіх зацікавлених осіб, всіх голів фракцій і нормально відпрацюємо нормальний живий законопроект. а не "ламати" зараз зал через коліно. Дякую.</p>
<p>&nbsp;</p>
<p>17:28:33</p>
<p>СЮМАР В.П.</p>
<p>Пане Гордєєв, цей законопроект розроблявся з 1997, до вашого відома, про зал "через коліно". З 2005 велася дуже активна в цьому контексті&nbsp; робота і, на даль, проєвропейські сили тоді цю роботу провалили. От ми зараз намагаємося затягнути цей процес знову до невизначених висот, тому що у нас місцеві вибори, тому що у нас інтереси&nbsp; губернаторів. Я, принаймні, зараз тут не дбаю про&nbsp; інтереси уряду, я дбаю про інтереси України як держави європейського типу. Тому що те, що ми маємо &nbsp;з державне мовлення і в регіонах так само, це є повна пострадянська спадщина, від якої треба позбавлятися. З приводу фільтру комітету. Ми готові внести поправку щодо того, щоб зняти в, це в нас іде 15 стаття частина п'ята, що депутатські фракції, групи обирають членів наглядової ради НЦТУ за наявності позитивного висновку комітету Верховної Ради до компетенції якого віднесено питання телерадіомовлення.</p>
<p>Я прошу з голосу зараз проголосувати поправку, відповідно до якої ця, цей абзац знімається, аби цього додаткового сита не робити. Я вам скажу чому ми це робили. Тому що нам здавалося, що …</p>
<p>&nbsp;</p>
<p>ГОЛОВУЮЧИЙ. Прошу дати завершити.</p>
<p>&nbsp;</p>
<p>СЮМАР В.П. Тому що ми вважали, що до комітету входять представники всіх фракцій, які є фахівцями у своїй сфері. І для того, аби туди не делегували у наглядову раду не фахових людей, ми&nbsp; могли би дати давати свої висновки, але це є абсолютно непринципова позиція щодо цього&nbsp; сита і я пропоную її цілковито зняти. Висновок комітету і сито комітету, фракції будуть призначати членів до наглядової ради прямо. Прохання підтримати. Поставити цю поправку на голосування і підтримати.</p>
<p>&nbsp;</p>
<p>ГОЛОВУЮЧИЙ. Дякую дуже вам. Дякую. Але ми будемо йти згідно регламенту. Спочатку ми проголосуємо поправку 57 Гордєєва. Якщо вона не пройде – потім ми поставимо на голосування поправку, яку пропоную голова комітету Вікторія Сюмар.</p>
<p>&nbsp;</p>
<p>СЮМАР В.П. 57 не підтримуємо, а правку мою з голоса підтримаємо. Така рекомендація.</p>
<p>&nbsp;</p>
<p>ГОЛОВУЮЧИЙ. &nbsp;Отже, оскільки народний депутат Гордєєв наполягає - я прошу проголосувати по підтримці поправки 57. Хто підтримує дану поправку – прошу визначитись шляхом голосування.</p>
<p>&nbsp;</p>
<p>17:30:58</p>
<p>За-75</p>
<p>Дякую. Дана поправка не набрала необхідної кількості голосів. А тепер я ще раз попрошу голову комітету дуже чітко сформулювати поправку, яка могла б об’єднати зал і зняти всі непорозуміння. Будь ласка.</p>
<p>&nbsp;</p>
<p>17:31:13</p>
<p>СЮМАР В.П.</p>
<p>Я прошу зняти норму про… частини п’ятої про те, що депутатські фракції, групи обирають членів Наглядової ради НЦТУ за наявності позитивного висновку Комітету Верховної Ради України, до компетенції якого віднесено питання телерадіомовлення. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую. Сподіваюсь, що всі депутати уважно почули поправку від голови комітету. Це ця поправка, яка мала би об’єднати нас і вирішити питання, які були в попередній поправці. І тому я попрошу зал підтримати поправку, щодо озвучену головою комітету.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ Стоп-стоп-стоп, зупиніться! <i>(Шум у залі) </i></p>
<p align=center>&nbsp;</p>
<p>ПАРУБІЙ А.В. Пропозицію, яку озвучила. Є дискусія. Я прошу для Ірини Геращенко, для репліки одну хвилину.</p>
<p>&nbsp;</p>
<p>ГОЛОВУЮЧИЙ. Колеги, я можу запросити будь-кого, хто захоче, от сюди підійти в президію, і просто почути, що відбувається в залі. Так неможливо працювати. Будь ласка, дуже важливий закон. Давайте сконцентруємося і почуємо, про що йде мова. Щоб ми не робили жодних помилок. Я прошу вашої уваги, шановні колеги! Будь ласка, Ірина Геращенко.</p>
<p>&nbsp;</p>
<p>17:32:26</p>
<p>ГЕРАЩЕНКО І.В.</p>
<p>Шановні колеги, це реально стосується всіх фракцій. Згідно цього закону фракції зможуть делегувати своїх представників до Наглядової ради. І от між першим і другим читанням з’явилася поправка комітету, яким комітет встановлює фільтр, що вони дозволяють чи ні фракціям давати цього представника.</p>
<p>І зараз ми дискутуємо відносно того, чи треба голосувати за те, щоб знімати цю поправку. Ми вважаємо, що по Регламенту навпаки нам зараз не треба за це голосувати, тому що тоді ця поправка і не пройде. Але, але ми просимо під стенограму і щоб всі зараз, всі зафіксували, що в законі такого не може бути, що комітет є фільтром для фракцій, для того, щоби дозволити нам чи не дозволити делегувати наших представників в Наглядову раду. Цього в законі бути не може. Це просто на підтвердження того, що цього не може бути. І ми просимо, щоб всі фракції це підтримали, – це демократично. Ми делегуємо професіоналів, кого вважаємо професіоналами.</p>
<p>&nbsp;</p>
<p>ПАРУБІЙ А.В. Дякую. Отже, була озвучена пропозиція голови комітету. Я попрошу іще раз повторити, для того, щоб ми могли проголосувати вдумливо, будь ласка.</p>
<p>&nbsp;</p>
<p>17:33:48</p>
<p>СЮМАР В.П.</p>
<p>Колеги, значить, частину п'яту викласти у такій редакції: депутатські фракції і групи обирають членів Наглядової ради НСТУ щодо… Так і все. Обирають членів Наглядової ради НСТУ, без наявності позитивного висновку Комітету Верховної Ради України до компетенції якого віднесено питання телерадіомовлення.</p>
<p>&nbsp;</p>
<p>ПАРУБІЙ А.В. Всім зрозуміла є ця пропозиція? Отже, давайте ми її визначимось шляхом голосування.</p>
<p>Отже, хто підтримує пропозицію озвучену Вікторією Сюмар, прошу проголосувати. Будь ласка.</p>
<p>&nbsp;</p>
<p>СЮМАР В.П. Прошу підтримати. Прошу підтримати.</p>
<p>&nbsp;</p>
<p>ГОЛОВУЮЧИЙ. Є пропозиція спільно всіх фракцій підтримати цю пропозицію.</p>
<p>&nbsp;</p>
<p>17:34:32</p>
<p>За-238 <i>(Оплески) </i></p>
<p>Підтримано. Колеги, ще одна є поправка, Андрій Володимирович оглосить її.</p>
<p>Запросіть народних депутатів до зали.</p>
<p>&nbsp;</p>
<p>ПАРУБІЙ А.В. Так. Будь ласка, хай дійсно народні депутати зайдуть. Остання поправка народного депутата Семерака. Чи наполягає він? Він не наполягає. І таким чином ми пройшли всі пункти і можемо перейти до голосування за даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую, Андрію Володимировичу.</p>
<p>Шановні колеги народні депутати, прошу займіть свої місця, будь ласка. Заключне слово голови комітету, будь ласка.</p>
<p>&nbsp;</p>
<p>17:35:17</p>
<p>СЮМАР В.П.</p>
<p>Ви знаєте, це і особисті речі, напевно, і багатьох людей, які тут є в залі. Ми понад 10 років займаємося цією тематикою. Ми понад 10 років, журналісти, мріють про те, щоб в Україні&nbsp; з'явився мовник, який був би незалежний і від олігархів, бо ми говорили тут сьогодні про їхній руйнівний вплив, і від держави, і від Кабінету Міністрів. Давайте зробимо цей історичний крок. І цей законопроект експерти, зокрема Європейського Союзу&nbsp; Ради Європи, називають одним із кращих в Європейському Союзі зокрема. Давайте зробимо цю реформу, дуже вас прошу.</p>
<p>&nbsp;</p>
<p>ГОЛОВУЮЧИЙ. Готові голосувати? Я, наприклад, після такого заклику із задоволенням підтримаю цей законопроект і з задоволенням його підпишу як Голова Верховної Ради.</p>
<p>Шановні колеги, на ваш розгляд для голосування вноситься законопроект (реєстраційний номер 1357) у другому читанні – проект Закону про внесення змін до деяких законів України щодо Суспільного телебачення і радіомовлення України. У відповідному варіанті рішення комітету з поправками, які були враховані під&nbsp; час розгляду у&nbsp; другому читанні і проголосовані&nbsp; парламентом. Прошу голосувати&nbsp; в другому читанні та в цілому з поправками, які були проголосовані щойно в залі. Прошу голосувати і прошу підтримати даний законопроект. Прошу голосувати.</p>
<p>&nbsp;</p>
<p>17:36:51</p>
<p>За-256</p>
<p><i>&nbsp;(Оплески)</i></p>
<p>&nbsp;Рішення прийнято.</p>
<p>Будь ласка,&nbsp;&nbsp; "Блок Петра Порошенка" – 85, "Народний фронт" –&nbsp; 70,&nbsp;&nbsp; "Опозиційний блок" – 18, "Самопоміч" – 18, Радикальна партія – 16,&nbsp; "Батьківщина" – 16. "Відродження" – 9, "Воля народу" – 6, позафракційні – 18.&nbsp; Дякую,&nbsp; шановні колеги.&nbsp;</p>
<p>Шановні колеги, по&nbsp; 2300. Звертаються депутати з тим, що треба ще його доопрацювати. Я як розробник не заперечую проти цього.&nbsp; І думаю, що&nbsp;&nbsp; зі мною погодяться фракції коаліції, оскільки нам треба доопрацювати його таким чином, щоб він був якісно підготовлений. І, можливо, треба ще посилити відповідальність депутатів. Тому я не заперечую щодо його перенесення на наступний пленарний тиждень. Приймається?</p>
<p>Рухаємося далі за порядком денним. Шановні колеги, є ще ожин законопроект, який важливий – про ліки і ми&nbsp; його розглянемо трошки пізніше. Зараз ми розглядаємо законопроект (реєстраційний номер, реєстраційний номер 2150), (реєстраційний номер 2150) на заміну 2300 те, що ми голосували.&nbsp; Проект Закону про внесення змін до деяких законодавчих актів України (щодо забезпечення своєчасного доступу пацієнтів до необхідних лікарських засобів та медичних виробів шляхом здійснення державних закупівель із залученням спеціалізованих організацій, які здійснювали закупівлі). Важливий законопроект, пройшов комітет, його розглянули, питання щодо доступності ліків, ціни на ліки. Є пропозиція комітету розглянути його за скороченою процедурою, яку я зараз ставлю на голосування щодо розгляду даного законопроекту за скороченою процедурою. Щодо скороченої процедури.</p>
<p>&nbsp;</p>
<p>17:39:02</p>
<p>За-197</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Будь ласка, 197.</p>
<p>Рішення прийнято.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ольга Богомолець, будь ласка.</p>
<p>&nbsp;</p>
<p>17:39:19</p>
<p>БОГОМОЛЕЦЬ О.В.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Скільки хвилин? Шановні колеги, хочу сказати, що сьогодні визначальний день &nbsp;не тільки тому, що приймаються гарні закони. Сьогодні ще день народження геніальної української поетеси Ліни Костенко. І я сподіваюсь, що зараз ви своїми оплесками привітаєте, у неї сьогодні ювілей. <i>(Оплески) </i>Сьогодні Ліні Василівні 85 років.</p>
<p>&nbsp;</p>
<p>ГОЛОВУЮЧИЙ. Пані Ольго, я перепрошую вас. Одну хвилину, будь ласка, чи одну секунду. Я бачу тут,&nbsp; я просто побачив через камеру там 1357 написано. Я прошу зняти це в історію парламенту. Історичне рішення парламенту… Не треба. Просто&nbsp; це в музей українського парламенту. Підтримуєте? Дякую.</p>
<p>Я маю надію, що найближчим часом ми знімемо плакат щодо нашої колеги Надії Савченко, і вона буде в цій залі з нами, спільно.</p>
<p>Будь ласка, продовжуйте.</p>
<p>І Крим буде теж повернуто. <i>(Оплески)</i></p>
<p>&nbsp;</p>
<p>17:40:36</p>
<p>БОГОМОЛЕЦЬ О.В.</p>
<p>Я, власне, хотіла продовжити і сказати, що Ліна Василівна написала чудові слова:&nbsp; &nbsp;"Коли в людини є народ, тоді вона уже людина". І власне ми всі з вами пам'ятаємо, що ми є представниками українського народу, а серед нього є величезна кількість пацієнтів, і кожен з нас був пацієнтом, кожен з нас колись буде пацієнтом. І ви знаєте, що медична мафія – одна з найбільш впливових мафій в українській державі.</p>
<p>Закон 2150 – це є перший осиновий кілок власне в тіло мафіозної структури. Це той закон, який на певний термін дозволить проводити державні закупівлі через міжнародні організації: ООН, ЮНІСЕФ, ВОЗ. Цей&nbsp; закон, за який, я сподіваюсь, ви зараз проголосуєте, і за який вам буде не соромно перед очима всіх ваших виборців на мажоритарних округах, коли вони спитають вас, який результат приніс цей тиждень. Так от, цей закон, який, у нас їх два, вони йдуть парні,&nbsp; 2150 і 2151, ці закони дозволять зекономити 348 мільйонів гривень, і дозволять зменшити ціну на ліки на понад 40 відсотків, уявіть собі цифру.</p>
<p>Я хочу зачитати зараз з голосу. Прошу вас проголосувати за цей закон за основу і в цілому, і хочу озвучити ті правки, які були озвучені і підготовлені разом з Міністерством охорони здоров'я. Правки наступні, прошу їх записати під стенограму.</p>
<p>Виключити пункт 4 розділу 1.</p>
<p>У підпунктах 4 та 6 пункту 1 розділу 1 слова "визначених частиною 4 цієї статті", замінити словами "визначених частиною 5...</p>
<p>&nbsp;</p>
<p>ГОЛОВУЮЧИЙ. Прошу, дайте завершити.</p>
<p>&nbsp;</p>
<p>БОГОМОЛЕЦЬ О.В. Прошу на 2 хвилини продовжити.</p>
<p>Це технічна помилка. Після підпункту 5 пункту 1 розділу 1 доповнити новим підпунктом такого змісту: у частині 12 слова "частині 9" та "частиною 9" замінити словами "частині 11" та "частиною 11" відповідно.</p>
<p>Це необхідно, оскільки у частині 10 чинної редакції статті 9 Закону України про лікарські засоби, яка після внесення змін стане частиною 12 є посилання на частину 9 цієї статті, яка після внесення змін стане частиною 11.</p>
<p>У пункті 2 розділу 1 після слів "маркування лікарських засобів медичних виробів" доповнити словами "харчові продукти для спеціального дієтичного споживання", далі за текстом.</p>
<p>У пункті 4 розділу 1 після слів "технічного регулювання та оцінки відповідності" доповнити словами "харчові продукти для спеціального дієтичного споживання ", далі за текстом.</p>
<p>В абзацах 2 та 3 пункту 2 розділу ІІ "Прикінцеві положення" після слів "медичних виробів" у всіх відмінках доповнити словами "харчові продукти для спеціального, дієтичного споживання" у відповідних відмінках.</p>
<p>По усьому тексту законопроекту треба уточнити назву "центрального органу виконавчої влади, що забезпечує формування та реалізує політику у сфері охорони здоров'я" та привести її у відповідність до вживаної у цьому законі термінології. Тобто у пунктах 2, 4 розділу І слова "центральним органом виконавчої влади України, що реалізує державну політику у сфері охорони здоров'я" замінити словами "центральним органом виконавчої влади України, що забезпечує формування та реалізує державну політику у сфері охорони здоров'я".</p>
<p>В абзаці дев'ятому пункту 2 розділу І замінити слова "перевірки матеріалів" словами "експертизи реєстраційних матеріалів".</p>
<p>І останнє. Пункт третій, в підпункту першому пункту третього розділу І замінити слова "Міжнародна асоціація з забезпечення медикаментами, Королівська агенція Великобританії" – "глобальні механізми забезпечення лікарськими засобами", "партнерство у сфері постачання та управління поставками" – слова "Інтернешнл ………..", "Краун еджинс", "Глобал драг фасилити", "Партнер………..", "……менеджмент" відповідно. Це лінгвістичне виправлення.</p>
<p>Прошу народних депутатів проголосувати&nbsp; законопроект за основу так як закон у цілому&nbsp; з&nbsp; урахуванням озвучених мною правок. А також доручити Головному юридичному управлінню Апарату Верховної Ради України&nbsp; перед підготовкою прийнятого закону на підпис здійснити його&nbsp; техніко-юридичне доопрацювання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я так розумію, що ви зачитали рішення комітету?</p>
<p>&nbsp;</p>
<p>БОГОМОЛЕЦЬ О.В. Я зачитала отримані нами правки, які ми отримали від Міністерства охорони здоров'я для того, щоби цей закон могло бути приведено в дію відразу після прийняття, щоб вони могли залучити міжнародні організації.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Павло Пинзеник.</p>
<p>&nbsp;</p>
<p>17:46:06</p>
<p>ПИНЗЕНИК П.В.</p>
<p>Шановні колеги, поважаючи роботу комітету і Міністерства охорони здоров'я, які запропонували масштабні правки до цього законопроекту, ми все-таки вимушені констатувати, що, враховуючи серйозність цих правок, наша фракція буде готова проголосувати виключно за основу. &nbsp;Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, у мене є пропозиція розглянути його&nbsp; за основу, цей&nbsp; законопроект, оскільки ті правки, які були&nbsp; &nbsp;щойно зачитані, вони не сприймаються на слух і можуть порушити…&nbsp; Без правок. Тоді в варіанті за рішенням комітету, які були узгодженні, рішення комітету. Така нормальна позиція? Вона була опрацьована і так далі.</p>
<p>Шановні колеги. Шановні колеги народні депутати, займайте свої місця. Зараз будемо голосувати законопроект реєстраційний номер 2150, в варіанті рішення комітету, без врахування того, що лунало щойно з трибуни. Тому, будь ласка. За основу і в цілому, за рішенням комітету. Без поправок. В варіанті комітету. Добре, я дам можливість оголосити цю поправку.&nbsp; Будь ласка, Тетяна Острікова "Самопоміч".</p>
<p>Будь ласка, запросіть народних депутатів до зали.</p>
<p>&nbsp;</p>
<p>17:47:53</p>
<p>ОСТРІКОВА Т.Г.</p>
<p>Шановні колеги, фракція "Самопоміч" безумовно підтримує даний законопроект, як суспільно необхідний і важливий, оскільки ми всі знаємо на скільки критична ситуація на сьогоднішній день склалася за купівлею ліків, яка страшна корупція завжди була в цій сфері. Тому ми, звичайно ж, будемо його підтримувати, але ми &nbsp;просимо, тому що відповідно до предмету відання вносяться зміни в Закон "Про заходи щодо стабілізації платіжного балансу України", відповідно до статті 12 Генеральної угоди з тарифів і торгівлі. Це предмет відання Комітету податкової, митної політики. На комітеті це питання не розглядалося. І ми не можемо зараз сказати, які саме лікарські засоби, медичні вироби і харчування, і ще щось, і ще щось тут звільняється від додаткового імпортного мита.</p>
<p>Тому ми наполягаємо, щоб зміни в цей закон були виключені з тексту Закону 2150. І за умови врахування цієї поправки, готові його підтримати. Дякую.</p>
<p>&nbsp;</p>
<p>ГОЛОВУЮЧИЙ. Все, абсолютно слушна пропозиція. Прошу зайняти місця. Прошу зайняти місця в залі для голосування, колеги. Важливий законопроект. І зараз будемо голосувати його за основу та в цілому з урахуванням рішення комітету та поправки народного депутата Острікової. Тільки поправка, з урахуванням тільки поправки народна депутата Острікової. Поправка, яка лунала з трибуни народного депутата Богомолець, не враховується. Не враховується, зрозуміло всім, так?</p>
<p>Готові голосувати, колеги? Будь ласка, відповідно до моєї пропозиції, 2150, за основу та в цілому за рішенням комітету. Варіант і рішення комітету з урахуванням правки, яку оголосила народний депутат Острікова &nbsp;<a name=_GoBack></a>від "Самопомочі". Я розумію, що це спільна позиція, то ви подивіться, голова комітету от за вами говорить "да", ви говорите "ні".</p>
<p>Переконайте колег, будь ласка, Роман.</p>
<p>Голосуємо за основу та в цілому. Голосуємо за основу та в цілому з урахуванням поправки Острікової та в варіанті за рішення комітету.</p>
<p>&nbsp;</p>
<p>17:50:15</p>
<p>За-241</p>
<p>Рішення прийнято. Дякую, шановні колеги. <i>(Оплески) </i></p>
<p>Рухаємося далі.&nbsp; Законопроект (реєстраційний номер 2382) щодо окремих правових аспектів поліпшення позицій України у рейтингу Doing Business.</p>
<p>Доповідає перший заступник міністра Севастьянова, співдоповідач, голова комітету Іванчук. Є пропозиція проголосувати його… розглянути його за скороченою процедурою.</p>
<p>Прошу визначатись. Щодо розгляду за скороченою процедурою голосування.</p>
<p>&nbsp;</p>
<p>17:50:58</p>
<p>За-184</p>
<p>Будь ласка, Наталія Іларіонівна. Прошу.</p>
<p>&nbsp;</p>
<p>17:51:15</p>
<p>СЕВОСТЬЯНОВА Н.І.</p>
<p>Шановні народні депутати, урядом розроблено проект Закону України про внесення змін до деяких законодавчих актів щодо окремих правових аспектів поліпшення позицій України у рейтингу "Дуін бізнес". Нагадаю вам, що Україна&nbsp; займає сьогодні 96 місце серед 189 країн у рейтингу "Дуін бізнес".</p>
<p>Після цього законопроекту&nbsp; ми будемо наступного року займати 81 місце. Кожен шабель у цьому рейтингу – це 650 мільйонів інвестицій в країну. Фахівці порахували, що за результатами прийняття цих змін до 2020 ми створимо більше 50 тисяч робочих місць.</p>
<p>З приводу змін, які пропонуються. Зокрема, проектом пропонується дієвий механізм захисту прав кредиторів, який полягає в наданні веб-доступу індивідуальному кредитору до інформації щодо неплатоспроможного боржника, розширенні прав кредиторів в процесі провадження права щодонеплатоспроможності, вдосконалення нормативно-правового регулювання цільового&nbsp; призначення&nbsp; позик кредитів, яке має право&nbsp; отримати неплатоспроможний боржник. Задля&nbsp;&nbsp; оптимізації процесу&nbsp; примусового&nbsp; виконання рішень судів органами&nbsp; державної виконавчої служби пропонується: запровадження надіслання копій постанов державного&nbsp; виконавця&nbsp; кур'єрською поштою, скорочення строків&nbsp; виконавчого провадження. А також законом пропонується запровадити&nbsp; наказну форму господарського процесу для скорочення&nbsp; термінів, що відповідає міжнародним принципам здійснення&nbsp; справедливого та ефективного правосуддя.&nbsp;</p>
<p>За сьогоднішній рішенням комітету підтримано позицію&nbsp; проголосувати&nbsp; за цей проект&nbsp; за основу.&nbsp; Прошу вас підтримайте, нам дуже важливо&nbsp; прийняти&nbsp; його до&nbsp; 1 травня цього року для того, щоб&nbsp; поліпшити наші позиції&nbsp; наступного вже&nbsp; 2016 року. Прошу підтримати.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, Олександра Кужель. Потім Оксана Продан, а потім голова комітету Іванчук. Давайте зараз Іванчук. Андрій Володимирович, давайте виступайте як співдоповідач, на трибуну. Потім Олександра Кужель і потім Оксана Продан. Потім Олег Березюк.</p>
<p>&nbsp;</p>
<p>17:53:46</p>
<p>ІВАНЧУК А.В.</p>
<p>Шановний пане Голово, шановні народні депутати, Комітет з економічної політики розглянув даний законопроект урядовий 2382 на своєму засіданні і рекомендує парламенту прийняти його в першому читанні і за основу.</p>
<p>Даний законопроект складається з 4 основних блоків і у депутатів було декілька зауважень, які би вони хотіли, щоб були враховані на етапі підготовки даного законопроекту до другого читання. Але у зв'язку з тим, що 1 травня у нас наступає дед-лайн, після прийняття даного законопроекта в першому читанні, прошу поставити питання про скорочену процедуру другого читання. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олександра Кужель.</p>
<p>&nbsp;</p>
<p>17:54:31</p>
<p>КУЖЕЛЬ О.В.</p>
<p>Шановні колеги, я, мабуть, маю надію, що ви пам'ятаєте, що, коли уряд вніс законопроект 1580, я перший раз зверталась з проханням повернути його на доопрацювання. Після того ми з комітетом, який очолює пан Галасюк, працювали місяць, щоб з того непотребу зробити хоч якийсь коефіцієнт&nbsp; корисної дії, як кажуть. На жаль, Міністерство економіки так нічого не навчилося. Дуже гарні &nbsp;гасла: "Покращення для бізнесу". Прочитайте, про що закон. І прочитайте висновки, які зробило Головне науково-експертне управління. І тому визначайтесь, бо якщо ми його беремо на перше читання, то нам з вами його доопрацьовувати так, щоб не соромно було дивитись в очі бізнесу.</p>
<p>І по-друге. Шановний пане Голово, я хочу запитати. Яким чином розподіляються закони, що перший закон по дерегуляції, і всі рішення по ліцензуванню ми приймаємо через наш комітет, а цей законопроект, розуміючи, як тяжко&nbsp; було Міністерству економіки і міністерству юстиції з нами працювати, щоб протягнути неприємні схеми через наш комітет, вдруг реєструється на комітет Іванчука. Я би просила, щоб була якась послідовність і культура. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Оксана Продан.</p>
<p>&nbsp;</p>
<p>17:56:08</p>
<p>ПРОДАН О.П.</p>
<p>Шановний Володимире Борисовичу, шановні колеги, я прошу звернути вашу увагу на дві речі, стосовно цього законопроекту. Перше, те, що назва цього законопроекту абсолютно не відповідає його суті. Цей законопроект повинен був називатися: "Оптимізація роботи виконавчої служби України". Все, що стосується в цьому законопроекті, все, що... Взагалі головна суть цього проекту – це спрощення роботи виконавців, це надання можливості через Господарський суд стягувати з будь-кого до 200 мінімальних заробітних плат без його присутності і без його відома.</p>
<p>Тут я знайшла тільки один позитив, можливо, є ще якийсь один, але він настільки незначний, який стосується саме "Doing bisness", це надання права органам місцевого самоврядування, надання відомостей з Державного реєстру. Все інше – це судовий наказ в господарському службі, це робота Державної&nbsp; служби, це реєстрація речових прав та їх обтяжень. Тому я дуже прошу вас, Володимире Борисовичу, поставити на голосування пропозицію стосовно повернення автору на доопрацювання цього законопроекту. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Рибак, "Блок Петра Порошенка".</p>
<p>&nbsp;</p>
<p>17:57:29</p>
<p>РИБАК І.П.</p>
<p>Шановні колеги, я би хотів звернутися до першого заступника міністра юстиції. Пані Наталя, сьогодні ви доповідали законопроект 2381, і там теж були такі речі, от ви говорили, що ми на 96 місці, але при прийнятті законопроекту 2381 ми вже будемо на 13-му. Зараз ми знову на 96 місці, але при прийнятті цього законопроекту ми будемо на 85 місці.</p>
<p>Тому, коли ви готуєтеся до доповідей, хоча б узгоджуйте, будь ласка, ці речі. Спасибі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Масоріна, "Народний фронт".</p>
<p>&nbsp;</p>
<p>17:58:09</p>
<p>МАСОРІНА О.С.</p>
<p>Я не записувалася.</p>
<p>&nbsp;</p>
<p>ГОЛОВУЮЧИЙ.&nbsp; Кацер-Бучковська, будь ласка.</p>
<p>&nbsp;</p>
<p>17:58:16</p>
<p>КАЦЕР-БУЧКОВСЬКА Н.В.</p>
<p>Доброго дня, шановні колеги. Я дуже прошу вас звернути увагу а даний законопроект 2382 щодо покращання України в рейтингу Doing Business.</p>
<p>Даний законопроект містить ряд дуже прогресивних&nbsp; речей стосовно процедури банкрутства, а також виконавчого провадження.&nbsp; Все ж таки&nbsp; рішення уряду і даний урядовий законопроект дозволить піднятися Україні аж на 17 пунктів в рейтингу&nbsp; Doing Business, оскільки він робить&nbsp; процедуру банкрутства&nbsp;&nbsp; більш відкритою. Наведу приклад.</p>
<p>Перший приклад, це те, що державний виконавець зобов'язаний в процедурі банкрутства опублікувати стан боржника на спеціальному &nbsp;сайті. Цього раніше не було і це є дуже важлива річ в даному законопроекті. Також даний законопроект спрощує ведення виконавчих дій. Також в даному законопроекті передбачено цільове призначення кредитів, які буде отримувати боржник в процедурі банкруцтва, а саме лише на покращення фінансового стану. Ось. І також розширюється права кредиторів в процесі банкруцтва, і особливо стосовно погодження великих угод в процедурі банкруцтва. Я вважаю, що даний законопроект є прогресивним, він, звичайно, потребує доопрацювання, але це можна зробити до другого читання. Але даний законопроект дозволить зробити один із важливих кроків до покращення економічного стану, змінить і допоможе змінити соціальний стан, а також допоможе запроваджувати нові робочі місця в Україні. Дякую. Прошу підтримати даний урядовий законопроект.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую. народний депутат Пташник, "Самопоміч", потім Левченко Юрій, потім Долженков народний депутат, "Опозиційний блок".</p>
<p>&nbsp;</p>
<p>18:00:10</p>
<p>ПТАШНИК В.Ю.</p>
<p>Шановні колеги, ми повністю підтримуємо те, що було сказано нашими колегами з "Батьківщини" і фракцією "Блоку Петра Порошенка". Даний законопроект дійсно, його назва не має нічого спільного з його змістом. На превеликий жаль, дуже багато процесуальних норм зачіпаються в цьому законопроекті. Я вам нагадаю, що нещодавно ми голосували, чи навпаки не голосували за те, щоб перетягнути певні корпоративні спори в наказне провадження місцевих судах. Наразі даним законопроектом пропонується в господарські суди запровадити процедуру наказного провадження.</p>
<p>Я хочу звернути вашу увагу, що наказне провадження – це безспірна процедура. Це означає, що коли у позивача немає ніякого спору, він може звернутися &nbsp;до суду отримати судовий наказ і піти в безспірному порядку, отримати відповідно те, на що він… чого він прагне.</p>
<p>Щодо цього рейтингу. Я хочу звернути і дуже прошу, давайте зосереджуватися на конкретних реформах, на конкретних змінах, а не на підвищенні рейтингів.</p>
<p>Якщо ми будемо нормально, плідно працювати, то тоді із рейтингами у нас буде все в порядку.</p>
<p>І так само я ще хочу звернути увагу, що коли законопроект в більшій своїй мірі стосується процесуального законодавства, то я дуже прошу Комітет з правової політики і правосуддя його так само розглядати і давати свої висновки.Дякую.</p>
<p>&nbsp;</p>
<p>ГОЛОВУЮЧИЙ. Дякую. Юрій Левченко, потім "Опозиційний блок", потім Олег Купрієнко, Радикальна партія.</p>
<p>&nbsp;</p>
<p>18:01:49</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ.</p>
<p>У цьому законопроекті є в назві Doing Bussines, так? Doing Bussines з англійської перекладається, як займатися бізнесом. Так от для того, щоб справді підприємці могли нормально займатися бізнесом, уряду треба не пустишні проекти подавати, а елементарно робити дві речі: по-перше, не красти, по-друге, не брати хабарі. Оці дві речі. І тоді буде нормально всім бізнесом займатись.</p>
<p>В цьому контексті ми вчора почули по зловживанню на понад 7 з половиною мільярдів гривень в НАК "Нафтогазі", "Укргазвидобуванні", в Енергоатомі, ми почули, що Укртелеком не повертається в державну власність, попри те, що є всі можливості зараз повернути його в державну власність після того, як його Ахметов вкрав.</p>
<p>Я хотів би зараз все ж таки звернутися до головуючого і все ж таки почути, чи буде завтра у нас в сесійній залі доповідати з цього приводу Генеральний прокурор, як ми вчора це вимагали? Це дуже важливо. Що питання, які були озвучені&nbsp; на всю країну по хабарництву в діючому уряді, були розслідувані належним чином Генеральним прокурором. Прошу, будь ласка, дати відповідь. Дякую.</p>
<p>&nbsp;</p>
<p>ГОЛОВУЮЧИЙ. Дякую. Я вчора, я вас проінформую, я вчора після вашого виступу я направив офіційного листа Генеральному прокурору України. Відповіді в мене зараз немає. Я прошу Апарат з'ясувати відповідь на лист, який я вчора підписав, і проінформувати народного депутата Левченка.</p>
<p>Будь ласка, народний депутат Долженков.</p>
<p>&nbsp;</p>
<p>18:03:13</p>
<p>ДОЛЖЕНКОВ О.В.</p>
<p>Спасибо, Владимир Борисович. Уважаемые коллеги, уважаемые граждане! О чем вообще идет речь в этом законопроекте. Законопроект, конечно, имеет красивое название, но как предыдущие докладчики&nbsp; сказали, никакого отношения&nbsp; с&nbsp; улучшением ведения бизнеса он не имеет. Более того, этот законопроект еще больше ухудшает положение субъектов предпринимательской деятельности, которые хотят&nbsp; инициировать различного рода тяжбы в порядке хозяйственного судопроизводства. Фактически это может быть один из вариантов рейдерских захватом предприятий, которые могут посредством получения приказа без вызова противной стороны получать необходимое для себя судебное&nbsp; решение.</p>
<p>А что касается повышения Украины&nbsp; в рейтинге Doing Business,&nbsp; о чем мы говорим – у нас девальвация гривны, у нас падение ВВП, у нас уровень безработицы. Про какой мы рейтинг говорим? Нужно просто переформатировать власть и не делать популистских решений и принимать решений, которые сейчас происходят. Никакого рейтинг здесь не будет. Рейтинг состоит в том, что все инвесторы Украины уже покинули. Нужно говорить правду в галаз. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, користуючись своїм правом, продовжую засідання сесії на 15 хвилин, маємо розглянути це питання і ще одну постанову дуже важливу. Тому я просив би зараз всіх народних депутатів України зайти до зали Верховної Ради і ми ще попрацюємо 15 хвилин з вами. Прошу Купрієнко Олег, Радикальна партія і переходимо до голосування.</p>
<p>&nbsp;</p>
<p>18:04:43</p>
<p>КУПРІЄНКО О.В.</p>
<p>Радикальна партія Олега Ляшка, Купрієнко Олег, Чернігів.</p>
<p>Шановне товариство, для того, щоб обговорювати такі законопроекти треба їх хоча би почитати, дійсно назва не зовсім відповідає суті. Якщо цей законопроект &nbsp;підніме десь там наші рейтинги. Да каже, хай він хоч коровою називається, аби молоко давала. Треба підтримати цей законопроект. Він усуває багато недоліків у чинному законодавстві. Він дає змогу порядним підприємцям ефективно стягувати грошові кошти з непорядних підприємців. Спрощує цю процедуру шляхом наказного провадження. І звертаю увагу, пропонується прийняти в першому читанні. Він досить об'ємний. Для того, щоб там вносити якісь зміни, треба прочитати. Закликаю всіх підтримати цей законопроект. Проголосувати за нього. Він потрібен. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, заключне слово перший заступник міністра<a name=Temp></a>, хвилину.</p>
<p>&nbsp;</p>
<p>18:06:06</p>
<p>СЕВОСТЬЯНОВА Н.І.</p>
<p>Дякую, Володимире Борисовичу. Шановні колеги, цей законопроект розроблявся бізнесом заради бізнесу разом з компаніє Easy Busіness, яка запропонувала нам ці зміни, він комплексний. З приводу рейтингу, він формується з комплексних показників. Це є реєстрація бізнесу, там з 76 на 12 місце, з реєстрації власності – з 59-го на 35-е. І тоді комплексний показник складе з 96-го на 81-е – для країни. Це є дуже важливо для залучення інвесторів у майбутньому. Давайте підтримаємо у першому читанні, доопрацюємо. Якщо не подобається наказне провадження, виключимо його до другого читання, залишимо інші критерії, які є дуже важливі для виконавчого провадження, для неплатоспроможності боржника. &nbsp;Прошу вашої підтримки за основу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я би не хотів, щоби ця ініціатива зараз була не підтримана Верховною Радою, оскільки "Самопоміч" не буде підтримувати, "Батьківщина" підтримувати не буде, "Опозиційний блок", я так розумію, така ж&nbsp; позиція. Є різні думки в фракції "Блоку Петра Порошенка" і в інших депутатів. Тому в мене є пропозиція наступна, щоби не загубити цей законопроект – направити його на доопрацювання і на перше засідання, на перший тиждень пленарний ми його винесемо і узгодимо. Якщо... я просив би міністерство, будь ласка, спільно: Оксана Продан, Олександра Кужель, &nbsp;народний депутат Пташник, доопрацюйте, будь ласка, це питання, для того щоб ми знайшли консолідоване рішення і проголосували його, наголошую, за основу та в цілому.</p>
<p>Колеги, є пропозиція направити розробнику на доопрацювання. Прошу, шановні колеги, зайняти свої місця, щоб ми не провалили закон. І ми спокійно його проголосуємо через два тижні.</p>
<p>Прошу зайняти свої місця, колеги. Є пропозиція щодо направлення законопроекту реєстраційний номер 2382 на доопрацювання. Прошу голосувати і прошу підтримати цю пропозицію, шановні колеги народні депутати. Прошу підтримати: на доопрацювання.</p>
<p>&nbsp;</p>
<p>18:08:21</p>
<p>За-235</p>
<p>Дякую, шановні колеги.</p>
<p>І останнє рішення. Я думаю, що можна прийняти без обговорення. Питання 2337. Послухайте уважно назву. Проект Постанови про утворення Тимчасової слідчої комісії Верховної Ради України з питань розслідування обставин розкрадання державних коштів під час надання послуг зі збирання небезпечних відходів гексахлорбензолу в Калуському районі Івано-Франківської області у 2011-2014 роках.</p>
<p>Я прошу, колеги, залишіться, будь ласка. Не виходьте.</p>
<p>Розроблений народним депутатом Дерев'янко і Матвієнко Анатолієм Сергійовичем.</p>
<p>Я розумію, що позиція фракції – підтримати це. Обговорювали це питання – створення такої ТСК. Я бачу просто&nbsp; від…</p>
<p>Тому 2337 – за основу та в цілому. Пропозиція щодо створення тимчасової слідчої комісії Верховної Ради України. Будь ласка 2337 за основу та в цілому, прошу підтримати. 2337 – прошу підтримати.</p>
<p>&nbsp;</p>
<p>18:09:30</p>
<p>За-236</p>
<p>Дякую, колеги. І на завершення. От є одне слово, яке я маю сказати, що засідання, ну, маю оголосити, ну розумієте, але я цього зараз не зроблю, одну хвилину вашої уваги.</p>
<p>Я хочу вас попросити. Всіх керівників фракцій. Увага, колеги! Дайте дві хвилини тиші. Хвилину. Хвилину тиші, будь ласка.</p>
<p>Народний депутат Мосійчук. Одну хвилину, одну хвилину тиші. Дякую.</p>
<p>Шановні колеги, я хочу вас попросити. Керівників фракцій, керівників комітетів використати завтра півдня і наступний тиждень для напрацювання якісних законопроектів для наступного пленарного тижня.</p>
<p>Я би дуже хотів, щоб у вівторок, середу, четвер і п’ятницю ми працювали не з блокуванням трибуни і викликами того, що там щось не підготовлено. Це стосується і уряду.</p>
<p>Це стосується і уряду, колеги. Мова йде про те, що треба працювати з депутатами в комітетах і знаходити правильні рішення для підтримки в залі. Тому я дуже прошу вас організувати належним чином цю роботу. Буду вдячний. І апарат все зробить для того, щоб ця робота була результативною. Дякую за увагу.</p>
<p>Оголошую вечірнє засідання Верховної Ради закритим.</p>
<p>&nbsp;</p>
<p>&nbsp;</p>

