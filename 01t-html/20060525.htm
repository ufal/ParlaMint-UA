Стенограма пленарного засідання
25 травня 2006
&nbsp;
<div>
<p align=center>ЗАСІДАННЯ ПЕРШЕ</p>
<p align=center>Сесійний зал Верховної Ради України</p>
<p align=center>25 травня 2006 року, 10.00 година</p>
<p><a name=Temp></a><b>&nbsp;</b></p>
<p>ЛИТВИН В.М. Доброго ранку!</p>
<p>&nbsp;</p>
<p>КРЮКОВА Л.</p>
<p>Любіть Україну, як сонце любіть,&nbsp; як роси і трави, і води.</p>
<p>Любіть Україну у радісну мить, любіть же&nbsp; і в годину негоди.</p>
<p>Любіть Україну у сні й наяву вишневу, свою Україну,</p>
<p>Красу її вічно живу і нову і мову її солов’їну любіть.</p>
<p>Любіть Україну і мову її солов’їну,</p>
<p>&nbsp;Любіть для нас вона в світі&nbsp; єдина, одна.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>В просторах, солодкому чарі,</p>
<p>Вона у калині,&nbsp; у тополях, вона і в кожному серця ударі.</p>
<p>Юначе, хай буде&nbsp; для неї твій сміх і праця, і любов до загину.</p>
<p>Не можна любити&nbsp; народів&nbsp; других, якщо ти не любиш вкраїну.</p>
<p>Дівчино, як небо її голубе, люби її&nbsp; кожну хвилину,</p>
<p>Коханий любить хай не схоче тебе, якщо ти&nbsp;не любиш вкраїну.</p>
<p>Мужі, і&nbsp;&nbsp; ви любіть у труді, у бою,&nbsp; як пісню, що лине зорею,</p>
<p>Всім серцем любіть, любіть Україну свою, і вічні ми будемо з нею.</p>
<p>Орися ж ти моя ниво, долом та горою</p>
<p>Та засійся, чорна&nbsp; ниво,&nbsp; волею&nbsp; ясною,</p>
<p>Орися&nbsp; ж ти, розвернися, полем розстелися</p>
<p>Та засійся добрим житом, долею&nbsp;&nbsp; полийся,</p>
<p>&nbsp;Розвернися ж на всі боки, ниво десятино,</p>
<p>Та засійся не словами, а розумом! Розумом, нива!</p>
<p>Любіть же Вкраїну і мову її солов'їну, любіть!</p>
<p>Не можна любити народів других,</p>
<p>Якщо ти не любиш Вкраїну!</p>
<p>Любіть Україну! Любіть Україну!</p>
<p>Любіть Україну! Любіть!</p>
<p>&nbsp;</p>
<p>(О п л е с к и)&nbsp;</p>
<p>&nbsp;</p>
<p>ЛИТВИН В.М. Шановні народні депутати, гості Верховної Ради України! Дозвольте від імені Верховної Ради четвертого скликання та всіх присутніх у цій залі щиро привітати вас з обранням народними депутатами України, побажати плідної та конструктивної роботи в єдиному вищому законодавчому органі України – вищому представницькому органі українського народу і побажати, шановні колеги, вам такої роботи і це скажу від себе, щоб вкотре не довелося говорити про Україну&nbsp; в минулому часі.</p>
<p>Відповідно до статті 79 Конституції України перед вступом на посаду народні депутати України мають скласти присягу перед Верховною Радою. На урочистому засіданні з нагоди складення присяги народними депутатами, обраними 26 березня 2006 року, присутні президенти України, голови Верховної Ради України, керівники уряду України, члени Кабінету Міністрів України на чолі з Прем`єр-міністром України Юрієм Івановичем Єхануровим. Правда, вам треба буде вирішити, чи виконувачем, чи діючим Прем'єром, народні депутати України четвертого скликання, Голова Центральної виборчої комісії, виконуючий обов'язки голови та судді Конституційного Суду, Голова Верховного Суду, Генеральний прокурор,&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Уповноважений&nbsp; Верховної Ради України&nbsp; з прав людини, голова Рахункової палати, Голова Верховної Ради Автономної Республіки Крим, голови обласних, Севастопольської міської рад, Київський міський голова, виконуючий обов`язки голови&nbsp; Верховної Ради… міністрів Автономної Республіки Крим, голови обласних державних&nbsp; адміністрацій.</p>
<p>Присутні також представники дипломатичного корпусу, релігійних конфесій, засобів&nbsp; масової інформації.</p>
<p>Відповідно до Конституції України, запрошую до трибуни найстаршого за віком, найдосвідченішого новообраного народного депутата&nbsp; України, Героя України Івана Олександровича&nbsp; Герасимова для зачитання тексту присяги. (О п л е с к и)</p>
<p>Для&nbsp; складення присяги прошу народних депутатів України встати.</p>
<p>&nbsp;</p>
<p>ГЕРАСИМОВ І.О.</p>
<p>Присягаю на вірність України.</p>
<p>Зобов`язуюсь усіма своїми діями боронити суверенітет і незалежність України, дбати про блага Вітчизни і добробут українського народу.</p>
<p>Присягаю додержуватися Конституції України та законів України, виконувати свої обов`язки в інтересах усіх співвітчизників.&nbsp;&nbsp;</p>
<p>(О п л е с к и)&nbsp;</p>
<p>&nbsp;</p>
<p>ЛИТВИН В.М. Дякую, Іване Олександровичу. Я прошу, шановні колеги, сідати.</p>
<p>&nbsp;(О п л е с к и)</p>
<p>&nbsp;</p>
<p>ЛИТВИН В.М. Прошу сідати.</p>
<p>Шановні народні депутати, для церемонії підписання народними депутатами України тексту присяги за пропозицією підготовчої депутатської групи відводиться дві години. У цей час вам пропонується також вирішити питання щодо формування депутатських фракцій. Акт підписання кожним депутатом тексту присяги відбуватиметься на третьому поверсі. Водночас бажаючі можуть після цього історичного акту сфотографуватися на згадку. Після підписання тексту присяги, ви здаєте його працівникам Апарату на другому поверсі біля столів реєстрації. Там же отримаєте картки для голосування і зареєструєтеся для участі в першому пленарному засіданні Верховної Ради&nbsp; України п’ятого скликання, яке розпочнеться о 12-ій годині. Оголошується перерва до 12-ої години.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>БОКИЙ І.С.</p>
<p>Шановні депутати України і гості Верховної&nbsp; Ради!</p>
<p>Я запрошую на відкриття першої сесії Верховної&nbsp; Ради Президента&nbsp; України Віктора Андрійовича Ющенка. (О п л е с к и)</p>
<p>Шановні народні депутати!&nbsp; Перш за все, дозвольте привітати вас із рясним травневим дощем, який обіцяє нам і добрий урожай на нашій українській ниві, і я думаю, на нашій законодавчій ниві теж.</p>
<p>Дозвольте за дорученням Підготовчої депутатської групи проінформувати вас про результати складення присяги народними депутатами України.</p>
<p>За результатами виборів 26 березня 2006 року Центральна виборча комісія України зареєструвала 448 народних депутатів України.</p>
<p>Склавши присягу, вступили на посаду народного депутата України і зареєстровані для участі у першому засіданні Верховної&nbsp; Ради України 448 народних депутатів.</p>
<p>Таким чином, Верховна Рада України є&nbsp; повноважною і може приступити до виконання своїх функціональних обов’язків.</p>
<p>Верховна Рада України четвертого скликання з цієї хвилини припиняє&nbsp; свої повноваження.</p>
<p>На підставі статті 82 Конституції України запрошую найстаршого за віком&nbsp; народного депутата України Героя України&nbsp; ветерана Великої Вітчизняної війни генерала&nbsp; армії&nbsp; Герасимова Івана Олександровича піднятися на трибуну і відкрити перше пленарне засідання п’ятого&nbsp; скликання.</p>
<p>&nbsp;</p>
<p>ГЕРАСИМОВ І.О. Перше засідання Верховної Ради України п’ятого скликання, обраної 26 березня 2006 року, оголошую відкритим.</p>
<p>(О п л е с к и)&nbsp;</p>
<p>&nbsp;</p>
<p>(Лунає Гімн України).</p>
<p>&nbsp;</p>
<p>БОКИЙ І.С. Прошу сідати.</p>
<p>Шановні колеги,&nbsp; продовжуємо нашу роботу. Згідно зі статтею 15 Регламенту Верховної Ради України я як голова Підготовчої&nbsp; депутатської групи маю вести засідання Верховної Ради України до сформування тимчасової президії першої сесії.</p>
<p>Шановні народні депутати,&nbsp; Верховна Рада має визначитись зі складом тимчасової президії першої сесії. Відповідно до статті 18-ї Регламенту Верховної Ради Президія першої сесії складається з п’яти народних депутатів. До її складу входять голова Підготовчої депутатської групи та по одному представнику від кожної із чотирьох політичних партій, виборчих блоків, які за результатами виборів народних депутатів отримали&nbsp; найбільшу кількість депутатських мандатів. Політичні партії і виборчі блоки визначились щодо своїх представників у складі тимчасової президії сесії, про що повідомили підготовчу групу.</p>
<p>На основі цих пропозицій&nbsp; народні депутати України, члени Підготовчої групи внесли відповідний проект Постанови щодо складу Тимчасової Президії першої сесії, який вам роздано.</p>
<p>Слово з цього питання від підготовчої групи має народний депутат України Олександр Валентинович Турчинов.</p>
<p>&nbsp;</p>
<p>12:14:43</p>
<p>ТУРЧИНОВ О.В.</p>
<p>Шановний народе України! Шановні народні депутати! Шановний Президент України! Шановні гості Верховної Ради!</p>
<p>За дорученням підготовчої робочої групи до вашого розгляду вноситься постанова. Я відчуваю зараз буде історична мить першого голосування Верховної Ради.</p>
<p>Відповідно до Регламенту Верховної Ради до складу Президії обирається п’ять чоловік. Голова тимчасової робочої групи і чотири представника фракцій, які за результатами виборів набрали найбільшу кількість голосів.</p>
<p>Але ж Робоча група провела консультації, зокрема з Соціалістичною партією України, від якої обраний голова Робочої групи, і внесла пропозицію деякі зміни з врахуванням ситуації у Верховній Раді внести в цю постанову.</p>
<p>Зокрема, що пропонується? Пропонується, щоб в президії тимчасовій були всі представники п’яти політичних сил, які вибрали важку перемогу під час парламентських виборів. Коли Верховна Рада не заперечує, тоді дозвольте зачитати прізвища, внесені п’ятьма фракціями до складу тимчасової президії першої сесії Верховної Ради.</p>
<p>Від Партії регіонів – Богатирьова Раїса Василівна, від виборчого блоку політичних партій Блок Юлії Тимошенко – Турчинова Олександра Валентиновича, від виборчого блоку політичних партій, Блок „Наша Україна” – Катеринчук Микола Дмитрович, від Соціалістичної партії України – Бокого Івана Сидоровича, він же голова Тимчасової робочої групи і від Комуністичної партії України – Мартинюка Адама Івановича.</p>
<p>(О п л е с к и)</p>
<p>Шановні народні депутати! Коли нема питань з цієї постанови, то перед тим, як проголосувати, я просив би дозволу Головуючого на цій сесії, за традиціями Верховної Ради,&nbsp; привітати з Днем народження тих депутатів, яких під час цих видатних подій відбувалося&nbsp; День народження. З вашого дозволу я зачитаю їх прізвища і прошу оплесками привітати їх. Це Беспалий Борис Якович, Видрін Дмитро Гнатович і Селіваров Андрій Борисович. Прошу привітати їх. (О п л е с к и)&nbsp;</p>
<p>За традицією Верховної Ради, цю подію урочисту робить завжди Голова Верховної Ради, але, я сподіваюсь, скоро він сам буде це робити. Доповідь закінчена.</p>
<p>&nbsp;</p>
<p>БОКИЙ І.С. Шановні колеги, якщо у вас немає заперечень до висловлених кандидатур, до складу Тимчасової президії нашої сесії, я ставлю проект постанови на голосування. Немає заперечень? Немає.</p>
<p>Хто за те, щоб народних депутатів, які рекомендовані нашими депутатськими колективами, обрати до складу Тимчасової президії нашої сесії, прошу голосувати?</p>
<p><b>&nbsp;</b></p>
<p>12:18:09</p>
<p>За-434</p>
<p>Президія обрана.</p>
<p>І я дуже прошу всіх членів президії зайняти місця тут за цим столом. Я думаю все правильно за алфавітом, якраз близько до Головуючого.</p>
<p>Шановні колеги! Продовжуємо засідання. Перелік питань, які належить вам розглянути в період до сформування складу комітетів Верховної Ради 5-го скликання визначено статтею 16 Регламенту Верховної Ради України . Підготовчою групою узгоджено пропозиції щодо зміни послідовності&nbsp; розгляду питань визначених Регламентом, відповідний проект підготовлений народними депутатами членами підготовчої групи вам роздано. Слово з цього питання надається члену підготовчої групи, народному депутату України Олександру Миколайовичу Пеклушенко.</p>
<p>&nbsp;</p>
<p>12:20:02</p>
<p>ПЕКЛУШЕНКО О.М.</p>
<p>Шановні виборці! Шановний пане Президенте! Шановні присутні! Шановні народні депутати!</p>
<p>За дорученням підготовчої депутатської групи на ваш розгляд пропонується Постанова Верховної Ради України „Про порядок денний першої сесії Верховної Ради України 5-го скликання до сформування персонального складу комітетів Верховної Ради України”, кожен з вас має проект даної постанови. На засіданні підготовчої групи за цей варіант проголосував у весь склад підготовчої групи. Якщо в шановний колег немає зауважень до проекту,&nbsp; прошу підтримати цей варіант постанови. Дякую.</p>
<p>&nbsp;</p>
<p>БОКИЙ І.С. Чи будуть запитання до депутата Пеклушенка? Немає.&nbsp; Тоді я ставлю запропонований проект постанови про порядок денний першої сесії п’ятого скликання на період до сформування персонального складу комітетів Верховної Ради України на голосування. Увімкніть систему для голосування. Прошу голосувати.</p>
<p>&nbsp;</p>
<p>12:21:17</p>
<p>За-439</p>
<p>Рішення прийнято.</p>
<p>Переходимо до розгляду питань порядку денного.</p>
<p>Слово для заяви від уряду надається Юрію Івановичу Єханурову.</p>
<p>&nbsp;</p>
<p>ЄХАНУРОВ Ю.І.</p>
<p>Шановний&nbsp; пане Президенте, шановна Президія, шановні народі депутати!</p>
<p>Відповідно до статті 115 Конституції України маю честь оголосити перед Верховною Радою України п’ятого скликання про складення повноважень Кабінетом Міністрів України.&nbsp; Дякую.</p>
<p>&nbsp;</p>
<p>БОКИЙ І.С. Шановні колеги, доводжу до вашого відома, що відповідно до статті 115 Конституції України Кабінет Міністрів, який склав повноваження перед новообраною Верховною Радою України продовжує виконувати свої повноваження до початку роботи новосформованого Кабінету Міністрів України.</p>
<p>Шановні народні депутати, шановні гості! До слова запрошується Президент України Віктор Андрійович Ющенко.</p>
<p>(О п л е с к и)</p>
<p>&nbsp;</p>
<p>ЮЩЕНКО В.А.</p>
<p>Дякую.&nbsp; Глибокошановний український народе! Глибокошановні його представники, пані та панове!</p>
<p>Я прийшов до новообраного парламенту, щоб засвідчити свою глибоку повагу до вибору, який осмислено зробив наш народ. Я шано вітаю всіх законодавців в новому складі і в новій якості. Переконаний, шановні колеги, друзі, що ви відкриєте нову сторінку&nbsp; історії українського суспільного поступу і парламентаризму.</p>
<p>Верховна Рада п’ятого скликання розпочинає свою діяльність у час віхових річниць. 15 років тому, якраз саме в цій залі, була проголошена, тисячоліттям очікувана і виборювала українська незалежність.</p>
<p>10 років тому український народ врешті-решт витворив в цьому залі свою Конституцію. Приймемо як символ цих двох річниць як печать свого обов’язку.</p>
<p>Згадаємо історичну фразу: „Усвідомлюючи відповідальність перед Богом власною совістю, попередніми, нинішніми та прийдешніми поколіннями”. Ці слова записані в преамбулі Конституції України, їх варто викарбувати над входом до залу українського парламенту. Ви увійшли до неї, отримавши від народу право представляти його і представляти його інтереси.</p>
<p>На цих виборах влада склала іспит справедливості перед власним народом. Вибори були чесними і прозорими, а отже демократичними. Їх легітимність сьогодні не потребує підтвердження. Позитивна міжнародна оцінка теж є очевидною для всіх. Наші вибори визнані гідними наслідування в усьому регіоні.</p>
<p><a href="http://w1.c1.rada.gov.ua/pls/zweb2/webproc4_2?pf3516=2006&skl=6" target=_blank>2006</a> року Україна підтвердила свою органічно європейську сутність. Те що я обіцяв як Президент,&nbsp; я це виконав. Тепер уже Україна не має гріха неправди за собою. Народ своє слово сказав і тим дав шанс Україні стати могутньою. Чи буде так – залежить від нас, усіх тих, хто є українською владою.</p>
<p>Я висловлюю своє глибоке переконання в тому, що сьогодні, як ніколи досі історія дає нам шанс як нації виняткову, я сказав би, монументальну основу для досягнення національних амбіцій. В країні незаперечною реальністю стала свобода вираження поглядів і переконань, що є основою формування загальноукраїнських устремлінь.</p>
<p>Ми маємо вільну пресу. Триває детінізація національної економіки. По суті за останні півтора роки вдвічі виріс національний бюджет, збільшились пенсії, суттєво скоротилось безробіття, яке є на сьогодні найнижчим за роки української незалежності.&nbsp; За минулі чотири місяці на 24 відсотки зросла реальна заробітна плата. Ми наблизились до того, щоб медик повернувся в село. Вперше національна охорона здоров’я стала розглядатися як провідний чинник національної безпеки, завдяки чому маємо перші здобутки, - видатки на медичну допомогу склали сьогодні понад три відсотки внутрішнього валового продукту нації.</p>
<p>За результатами першого кварталу цього року, на шість відсотків зросли абсолютні показники народжуваності, розпочався процес відтворення нації. За перший квартал року у чотири рази збільшилось надходження в Україну прямих іноземних інвестицій. Українська економіка одержала ринковий статус на всіх ринках. І це лише початки. І це на тлі викликів, з якими зіштовхнулась Україна від подолання наслідків авторитарної системи управління до стрімкого зростання цін на енергоносії.</p>
<p>Завдяки дійовій зовнішній політиці наша держава відкрила нову перспективу відносин з Європейським Союзом, запропонувала по суті, за вимогами часу, формулу рівноправних і взаємовигідних відносин&nbsp; з Російською Федерацією, відновила стратегічне партнерство зі Сполученими Штатами Америки. Київ постав як новий центр геополітичної думки, переконання і&nbsp; регіонального лідерства. Україна нарешті розправила плечі.</p>
<p>Шановні народні депутати, маємо завдання забезпечити незворотність, послідовність і&nbsp; завершальність розпочатої роботи.&nbsp;&nbsp;&nbsp; Ми всі&nbsp; - єдиний український народ, саме такий, який є, саме такий, який обрав вас.</p>
<p>&nbsp;2006 рік ознаменував&nbsp;&nbsp; нову політичну добу в житті нашої країни.&nbsp; Розпочаті конституційні зміни визначають особливий характер ролі і місця новообраного парламенту.</p>
<p>Уперше парламент обрано на пропорційній основі. Уперше ключовим інструментом роботи Верховної Ради стає механізм формування&nbsp; коаліції депутатських фракцій. Досі Президент не був безпосереднім учасником формування коаліції&nbsp; як того вимагає закон. Але я уважно спостерігаю за цим процесом. Щойно ви склали присягу, внаслідок чого парламент набув повноважень. З цього моменту Президент, несучи відповідальність за&nbsp; країну, бере на себе активну функцію в процесі&nbsp; формування уряду і передусім призначення прем’єр-міністра.</p>
<p>У зв’язку з цим на мені лежить обов’язок виголосити засади, за яких я дам згоду на запропонованою коаліцією кандидатуру на&nbsp; посаду прем’єр-міністра, а отже всього складу уряду.</p>
<p>Але перед тим, шановні друзі, як це зробити, я хочу оголосити свою беззастережну тезу, яка стосується, власне кажучи, всього&nbsp; складу парламенту. Потрібно невідкладно забезпечити функціонування Конституційного Суду України. В іншому випадку - це неповага до країни і до громадянина.</p>
<p>(О п л е с к и).</p>
<p>Тепер по суті сказаного. Уряд має складатися з тим хто, як єдина команда, забезпечить поступальний розвиток України на основі європейських цінностей, хто здатен згуртувати націю,&nbsp; надати поштовху&nbsp; економічним&nbsp;&nbsp;&nbsp;&nbsp;&nbsp;&nbsp;&nbsp;&nbsp; реформам і&nbsp; забезпечити безумовне дотримання прав і свобод людини.</p>
<p>&nbsp;Саме ці вимоги визначають декілька магістральних напрямків нашої спільної роботи.</p>
<p>Перший напрямок. Вдосконалення&nbsp; системи інститутів влади. цивілізоване вирішення правил гри&nbsp; має передбачати&nbsp; раціоналізацію системи державного управління, унормування ефективної взаємодії між гілками&nbsp; влади і розвиток політичної реформи, яка серед іншого включатиме посилення автономності та відповідальності органів самоврядування. Окремим завданням є проведення в Україні адміністративно-територіальної реформи.</p>
<p>Я був і залишаюся прихильником розвитку українського суспільства на кращих традиціях&nbsp; європейського парламентаризму. Вірю, що подальше адекватна&nbsp; і реалістична політична реформа, яка&nbsp; врахуватиме і українську політичну традицію, лише посилить&nbsp;&nbsp; цей стратегічний рух.</p>
<p>Другий напрям, який логічно випливає з першого.&nbsp; Він вимагає від нас завершити становлення всієї&nbsp; системи&nbsp; юридичних інститутів, які&nbsp; не тільки гарантуватимуть,&nbsp; але і на практиці забезпечать права&nbsp;&nbsp; і свободи людини. Адже український громадянин&nbsp; і досі залишається незахищеним від&nbsp; беззаконня і свавілля на всіх мислимих&nbsp; і немислимих рівнях.&nbsp;</p>
<p>Глибока корумпованість судів&nbsp; і правоохоронних органів, на мій погляд, є критичною, глибинною загрозою&nbsp; національній безпеці України. Саме тому суспільство очікую, у першу чергу, від парламенту&nbsp; нових законів, які забезпечать радикальну судову&nbsp; реформу та реформу органів, покликаних підтримувати правопорядок.&nbsp; Всі ми разом відповідальні за те, щоб зупинити процес, коли&nbsp; викривлене сприйняття&nbsp; судової незалежності переростає у суддівське&nbsp; свавілля, почасти перетворюючись у явище судового деспотизму.</p>
<p>Що стосується правоохоронних органів, то раз і назавжди повинні&nbsp; відійти у минуле, як карально-репресивні традиції радянської системи,&nbsp;&nbsp; так і ново набуті ними&nbsp; ознаки акціонерних товариств&nbsp; по задоволенню інтересів політичних&nbsp; чи політико-економічних груп. Як наслідок,&nbsp; ні часу, ні ресурсів, ні, зрештою, бажання&nbsp; на протидію корупції не залишається. Тому корупцію, як явище, можна сміливо назвати в&nbsp; Україні тотальною. Саме так, до речі, вважають 86 відсотків громадян України.</p>
<p>Від парламенту і майбутнього уряду я очікую дійової підтримки&nbsp; моїх законодавчих ініціатив&nbsp; щодо створення&nbsp; Національного бюро розслідувань, упровадження судової реформи, реформи органів правопорядку та протидії корупції.</p>
<p>Третій напрямок – створення умов для економічного прориву. Нам потрібна нова філософія економічної політики. Я бачу декілька основних пружин, приведення яких у дію може забезпечити нам економічний прорив: нова фіскальна політика, детінізація національної економіки, бездефіцитність державних видатків, обмеження адміністративного втручання в економіку, опора на нові технології, ощадність у ресурсах і особливо енергетичних, лібералізація базових ціноутворюючих процесів і продовження соціальних реформ.</p>
<p>Реалізація такої філософії дозволить забезпечити щорічне зростання валового продукту на рівні не нижче 5-7 відсотків. А це – той мінімум, який необхідно нації для проводження тих соціальних реформ, які започатковані.</p>
<p>Четвертий напрямок – уміцнення української нації. Окремо я хочу говорити про забезпечення цілісності України, як наше спільне завдання. Важливою тут має бути, насамперед, розбудова єдиного національного гуманітарного простору, який би увібрав у себе мовно-культурне та духовно-ментальне розмаїття всієї нашої країни.</p>
<p>У цій справі, в першу чергу, потрібно дбати про формування власне української автентичної системи цінностей, яка б базувалась на українській національній спадщині та зберігалась і розвивалась за європейськими традиціями. Поділ України за мовою, релігією чи територіальною ознакою є недопустимим і злочинним по своїй суті.</p>
<p>(О п л е с к и)</p>
<p>Регіоналізм слід сприймати як невід'ємний елемент становлення нової української політичної нації. Кожен український край самобутній, очевидно, по-своєму, але не слід, лукаво прикриваючись гаслами федералізму, використовувати ідею&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; націоукраїнського регіону для тих цілей, що розколюють єдиний наш народ і тим самим послабляють його силу.</p>
<p>(О п л е с к и)</p>
<p>Оригінальну багатоманітність слід розглядати як основу української національної ідентичності і в цьому, власне, є наша сила. Що ж до політично загостреного останнім часом мовного питання, скажу одне&nbsp; - ми не відступимо від нашої Конституції та європейських стандартів.</p>
<p>(О п л е с к и)</p>
<p>&nbsp;Хочу особливо підкреслити, ми забезпечимо державність української мови,&nbsp; ми забезпечимо мовні&nbsp; права національних меншин, ми забезпечимо за державний кошт захист тих мов, які перебувають на межі свого зникнення.&nbsp; Україні нарешті необхідно навчитися жити за формулою і мисленням успіху. Упродовж віків ми&nbsp; звикли святкувати поразки і забувати про перемоги, але українці – це, насамперед, життєствердний і мудрий народ. Альтернативи немає. У 21 столітті український народ продемонструє мудрість та успіх у політиці національного свого утвердження, міжрегіонального єднання і суспільної злагоди.</p>
<p>Пані і панове! Я хочу зачитати зараз одну тезу. „Усякий ідеал&nbsp; - це синтез бажань, потреб і змагань близьких і бажань та змагань далеких, таких, що&nbsp; на око лежать поза&nbsp;&nbsp; межами можливого”. Поза межами можливого – так сказав Іван Франко, чию 150 річницю вшановує цього року наша нація. З поза меж можливого постає сучасна Україна – сучасна, нова України, сповнена надій. Суспільство очікує від влади не ситуативної, а сталої, багаторічної гармонійної взаємодії, а по суті результату, який додасть державі і її громадянам&nbsp;&nbsp;&nbsp; упевненості і захищеності. У цьому контексті ставлю фінальний наголос: Президент упевнить злагоду в державі, Президент гарантує державний суверенітет і територіальну цілісність країни, Президент і надалі дбатиме про здійснення активної і послідовної зовнішньої політики та гарантування безпеки держави.</p>
<p>Хочу окремо наголосити: зовнішньополітичний курс України залишається не лише незмінним, але і незворотнім.</p>
<p>(О п л е с к и)</p>
<p>Широка міжнародна підтримка ініціативи зі створення спільноти демократичного вибору, відродження та організаційне утвердження ГУАМ, прогрес у реалізації плану придністровського врегулювання поруч із комплексом інших зрушень свідчить про зміцнення статусу України як держави, яка втілює ініціативну, зважену і в той же час результативну зовнішню політику. І нині принципово важливо, щоб українська дипломатія отримала, шановні народні депутати, від вас, особливо від вас, додатковий ресурс національної підтримки, який вимірюється, в першу чергу, успішністю внутрішніх реформ, економічним ростом країни, суспільною злагодою і, безперечно, повноцінною адаптацією законодавства України до європейських стандартів.</p>
<p>Такого ж ресурсу потребує і подальша робота із реформуванням Збройних Сил України, продовження цілісної програми перетворень у сфері оборони та національної безпеки.</p>
<p>Шановні представники народу, пам’ятаймо про те, що Президента та склад Верховної Ради України народ обирає на визначений Конституцією термін. Влада є тимчасовою, нація і країна – вічні. Хай Бог нам у цьому допомагає!&nbsp; Дякую за увагу. (О п л е с к и)</p>
<p>&nbsp;</p>
<p>БОКИЙ І.С. Дякую, Вікторе Андрійовичу. Шановні колеги, переходимо до наступного питання про формування та реєстрацію депутатських фракцій.</p>
<p>Апарат Верховної Ради&nbsp; України, відповідно&nbsp; до вимог регламенту Верховної Ради України, опрацював матеріали подані представниками політичних партій і виборчих блоків стосовно формування депутатських фракцій у&nbsp; Верховній Раді України на предмет їх відповідності регламенту і подав Верховній Раді інформацію про реєстрацію депутатських фракцій.</p>
<p>Дозвольте їх&nbsp; оприлюднити. Відповідно до статті 13 Закону України „Про статус народного&nbsp; депутата України” та статей 57, 58, 59, 60 регламенту Верховної Ради України оголошую про сформування та реєстрацію у верховній Раді України п’ятого скликання таких депутатських фракцій:</p>
<p>Фракція Партії регіонів у Верховній Раді України, скорочена назва фракція Партії регіонів. (О п л е с к и)</p>
<p>Спокійно. Кількісний склад фракції становить 185 народних депутатів України. Головою фракції обрано Януковича Віктора Федоровича. Заступниками голови фракції – Богатирьову Раїсу Василівну, Кушнарьова Євгенія Петровича, Азарова Миколу Яновича, Рибака Володимира Васильовича, Колесникова Бориса Вікторовича, Єфремова Олександра Сергійовича, Клюєва Андрія Петровича, Джарти Василя Георгійовича, Пеклушенка Олександра Миколайовича і Макєєнка Володимира Володимировича. (О п л е с к и)</p>
<p>Фракція "Блок&nbsp; Юлії Тимошенко" політичних партій: Всеукраїнське об’єднання „Батьківщина” і Українська соціал-демократична партія. Скорочена назва – фракція "Блок&nbsp; Юлії Тимошенко". Кількісний склад фракції становить 129 народних&nbsp; депутатів України. Головою фракції обрано Тимошенко Юлію Володимирівну. (О п л е с к и)</p>
<p>Заступниками голови фракції обрано Турчинова Олександра Валентиновича, Онопенка Василя Васильовича, Томенка Миколу Володимировича.</p>
<p>Фракція блоку „Наша Україна”, політична партія „Народний Союз „Наша Україна”, Народний Рух України, Партія Промисловців і підприємців України, Конгрес українських націоналістів, Українська Республіканська партія „Собор” і Партія „Християнсько-демократичний союз” у Верховній&nbsp; Раді України, скорочена назва „фракція „Наша Україна”.&nbsp; Кількісній склад фракції становить 80 народних депутатів України. Головою фракції обрано Безсмертного Романа Петровича.</p>
<p>Фракція Соціалістичної партії України, скорочена назва СПУ.&nbsp;&nbsp;&nbsp; Кількісний склад фракції – 33 народні депутати України. Головою фракції обрано Мороза Олександра Олександровича. Заступниками голови фракція – Вінського&nbsp; Йосипа Вікентійовича і Цушка Василя Петровича.</p>
<p>Фракція Комуністичної партії України, скорочена&nbsp; назва „фракція комуністів”. Кількісній склад&nbsp; фракції становить 21 народний депутат України.&nbsp; Головою&nbsp; фракції обрано Симоненка Петра Миколайовича, заступником голови фракції Матвєєва Валентина Григоровича. З чим їх і привітаємо.&nbsp; (О п л е с к и)&nbsp;</p>
<p>Відповідні інформаційні матеріали вам будуть роздані.</p>
<p>Чи є у депутатів запитання? Немає.</p>
<p>Тоді дозвольте перейти до наступного питання порядку денного.</p>
<p>Для забезпечення організаційних питань, пов’язаних з голосуванням, нам необхідно обрати&nbsp; Лічильну комісію.</p>
<p>Слово для пропозицій від підготовчої депутатської групи надається народному депутату України Олександру Валентиновичу Турчинову.</p>
<p>&nbsp;</p>
<p>12:45:12</p>
<p>ТУРЧИНОВ О.В.</p>
<p>Шановні народні депутати!</p>
<p>За традиціями Верховної&nbsp; Ради робоча група вносить пропозицію&nbsp; обрати Лічильну комісію, як вимагає Регламент, пропорційно&nbsp; кількісному складу фракцій і орієнтовано від 20 народних депутатів однієї фракції, один член лічильної комісії.</p>
<p>Відповідно до звернення Тимчасової робочої групи фракції надали наступні пропозиції щодо складу лічильної комісії.</p>
<p>Від Партії регіонів: Казуба, Комар, Корсаков, Наконєчний, Пеклушенко, Римарук, Стоян, Соулковський, Сухий.</p>
<p>Від Блоку Юлії Тимошенко: Абдулін, Бюрюк, Бондаренко, Кирильчук, Стасів, Шага.</p>
<p>Від фракції „Наша Україна”: Гнатенко, Жебрівський, Оробець, Чорноволенко.</p>
<p>Від Соціалістичної партії України: Тарасов, Філіндаш.</p>
<p>І від Комуністичної партії України: Цибенко.</p>
<p>Шановні колеги,&nbsp; коли немає заперечень, інших пропозицій, є прохання підтримати голосування цю постанову.</p>
<p>&nbsp;</p>
<p>БОКИЙ І.С. Шановні колеги,&nbsp; чи є у депутатів запитання? Немає. Але є одна поправка... Є? Є одна поправка, потім запитання.</p>
<p>Фракція „Наша Україна” пропонує замість депутата Чорноволенка кандидатуру Чубарова, народного депутата Чубарова до складу лічильної комісії. Я думаю, цю ми заміну приймаємо, так? Які запитання є? Немає.</p>
<p>Тоді є пропозиція. Проголосувати за цю, за ці кандидатури. Хто за те, щоб обрати лічильну комісію у такому складі, прошу голосувати.</p>
<p>&nbsp;</p>
<p>12:47:29</p>
<p>За-431</p>
<p>Постанову прийнято.</p>
<p>На вимогу трьох фракцій – Блоку Юлії Тимошенко, „Наша Україна” і Соціалістичної партії України я надаю слово депутату Турчинову Олександру Валентиновичу.</p>
<p><b>&nbsp;</b></p>
<p>12:48:04</p>
<p>ТУРЧИНОВ О.В.</p>
<p>Я прошу включити мікрофон. Дякую.</p>
<p>Шановні народні депутати! Сьогодні, буквально перед початком нашого урочистого засідання відбулася прес-конференція де було оголошено про початок формування коаліції і відповідно більшості Верховної Ради.</p>
<p>Для того, щоб були узгоджені всі позиції пов’язані з коаліційною угодою і узгоджені всі інші нюанси&nbsp; пов’язані і з&nbsp; керівництвом Верховної Ради і іншими пропозиціями, які відповідно до Регламенту повинна вносити коаліція.</p>
<p>Прохання від трьох фракцій зробити перерву після, я підкреслюю після того, як відбудеться після того, як відбудеться відповідне до затверджуваного нами Регламенту доповідь голови Тимчасової робочої групи і після цієї доповіді зробити перерву до 7 червня до середи,&nbsp; з тим, щоб&nbsp; 7 червня в&nbsp; середу Верховна Рада продовжила роботу і затвердила&nbsp; керівні органи. Дякую за підтримку, прошу поставити цю&nbsp; пропозицію на голосування.</p>
<p>&nbsp;</p>
<p>БОКИЙ І.С. Ставлю на голосування цю пропозицію. Хто за те, щоб після … Нам потрібно обговорити&nbsp; це питання? Будь ласка, запишіться на п’ять хвилин. Будь ласка.</p>
<p>Записалося на виступ із місця 66 чоловік. Слово надається народному депутату Скубенко.</p>
<p>&nbsp;</p>
<p>12:49:36</p>
<p>СКУБЕНКО В.П.</p>
<p>Я передаю слово Тимошенко Юлии Владимировне.</p>
<p>&nbsp;</p>
<p>БОКИЙ І.С. Будь ласка, Юлія Володимирівна Тимошенко.</p>
<p>&nbsp;</p>
<p>12:49:45</p>
<p>ТИМОШЕНКО Ю.В.</p>
<p>Доброго дня, шановні народні депутати! Я просила б, щоб ми звернули увагу, що ми живемо і працюємо по новій Конституції України. І поки у парламенті не створена коаліція депутатських фракцій, у нас немає практично питань у порядку денному.</p>
<p>Для того, щоб коаліція була створена виділяється Конституцією України 30 днів. І це значить, що без порушень Конституції, без порушення будь-яких позицій ми можемо зараз&nbsp; дати час для того, щоб депутати, які вже сьогодні стали депутатами народними, ознайомилися з законопроектами, які сьогодні будуть відпрацьовуватися в комітетах. Щоб вони ознайомилися практично із своєю майбутньою роботою, щоб була створена коаліційна угода, створена коаліція і після цього є зміст переходити до роботи. 7 червня це той день, коли процедури можуть бути завершені.</p>
<p>(О п л е с к и)</p>
<p>&nbsp;</p>
<p>БОКИЙ І.С. А хто в нас другий по списку? Спасибі, Юлія Володимирівна.</p>
<p>Слово має Валентина Петрівна Семенюк, народний депутат України.</p>
<p>&nbsp;</p>
<p>12:51:06</p>
<p>СЕМЕНЮК В.П.</p>
<p>Семенюк. Фракція Соціалістичної партії.</p>
<p>Прошу передати слово Морозу Олександру Олександровичу.</p>
<p>&nbsp;</p>
<p>БОКИЙ І.С. Олександр Олександрович Мороз.</p>
<p>&nbsp;</p>
<p>12:51:15</p>
<p>МОРОЗ О.О.</p>
<p>Шановні колеги депутати! Олександр Валентинович вніс пропозицію, яка можливо не всіма спочатку сприйнята була, але я хочу сказати, що питання створення коаліції стосується не тільки того формату, який назвав Олександр Валентинович. Хто б тим не займався, він зіткнеться з безліччю питань, які треба узгодити, по-перше.</p>
<p>По-друге, робоча президія має ще чимало клопотів для того, щоб можна було вирішити питання щодо створення комітетів і не тільки, їх розміщення. І тут є багато питань, особливо для депутатів, які вперше стали депутатами, виникає безліч питань, які треба з’ясувати для себе, щоб можна було ефективно працювати.</p>
<p>Тому я переконаний, що пропозиція до 7 червня, вона цілком виправдана і ми в тому ще раз переконаємося. Це всіх стосується, а не тільки тих, кого назвав Олександр Валентинович.</p>
<p>&nbsp;</p>
<p>БОКИЙ І.С. Дякую, Олександре Олександровичу.</p>
<p>Наступний депутат Петров, я вибачаюсь, ще не знаю, як звати.</p>
<p>&nbsp;</p>
<p>12:52:20</p>
<p>ПЕТРОВ Б.Ф.</p>
<p>Петров. Фракция «Регионы Украины».</p>
<p>Прошу передать слово народному депутату Сухому Ярославу Михайловичу.</p>
<p>&nbsp;</p>
<p>БОКИЙ І.С. Прошу, Ярослав Михайлович Сухий.</p>
<p>&nbsp;</p>
<p>12:52:33</p>
<p>СУХИЙ Я.М.</p>
<p>Шановні колеги, мені особисто не приємно, що наша робота в сьогоднішній святковий день починається з чергової склоки, чергової свари, яку тут намагаються нам підсунути.</p>
<p>Така пропозиція, штучним затягуванням роботи, і деструктивно я її можу розцінити.</p>
<p>Перше. Два процедурних зауваження. Ми так і не проголосували за голову Лічильної комісії і за порядок висвітлення.</p>
<p>Друге. Зауваження&nbsp; найбільш головне і найбільш суттєве і важливе. В країні наростає загроза глибокої системної кризи. Нам працювати потрібно, ви ж півроку свою коаліцію там ліпите на всіх телеканалах. Вже всі діти маленькі знають,&nbsp; що у вас буде коаліція. Чого ви нас втягуєте у ваші чвари? Розберіться між собою десь в іншому місці, а не в сесійній залі. Не може бути Верховна Рада заручником політиканських ігрищ.</p>
<p>&nbsp;</p>
<p>БОКИЙ І.С.&nbsp; Так, Ярослав Михайлович… Я єдине хочу пояснити депутатові Сухому, що голову Лічильної комісії і секретаря обирає сама Лічильна комісія, а не сесійна зала. А потім… і заступника так само, а потім вони доповідають в залі, і ми вже затверджуємо…</p>
<p>Так, Ярославе Михайловичу, я дуже просив би вас не вдаватися до таких жестів.</p>
<p>&nbsp;</p>
<p>БОКИЙ І.С. Будь ласка, давайте репліку, яка репліка? Ярославе Михайловичу, включіть депутата Сухого.</p>
<p>&nbsp;</p>
<p>12:54:18</p>
<p>СУХИЙ Я.М.</p>
<p>Іване Сидоровичу! Я вас переконливо прошу, будь ласка, колись на цьому місці сидів один колишній Голова Верховної Ради, який мав шкідливу звичку коментувати виступи народних депутатів України, ви мене, будь ласка, не коментуйте.</p>
<p>Я сказав чітко, якщо перерва з сьогоднішнього дня до сьомого, то коли і&nbsp; що будемо голосувати і обирати? Коли Лічильна комісія обиратися, коли ми можемо проголосувати в цій сесійні залі порядок висвітлення? Ось про що йде мова. Ви мене не коментуйте, і, взагалі, нікого не коментуйте, надавайте слово…</p>
<p>&nbsp;</p>
<p>БОКИЙ І.С. Ярославе Михайловичу, я вас не коментував і коментувати не буду. Я сказав про жест, коли ви показуєте біля скроні пальцем, я думаю, що це некрасиво. Не будемо далі.</p>
<p>У нас закінчився час для обговорення. Добре.</p>
<p>У нас Наливайко. Гаразд, добре. Надамо слово депутату Наливайко і будемо на цьому закінчувати обговорення. Прошу, депутат Наливайко.</p>
<p>&nbsp;</p>
<p>12:55:22</p>
<p>НАЛИВАЙКО А.М.</p>
<p>Наливайко, фракция коммунистов.</p>
<p>Прошу передать слово Петру Николаевичу Симоненко.</p>
<p>&nbsp;</p>
<p>БОКИЙ І.С. Петро Миколайович Симоненко, включіть, будь ласка.</p>
<p>&nbsp;</p>
<p>12:55:30</p>
<p>СИМОНЕНКО П.М.</p>
<p>Симоненко, фракция коммунистов.</p>
<p>Уважаемые коллеги, мы сталкиваемся с вами с элементарной ситуацией дальнейшей нашей работы и, к сожалению, мы начинаем с того, что те политические силы, которые полтора года назад пришли к власти, не могут до сегодняшнего дня разобраться, а что они хотят от этой Украины. Они делят портфели полтора года. От этого страдает народ Украины. Все они, когда шли на выборы, не обещали повышать тарифы, но как раз правительство националистов и социалистов и начало после выборов обманывать народ Украины, повышать тарифы, цены и гробить экономику Украины. Поэтому дележ этих портфелей очень печально закончится. Я хотел бы призвать вас, ночью садитесь, договаривайтесь, а то вы говорите о родах, а роды никак не состоятся. Либо вы тогда думайте семь месяцев или девять месяцев вы носите ребенка. Либо уже переносили давно.</p>
<p>&nbsp;</p>
<p>БОКИЙ І.С. Так, Петре Миколайовичу, спасибі.</p>
<p>Зараза я думаю, нам треба поставити на голосування пропозицію трьох фракцій. Я ставлю на голосування цю пропозицію. Я ставлю пропозицію. Я ставлю пропозицію на голосування. Хто за те. Ви розриваєте питання. Ми не можемо поставити зараз. Я ще раз кажу, Валентин Григорович, ви досвідчений регламентник і прекрасно знаєте, ми це питання завершимо, а потім оголосимо перерву.</p>
<p>(Ш у м&nbsp;&nbsp; у&nbsp;&nbsp; з а л і)</p>
<p>Я прошу…&nbsp; Валентин Григорович, питання розглянуто, обговорено і зараз ми ставимо на голосування це питання. А перерва буде оголошена.</p>
<p>Так, я ставлю на голосування питання про… пропозицію трьох фракцій: фракції „Нашої України”, БЮТ і соціалістів. Прошу голосувати! Прошу голосувати! Прошу включити систему „Рада”.</p>
<p>&nbsp;</p>
<p>12:58:08</p>
<p>За-240</p>
<p>Рішення прийнято.</p>
<p>Я оголошую перерву до 16-ої години. О 16-ій годині відкриється вечірнє засідання першої сесії Верховної Ради України.</p>
<p>&nbsp;</p>
<p>&nbsp;</p>
</div>
