Стенограма пленарного засідання
20 листопада 2018
&nbsp;
<p align=center>ЗАСІДАННЯ ТРИДЦЯТЬ ДРУГЕ</p>
<p align=center>Сесійний зал Верховної Ради України</p>
<p align=center>20 листопада 2018 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:03:04</p>
<p>ГОЛОВУЮЧИЙ. Шановні колеги, прошу заходити в зал, приготуватися до реєстрації.</p>
<p>Колеги, поки депутати заходять в зал, я прошу підійти до мене авторів постанов: Горбунова, Денисенка і Федорука.&nbsp; Підійдіть, будь ласка,&nbsp; до мене, пане Федорук.</p>
<p>І я прошу, запрошуйте депутатів в зал.</p>
<p>Отже, колеги, прошу приготуватись до реєстрації. І прошу зареєструватись.</p>
<p>&nbsp;</p>
<p>16:09:20</p>
<p>358 – за... зареєстрованих, зареєстрованих.&nbsp; Вечірнє засідання Верховної Ради України оголошую відкритим.</p>
<p>Отже, колеги, як я і повідомляв, як і є в порядку денному, в нас стоїть три питання декомунізації. Одне питання – це є Постанова про перейменування Кіровоградського району Кіровоградської області в Кропивницький район. Наступне – це <a name=Temp></a>проект Закону про внесення змін до статті 133 Конституції України (щодо перейменування Кіровоградської області).</p>
<p>І наступне. Такий самий проект Закону про внесення змін до статті 133 про перейменування Дніпропетровської області.</p>
<p>Послідовність буде наступна. Спочатку ми розглянемо постанову про район, а потім обидві області. По часу ми входимо… Для того, колеги, щоб всі могли зібратись і проголосувати декомунізацію. Тому, колеги, я знаю, що є засідання певних комітетів. Я прошу голів фракцій всіх запросити депутатів в зал для участі у вечірньому засіданні. Я буду поіменно називати, хто був відсутній і не брав участі в голосуванні по декомунізації.</p>
<p>Я наголошую ще раз, це питання поза політичною сутичкою. Пройдуть десятки і сотні років. Ніхто не буде пам'ятати, які у нас були політичні дебати, але всі будуть пам'ятати реформу декомунізації, яку провів теперішній парламент.</p>
<p>Тому я прошу всіх голів фракцій до відповідальності. І я, колеги, оголошую про перехід до проекту Постанови про перейменування Кіровоградського району Кіровоградської області (№ 4906). Хто підтримує розгляд її за скороченою процедурою, прошу проголосувати.</p>
<p>&nbsp;</p>
<p>16:11:49</p>
<p>За-46</p>
<p>Входимо в розгляд за повною процедурою. Рішення не прийнято.</p>
<p>І я запрошую до доповіді голову підкомітету Комітету з питань державного будівництва, регіональної політики та місцевого самоврядування Федорука Миколу Трохимовича.</p>
<p>&nbsp;</p>
<p>16:12:20</p>
<p>ФЕДОРУК М.Т.</p>
<p>Шановний Голово, шановні народні депутати!</p>
<p>Хочу нагадати вам, що питання перейменування населених пунктів ми розглядали майже більше року тому назад. І на даний час ми перейменували майже тисячу населених пунктів, районів, міст, але залишилося у нас нерозглянуте, чисто з організаційних питань, одне перейменування району – це Кіровоградського району. Ми перейменували місто Кіровоград в Кропивницький, і сьогодні це місто Кропивницький, а район залишився Кіровоградський. Тому є нагальна необхідність розглянути, точніше Постанову Верховної Ради номер реєстраційний 4906. І дозвольте доповісти.</p>
<p>На виконання доручень Верховної Ради України щодо узгодження спірних питань стосовно перейменування окремих населених пунктів та районів, Комітет з питань державного будівництва, регіональної політики та місцевого самоврядування на своєму засіданні ще 6 липня 2016 року розглянув рекомендації Українського інституту національної пам'яті щодо перейменування Кіровоградського району Кіровоградської області у зв'язку з необхідністю приведення його назви у відповідність із вимогами Закону України "Про засудження комуністичного та націонал-соціалістичного (нацистського), тоталітарних режимів в Україні та заборону пропаганди їхньої символіки".</p>
<p>В ході обговорення народні депутати України, члени комітету, зазначили, що відповідно до частини сьомої статті 5 Закону України "Про географічні назви" назви адміністративно-територіальних одиниць, як правило, повинні бути похідними від найменування тих адміністративних одиниць, які є їх адміністративними центрами або географічного чи історичного найменування тієї частини території, де розташовані ці адміністративно-територіальні одиниці.</p>
<p>При цьому було взято до уваги інформацію, що комітет на своєму засіданні 31 березня 2016 року рекомендував Верховній Раді України перейменувати місто Кіровоград Кіровоградської області на місто Кропивницький, прийнявши за основу та в цілому проект Постанови Верховної Ради України про приведення назви міста Кіровоград Кіровоградської області у відповідність з вимогами Закону України "Про засудження комуністичного та націонал-соціалістичного (нацистського) тоталітарних режимів в Україні та заборону пропаганди їхньої символіки" (реєстраційний номер 4222 від 15 березня 2016 року), внесений народними депутатами України Горбуновим, Березкіним, Ліньком, Черваковою, Крульком та Шкрум.</p>
<p>Всебічно обговоривши питання, комітет ухвалив висновок рекомендувати Верховній Раді України відповідно до частини третьої статті 138 Регламенту Верховної Ради України проект Постанови Верховної Ради України про перейменування Кіровоградського району Кіровоградської області&nbsp; (реєстраційний номер 4906) прийняти в цілому.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запитання до доповідача. Хто має намір задати запитання, прошу провести запис.</p>
<p>Будь ласка, Спориш.</p>
<p>&nbsp;</p>
<p>16:16:15</p>
<p>СПОРИШ І.Д.</p>
<p>Іван Спориш. Прошу передати слово Миколі Шиньковичу.</p>
<p>&nbsp;</p>
<p>16:16:22</p>
<p>ШИНЬКОВИЧ А.В.</p>
<p>Шановні колеги, безумовно, питання перейменування цих двох надзвичайно важливих областей, воно на часі. І є пропозиція розблокувати ці питання і прийняти рішення. Тим більше, що ми бачимо, в залі достатньо голосів, достатньо свідомих народних депутатів, щоб хто не казав, ми працюємо і приймаємо закони.&nbsp; Але друзі, готуючись до сьогоднішнього дня, я мав робочу зустріч і в Кіровоградській області, і в Дніпропетровській і хочеться, щоб прийнята назва, вона об'єднувала, а не роз'єднувала. І тому є думка, що, можливо, повернутися все-таки до самої назви, розглянути і розглянути все-таки Центральноукраїнська область, а не ту назву, яку нам пропонується в проекті закону.</p>
<p>Дякую.</p>
<p>&nbsp;</p>
<p>16:17:22</p>
<p>ФЕДОРУК М.Т.</p>
<p>Пане народний депутат, справа в тому, що ми ще не підійшли, ви, мабуть, трошки затримались з початком роботи сесії, ми ще не підійшли до розгляду питань перейменування областей. Ми розглядаємо перейменування Кіровоградського району в Кропивницький район зараз. Тому, коли будуть розглядати ці питання, ви виступите зі своєю пропозицією. Я так думаю.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, Арешонков.</p>
<p>&nbsp;</p>
<p>16:17:54</p>
<p>АРЕШОНКОВ В.Ю.</p>
<p>Прошу передати слово Павлу Кишкарю.</p>
<p>&nbsp;</p>
<p>16:18:00</p>
<p>КИШКАР П.М.</p>
<p>Дякую, пане Володимире.</p>
<p>Пане Миколо, питання… Зрозуміло, що цю постанову ми будемо підтримувати, і тут, безперечно, є логіка в діях і парламенту, і вас як комітету. Поряд з тим, на розгляді вашого комітету знаходиться декілька постанов, в тому числі і за мого авторства. Наприклад, щодо перейменування селища Новгородське прифронтового в Донецькій області, 2 кілометри до фронту. Історична назва цього селища Нью-Йорк. Будь ласка, розгляньте, будь ласка, підтримайте і, будь ласка, винесіть на розгляд парламенту. Це дуже важливо з точки зору інформаційної війни з Російською Федерацією. Дуже прошу вас звернути на це увагу.</p>
<p>Дякую.</p>
<p>&nbsp;</p>
<p>16:18:51</p>
<p>ФЕДОРУК М.Т.</p>
<p>Дякую і вам за пропозицію.</p>
<p>Хочу сказати, що наш комітет завжди скрупульозно підходить до цих питань і вважає їх надзвичайно важливими – перейменування. Не тільки пов'язані питання з декомунізацією, але і з волею громад. Тому що дуже часто ці питання… Я розкажу про це. Тому що дуже часто у людей виникають проблеми в оформленні спадщини, в оформленні документів, які є (свідоцтва про народження, паспорти і так далі). І тому ми всі ці питання в комітеті розглядаємо дуже скрупульозно. Але справа ось у чому, вже майже три десятки разів, по моїм підрахункам, ці питання перейменувань включалися в порядок денний засідань Верховної Ради, але ми до них практично не доходимо. І вже от в мене тут у цій папці лежить от стільки проектів постанов, які треба проголосувати. Це, буквально, майже технічні питання, які ні в кого не… Тому я підтримую. Я думаю, комітет, раз пройшла вся…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Тільки я нагадаю, пане Микола, і вам, Павло, ми не доходимо. Я кілька разів ставив на рейтингове голосування за перехід, і&nbsp; зал не підтримував. Щоб ми один одного&nbsp; не обманювали, а говорили чесно. Це просто в залі з якихось дивних причин не голосують за давню позицію комітету. І я буду ще і&nbsp; ще раз ставити, колеги, і необхідно проводити по фракціям розмови, щоб ми змогли вийти на позитивні рішення, бо їх, справді, накопилось дуже багато.</p>
<p>І заключне запитання від Сергія Євтушка.</p>
<p>&nbsp;</p>
<p>16:20:34</p>
<p>ЄВТУШОК С.М.</p>
<p>Сергій Євтушок, "Батьківщина". Я в принципі хочу роз'яснити людям, що зараз ми будемо голосувати рішення, яке потім, згодом, ми повинні направити в&nbsp; Конституційний Суд, і він має дати&nbsp; висновки, адже ми зараз будемо змінювати області. А після того, як ми пройдемо цю процедуру і&nbsp; Конституційний Суд&nbsp; дасть нам висновки, ми, звичайно,&nbsp; будемо радитися з громадою і розуміти, що і як вони хочуть. Я хочу сказати, ми завжди підтримували декомунізацію як фракція&nbsp; "Батьківщина".</p>
<p>І зараз хочу у&nbsp; вас запитати. Ви показали щойно перелік, папку цілу, як&nbsp; ви сказали, міст і областей, які ви хочете внести на розгляд. Чи є в цій&nbsp; папці місто Червоноград Львівської області? Адже люди також запитують, чому ми не декомунізуємо це місто.</p>
<p>Дякую.</p>
<p>&nbsp;</p>
<p>16:21:42</p>
<p>ФЕДОРУК М.Т.</p>
<p>Пане Сергій, шановний, ми ще раз розглядаємо питання перейменування&nbsp; Кіровоградського району, і для цього непотрібно висновку Конституційного Суду. Це потрібно тільки наше&nbsp; рішення з вами і все.</p>
<p>Що&nbsp; стосується Червонограду, то його немає в цій папці, яка в мене є, це питання не розглядалось. Пані Оксана, вона із Соснівки, Червонограда, і вона, мабуть, роз'яснить вам, що це не пов'язано з комунізацією, назва цього міста.</p>
<p>&nbsp;</p>
<p>ГОЛОВУЮЧИЙ. Дякую вам. Дякую, пане Микола.</p>
<p>І зараз ми проводимо запис на виступи від фракцій. Але моє прохання є говорити більш лаконічно. І прошу провести запис тих, хто має намір взяти участь в обговоренні, будь ласка.</p>
<p>Від фракції "Батьківщина" Іван Крулько, будь ласка.</p>
<p>&nbsp;</p>
<p>16:23:04</p>
<p>КРУЛЬКО І.І.</p>
<p>Іван Крулько, фракція "Батьківщина". Цей парламент, безумовно, має дуже багато недоліків у своїй роботі і справедливі претензії українських громадян до того, що соціальні ініціативи, які повинні були б проголосовані в цьому парламенті, в тому числі ті, які пропонували і пропонує фракція "Батьківщина", не голосується, на жаль. Але в той же час ми маємо сказати чесно, що та робота, яка була зроблена по декомунізації, це однозначно піде в актив Верховній Раді восьмого скликання, і процес декомунізації потрібно завершувати. Ми повинні прийняти ті рішення, які врешті-решт позбудуть наших міст і областей назви катів, які знищували українців, які були в радянському режимі тими, які придумували голодомори і реалізовували їх на практиці, по яким є рішення судів, в тому числі українського суду стосовно того, що вони є співорганізаторами Голодомору, геноциду українського народу.</p>
<p>І я вважаю, що сьогодні прийняття рішення про направлення до Конституційного Суду двох постанов Верховної Ради, відповідно до яких ми плануємо внести зміни до Конституції стосовно перейменування двох областей, є абсолютно логічним. Я вважаю, що потрібно проводити далі роботу роз'яснювальну і радитися з людьми, які живуть в цих областях, для того, щоб вони сприйняли рішення парламенту. Але ми мусимо виконати обов'язок і борг перед Україною, перед українським народом і завершити процес декомунізації. Цей процес декомунізації має завершитись тим, щоб очистити остаточно у назвах і символах українських міст, областей і селищ тих комуністів, які насправді працювали над знищенням будь-якої національної пам'яті народу і працювали на те, щоб Україна ніколи не відновила свою державну незалежність України.</p>
<p>Але в той же час, я хотів би сказати, що ми також маємо&nbsp; обов'язок перед мільйонами нині живучих в Україні людей, прийняти закони, які мусять полегшити їхнє життя. І те, що цей парламент з тижня в тиждень відмовляється розглянути Постанову Верховної Ради, яку зареєстрували&nbsp; п'ять парламентських фракцій. І яка стосується зниження тарифів на газ для населення – це те, що ми зобов'язані зробити перед мільйонами нині живучих. Бо декомунізація це важливо і потрібно, але сьогодні треба людям якось жити і платити платіжки за ті не реальні тарифи.</p>
<p>Тому ми, як&nbsp; "Батьківщина" змушені зараз голосувати і при цьому ми вимагаємо від парламенту і від Голови парламенту поставити на розгляд, і на голосування Постанову про зниження тарифів, і припинення цього геноциду, який здійснюється до мільйонів нині живучих, коли люди вже останнє змушені віддавати за газ.</p>
<p>Голосуємо декомунізацію і голосуємо зниження тарифів для населення.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Від "Блоку Петра Порошенка", Курило Віталій.</p>
<p>&nbsp;</p>
<p>16:26:25</p>
<p>КУРИЛО В.С.</p>
<p>Шановні народні депутати! Шановний пане головуючий! Фракція "Блоку Петра Порошенка" буде голосувати за перейменування Кіровоградського району на Кропивницький район. І я вважаю, що цю постанову ми вже давно повинні були прийняти і провести це перейменування.</p>
<p>Також наша фракція буде голосувати і за ті подальші постанови про перейменування населених пунктів, які стоять у порядку денному.</p>
<p>В той же час, Андрію Володимировичу, я хотів би звернутися до вас з таким проханням. У нас сьогодні у порядку денному, там аж на самому кінці, є ще ряд постанов від нашого комітету, Комітету з державного будівництва і місцевого самоврядування, про зміну меж ряду районів, там, де утворені територіальні громади,&nbsp; це Луганська і Донецька області, які вже&nbsp; ставляться рік у порядок денний уже десятки разів, але до них ніяк не доходять у парламенту руки. А люди чекають, тому що це питання, яке заважає повноцінному функціонуванню новоутворених територіальних громад. Точно так же чекає питання про зміну статусу селища міського типу Білокуракине.</p>
<p>Я б дуже вас просив трішки підняти ці питання сьогодні, і щоб там буквально 2-3 хвилини для того, щоб ми проголосували ці питання і прийняли, і щоби ми завершили ці питання зміни меж, а також перейменувань.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Колеги, якщо ми встигнемо пройти питання заміни областей, відразу за ними стоїть перейменування. І я буду їх ставити і буду&nbsp; пропонувати, і, можливо, ми сьогодні хоча б кілька з цих питань зможемо теж пройти. А от для того треба бути більш лаконічними під час виступів і працювати більш злагоджено і ефективно.</p>
<p>Від "Народного фронту" Ігор Лапін.</p>
<p>&nbsp;</p>
<p>16:29:06</p>
<p>ЛАПІН І.О.</p>
<p>Слава Україні!&nbsp;</p>
<p>Шановні колеги, ви знаєте, багато з вас знають історичні факти про те, що таке тоталітарний режим, що таке комуністична ідеологія, і як вона нам насаджувалася роками. Я, виходячи до цієї трибуни, не буду, напевно, повторювати те, що сказали всі попередні виступаючі з цього приводу. Але я вам розповім про 14-й рік і про те, що в мене є особиста претензія до провідників комуністичної ідеології, а зокрема представників Комуністичної партії, які сиділи в цьому залі в 14-му році.</p>
<p>І я вам розповім про цей момент 14-го року історії мого батальйону і моїх хлопців. Ми зайшли в Стукалову Балку, це під Луганськом, коло населеного пункту Металіст. Там працював коригувальник, який коригував вогонь артилерії із Луганська, і ця артилерія дуже добре била по нашим висотам, де ми займали оборону. І в цій Стукаловій&nbsp;&nbsp;&nbsp;&nbsp; Балці був такий, жив собі комуніст Кілінкаров, можливо, ви пам'ятаєте, ваш колега, дехто тут пам'ятає його ще з тих часів. І в маєтку цього комуніста ми знайшли арсенал зброї. І я особисто був одним із тих людей, які діставали цей арсенал, і діставали гранатомети виробництва Російської Федерації, гранати. Якщо хтось не бачив цього відео, воно було колись в YouТube, і навколо цього було багато перепитій, як карательный батальйон "Айдар" щось там робить. Але батальйон не робив нічого поганого, окрім того, що знайшли цей арсенал зброї.</p>
<p>Так от, саме оці от люди, оці от комуністи і коїли всі безчинства, пропагуючи свою ідеологію, прикриваючись в нас на Україні російською зброєю. І Богу дякувати, що один із таких моментів в кінцевому варіанті поставив крапку на існуванні Комуністичної партії у нас в Україні. Я вважаю, що з цією крапкою має бути поставлене і питання перейменування областей і міст і завершено цей процес ідеологічної роботи, цей процес декомунізації в Україні. Я всім буду дякувати, якщо ми всі одноголосно будемо це підтримувати і дамо зрозуміти всім і всьому світові, що повернення цієї ідеології в нас в Україні більше не буде.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Героям Слава!</p>
<p>Від Радикальної партії до слова запрошується Олег Валерійович Ляшко.</p>
<p>І, колеги, хочу нагадати, в нас голосування відбудеться хвилин за 10, подивіться кого немає поруч, передзвоніть, знайдіть можливість привести в зал, щоб всі були під час декомунізації в залі.</p>
<p>Будь ласка, Олег Валерійович Ляшко, 3 хвилини.</p>
<p>&nbsp;</p>
<p>16:31:47</p>
<p>ЛЯШКО О.В.</p>
<p>Олег Ляшко, Радикальна партія. Я звертаюсь до громадян України. Ви бачите, наша команда на своїй позиції. Ми добиваємося, щоб було прийнято рішення, постанова, яка зобов'язує уряд скасувати рішення про підвищення цін на газ і про те, щоб газ українського видобутку спрямовувався на потреби житлово-комунального господарства. Це дасть можливість знизити вартість газу, встановити справедливу ціну, не давати грабувати людей, щоб "Нафтогаз" платив собі космічні зарплати і премії, а жителі Павлограда, Кривого Рога, Херсона чи Сєвєродонецька внаслідок зажерливої і корумпованої політики сиділи без тепла і їхні діти мерзли. Для нас це принципове питання, щоб українські діти не мерзли, щоб тепло було не тільки в президентському чи в прем'єрському кабінеті, а щоб тепло було в українських школах, в українських лікарнях, в українських будинках українських громадян.</p>
<p>На жаль, сьогодні влада проводить таку політику, яка забирає в українців і тепло, і можливість заробітку, і можливість реалізувати себе в рідній країні. Ми змінимо цю політику, ми абсолютно маємо чіткий план, який дасть можливість знизити тарифи, більше видобувати власного газу, власного вугілля, власного торфу, менше купувати його за кордоном, і, як наслідок, ми зробимо, щоб влада не грабувала людей.</p>
<p>Але, як ми і обіцяли, ті питання, які становлять національну безпеку, питання оборони, питання майбутнього України, ми підтримаємо.</p>
<p>Питання декомунізації – це питання національної безпеки країни, це питання історичної пам'яті. Сьогодні вся країна напередодні 85-ї річниці Великого голоду, Голодомору, який був штучно організований Комуністичною партією і її діячами. Кіров і Петровський, дві області чиє ім'я досі носять, вони одні із тих, хто організовував голодомор. В результаті цього голоду загинули мільйони українців: дітей, чоловіків, жінок і ненароджених, скільки не народилося дітей через цих катів українського народу.</p>
<p>Тому ми вважаємо, що це історично важливо і становить питання національної безпеки, для того щоб відновити історичну пам'ять, для того щоб кати українського народу були відомі, для того щоб більше не допустити ніколи в майбутньому подібних злочинів, коли в результаті дій керівної і направляючої Комуністичної партії мільйони українців заплатили власним життям, а їхні діти недоїдали тільки тому, що це були куркулі, це були українці, це були господарі, яких Сталін і його кліка петрово-кіровська хотіла винищити.</p>
<p>Тому як українець, як команда українців ми не можемо бути байдужими до цих питань і ми обов'язково підтримаємо внесення змін до Конституції, щоб прибрати імена катів українського народу із мапи України і щоб в народній пам'яті вони залишились назавжди як найбільшими катюгами і ворогами, і щоб більше ніколи-ніколи в історії не допустити загибелі людей через&nbsp; політику від рукотворної політики влади.</p>
<p>Тому ми підтримуємо зміни до&nbsp; Конституції по декомунізації.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Виступи від фракцій завершені. Ще від "Самопомочі" Олег Березюк.</p>
<p>&nbsp;</p>
<p>16:34:57</p>
<p>БЕРЕЗЮК О.Р.</p>
<p>Вельмишановні пані і панове! Справу декомунізації треба просто тихо закінчити, без всяких полум'яних промов, а звичайним голосуванням за зміну речей, які, насправді, є символами знищення мільйонів українських людей і української державності. Тому ми голосуємо "за".</p>
<p>&nbsp;</p>
<p>ГОЛОВУЮЧИЙ. Шановні колеги, виступи від фракцій завершені, і я хочу подякувати усім&nbsp; фракціям за позицію, яка&nbsp; була висловлена, коли національний інтерес, державний інтерес був поставлений вище від політичних суперечок, які є в цьому залі.</p>
<p>Колеги, зараз 6 хвилин – від народних депутатів, і переходимо до голосування. Тому я прошу усіх запрошувати в зал і прошу провести запис на виступи від народних депутатів. Будь ласка.</p>
<p>Тетерук Андрій Анатолійович. Включіть мікрофон, будь ласка.</p>
<p>&nbsp;</p>
<p>16:36:05</p>
<p>ТЕТЕРУК А.А.</p>
<p>Андрій Тетерук, "Народний фронт". Я закликаю всіх народних депутатів, попри таку несерйозну поведінку і зараз знаходження поза межами&nbsp; сесійної зали, повернутися до робочого місця, прийняти участь у голосуванні і завершити важливий процес декомунізації нашого суспільства. Стільки горя, скільки ми потерпали від комуністичної влади, неможливо буде збагнути ще декілька поколінь. Тому&nbsp; чим швидше ми завершимо цей&nbsp; процес, тим чистіше буде наше суспільство, наші думки і наші дії. Тому закликаю всіх зараз приєднатися до голосування і зробити свій вибір кнопкою "за".</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Марченко.</p>
<p>&nbsp;</p>
<p>16:36:53</p>
<p>МАРЧЕНКО О.О.</p>
<p>Прошу передати слово Іллєнко.</p>
<p>&nbsp;</p>
<p>16:36:59</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода", місто&nbsp; Київ. Парламент зобов'язаний проголосувати за це рішення, як і за наступні рішення декомунізаційні. Тому що насправді це ганебно, коли на мапі незалежної української держави існують такі назви, які паплюжать пам'ять українців. Тому що назви на честь більшовицьких і комуністичних, і московських катів, які робили геноцид української нації, які робили голодомори, які робили масове винищення всього українського, які окуповували українську державу, – їм не місце в Україні. Це нонсенс, це прибирання сміття з власної хати, яке ми давним-давно ще в 91-му році після відновлення незалежності мали би здійснити. Треба це робити і перейменовувати Кіровоградський район в Кропивницький район, так само Кіровоградську область в Кропивницьку область і Дніпропетровську область – в Січеславську. Тому що ми розуміємо, що це відновлення історичної справедливості, це зрештою пам'ять про наших предків. Тому що на цьому тижні, хочу всім нагадати, ми будемо мати трагічну річницю, 85-у річницю страшного Голодомору-геноциду 32-33-го року. І необхідно хоча би зараз зробити те, що давним-давно вже Верховна Рада України мала би здійснити і змити цей бруд, який сьогодні досі паплюжить нашу святу неньку Україну.</p>
<p>А зараз ми й побачимо по цьому голосуванню хто є хто. І я закликаю кожного народного депутата сьогодні зайти до залу і проголосувати за нашу історичну пам'ять, за нашу честь і зрештою за наше майбутнє. Тому що не може бути майбутнього в ситуації, коли наші міста, наші адміністративно-територіальні одиниці названі іменами катів нашого народу. Тому голосуймо "за", і це єдиний шлях, яким ми можемо йти.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Савка Іван Іванович. Включіть мікрофон, будь ласка.</p>
<p>&nbsp;</p>
<p>16:39:20</p>
<p>САВКА І.І.</p>
<p>Шановні колеги, сьогодні ми маємо прийняти це рішення, яке необхідно для нашої держави, на майбутнє нашої держави України. Тому я закликаю всіх депутатів прийняти раз і назавжди це рішення, яке необхідне для того, щоб на нашій мапі ніколи не появлялась ця пакость, яка паплюжила, знищувала наш український народ.</p>
<p>Напередодні 85-ї річниці дня Голодомору ми повинні це зробити для нашого майбутнього покоління. Тому я закликаю всіх народних депутатів, шановні колеги, ми повинні знати одне, що майбутнє залежить від нас, і ми повинні прийняти це історичне рішення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Барна Олег Степанович. З мікрофону, пане Олег.</p>
<p>&nbsp;</p>
<p>16:40:16</p>
<p>БАРНА О.С.</p>
<p>Слава Ісусу Христу.</p>
<p>Закони повинні прийматися на службу нашому народу, нашій нації, нашій державі. І ми ні в якому разі не можемо бути лояльними до всіх злочинів, які чинили радянський, сталінський, інші режими, що були на нашій землі. Тому ми повинні пам'ятати минуле, щоб подібне ніколи не повторилося в майбутньому. І в пам'яті наших дітей ні в якому разі ми не повинні залишити пам'ять про цих кровожерців нашої нації, і щоб вони своїми іменами ще показували свою значимість у назвах наших міст і сіл.</p>
<p>Отож, фракція "Блоку Петра Порошенка" підтримує цей законопроект і закликає всіх проголосувати за нього.</p>
<p>&nbsp;</p>
<p>ГОЛОВУЮЧИЙ. Колеги, зараз буде заключний виступ, відповідно через 2 хвилини ми перейдемо до голосування.</p>
<p>Я прошу відповідально усіх зайти в зал, зайняти робочі місця. Я наголошую, по декомунізації… Колеги, не виходьте з залу, я буду публікувати в "Голосі України", хто як голосував. Будь ласка, всіх прошу зайти в зал і приготуватись до голосування.</p>
<p>Зараз заключний виступ - Головко Михайло і переходимо до прийняття рішення. Будь ласка, Михайло.</p>
<p>&nbsp;</p>
<p>16:41:50</p>
<p>ГОЛОВКО М.Й.</p>
<p>Шановне товариство, шановні народні депутати, питання декомунізації і ліквідації комуністичних символів і назв для нас є відновлення національної справедливості. Адже ми всі пам'ятаємо, що ХХ століття – це століття терору, більшовицького терору на українській святій землі, де були знищені мільйони українців. Ми пам'ятаємо голодомори, ми пам'ятаємо колективізацію, ми пам'ятаємо переселення і виселення до Сибіру кращих з кращих українців. І сьогодні такі речі не повинні бути забуті.</p>
<p>Ми повинні виправити всі помилки, всі наслідки тоталітарного режиму, які тут 70 років, на святій українській землі, нищили українську націю. І сьогодні їм буде соромно за тих народних депутатів, які не натиснуть кнопку для того, щоб змінити назву і позбутися символів радянського більшовицького тоталітаризму, а врешті-решт відновити національну і історичну пам'ять.</p>
<p>Тому закликаю всіх не бути байдужими, адже це наш святий обов'язок. Ми повинні відправити в минуле і повинні з карти стерти залишки більшовизму і тієї радянщини, які ми повинні пам'ятати, що це дійсно були для нас важкими роками. І ті помилки, які в свій час керівництво, на жаль, лібералів під час 100 років тому правління Винниченка, Грушевського… Які через внутрішні чвари, через те, що не мали потужної національної позиції, через те, що не хотіли бачити сильну Українську Армію, розформовували українські боєздатні частини, врешті-решт призвели до того, що на українську землю ступила більшовицька орда. А після того ми пам'ятаємо, що було.</p>
<p>До сьогодні щоб ми не повторили ці помилки, ми повинні викорінювати вщент оцей лібералізм, викорінювати оцю гнилу позицію, щоб наші керманичі і державні чиновники, і мужі не повторювали ці помилки. А все ж таки відстоювати національні символи, захищати національні інтереси, пам'ятати нашу історію, пам'ятати, на жаль, і ті всі промахи, щоб ніколи вони не повторилися.</p>
<p>А сьогодні святий обов'язок всіх нас, всіх народних депутатів, яких обрав український народ, – виправити ті помилки, позбутися більшовицького тоталітаризму і врешті-решт перейменувати наші райони, перейменувати наші міста і області в українські назви, які мають історичний зміст, які мають історичне наповнення, і позбутися отих катів, про їхні пам'ятки, там, і всяких більшовицьких злочинів.</p>
<p>Тому я закликаю всіх народних депутатів зайти зараз в сесійну залу і проголосувати, підтримати перейменування районів і в Кропивницький район, і Дніпровський район. Будь ласка, підтримайте.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Отже, колеги, обговорення завершено, і ми переходимо до прийняття рішення. Прошу кожного зараз зайняти робоче місце, припинити політичні дискусії, ми переходимо до голосування, до прийняття рішення. Це, колеги, так твориться історія і так твориться майбутнє, яке залежить від кожного з нас. І тому прошу кожного відповідально взяти участь в голосуванні.</p>
<p>І я ставлю на голосування проект Постанови про перейменування Кіровоградського району Кіровоградської області за пропозицією комітету за основу і в цілому. Прошу голосувати і прошу підтримати. Колеги, голосуємо! Підтримуємо! За Україну! За нашу історичну пам'ять! Голосуємо, колеги. Хто патріот, кожен голосує. Голосуємо "за". Голосуємо.</p>
<p>&nbsp;</p>
<p>16:46:13</p>
<p>За-231</p>
<p>Рішення прийнято, колеги.</p>
<p>По фракціях, будь ласка. "Блок Петра Порошенка" – 89, "Народний фронт" – 63, "Опозиційний блок" – 0, "Самопоміч" – 15, Радикальна партія – 17, "Батьківщина" – 8, "Воля народу" – 11, "Партія "Відродження" – 2, позафракційні 26. Колеги, вітаю.</p>
<p>Зараз я надам слово для перерви від двох фракцій, і ми переходимо в зміни до Конституції, голоси в залі є. Колеги, ми маємо 1 годину 20, щоб пройти два питання пропозиції змін до Конституції.</p>
<p>Зараз надійшла заява від двох фракцій на перерву. Вони готові замінити перерву на виступ від трибуни. Прошу, будь ласка, включити мікрофон і прошу включити відео.</p>
<p>&nbsp;</p>
<p>16:47:06</p>
<p>ЛЯШКО О.В.</p>
<p>Олег Ляшко, Радикальна партія. Влада нам розказує, що ми маємо піднімати ціни на газ, бо немає грошей в бюджеті, і ми не виживимо без кредитів Міжнародного валютного фонду. Я вам хочу зараз навести приклади, як грабують українців під прикриттям влади, і що насправді ми можемо вижити без будь-якого бюджету, коли в Україні буде чесна влада.</p>
<p>Сьогодні за моїм дорученням мої колеги народні депутати Андрій Лозовий, Ігор Мосійчук, Євген Дейдей перебувають в Одеській області в порту Рені. Ми засікли там дві баржі із контрабандним лісом-кругляком. Покажіть, будь ласка, відео цієї контрабанди лісу, який вивозиться з Одеської області.</p>
<p>Викликали міліцію, поліцію. Поліція вилучила документи. Це займається фірма "Агро-Рені ЛТД". У порт зайшов ліс-кругляк, тисячі тонн лісу-кругляка. Ось одна накладна. А ось друга накладна. У порт Галац (Румунія) із цього ж порту цей же товар виходе вже під назвою "Дрова паливні". Одна і та сама фірма у порт завезла 20 числа ліс-кругляк, а вивозить на Галац (Румунія) дрова паливні. Отакі дві біржі із лісом-кругляком, а насправді з дровами паливними, а насправді з лісом-кругляком ми зараз отримали в Рені.</p>
<p>До речі, щоб ви знали, грущики цього порту одеського в Рені не получають місяцями зарплату. Кожен день іде контрабанда лісу через порт Рені, через інші українські порти.</p>
<p>Учора Держкомстат (ось цей ліс, який зараз затриманий контрабандою),&nbsp; Держкомстат вчора оприлюднив дані, 3 мільйони тонн дров паливних цього року вивезли з України. Я передаю вітання Президенту Порошенку, який кілька місяців тому заветував наш закон, який пропонував заборонити вивезення дров з України, тому що кожен в Україні знає, що під виглядом дров везуть насправді ліс-кругляк дорогоцінний. Варварськи вирубують ліс від Карпат до Сумщини, вивозять в Румунію, вивозять у Турцію, вивозять у Польщу, створюють робочі місця для наших конкурентів, а Україна в сировинну колонію перетворилась. Президент Порошенко заветував закон, який давав би можливість припинити цю контрабанду. Чому вони заветували цей закон? Тому що вони самі заробляють на контрабанді. За оцінками міжнародних фахівців мінімум на 5 мільярдів доларів щороку з України вивозиться контрабанди. Просить влада мільярд доларів кредит у Міжнародного валютного фонду, самі мільярдну контрабанду везуть з України. Я вимагаю від влади, від Генеральної прокуратури, від Служби безпеки розслідувати чому в порт Рені заходять дрова, ліс-кругляк, а виходять дрова необроблені. Притягнути до відповідальності митників і всіх, хто кришує цю контрабанду.</p>
<p>&nbsp;</p>
<p>ГОЛОВУЮЧИЙ. Отже, колеги, переходимо до наступного блоку питань декомунізації.</p>
<p>Наступний проект Закону про внесення змін до статті 133 Конституції України (щодо перейменування Кіровоградської області) (№ 8380). Хочу нагадати, розгляд цих змін передбачає спеціальну процедуру. Законопроект поданий до Верховної Ради України за підписами 153 народних депутатів України. І, згідно з вимогами частини першої статті 146 Регламенту, питання розглядається за процедурою повного обговорення. Але це, колеги, означає, що ми повинні не використовувати весь час, щоб ми встигли пройти обидві області. І тому в мене прохання до доповідачів вичерпувати не 10 хвилин, а менше часу, щоб ми встигли розглянути зміни до двох областей.</p>
<p>І я запрошую до доповіді одного з ініціаторів подання законопроекту 8380 – народного депутата України Олександра Володимировича Горбунова. Будь ласка.</p>
<p>&nbsp;</p>
<p>16:51:35</p>
<p>ГОРБУНОВ О.В.</p>
<p>Шановний Андрій Володимирович, шановні народні депутати, шановний народ України, шановні колеги! Перш за все, я хочу вам подякувати за попереднє голосування, за підтримку законопроекту і за перейменування Кіровоградського району на Кропивницький район. Я вам за це щиро дякую.</p>
<p>А зараз вашій увазі пропонується законопроект&nbsp; про внесення змін до статті 133 Конституції України щодо перейменування Кіровоградської області (реєстраційний номер 8380).</p>
<p>Законом України "Про засудження комуністичного та націонал-соціалістичного тоталітарних режимів в Україні та заборону пропаганди їхньої символіки" визначено, що до символіки комуністичного режиму, зокрема, належать назви областей, в яких використані імена або псевдоніми осіб, які обіймали керівні посади в Комуністичній партії, вищих органах влади та управління СРСР.</p>
<p>Кіровоградська область отримала свою назву відповідно до назви обласного центру міста Кіровоград. Місто було назване в честь Сергія Кірова, справжнє прізвище Костриков, одного з керівників Компартії СРСР тих років, який вважається одним з організаторів масових репресій проти українців, а також ідейним натхненником Постанови від 7 серпня 1932 року, яка в народі отримала потім назву "Закон про п'ять колосків". І от за такі от п'ять колосків кожен, хто міг збирати їх після врожаю, могли посадити, вбити. Та чи варто надалі залишати в назві області ім'я людини, яка своїми діями спричинила смерті близько 9 мільйонів українців тільки на той період? А, отже, крім юридичної складової перейменування не менш важливою стає моральна.</p>
<p>Питання перейменування області активно обговорювалось в різних громадах. Його розглядали на засіданні громадської ради при облдержадміністрації, районних радах та міськвиконкомах. А 18 листопада 2015 року відбулось засідання громадської ради при обласній державній адміністрації, яка закумулювала рішення всіх рад з області&nbsp; та прийняла остаточне рішення перейменувати область після перейменування обласного центу і надати їй назву відповідно до нової назви обласного центу.&nbsp;</p>
<p>Відповідний лист був направлений від обласної адміністрації на Верховну Раду&nbsp; України з пропозицією перейменувати&nbsp; назву області відповідно від похідної назви обласного центру, нової назви обласного центру. В липні 2016 року постановою Верховної Ради України обласний центр місто Кіровоград було перейменовано на Кропивницький.</p>
<p>Нині в Україні є назви областей, які походять від імен видатних особистостей, наприклад, Івано-Франківська, Хмельницька, які назавжди уславили імена відомих українців. Тому назва "Кропивницька область" звучатиме промовисто і стане ще одним нагадуванням про багатокультурну та історичну спадщину краю. Сама назва "Кропивницький" стала об'єднавчою і змогла примирити прихильників різних варіантів топонімів для обласного&nbsp; центру, а більше 2 років з моменту перейменування вже активно увійшла до суспільної комунікації як мешканців міста, так і громадян усієї України. Нині вона формує позитивний образ міста як міста мистецтв і сприяє його туристичній привабливості.</p>
<p>І я хочу окремо подякувати за позицію і хочу нагадати всім присутнім в залі позицію Президента України Петра Олексійовича Порошенка, який у своєму вислові говорив, що геть імена катів з мапи України і я, дійсно, підтримую це. Тому найбільш доцільним є перейменування області, відповідно від назви обласного центру Кропивницького. Я прошу український парламент, вас, шановні колеги, прийняти державницьке рішення і проголосувати за українську назву для області. Це рішення давно назріло і на нього очікує вся Україна. Давайте врешті-решт поставимо остаточну крапку у питанні декомунізації та оберемо нову назву для області аби раз і назавжди звільнити свідомість, ідеологію та географію від радянського диктату. Прошу вас підтримати даний законопроект голосуванням "за".</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Чи є запитання до доповідача? Нема.</p>
<p>Тоді переходимо до співдоповіді. Запрошую до співдоповіді Руслана Петровича Князевича. Будь ласка, пане Руслан.</p>
<p>&nbsp;</p>
<p>16:56:05</p>
<p>КНЯЗЕВИЧ Р.П.</p>
<p>Доброго дня, шановні колеги, шановний головуючий! Я, від імені комітету, хочу сказати, що питання внесення змін до Конституції, яке передбачено законопроектом 8380, наш комітет розглянув ще в кінці минулої сесії і в липні місяці, 11 липня, ми на своєму засіданні прийняли відповідне рішення у формі висновку щодо зазначеного законопроекту. І дуже важливо сказати, що це рішення комітет, відповідно, приймав у межах тих повноважень, які віднесені до предмету відання нашого комітету, оскільки комітет є все ж таки профільним з питань процедури внесення змін до Конституції, а не з питань, скажімо, місцевого самоврядування чи будь-яких інших питань. Тому&nbsp; по суті цього питання, так би мовити, висновок ми маємо згідно наших повноважень можливості надати. Разом з тим ми зобов'язані надати правову оцінку тим процедурним речам, які передбачені і в Конституції України, і в Законі "Про Регламент Верховної Ради", і в Законі "Про Конституційний Суд" і стосується порядку внесення змін до Конституції України.</p>
<p>Таким чином, у своєму висновку комітет констатував, що зазначений законопроект має на меті внести зміни до другої частини 133 статті Конституції України, а саме слово "Кіровоградської" замінити на "Кропивницьку".</p>
<p>Згідно з статтею 154 Основного Закону України законопроект поданий до Верховної Ради належним суб'єктом законодавчої ініціативи, а саме 153 народними депутатами, тобто більше ніж одна третина від конституційного складу Верховної Ради України.</p>
<p>Прийняття законопроекту, на думку комітету, не потребує відповідно викликаного системною єдністю норм Конституції одночасного внесення змін до І, ІІІ і ХІІІ розділів Конституції, що б мало наслідки затвердження зазначеного рішення на всеукраїнському референдумі.</p>
<p>Так само комітет дійшов висновку, що законопроект відповідає вимогам 158-ї Конституції України.&nbsp; Зокрема, на час розгляду законопроекту в Україні не запроваджено воєнний чи надзвичайний стан в порядку, передбаченому Конституцією України.</p>
<p>Разом з тим, комітет звертає увагу, що на розгляді у Верховній Раді перебуває поданий Президентом України як невідкладний проект Закону про внесення змін до Конституції України щодо децентралізації влади за реєстраційним номером 2217а від 15 липня 2015 року, який, зокрема, передбачає внесення змін в цю саму статтю Конституції України. Конкретніше, йде мова про&nbsp; те, що тим законопроектом не передбачено заміну назв Кіровоградська на Кропивницьку чи будь-якої іншої області, а передбачено взагалі вилучення назв з тексту Конституції і запровадження&nbsp; бланкетної, тобто відсилочної норми, на спеціальний закон, яким буде визначено перелік назв областей і інших регіонів України.</p>
<p>Поданий народними депутатами України проект закону Верховною Радою восьмого скликання не розглядався. Верховна Рада восьмого скликання протягом року своїх повноважень не змінювала положення цієї статті Основного Закону.</p>
<p>Попередній аналіз законопроекту дає змогу вважати комітету, що в нього відсутні положення, які раніше в наданих висновках чи в прийнятих рішеннях Конституційного Суду&nbsp; визнавалися такими, що скасовують чи обмежують права і свободи людини і громадянина, спрямовані на ліквідацію незалежності чи порушення територіальної цілісності України. І тому є підстави вважати, що зазначені положення відповідають вимогам 157-ї та 158-ї Конституції України.</p>
<p>Зважаючи на це, комітет вважає недоцільним направляти зазначений законопроект на науково-юридичну чи іншу експертизу до прийняття Верховною Радою Постанови про звернення до Конституційного Суду&nbsp; України.</p>
<p>Враховуючи зазначене, Комітет з питань правової політики та правосуддя на своєму засіданні більшістю голосів прийняв рішення рекомендувати Верховній Раді України поданий народними депутатами (більш ніж 150 – третина від конституційного складу) проекту Закону про внесення змін&nbsp; до статті 133 Конституції України щодо перейменування Кіровоградської області (за реєстраційним номером 8380) від 18-го… від травня 18-го року включити до порядку денного сесії Верховної Ради&nbsp; восьмого скликання та направити до Конституційного Суду для одержання висновку щодо його відповідності вимогам статей 157-ї, 158-ї Конституції України. Мова йде про цю, дев'яту сесію Верховної Ради&nbsp; України.</p>
<p>Прошу&nbsp; зазначений&nbsp; проект рішення Комітету підтримати в сесійній залі.</p>
<p>Дякую за увагу.</p>
<p>Готовий відповісти на ваші запитання в разі їх виникнення.</p>
<p>&nbsp;</p>
<p>ГОЛОВУЮЧИЙ.&nbsp; Чи є у вас запитання до співдоповідача?</p>
<p>Переходимо до виступів від фракцій.</p>
<p>Дякуємо, пане Руслан, за ґрунтовну доповідь.</p>
<p>Прошу провести запис представників фракцій і груп, хто має намір виступити.</p>
<p>Від фракції "Самопоміч" Березюк Олег чи… Березюк Олег – так? Будь ласка.</p>
<p>&nbsp;</p>
<p>17:01:33</p>
<p>БЕРЕЗЮК О.Р.</p>
<p>Це треба негайно голосувати і багато не говорити. "Самопоміч" – за.</p>
<p>&nbsp;</p>
<p>ГОЛОВУЮЧИЙ.&nbsp; Від "Народного фронту"…</p>
<p>Від "Народного фронту" Река Андрій Олександрович. Федорук, будь ласка, Микола Федорук.</p>
<p>&nbsp;</p>
<p>17:02:03</p>
<p>РЕКА А.О.</p>
<p>Дорогі колеги, нам би должно бути соромно за те, що ми два роки не могли розглянути це питання і питання району, Кіровоградського району, тобто Кропивницького, області Кіровоградської, тобто Кропивницьку область і так само і Дніпропетровську область.</p>
<p>Наша фракція "Народний фронт" підтримує цей законопроект з тим, щоб ми так быстро без великого обговорення і не придумувати різних видумок, тому що хтось там не підтримує. Я був у Кіровограді, люди підтримують. А саме головне, що вони для цього зробили, в школах вивчили хорошо біографію, заслуги Кропивницького, діти живуть цим краєм і ми обов'язково повинні перейменувати область в Кропивницьку.</p>
<p>Наш Комітет державного будівництва, регіональної політики та місцевого самоврядування два роки уже прийняв цю постанову, вірніше, рекомендував цю постанову, і ми будемо голосувати за перейменування.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Блоку Петра Порошенка" Рудик Сергій Ярославович.</p>
<p>&nbsp;</p>
<p>17:03:14</p>
<p>РУДИК С.Я.</p>
<p>Шановний український народе, шановні колеги, насправді, нам має бути соромно не за те, що ми два роки мурижимо це питання, а те, що ми в 2018 році це питання розглядаємо. Тому що, по великому рахунку, скинути постаменти катів українського народу треба було зразу в перші роки здобуття незалежності, перейменувати вулиці, які масово виникли зразу після перемоги так званої радянської влади в Україні, треба було зразу після здобуття незалежності. &nbsp;І зробити ці перейменування областей, які в нас досі залишилися, треба було зразу тоді, але сталося як сталося. Я пам'ятаю 2007-2010-й роки, коли вся країна вшановувала пам'ять жертв Голодомору, коли з'явився Меморіал пам'яті жертв Голодомору тут, на Печерську, зовсім поруч з нами. А поруч собі спокійно стояв монумент Косіора, першого секретаря ЦК КПУ, поруч стояв Петровський, отут зовсім поруч, біля "Динамо", і Чубар стояв десь там, трошки подалі. І нікого це, вибачте мене, не гребло. Тобто ми одночасно ходили поклонялися, вшановували пам'ять жертв Голодомору, збирали отакі томи загиблих, свідчення очевидців, а поруч стояли пам'ятники тих людей, яких не мало би бути. Ми їх зняли з великими боями. Кожен демонтаж кожного пам'ятника обходився, ну, ледь не кров'ю.</p>
<p>Тому, по великому рахунку, більше мене хвилює на те, я думаю, що ми проголосуємо за це, я дуже на це щиро тримаю кулаки. Нас більше всього хвилює це байдужість. Не можна одночасно вшановувати героїв України, які віддали своє життя, і одночасно не звертати уваги, що на улицях є рештки катів українського народу, багато з яких навіть ніколи в житті, ні разу не були в Україні, як наприклад, Володимир Ілліч Ленін. От ви знаєте, що був період, коли Леніну було встановлено… 2 тисячі вулиць перейменовано на честь Леніна. Він ні разу не був в Україні.</p>
<p>Тому фракція "Блок Петра Порошенка" буде голосувати "за", я сам особисто буду голосувати "за", і я прошу всіх: не виходьте з залу, голосуйте "за", підтримайте ініціативу щирого патріота Олександра Горбунова, який в неймовірно важких умовах зумів провести це перейменування. Давайте ми закінчимо почату ним роботу. Слава Україні!</p>
<p>&nbsp;</p>
<p>ГОЛОВУЮЧИЙ. Отже, колеги, зараз виступи від народних депутатів, 6 хвилин. І через 6 хвилин ми переходимо до прийняття рішення, колеги.</p>
<p>Я прошу провести запис, хто має намір взяти участь в обговоренні, і зорієнтувати усіх народних депутатів, що через 6 хвилин ми переходимо до прийняття рішення.</p>
<p>Каплін Сергій Миколайович.</p>
<p>&nbsp;</p>
<p>17:06:19</p>
<p>КАПЛІН С.М.</p>
<p>Звичайно, можна міняти щороку назви тих чи інших населених пунктів, але я хотів би, не виголошуючи певної там кардинальної позиції, навести приклад Горішніх Плавнів, колишнього Комсомольська.</p>
<p>Ну, перейменували ми рік тому Комсомольськ у Горішні Плавні. За цей час долар виріс, зарплати впали, пенсії&nbsp; впали, субсидій стало менше, відношення до людей із напівскотського перетворилося&nbsp; в скотське. Тому я вважаю, що завдання нинішнього парламенту, а особливо&nbsp; парламенту наступного скликання, може полягати не в тому, щоби переформатувати державу, змінити її історичний або&nbsp; будь-який інший фасад, а щоб докорінним чином змінити ставлення парламенту, президента, уряду до простих українців. І полягати воно повинно у зміні розміру&nbsp; заробітної плати, у створенні нових робочих місць, у захисту наших пенсіонерів, дітей війни, з якими я щойно зустрічався. Кілька мільйонів дітей війни… Об них держава протягом останніх кількох років просто витирає ноги, не згадує. І я хотів би наголосити, поки тут приймаються рішення&nbsp; про перейменування одних населених пунктів і інші і так далі, наша команда займається соціальними&nbsp; питаннями.</p>
<p>Сьогодні ми домоглися, щоб необхідні кошти для "Укрпошти" були&nbsp; виділені, щоб&nbsp; доставлялися&nbsp; пенсії вчасно простим пенсіонерам. За минулі кілька місяців домоглися, щоб додатково 3 мільйони наших співвітчизників отримали право на&nbsp; субсидію. Ми доб'ємося збільшення&nbsp; заробітної плати, збільшення пенсій, порядку в Україні. Ось чим мають&nbsp; займатися справжні парламентарі, які несуть повну відповідальність за майбутнє цієї країни, за долю простої людини, за долю студента, за долю робітника, селянина. Ось наші мають бути ключові пріоритети.</p>
<p>Я вважаю, що наступний український парламент, який не буде схожий ні за риторикою, ні&nbsp; за пріоритетами, ні з стратегічними завданнями, ні складом на нинішній парламент, має діяти максимально прагматично. Сьогодні потрібно зрозуміти, що ми фактично на порозі виживання, країна може просто закінчитися. Ви просто можете втратити державу, втратити можливість в цій державі жити безпечно, мати мирне небо над головою, мати роботу, мати зарплату, мати гідну пенсію. Ми сьогодні ці питання, зокрема, обговорювали на засіданні, на робочій зустрічі керівника&nbsp; Комітету з питань соцполітики, з дітьми війни, афганцями, чорнобильцями, військовими пенсіонерами. Їх турбують&nbsp; сьогодні не назви тих міст, в яких вони будуть отримувати найнижчу у світі заробітну плату, мати найменший шанс отримати роботу, мати найнижчу.&nbsp;</p>
<p>Їх цікавить сьогодні реальне вирішення тих задач, про які говориться двадцять п'ять років. І я щиро вірю в те, що новий склад парламенту, новий уряд у майбутньому році, нове керівництво країни справиться з цими завданнями. А називати ви можете це як завгодно, але щоб людям було добре, простим українським людям.</p>
<p>&nbsp;</p>
<p>ГОЛОВУЮЧИЙ. Колеги, я хочу нагадати, що 100 років тому сюди приходили більшовики, щоб переконати нас, що наша пам'ять, що наша історія не має жодного значення. А головне, щоб ми поділили землю і віддали заводи робітникам. І вони привели нам голодомор в нашу країну. Не дискусії щодо тарифів і газу, а голодомор, в якому загинули мільйони українців. Ми повинні про це пам'ятати. Декомунізація – це є і ментальна деокупація, ментальна деокупація країни. І це є ключове питання національної безпеки нашої країни.</p>
<p>І я, колеги, зараз надаю слово Іллєнкові Андрію.</p>
<p>&nbsp;</p>
<p>17:10:16</p>
<p>ІЛЛЄНКО А.Ю.</p>
<p>Андрій Іллєнко, "Всеукраїнське об'єднання "Свобода", місто Київ. Ви знаєте, мене дивує сам факт, що в українському парламенті – у Верховній Раді України незалежної держави, яка зараз уже на п'ятому році знаходиться російської агресії, взагалі знаходяться депутати, які починають дискусію з цього приводу. А чи треба нам перейменовувати назви областей, які названі на честь катів нашого народу, які вбивали, нищили наших предків? Це не має значення? Це має першочергове значення, тому що цей "совок" в головах тих, хто керував Україною і досі керує, це і є причина того, що в нас низькі зарплати, найгірша економіка в Європі, корупція і так далі. Це все з цього починається – з відсутності поваги до себе, з відсутності національної честі і гідності. Тому що коли ми говоримо про Кіровоградську область, яку ми зараз будемо, я сподіваюсь, перейменовувати в Кропивницьку область, чи про Дніпропетровську, яку ми, я сподіваюсь, я впевнений в цьому, перейменуємо в Січеславську, то це одні з тих областей, які найбільше постраждали від голодомору, де загинула величезна кількість українців, наших предків.</p>
<p>Я розумію, що дехто, можливо, вважає, що це не його справа, дехто не вважає, що він є українець і що взагалі доля цієї країни його обходить. Можливо, хтось є нащадком окупанта, який прийшов на місце знищених українців і навпаки вважає, що це було такі і добре, що так сталося. Можливо, і такі є.</p>
<p>Але ми маємо розуміти, що так ми не побудуємо державу, так ми не побудуємо незалежну країну. Ми повинні шанувати наших предків, ми повинні шанувати себе перш за все. І тоді у нас буде порядок в усіх сферах життя. І тоді у нас буде лагодитися економіка, всі питання. А на сьогоднішній день це просто елементарні речі, які треба зробити було давним-давно, ще з 91-го року це треба було робити.</p>
<p>Нам розказували, не на часі, не можна, не треба. А в результаті що ми маємо сьогодні? Що ми маємо сьогодні, чому ми досі маємо вертатися до цих очевидних речей? Петровський – це виродок, який організовував Голодомор. Є рішення українського суду: Петровський – злочинець, організатор геноциду українського народу. Кіров – більшовицька мерзота, яка не мала жодного відношення до України, взагалі жодного. Чому одна з найкращих, наймальовничіших українських областей має носити ім'я цього ката?</p>
<p>Скільки ми маємо це терпіти? Чому ми взагалі досі допускаємо дискусію на цю тему? Це не питання для дискусії, це питання для того, що ми маємо виконати свій обов'язок, вас для цього сюди обрали, для того, щоб ви це зробили – натиснули на цю зелену кнопку.</p>
<p>&nbsp;</p>
<p>ГОЛОВУЮЧИЙ. І, колеги, зараз буде заключний виступ, через 2 хвилини ми переходимо до прийняття рішення, колеги. Я прошу за 2 хвилини всім бути в залі на своїх робочих місцях. Я прошу голів фракцій усіх депутатів закликати в зал.</p>
<p>Кишкар Павло передає слово для виступу Кривенкові. Це заключний виступ і після нього голосування. Будь ласка.</p>
<p>&nbsp;</p>
<p>17:13:45</p>
<p>КРИВЕНКО В.М.</p>
<p>Дякую, пане Голово.</p>
<p>Віктор Кривенко, "Народний рух України". "Народний рух України" знає відповіді на те, як економіку відродити, як війну виграти і як зберегти українську Україну. От що для вас взагалі Україна? От пан соціаліст тільки що виступав, розповідав, що неважливо, що треба думати тільки про хліб. Тому що для вас Україна – це в першу чергу хлів, де, можливо, там не дує, де мухи не літають, де лайно вчасно прибирають. Для вас це не історія, для вас це не культура, для вас це не щось ірраціональне, надособистісне, для вас це просто територія. І ви так само спокійно будете жити і в Канаді, і в Іспанії, і в Польщі – де завгодно, тому що безбатченки і безхатченки.</p>
<p>І хто не пам'ятає своєї історії, він має чітко розуміти, що вона абсолютно прагматично важлива. В 2008 році я з побратимами фінансував, ми розкопували фортецю "Стару Самарь". Коли прийшла окупація, і Катерина намагалась заснувати на місці теперішнього Дніпра своє місто, то вони казали, що українці по деревам лазили, що у них не було ні каналізації, ні асенізації, ні електрифікації. Що вони нам принесли цивілізацію.</p>
<p>А ми показали, науково довели, що мінімум на 200 років Дніпро старший! Що в грамоті Стефана Баторія він згадується, що там було 4 величезних населених пункти, які імперія повністю стерла. І завжди вони займалися тим, що перекодовували назви, перекодовували, перейменовували вулиці. Тому що вони розуміли, що за цим прийде контроль їхньої імперської адміністрації.</p>
<p>І коли мою прабабусю сусід тягнув, комуніст, по подвір'ю за мішечок гороху, а її діти просили, ну, моя бабуся її просила: "Будь ласка, посмаж гороху". А вона каже: "Взимку буде смачніший". "Посмаж гороху". "Взимку буде смачніше". І прийшов оце комуністичне бидло, і тягло її по всьому подвір'ю, вона не відчіплялася від того мішечка. І моя бабуся це пам'ятає.</p>
<p>І тому, ні Петровського, ні Кірова не може бути в наших назвах. Я закликаю всіх проголосувати. Для мене взагалі це буде особистісний маркер. Хто не проголосує по цим двом рішенням, це буде справді для мене тавро на цій людині, що вона не є українцем.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Отже, колеги, я прошу всіх зайти в зал. Ми завершили обговорення. Переходимо до прийняття рішення.</p>
<p>Хочу вам нагадати, у нас попереднє голосування було – 231, це зовсім невеликий запас. І я наголошую всім, що це було би соромом і ганьбою українського парламенту – провалити це голосування. Я прошу всіх зайти в зал і прошу приготуватись до голосування, зайняти робочі місця. Це питання і ментальної деокупації, і національної безпеки.</p>
<p>І тому кожен має взяти участь в голосуванні і підтримати його.</p>
<p><i>(Шум у залі) </i>Ми завершили вже обговорення. Ну, то вже були від депутатів останні виступи. Треба було, коли були виступи від фракцій.</p>
<p>Отже, колеги, я бачу, не всі на робочих місцях є. Будь ласка, колеги в ложі, я буду називати прізвища, займіть робочі місця. Будь ласка, сядьте на місця. Оксана!</p>
<p>Отже, переходимо до прийняття рішення. Відповідно до статті 146 Регламенту Верховної Ради України ставлю на голосування для прийняття в цілому проекту Постанови № 8380/П про включення до порядку денного сесії Верховної Ради України восьмого скликання законопроекту про внесення змін до статті 133 Конституції України (щодо перейменування Кіровоградської області) і про його направлення до Конституційного Суду. Прошу голосувати і прошу підтримати. Кожен голос! Голосуємо за Україну, за історичну пам'ять. Голосуємо. Прошу підтримати, голосуємо.</p>
<p>&nbsp;</p>
<p>17:18:03</p>
<p>За-222</p>
<p>Я повернусь. Я прошу тільки бути на місцях.</p>
<p>Колеги, я ставлю на повернення і я прошу, не бавтесь.</p>
<p>По фракціях. "Блок Петра Порошенка" – 73, "Народний фронт" – 65, "Опозиційний блок" – 0, "Самопоміч" – 17, Радикальна партія – 19, "Батьківщина" – 10, "Воля народу" – 10, "Партія "Відродження" – 2, позафракційні 26.</p>
<p>Отже, колеги, прошу уважно, ми завершили обговорення, не збивайте голосування по декомунізації.</p>
<p>Отже, пані Оля, я вас дуже прошу ніжно і ласкаво, вернутись на робоче місце і голосувати.</p>
<p>Отже, я ставлю пропозицію повернутись до голосування за зміни до Конституції. Прошу голосувати і прошу підтримати. Оля! Оля Богомолець! Оля Богомолець, верніться в зал! Я прошу Олю Богомолець вернутись в зал. Я прошу публічно, зараз оголошую, прошу вернутись в зал.</p>
<p>Отже, я прошу зупинити голосування. Зараз я поставлю ще раз на голосування. Займіть кожен робоче місце.</p>
<p>Отже, прошу підтримати повернення до проекту Закону 8380. Прошу проголосувати і прошу підтримати. Кожного прошу підтримати. Прошу голосувати, прошу підтримати. Колеги, не бавтесь, ми будемо голосувати.</p>
<p>&nbsp;</p>
<p>17:19:50</p>
<p>За-228</p>
<p>Ми повернулись, колеги.&nbsp; Я прошу всіх зайняти робочі місця. І, колеги, я наголошую, я буду публікувати в "Голосі України", щоб кожен знав, хто як голосував. Голосуємо, колеги, за озвучене мною рішення. Прошу підтримати про направлення до Конституційного Суду України, прошу голосувати і прошу підтримати. Голосуємо. Прошу підтримати. Голосуємо. Прошу підтримати.&nbsp; Кожен голос. Колеги, кожен голос.&nbsp;</p>
<p>&nbsp;</p>
<p>17:20:27</p>
<p>За-218</p>
<p>Колеги, по фракціях. По фракціях. По фракціях. "Блок Петра Порошенка" – 74, "Народний фронт" – 63, "Самопоміч" – 16, Радикальна партія – 18, "Батьківщина" – 10,&nbsp; " Воля народу" – 9, "Партія "Відродження" – 2.</p>
<p>Не встигли. Зараз я поставлю на повернення. Колеги, я прошу всіх зайти і зайняти робочі місця. Я звертаюся до народних депутатів. Я звертаюсь до усіх народних депутатів, колеги, брати участь в голосуванні.&nbsp; Прошу нікого не виходити з залу. Прошу всіх повернутись в зал на свої місця. Прошу всіх голосувати персонально і прошу всіх повернутись в зал. Я прошу, колеги, всіх зайняти робочі місця. Не бавтеся з тим питанням, колеги. Це ж видно, хто не голосує, хто не доголосовує.</p>
<p>Отже, я прошу всіх приготуватись до голосування.</p>
<p>Це ви своїм голосуванням лишаєте Кіровоградській області назву ката в назві області! Отже… Перед річницею Голодомору – це треба мати не тільки совість, треба мати елементарно національну гідність. Я прошу голосувати. Я прошу, колеги, всіх змобілізуватись.</p>
<p>Я ставлю пропозицію повернутись до голосування за проект Закону 8380 і прошу всіх голосувати, колеги. Прошу всіх підтримати. Голосуємо. Прошу голосувати, прошу підтримати. Голосуємо. Прошу підтримати.</p>
<p>&nbsp;</p>
<p>17:22:19</p>
<p>За-235</p>
<p>Повернулись.</p>
<p>І я ставлю, відповідно до статті 146, ставлю для прийняття в цілому проект Постанови 8380/П, про включення до порядку денного сесії Верховної Ради України восьмого скликання законопроекту про внесення змін до статті 133 Конституції України і про направлення його до Конституційного Суду України. Прошу голосувати. Прошу підтримати, колеги, кожного. Прошу голосувати, прошу підтримати. Голосуємо, прошу підтримати. Голосуємо.</p>
<p>&nbsp;</p>
<p>17:23:01</p>
<p>За-239</p>
<p>Рішення прийнято.</p>
<p>Прошу показати по фракціях. "Блок Петра Порошенка" – 81, "Народний фронт" – 71, "Опозиційний блок" – 0, "Самопоміч" – 17, Радикальна партія – 19, "Батьківщина" – 10, "Воля народу" – 12, "Партія "Відродження" – 2.</p>
<p>І ми переходимо до наступного проекту Закону про внесення змін до статті 133 Конституції України (щодо перейменування Дніпропетровської області) (№ 8329). І я запрошую до доповіді народного депутата України Денисенка Андрія Сергійовича. Але, пане Андрій, ми маємо час обмежений, не вичерпуйте всіх 10 хвилин. Будь ласка.</p>
<p>&nbsp;</p>
<p>17:23:47</p>
<p>ДЕНИСЕНКО А.С.</p>
<p>Шановні друзі, пані та панове! Сьогодні, напередодні роковин Голодомору, ми розглядаємо в дійсності епохальні історичні питання.</p>
<p>Ми не просто прибираємо з мапи України прізвища катів&nbsp; українського народу, ми робимо в тилу нашої діючої воюючої армії зачистку від імен Гіві і Моторола минулого століття.</p>
<p>Я нагадаю вам, що по Петровському є рішення українського&nbsp; суду, які визнали його винним в організації Голодомору, геноциду українського народу. І для кожного українця, кожного парламентаря, хто сьогодні присутній в цій залі, це знакове питання, це питання честі,&nbsp; гідності і совісті. Попіл, попіл замучених голодом українців б'ється в моєму серці. Попіл тих хлопців, які 100 років тому віддали своє життя під час перших визвольних змагань за українську соборну самостійну державу, за Українську Народну Республіку, б'ється в наших серцях. І для мене надзвичайно&nbsp; важливо сьогодні&nbsp; кожен голос у парламенті. Для всіх мешканців Січеславського краю надзвичайно важливий кожен із ваших голосів.&nbsp; Я хочу вам нагадати, друзі мої, що&nbsp; п'ять із вісьмох січей, цих адміністративних і військових центрів українського козацтва, знаходилися саме на території області, яка досі має назву Дніпропетровська.</p>
<p>Я хочу вам нагадати, друзі мої, що в 1918 році Українська Центральна Рада прийняла рішення про те, що регіон, з якого я родом, де я обраний мажоритарником, називався не Катеринославська губернія, а земля Січ. Я хочу вам нагадати, друзі мої, що академік Яворницький, чиїм ім'ям названо центральний проспект міста Дніпра, ввів в обіг цей&nbsp; термін –&nbsp; Січеслав. І саме так неформально і формально називався сучасний Дніпро протягом 1917-1921 років.&nbsp; І пам'ять, історична пам'ять про цю назву&nbsp; Січеславський край саме&nbsp; і спонукає нас, свідомих українців нашого краю, нашої області проводити громадську кампанію на підтримку перейменування.</p>
<p>Понад 100 громадських організацій звернулися до вас, шановні представники українського народу, до українського парламенту з проханням підтримати історичну назву Січеславська область. Понад 26 районів і міст провели у себе обговорення, і скрізь саме ця назва, саме ця ідея набула підтримки свідомих українців. Громадські ради при міському голові, міській раді Дніпра, громадська рада при обласній державній адміністрації підтримали саме цю назву.</p>
<p>Я вам хочу сказати, друзі мої, сьогодні тут дехто поширює таку думку: давайте, мовляв, казали, не Кропивницьку, а Центральноукраїнську, давайте змінимо, зіб'ємо карти, давайте не Січеславську, а давайте Дніпровську. У нашого парламенту є єдина можливість зараз у нашому скликанні проголосувати за зміну назви області - це сьогодні. Є пряма норма Конституції, яка твердить, якщо ми зараз не голосуємо, ми протягом року не можемо повернутися до розгляду цього питання. І тому будь-які настрої, а давайте не ту назву, а давайте сю, а давайте переб'ємо карти, змінимо, це все робота російської московської агентури. І якщо нам сьогодні з білбордів деякі московські агенти говорять, що вони почнуть з миру, ні, вони, так само, як петровські, кірови, гіві і мотороли минулого століття почнуть із встановлення пам'ятників своїм кумирам, із повернень назв комуністичних вулиць і областей, вони таврують нашу землю своїми символами і смислами, а ми, українці, маємо наділяти своїми символами і смислами. Мої предки козаки по двох лініях – і по материній, і по батьковій –&nbsp; саме в добу козацтва, саме в добу Січі територія нашого краю була відвойована у степу на межі цивілізацій. Саме у 14-му році один із добровольчих батальйонів носив назву "Січеслав". Найкрасивіша набережна нашого обласного центру Дніпра.</p>
<p>І я, до речі, вам хочу сказати як автор законопроекту про перейменування обласного центру з Дніпропетровська на Дніпро, ми таким чином там обрізали ноги Петровському, да, і пам'ятник звалили, і тут же перейменували місто. Це був історичний компроміс, історичний компроміс, бо була думка не тільки Дніпро, а давайте Січеслав. І мені як автору довелося вислухати багато критики на адресу цього законопроекту.</p>
<p>Тому зараз прийшов час віддати данину не тільки новітній традиції, по якій ми назвали обласний центр, бо прийшла стихійна декомунізація, прийшло стихійне відкидання того Петровського ще з 80-х років. Містяни називали місто Дніпром, прийшов час повернутися і спертися на нашу віковічну українську традицію. Так само, як це є в назвах Волинської області з обласним центром Луцьком. Так само, як це є в назві Закарпатської області з центром Ужгородом, так само у нас повинна з'явитися ще одна прекрасна, красива назва Січеславська область із центром в Дніпрі. Про це нам говорить… про це нам говорить дух, дух нашої історії, дух нашої давнини, наших предків. І ті покоління українців, які дивляться на мене, Січеславська – це єдина назва, за яку пролито українську кров. Січеславська – це єдина назва, якою досі, досі, за яку, за яку морили голодом українців в 1932-1933 роках.</p>
<p>Шановні друзі, прошу вас всіх підтримати, сто років наш край чекав цього моменту. Підтримати Січеславський край, підтримати Січеславську область своїм голосуванням.</p>
<p>Слава Україні! Слава нації!</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>17:30:59</p>
<p>ГОЛОВУЮЧИЙ. Дякую.</p>
<p>Будь ласка, залишайтесь на трибуні. Я прошу... Пане Андрію, на трибуні залишайтесь, будь ласка. Я прошу записатись на запитання до доповідача.</p>
<p>Домовились, без питань. Я маю йти по процедурі. Пане&nbsp; Андрію, немає&nbsp; до вас запитань. Дякуємо за вашу доповідь.</p>
<p>І я запрошую слово для співдоповіді голову профільного комітету шановного пана Князевича. Прошу.</p>
<p>&nbsp;</p>
<p>17:31:22</p>
<p>КНЯЗЕВИЧ Р.П.</p>
<p>Дякую, шановна пані головуюча.</p>
<p>Шановні колеги! Я дуже коротко хочу тільки сказати, що так само, як і попередній законопроект 11 липня 2018 року на попередній сесії наш комітет розглянув і зазначений законопроект, який був внесений 27 квітня більш ніж однією третиною від конституційного складу Верховної Ради&nbsp; України, і, відповідно, був зареєстрований за реєстраційним номером 8329. Комітет з питань правової політики та правосуддя в межах тих повноважень, які належать нам згідно предметів відання, розглянув зазначений законопроект щодо його відповідності процедурі внесення змін до Конституції України і встановив таке.</p>
<p>Зазначений законопроект внесений належним суб'єктом щодо внесення змін до Конституції, а саме не менше ніж третиною від конституційного складу Верховної Ради&nbsp; України. Законопроект вносить зміни в частину другу статті 133 Конституції України, а саме слово "Дніпропетровська" пропонується замінити на слово "Січеславська".</p>
<p>Хочу зазначити, що так само, як і попередній законопроект, цей законопроект не потребує певних змін до розділу І, ІІІ і ХІІІ Конституції, які могли би бути затверджені на всеукраїнському референдумі, але разом з тим нагадую, що Верховною Радою попередньо схвалений законопроект про внесення змін до Конституції за реєстраційним номером 2217а (від 15 липня 2015 року), який передбачає аналогічні зміни, але вони ще не стали частиною Конституції, оскільки не було прийнято законопроект в цілому. Разом з тим зазначений законопроект теж вносить зміни саме в статтю 133, правда, в іншому ракурсі: прибираються в цьому законопроекті взагалі згадки про назви областей з Конституції України, і рівень регулювання зазначених назв пропонується понизити до відповідного профільного закону.</p>
<p>Попередній аналіз законопроекту за реєстраційний номером 8329 дав можливість комітету стверджувати, що він в цілому відповідає вимогам 157-ї і 158-ї Конституції України, а отже комітет вважає за недоцільне направляти його на науково-юридичну чи іншу експертизу до прийняття відповідної постанови Верховної Ради&nbsp; про звернення до Конституційного Суду&nbsp; України.</p>
<p>Комітет більшістю голосів на своєму засіданні прийняв рішення рекомендувати Верховній Раді України, поданий більше ніж однією третиною від конституційного складу Верховної Ради і народних депутатів України, проект Закону про внесення змін до статті 133 Конституції України (щодо перейменування Дніпропетровської області) Верховній Раді восьмого скликання включити до порядку денного дев'ятої сесії і направити до Конституційного Суду України для одержання висновку щодо його відповідності вимогам 157-й та 158-й Конституції України. Просимо підтримати зазначений проект рішення Комітету з питань правової політики та правосуддя.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо голові Комітету з питань правової політики та правосуддя.</p>
<p>Колеги, прошу записатися на виступи від депутатських груп і фракцій, будь ласка. Будь ласка, народний депутат Сажко. Передає слово Вілкулу. Просимо вас, пане Вілкул.</p>
<p>&nbsp;</p>
<p>17:35:04</p>
<p>ВІЛКУЛ О.Ю.</p>
<p>Шановний народе України! Влада вже перейменувала десятки тисяч вулиць, районів, населених пунктів. Жити стало краще? Ні.</p>
<p>Шановні провладні депутати, може ваше перейменування міст і областей поверне додому мільйони наших громадян, які працюють за кордоном, чи може чергове перейменування поліпшить життя в країні? Ні. Чи зробить тепліше в оселях? Також не зробить. Продовжуєте відволікати увагу людей від реальних проблем? Так.</p>
<p>Скажіть, чому не виносяться на голосування наші законопроекти про мир, підтримку промисловості, створення робочих місць, зниження тарифів, підтримку науки, підприємництва, селян? Та хоч сто раз перейменовуйте вулиці і назвіть їх європейськими, але там, де залишаються ями, якщо не ремонтувати дороги, то ці ями залишаться.</p>
<p>Зараз ви хочете перейменувати ще дві області. Це що, найважливіше питання в країні? Запитайте у людей, а не вирішуйте кулуарно. До речі, Дніпропетровська обласна рада за це не проголосувала.</p>
<p>Я виступаю проти того, щоб купка провладних депутатів вирішувала, як жити десяткам мільйонів людей. Я виступаю за референдуми, в тому числі місцеві референдуми. Це сучасна світова практика, щоб у кожному населеному пункті, в кожній області люди самі приймали рішення, як вони будуть називатися. І для цього ще три роки тому я подав відповідний законопроект, який ви також навіть не хочете виносити до залу.</p>
<p>"Опозиційний блок" не буде голосувати за цю чергову зневагу до людей, коли перейменовують без врахування їхньої думки. Наступного року влада обов'язково зміниться, і ми надамо людям можливість відчувати себе господарями у власній країні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, народний депутат Зубач.</p>
<p>&nbsp;</p>
<p>17:37:28</p>
<p>ЗУБАЧ Л.Л.</p>
<p>"Самопоміч" завжди підтримувала всі рішення, пов'язані з декомунізацією. Ми вважаємо принципово важливим Україні позбавитися від всіх ознак "червоної чуми", яка принесла нашим людям багато зла, і не тільки зла, а принесла смерті мільйонів українців. І це зло продовжують сіяти сьогодні спадкоємці цього "червоного" режиму - російсько-окупаційні війська, яка продовжують вбивати українців і сіяти зло.</p>
<p>Цим рішенням ми фактично закінчуємо процес декомунізації, але лише декомунізації форм, назв, форм, пам'ятників, але ми ще бралися насправді серйозним чином за суть питання. Нас чекає велика робота, пов'язана зі свідомістю багатьох людей, нас чекає роз'яснювальна робота, нас чекає просвітницька робота. І, можливо, тоді у Верховній Радій не буде таких народних депутатів, які виходять на трибуну і говорять про те, що насправді це не є важливе питання. Це не їх біда, це їхня, насправді, не їхня вина, це їхня біда, їх можна тільки пожаліти. Але сподіваюся, що у Верховній Раді цього скликання все-таки&nbsp; є достатня кількість критично мислячих людей, які розуміють, наскільки це є важливе питання. І сьогодні ми приймемо символічне і правильне рішення про перейменування Дніпропетровської області на Січеславську. Не може така сильна область, яка була форпостом у боротьбі з російсько-окупаційними військами, носити назву злочинця Петровського, тому "Самопоміч" закликає всіх одноголосно підтримати це рішення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І будь ласка,&nbsp; до слова запрошується Олег Ляшко. Просимо вас, пане Олеже. Він представить позицію Радикальної партії.</p>
<p>&nbsp;</p>
<p>17:39:38</p>
<p>ЛЯШКО О.В.</p>
<p>Олег Ляшко, Радикальна партія. Українська мова, українська церква, українська культура, українська історія і наші герої – це той міцний фундамент&nbsp; майбутньої української держави. Той, хто не пам'ятає свою історію, той, хто не цінить своїх героїв, той не має майбутнього. Саме тому я і наша команда, ми були авторами Закону про декомунізацію. Як українець по роду, по крові, по&nbsp; духу я не можу дозволити, щоб сьогодні в Україні почитали так званих героїв, які знищили мільйони українців. І мене взагалі дивує, що в ІІІ тисячолітті, коли ми знаємо&nbsp; добре свою історію, коли ми знаємо роль комуністів у знищенні&nbsp; українських селян, українських робітників, української інтелігенції, українських людей, знаходяться в цьому залі люди, які восхваляють цих катів і прикривають їхні злочини.&nbsp; Манкурти без роду-племені, для яких Україна – це&nbsp; територія для вбивства людей і для грабунку, щоб набивати свої офшорні кишені. Ви хочете достойного життя в країні?&nbsp; Ви хочете, щоб люди тут достойно жили? У першу чергу, треба цінувати свою історію, своїх героїв, от тоді буде достойне життя.</p>
<p>Наша команда бореться за збільшення зарплат, за збільшення пенсій, за достойну роботу і&nbsp; зарплату для українських людей. Сьогоднішня влада перетворила нашу країну в уяві всього світу, що ми тільки здатні побиратися, здатні просити, здатні принижуватися. Це не правильна подача України, це приниження українців, яке сьогодні здійснює нинішня влада, тому що українці – це героїчна нація, це дуже високоосвічені люди, талановиті, працьовиті, затяті. Нам чужого не треба, але й свого не віддамо. І сьогоднішні герої на Донбасі, захищаючи країну, показують приклад усім, як це робили наші діди, баби у 41–45-му, вічна їм слава, коли вони били Гітлера і фашистів. Отак сьогодні б'ють новітніх фашистів, які вбивають наших людей на Донбасі.</p>
<p>Тому цінимо тих героїв війни попередньої, і цих цінимо, і маємо віддати шану і повністю їх підтримувати. І не розказуйте, не дуріть людей, що без історичної пам'яті можливе майбутнє країни. Ні, неможливе, це нація, яка не має історичної пам'яті – це не нація, це роботи. Як отого, що до нас привезли робота, Софія, вона навіть з Прем’єр-міністром говорить. Тільки то робот, то не людина. А якщо ми – люди, якщо ми – українці, треба почитати своїх прадідів, своїх героїв, свою землю, захищати і зробити все, щоб українці достойно жили в рідній країні, чого, на жаль, не робить нинішня влада.</p>
<p>Я і моя команда пропонуємо план відновлення країни, відновлення поваги до України і до робочої людини в Україні.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:42:47</p>
<p>ГОЛОВУЮЧИЙ.</p>
<p>Від групи "Воля народу" до слова запрошується Євген Рибчинський. Будь ласка, пане Євген.</p>
<p>&nbsp;</p>
<p>17:42:54</p>
<p>РИБЧИНСЬКИЙ Є.Ю.</p>
<p>Не зважаючи на те, що "Воля народу" бойкотувала кілька засідань через неприйняття мораторію, тобто постанови 8108 про мораторій на відключення газу населенню, сьогодні "Воля народу" активно голосує, тому що сьогодні на повістці дня в порядку денному стоїть питання стоїть питання декомунізації.</p>
<p>Що таке взагалі декомунізація, якщо не перейменування таких міст як Дніпропетровськ і області Дніпропетровської? Якщо не перейменувати, то взагалі можна вважати, що такої декомунізації не було, бо просто знести пам'ятники Леніна – це ще, це нічого. Ленін взагалі в Україні ніколи не був, в Києві не був. Ми ставили йому пам'ятники. А Петровський знищив 370 тисяч українців в Голодомор. Це треба розуміти.</p>
<p>І ще. Місто перейменувалося в 1926 році в Дніпропетровськ, і ніхто не питав у народу, чи можна перейменовувати, чи не можна. Ніхто не казав Верховній Раді Української РСР, чи можна, чи приймуть депутатів на Батьківщині, якщо вони перейменують область. Просто перейменували одним указом і до побачення.</p>
<p>А у нас сьогодні ведеться дискусія начебто чи потрібно комусь перейменовувати, коли сьогодні такі ціни на газ. Ну як таке можна взагалі ставити на одні ваги? Це зовсім різні речі. Треба перейменовувати однозначно. Січеславська – прекрасна назва. Вона об'єднує дуже багато понять. Козацька Січ на цій історичній території існувала кілька сторіч і охороняла Русь, і не тільки Русь, і Європу всю.</p>
<p>Я би хотів сказати наступне, що сьогодні ті, хто не з'явився в залі і не проголосують – це люди абсолютно несвідомі і вони не мають права називатися депутатами Верховної Ради, якщо у них немає поважної причини не знаходитися на разі в залі. Обов'язково треба зеленою кнопкою голосувати за Січеславську область. Хай наші опоненти зарублять собі це на носі.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Від "Блоку Петра Порошенка" запрошується до слова Шинькович, будь ласка.</p>
<p>&nbsp;</p>
<p>17:45:23</p>
<p>ШИНЬКОВИЧ А.В.</p>
<p>Слава Україні! Шановні колеги, безумовно, для фракції "Блок Петра Порошенка" питання декомунізації є одним із пріоритетних і ми завжди підтримували&nbsp; і будемо підтримувати усі рішення, за якими йде викорінення, викорінення з назв, викорінення з людської свідомості стереотипів мислення, тих ганебних явищ, які відкотили розвиток України на сторіччя. І, безумовно, ми сьогодні маємо над цим працювати щоденно. В нас є Житловий кодекс, в якому сотні разів згадана УРСР. Ми, на жаль, не почистили елементарні дрібниці. Це нам, скажемо так, завдання домашнє і зробити це в цьому скликанні. Але, друзі, питання назв, воно надзвичайно зворушливе і тонке для тих людей, які проживають в тих містах, областях і районах. Так, звичайно, є такі села, міста, які просили всі, перейменуйте нас, нам соромно. Водночас у мене на окрузі село Улянівка, яке жодним чином з Леніним не пов'язано! Там був дід Улян, який з місцевих… Ми їх одним гамузом зачистили і перейменували. Бог з ним!</p>
<p>До фракції БПП надійшли численні, це не жарт, численні звернення від громадських організацій! І сьогодні питання назви Дніпропетровської області, воно, дійсно, не зовсім, скажемо так, спокійно приймається. Сьогодні викорінити імена тих, хто катував українців – так. Але що зробило велике Дніпро, велика річка, що вона зробила для кожного з нас, друзі?</p>
<p>І історичний компроміс, про який тут доповідач казав, – це не таврувати народних депутатів, які мають іншу думку, які спілкуються з людьми і чують ту думку, ми ж чути, не завжди чуємо те, що люди говорять, друзі! Історичний компроміс – це почути різні думки і знайти компроміс.</p>
<p>І тому сьогодні є інша думка – думка про Дніпровську область. І це думка не моя особиста, а думка тих громадських організацій, які звернулись, друзі, поважайте інші думки! Чуйте не лише себе. Ви чуєте себе. Ви чуєте себе і думаєте, що ваша думка є абсолютно єдиною і безкомпромісною. А, виявляється, є і інші думки.</p>
<p>Тому ми просимо замислитися під час голосування. Декомунізації – так! Викоріненню комуністичних назв – так! Але почути думку людей – так!</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Від фракції "Батьківщина" Луценко.</p>
<p>&nbsp;</p>
<p>17:48:09</p>
<p>ЛУЦЕНКО І.В.</p>
<p>Шановні колеги, думка людей однозначна – необхідна Січеславська область. Тут немає жодних компромісів і жодних варіантів. Шановні друзі, фракція "Батьківщина" буде 100-відсотково підтримувати цю ініціативу. Ми страшенно вдячні тим ентузіастам, не тільки нашим колегам, але й численній спільноті бувшої Дніпропетровської області, котра сюди, в Київ, приїздила регулярно для того, щоб проводити тут агітацію, для того, щоб проводити роботу, для того, щоб тут, в цій залі, визріло це необхідне рішення.</p>
<p>Є дві великих підстави, з яких нам треба натиснути кнопку "за".</p>
<p>Перша підстава. Ми маємо припинити возвеличення того страшного злочину, яким був Голодомор, і яким зараз фактично возвеличується ім'я його головного, одного з головних організаторів – Петровського. Ходячи по цих вулицях, називаючи ці назви, ми возвеличуємо цих злочинців. Це треба прекратити робити негайно, це треба було прекратити робити давно, але добре, що хоч от зараз ми це починаємо робити.</p>
<p>Друга і, можливо, більш важлива підстава, чому треба голосувати "за". Шановні друзі, в 14-му році на нас пішла війною Росія. І я був свідком, як саме Дніпровський, Січеславський край став осердям, новою Січчю, осердям нового збройного опору, котрий, на жаль, ми тут, в Києві, так сильно не бачили, я відверто це скажу, хоча я патріот Києва. Але всі тоді їхали в Дніпро для того, щоб об'єднатися там, зібратися, як це завжди було протягом століть, зібратися в низинах Дніпра і йти обороняти свою землю.</p>
<p>Отож, цей край ще раз показав свою високу марку захисника нашої української держави і нашої української ідентичності. Що як не ім'я, власне, захисника ми мусимо йому зараз повернути. Нажимаємо кнопку "за", тиснемо "за". Січеславська – так.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Від "Народний фронт", хто буде виступати? Юрій Тимошенко. Будь ласка.</p>
<p>&nbsp;</p>
<p>17:50:32</p>
<p>ТИМОШЕНКО Ю.В.</p>
<p>Слава Україні!</p>
<p>Не перевились ще козаки на Україні, і я звертаюся до тих в цьому залі, хто вважає себе нащадком наших славних предків, а не до тих хрунів, які тут стоять і слинять свою зраду. Нагадаю вам, що назва ця не вигадана нами, це є назва вигадана ще 100 років тому нашими славними предками, які своїми життями, своєю кров'ю заплатили за те, щоб ця назва існувала. Отже, ця назва не писалася в якомусь кабінеті, на якомусь комп'ютері, під чиюсь диктовку, ця назва писалася святою, чистою, козацькою кров'ю наших предків! І я закликаю кожного, кожного, хто вважає себе гідним слави своїх предків, не зрадити своїх предків, не зневажити їх, не показати, що ми мудріші чи кращі. Вони були мудріші, вони були кращі від нас. Кожен, хто вважає себе нащадком наших предків, голосує "за"!</p>
<p>Слава Україні! Ганьба хруням!</p>
<p>&nbsp;</p>
<p>ГОЛОВУЮЧИЙ. Колеги, зараз у нас 6 хвилин виступи від народних депутатів,, і переходимо до голосування. Я хочу всіх попередити, що через 6 хвилин ми будемо переходити до прийняття рішення. Я прошу всіх голів фракцій запросити депутатів в зал. А зараз я прошу народних депутатів провести запис на участь в обговоренні від народних депутатів. Будь ласка.</p>
<p>Масоріна Олена Сергіївна передає Андрію Тетеруку. Будь ласка.</p>
<p>&nbsp;</p>
<p>17:52:33</p>
<p>МАСОРІНА О.С.</p>
<p>Слово Тетеруку.</p>
<p>&nbsp;</p>
<p>17:52:43</p>
<p>ТЕТЕРУК А.А.</p>
<p>Андрій Тетерук, "Народний фронт". Звісно, сьогодні лунало дуже багато суперечливих думок, треба перейменовувати, не треба, приводились згадки про різні позиції комуністичної або російської ідеології, що раніше це так треба було. Але давайте згадувати насамперед історичні реалії нашого українського народу. Що зробила комуністична влада з нашим українським народом? Починаючи від того, що розстрілювали тільки за те, що диплом був з відмінними оцінками, щоб знищити інтелігенцію, щоб винищити письменників, всіх тих працездатних українців, які любили, жили і творили на своїй рідній українській землі. І вся ця комуністична ідеологія залишилась кривавою такою чорною плямою в історії нашої держави.</p>
<p>Тому жодного навіть не має бути сумніву про те, аби позбутися всієї цієї комуністичної навали, яка існувала на нашій землі. Тому я закликаю всіх і "Народний фронт" буде голосувати за те, щоби позбутися комуністичних ідеологічних назв в містах і областях нашої держави. Тому треба голосувати зеленою кнопкою "за", якомога швидше позбутись всіх комуністичних назв і ідеології, і не дати можливості навіть на те, щоби вважати, що така позиція може бути втілена в життя – комуністична або проросійська. Тому що це все загроза нашій ідентичності, загроза нашому мирному існуванню. І все це створює небезпечні прецеденти в історичному контексті. Тому треба голосувати за перейменування і рухатись далі, перед нами стоїть дуже багато питань, які ми маємо розглянути в цій сесійній залі.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Іллєнко Андрій Юрійович.</p>
<p>&nbsp;</p>
<p>17:54:35</p>
<p>ІЛЛЄНКО А.Ю.</p>
<p>Андрій Іллєнко, "Всеукраїнське об'єднання "Свобода", місто Київ. Ви знаєте, я абсолютно не здивований, що представники відкрито антиукраїнських сил в парламенті зараз закликають не голосувати за перейменування області, названої на честь людини, яка організовувала Голодомор. Петровський – організатор Голодомору. Рішенням українського суду визнаний – злочинець, який знищував мільйони українців. Я не дивуюсь цьому, я розумію, на кого вони працюють. Але я дуже здивований виступом представника фракції БПП. "Мова. Віра. Армія" – так? "Мова. Віра. Армія". Тільки перейменувати область, яка названа іменем ката, – чомусь там дискусія є. Яка дискусія може бути?! Чи може бути в Ізраїлі дискусія щодо націонал-соціалізму? Чи може бути дискусія в Україні щодо комунізму, який знищив мільйони наших предків, який досі тримає нас в цих лещатах "совка"? Давайте сьогодні відкинемо цю облуду, давайте сьогодні відкинемо ці, знаєте, боязні чиїсь, що там хтось про виборців думає. Ви про українців замордованих, знищених мільйонів, подумайте в цей момент. І поясніть, якщо якісь виборці не розуміють, поясніть їм, про що йдеться! Якщо є люди, які не з їхньої вини, через пропаганду багатолітню вони не знають історичної правди. Так розкажіть їм&nbsp; цю правду, розкажіть їм, поясніть елементарні речі. Січеславська область – це наша історична назва. Це місце, де починалася Січ, де починалося українське козацтво, це наше коріння, це наша честь, це&nbsp; наша історія.</p>
<p>Я закликаю кожного українця сьогодні, який&nbsp; себе поважає, побачити поіменно голосування, яке зараз буде. Кожне прізвище і кожну фракцію. Уважно, будь ласка, українці, дивіться. І потім згадайте це на виборах, коли вам прийдуть і будуть розказувати, які вони патріоти, як вони люблять Україну, просто згадайте одне&nbsp; голосування, яке зараз буде. Ну, і не тільки це, звичайно, а ще багато&nbsp; інших.</p>
<p>Тому голосуємо "за".</p>
<p>&nbsp;</p>
<p>ГОЛОВУЮЧИЙ. Колеги, хочу повідомити, зараз буде заключний виступ. Через 3 хвилини ми переходимо до голосування. Відразу хочу повідомити, що якщо буде затягування, я продовжую сесію до завершення розгляду даного питання. І, колеги, за 3 хвилини ми переходимо до прийняття рішення. Подивіться,&nbsp; кого нема поруч, запросіть в зал, щоб ніхто не говорив, що він не знав, коли і як буде голосування. Тому я прошу усіх голів фракцій запросити депутатів в зал.</p>
<p>Зараз&nbsp; Матківський передає слово для виступу Кривенкові, і це заключний виступ. Після того переходимо до прийняття рішення.</p>
<p>Будь ласка, Кривенко – 3 хвилини.</p>
<p>&nbsp;</p>
<p>17:57:31</p>
<p>КРИВЕНКО В.М.</p>
<p>Віктор Кривенко, Народний Рух України. Шановні колеги, зараз, справді, буде момент істини. Я погоджуюсь з попереднім виступаючим, що коли писати на білбордах "Мова. Віра. Армія" –&nbsp; це, справді, добре і щось зроблено. І по Томосу ми підтримали, і навіть Народний Рух України вивів 200 чоловік під Верховну Раду, коли 18 квітня голосували.</p>
<p>Але зараз, коли я бачу, як окремі мажоритарники від БПП ходять витягують карточки і пишуть заяви, що вони начебто загубили якусь карточку, то я прошу вас, схаменіться. Це дно не голосувати за декомунізацію моєї рідної області.</p>
<p>Коли ми декомунізовували Дніпродзержинськ, я пам'ятаю, як Іван Крулько виступав, як ми тоді добивалися цього. Я пам'ятаю, як телефонували мені, моїм рідним і казали: та вас проклянуть. Не підтримує 60 відсотків, мінімум, перейменування на Кам'янське, повернути справжню назву. Перейменували. Прекрасно живе місто, і нема жодних дискусій з цього приводу. Зараз я розумію, що йдуть вибори, і комусь хочеться зберегти і маніпулятивні всі речі використати, що він начебто за Дніпровську область, Січеславська область – це, справді, наша історія, це наші легендарні пращури, які боролися за Україну. Да, вони програли комуністам, саме через такий розбрат, який зараз в тому числі є в парламенті в нашому. І зараз я закликаю Президента, керівника фракції розібратися із своєю фракцією. Якщо не буде голосів, то це буде справді вирок для майбутнього цієї політичної сили, як на мою думку, тому що в таких речах і перевіряється, хто українець, а хто ні.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, ми завершили обговорення. Переходимо до прийняття рішення.&nbsp; Я прошу всіх зайти в зал, колеги. Я прошу подивитися кого нема в залі, голів фракцій прошу провести моніторинг, і прошу усіх запросити подивитися, хто є в кулуарах.</p>
<p>Колеги, я знаю, яка є дискусія, і я знаю, які є позиції. І ця дискусія вже триває два місяці. Але, повірте мені, ми можемо жодної назви не провести, якщо не об'єднаємося навколо Січеславської. Ця дискусія може мати дуже тупиковий, поганий шлях, я знаю про те, і це говорили, що багато є прихильників Дніпровської. Я не бачу принципової різниці в тому, колеги. Я бачу ключове – замінити Дніпропетровську область. Давайте підтримаємо Січеславську. Це буде мудре, це буде державницьке рішення, це буде гарний сьогодні знак для всіх жителів області. І не бійтеся про те, що хтось не зрозуміє. Ви згадували сьогодні Комсомольське – Горішні Плавні. Хто сьогодні згадує? Чудове українське місто –&nbsp; Горішні Плавні. І нема жодних проблем. Не треба апелювати до того, що люди не сприймають нових назв. Як правильно говорили в Кропивницькому, люди вивчають біографію, люди з того приводу втішаються,&nbsp; і росте нове покоління. Давайте об'єднаємося, колеги. Я прошу вас всіх підтримати ту назву, яка пропонується авторами –&nbsp; Січеславську область, і це буде мудре державницьке рішення.</p>
<p>Отже, переходимо до прийняття рішення. Я прошу всіх відповідально проголосувати. І сподіваюся на нашу мудрість, колеги.</p>
<p>Відповідно до статті 146 Регламенту Верховної Ради України ставлю на голосування для прийняття в цілому проекту Постанови № 8329/П про включення до порядку денного сесії восьмого скликання законопроекту про внесення змін до статті 133 Конституції України (щодо перейменування Дніпропетровської області) і про його направлення до Конституційного Суду.</p>
<p>Прошу голосувати і прошу підтримати, колеги. Голосуємо, кожен голос має вагу. Прошу підтримати, прошу голосувати, голосуємо.</p>
<p>&nbsp;</p>
<p>18:01:51</p>
<p>За-202</p>
<p>Я поставлю на повернення. Я поставлю на повернення. Отже, колеги, я поставлю зараз на повернення, зайдіть в зал, заходіть в зал.</p>
<p>Колеги, це буде мудре, державницьке рішення, давайте повернемось, колеги. Отже, я ставлю пропозицію повернутись до розгляду проекту Закону 8329. Прошу голосувати і прошу підтримати, голосуємо за повернення.</p>
<p>Так, я продовжив вже, до завершення&nbsp; розгляду. Прошу голосувати.</p>
<p>Підтримайте, колеги, підтримайте!</p>
<p>&nbsp;</p>
<p>18:02:45</p>
<p>За-209</p>
<p>Динаміка позитивна, колеги. Не встигли? Я ще раз поставлю.</p>
<p>По фракціях: "Блок Петра Порошенка" – 65, "Народний фронт" – 60, "Опозиційний блок" – 0, "Самопоміч" – 17, Радикальна партія – 19,&nbsp;&nbsp; "Батьківщина" – 10, "Воля народу" – 7,&nbsp; "Партія "Відродження" – 2, позафракційні – 29.</p>
<p>Колеги, я ставлю на голосування пропозицію повернутись до проекту Закону про внесення змін до статті 133 Конституції України (щодо перейменування Дніпропетровської&nbsp; області) (8329).</p>
<p>І я прошу вас, колеги, я прошу підтримки. Я прошу кожного підтримки. Нам бракує на так багато голосів. Я прошу проголосувати і прошу підтримати.</p>
<p>Голосуємо, колеги! Прошу підтримати. Голосуємо. <i>(Шум у залі)</i></p>
<p>&nbsp;</p>
<p>18:03:55</p>
<p>За-206</p>
<p>Ще менше голосів.</p>
<p>&nbsp;Колеги, я ще раз поставлю на голосування. <i>(Шум у залі)</i> Колеги, я ще раз ставлю, заключний раз ставлю на голосування повернення до проекту Закону 8329.</p>
<p>Прошу голосувати і прошу підтримати. Повернення, повернення. Заключний раз.</p>
<p>&nbsp;</p>
<p>18:04:24</p>
<p>За-207</p>
<p>Отже, колеги, рішення по внесенню змін до Конституції не прийнято. <i>(Шум у залі)</i></p>
<p>Я, колеги… <i>(Шум у залі)</i> Це питання, наголошую, ми повинні внести нову постанову і проголосувати. Я закликаю внести нову постанову і проголосувати, бо це не зробить честі українському парламенту. Ми маємо негайно вирішити питання перейменування Дніпропетровської області. І я сподіваюсь у найближчий період на внесення нової постанови і на перейменування Дніпропетровської області. Ми знайдемо спосіб, щоб вона була внесена чимшвидше, щоб ми змогли перейменувати. Це питання гідності українського парламенту. <i>(Шум у залі)</i></p>
<p>І, колеги, я оголошую вечірнє засідання Верховної Ради України закритим.</p>
<p>&nbsp;</p>

