Стенограма пленарного засідання
19 березня 2013
&nbsp;
<p align=center>ЗАСІДАННЯ ТРЕТЄ</p>
<p align=center>Сесійна зала Верховної Ради України</p>
<p align=center>19 березня 2013 року, 16 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ.&nbsp; Шановні депутати, прошу займати свої робочі місця. Прошу підготуватися до реєстрації. Увімкніть систему "Рада".</p>
<p>16:01:34</p>
<p>Зареєструвалося в залі 310 народних депутатів.&nbsp;</p>
<p>Запросіть депутатів до зали, починається сесія. Ще депутати підходять. Щас ми ще раз зареєструємося. Я бачу, багато депутатів підходе.</p>
<p>Слово просить? Включіть мікрофон Шуфрича.</p>
<p>&nbsp;</p>
<p>16:02:41</p>
<p>ШУФРИЧ Н.І.</p>
<p>Дякую. Шановний Головуючий, шановні колеги! Ми маємо бути принциповими у всьому, тому я прошу заблокувати відсутнього в залі картку Арсенія Петровича Яценюка. Він відсутній в залі, прошу заблокувати його картку. Дякую. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Він керівник фракції, кому доручимо це зробити? <i>(Шум у залі)</i></p>
<p>&nbsp;Я бачу, багато депутатів підійшло. Прошу ще раз, ще раз прошу депутатів зареєструватися. Включить систему "Рада".</p>
<p>Зареєструвалося&nbsp;-351</p>
<p>Ну, от 351, от ще підходять. Народные депутаты зареєстровані. Починаємо працювати.</p>
<p>Відповідно до статті 60 Регламенту Верховної Ради України повідомляю про створення в Верховній Раді України сьомого скликання міжфракційного депутатського об'єднання з питань сприяння врегулювання придністровського конфлікту. Головою депутатського об'єднання з питань сприяння обрано народного депутата України Гордієнка Сергія Володимировича.</p>
<p>Шановні депутати, продовжуємо розгляд пропозицій комітетів про проведення парламентських слухань. На розгляд вноситься проект Постанови (реєстраційний номер 2030) про проведення парламентських слухань на тему: "Екологічні проблеми видобування сланцевого газу в Україні" (тут теж дата: 20 березня, ми повинні узгодити цю дату).</p>
<p>Є пропозиція розглянути це питання за скороченою процедурою. Можу ставити на голосування? Хто за таку пропозицію, прошу проголосувати.</p>
<p>&nbsp;</p>
<p>16:06:35</p>
<p>За-150</p>
<p>Рішення прийнято.</p>
<p>Слово надається голові Комітету з питань екологічної політики, природокористування та ліквідації наслідків Чорнобильської катастрофи Ірині Ігорівні Сех. Прошу.</p>
<p>&nbsp;</p>
<p>16:06:55</p>
<p>СЕХ І.І.</p>
<p>Шановна громадо, Комітетом з питань екологічної політики пропонується проект Постанови (хочу підкреслити, що одноголосно) про проведення парламентських слухань на тему: "Екологічні проблеми видобування сланцевого газу в Україні". Підписання державою Україна, компанією "Shell" та ТОВ "Надра Юзівська" тристоронньої угоди про розподіл вуглеводнів, які видобуватимуться в межах ділянки "Юзівська" – а це Донецька та Харківська області, - повинні були би дати старт практичній реалізації масштабного проекту, що перебуває зараз під пильною увагою громадськості, владної, політичної та світової еліти.</p>
<p>Проштовхується сьогодні укладення подібної угоди&nbsp; з компанією "Chevron" щодо&nbsp; ділянки Олеська, що на Львівщині, Франківщині та Тернопільщині.</p>
<p>Успішна реалізація таких проектів могла би дати шанс на досягнення енергетичної свободи і нового, якісного геополітичного статусу України. Але реалізація таких проектів, пов'язаних з безпосереднім техногенним руйнівним втручанням в природнє середовище, структуру земної кори неминуче і об'єктивно супроводжується високим рівнем&nbsp; потенційних екологічних ризиків. Навіювання суспільству удавану заспокоєність щодо абсолютної безпечності добування сланцевих&nbsp; газів буде безвідповідально і недалекоглядно.</p>
<p>Жодної серйозної&nbsp; дискусії, жодних ґрунтовних досліджень та офіційних висновків на предмет убезпечення екологічних ризиків та ризиків&nbsp; монополії приватного капіталу у сфері енергетичної безпеки держави…</p>
<p>&nbsp;</p>
<p>ГОЛОВУЮЧИЙ. Я прошу дати ще дві хвилини. Включіть.</p>
<p>&nbsp;</p>
<p>16:09:10</p>
<p>СЕХ І.І.</p>
<p>… сланцевих газів суспільство так і не дочекалося.</p>
<p>Стаття&nbsp; 25 проекту Угоди дає підстави вважати що до укладення Угоди ніяких досліджень та оцінки впливів на довкілля при розробці сланцевих газів не проводилося.</p>
<p>У порушення статті 11 Закону України "Про розподіл продукції" не проведена державна експертиза з природоохоронних, фінансових та правових питань.</p>
<p>Верховній Раді України, народу України відмовлено Кабінетом Міністрів в&nbsp; отриманні такої Угоди.</p>
<p>У мене в руках два документи, а саме Порядок денний засідання Кабінету Міністрів від 11 лютого,&nbsp; де цій угоді надано гриф "ДСК". А оце офіційна відповідь міністра екології, де він говорить, що ця&nbsp; Угода є, мовляв, конфіденційною&nbsp; і секретною.</p>
<p>Я хочу сказати, що це є порушенням Закону про статус депутата, Закону "Про комітети Верховної Ради", де&nbsp;&nbsp; чітко написано, що депутати Верховної Ради мають доступ не тільки до конфіденційної, а і до секретної інформації. Таке&nbsp; враження, що на так звані сланцеві угоди не діє не тільки українське, не діє європейське та міжнародне законодавство. Ми потрапляємо у ситуацію, що важко&nbsp; визначити, що саме отримає Україна&nbsp; від цього гешефту.</p>
<p>Сьогодні ми бачимо акції протесту у Донецьку, у Краматорську, у Слов'янську, ми бачимо ті акції протесту на Західній Україні. Суспільство вимагає відкритої дискусії. І ми маємо назрілу проблему, ми маємо визначитися щодо проблеми, яка&nbsp; зачіпає інтереси мільйони українців.</p>
<p>Ми знаємо, що фракція регіонів боїться&nbsp; такої дискусії і сьогодні не буде приймати…</p>
<p>&nbsp;</p>
<p>ГОЛОВУЮЧИЙ. Спасибі. Прошу записатися для обговорення від фракцій. Іде запис від фракцій. Слово надається від "Свобода", депутат Мирний.</p>
<p>&nbsp;</p>
<p>16:11:48</p>
<p>МИРНИЙ О.Б.</p>
<p>Прошу передати слово депутату Швайка.</p>
<p>&nbsp;</p>
<p>ГОЛОВУЮЧИЙ. Депутат Швайка.</p>
<p>&nbsp;</p>
<p>ШВАЙКА І.О.</p>
<p>Ігор Швайка, фракція Всеукраїнського об'єднання "Свобода", Харківська&nbsp; і Луганська області.</p>
<p>На цей час я маю декілька зустрічей на&nbsp; масових зібраннях, на яких обговорюється лише одна&nbsp; тема. Можу засвідчити колег по сесійній залі, а також телеглядачів, що жодної іншої теми, ніж прихований і величезні екологічні ризики&nbsp; проект по видобутку сланцевих газів&nbsp; ні в Ізюмі, ні у Краматорську Донецької області, на у Слов'янську Донецької області&nbsp; будь-яка інша тема людьми наразі не обговорюється.</p>
<p>Ми сьогодні стали свідками багатотисячних акцій&nbsp;&nbsp; протесту, головна ідея яких: з жодною громадою, з жодним депутатом районної, міської чи обласної ради жодних розмов не було. На цей час, в неділю, о 14 годині по 3-5 тисяч мешканців виступали в місті Ізюмі Харківської області, Дружківці, Слов'янську та інших містах Донецької і Харківської областей. Це є та ділянка, яка входить до Юзівської площі. Їхня основна вимога: "Ні – видобутку сланцевого газу без проведення нормальної, широкої дискусії і без нормальних юридичних, природоохоронних і економічних перспектив".</p>
<p>На цей час жоден із депутатів Харківської обласної ради, жоден із депутатів Донецької обласної ради, які проголосували про надання згоди на укладення цієї угоди, не мали, я це підкреслюю, не мали контракту в руках. Вони всі діяли за вказівкою голів обласних адміністрацій. І на цей час припиняється будь-яка нормальна дискусія. Прошу колег підтримати і парламентські слухання, і дати можливість щороку обговорення цієї теми.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", депутат Чорноволенко.</p>
<p>&nbsp;</p>
<p>16:13:59</p>
<p>ЧОРНОВОЛЕНКО О.В.</p>
<p>Шановні друзі! Можна скільки завгодно говорити про екологічну шкідливість цього способу видобування і можна скільки завгодно говорити про необхідність забезпечення України власними енергоносіями. І то, і то буде правильно. А я хотів би, щоб підтримавши проведення цих слухань, щоб на цих слуханнях прозвучало також досить активно питання про корупційну складову цього, того, що буде відбуватися.</p>
<p>І якщо ми розглянемо угоду про розподіл продукції, то ми побачимо якісь незрозумілі 10 відсотків, які дуже негативно характеризують нашу державу і наш уряд, які ідуть чомусь якійсь мало, нікому не відомій українській компанії, яка ніколи цим не займалась. А нам пояснювали, що вони добре знають місцевість. Ну, такі собі, знаєте, індіанці на Дикому Заході, які допомагають білим колонізаторам грабувати свою територію. Але насправді і цього немає, не можна сказати, що вони краще знають за пересічних мешканців Слобожанщини чи Прикарпаття цю територію.</p>
<p>Тому я вважаю, що оце корупційне питання – 10 відсотків легального такого собі відкату – має активно на цих слуханнях бути обговорено. А свій цей виступ прошу вважати як запит до Генеральної прокуратури і до Служби безпеки України. Можливо, все це треба з'ясувати, перш за все, з точки зору корупційної складової, корумпованості взагалі всього проекту, як і інших наших енергетичних проектів. Дякую за увагу.</p>
<p>&nbsp;</p>
<p>ГОЛОВУЮЧИЙ. Партія регіонів, Колесніченко.</p>
<p>&nbsp;</p>
<p>16:16:00</p>
<p>КОЛЕСНІЧЕНКО В.В.</p>
<p>Прошу передать слово коллеге Глазунову.</p>
<p>&nbsp;</p>
<p>ГОЛОВУЮЧИЙ. Прошу, депутат Глазунов, включіть мікрофон.</p>
<p>&nbsp;</p>
<p>16:16:07</p>
<p>ГЛАЗУНОВ С.М.</p>
<p>Дякую. Ви знаєте, я послухав, як виступила голова комітету, і думаю, як політики інколи допускають такі помилки, які потім, мабуть, тяжко виправляти.</p>
<p>Сьогодні вранці фракція Партії регіонів прийняла рішення голосувати за дану постанову. Але як зараз будуть голосувати депутати Партії регіонів, після того, як звинуватили у всіх бідах і того, що робили і не робили, я не знаю. Я вже не можу гарантувати, як вони проголосують.</p>
<p>Хотів би сказати тільки одне. Що більшість експертів сьогодні сходяться на думці, що запаси сланцевого газу в Україні посідають четверте місце в Європі, після Польщі, Франції, Норвегії. В Сполучених Штатах Америки іде видобуток, в Польщі теж іде, і населення сприймає, і немає проблем з екологією. І багато наших фахівців говорять про те, що якщо виконувати закони України і екологічні закони, повинно бути все нормально. Була така можливість на рівні парламенту вислухати фахівців. Не політиків, які використовують народ України в своїх цілях, вислухати науковців. А ви свій виступ перетворили в політиканство, тому що, я не знаю, як проголосує фракція, але хотів би, щоб всі знали, що зранку фракція була за голосування за дану постанову. Дякую.</p>
<p>&nbsp;</p>
<p>ГОЛОВУЮЧИЙ. Спасибі.</p>
<p>Фракція комуністів, Петро Симоненко.</p>
<p>&nbsp;</p>
<p>16:17:34</p>
<p>СИМОНЕНКО П.М.</p>
<p>Симоненко, фракция коммунистов. Я ще раз хочу наголосити на тому, що фракція Компартії вимагає проведення цих слухань, виходячи з того, що люди повинні знати, що відбувається в державі і які це буде мати наслідки. Я хотів би привернути вашу увагу, шановні, що перш ніж приймати ці рішення і підписувати, треба було спочатку провести цю роботу, а не ґвалтувати народ України, а тим паче в ім'я своїх надбагатств, так скажемо, сьогодні використовувати природні ресурси.</p>
<p>До чого підвело закриття шахт і підтоплення, це вже, так скажемо, багато про що свідчить. Те, що це практично 50 процентів населення України користуються питною водою з Дніпра, а це якраз Дніпро і басейн Дніпра, і ми повинні про це думати з вами. Ми також повинні думати і про те, які буде наслідки мати, виходячи з того, що в Європі то багато держав заборонили добувати сланцевий газ. Не забуваєте у яких спустошених місцях, практично без населення, у Сполучених Штатах Америки видобувається цей газ. Тобто… В пустелі.</p>
<p>То я ще раз хочу наголосити, що треба обов'язково провести і фракція Компартії…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>16:18:46</p>
<p>СИМОНЕНКО П.М.</p>
<p>Фракція Компартії пропонує провести місцеві референдуми. Це по-перше. По-друге, так скажемо, зробити всі розрахунки, які конче потрібно. І фракція не буде голосувати тільки виходячи з того, що ми визначились, що в першу чергу треба сьогодні проголосувати, скасувати пенсійну реформу, медичну реформу і повернути всю заробітну плату людям. А ці парламентські слухання взагалі потрібно проводити.</p>
<p>&nbsp;</p>
<p>ГОЛОВУЮЧИЙ. Включіть мікрофон Олега Ляшко. На трибуні. Хвилина.</p>
<p>&nbsp;</p>
<p>16:19:21</p>
<p>ЛЯШКО О.В.</p>
<p>Олег Ляшко, Радикальна партія. Коли комуністи виступають проти угоди по сланцевому газу, цілком зрозуміло, чому вони це роблять. Бо це люди, які ніколи не дбали про незалежність України, які сплять і бачать, щоб Україна була залежною.</p>
<p>Але, коли люди, які називають себе патріотами, виступають проти видобутку сланцевого газу, який дає можливість Україні отримати енергетичну незалежність, як такої енергетичної незалежності від країн сходу добилася Америка. Щодо Європи, про яку ви говорите, ви погано знаєте рішення Європейського парламенту. У жовтні минулого року Європейський парламент дозволив видобуток сланцевого газу в країнах Європи. Наш сусід Польща добуває, Франція добуває, Німеччина добуває.</p>
<p>Я абсолютно підтримую тих, хто говорить про екологічні питання, про природоохоронні питання і так далі. Ці питання мають бути обов'язково врегульовані угодою. Але я категорично проти того, щоб ми із водою виплеснули дитину. Питання видобутку сланцевого газу – це питання енергетичної незалежності України. І ми маємо видобувати цей газ…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>ЛЯШКО О.В. Ми маємо видобувати цей газ, щоб злізти з газової голки, і щоб зняти з себе газовий зашморг Москви. Оце наше завдання, яке ми маємо реалізувати.</p>
<p>&nbsp;</p>
<p>ГОЛОВУЮЧИЙ. Спасибі. Репліка. Петро Симоненко.</p>
<p>&nbsp;</p>
<p>16:20:48</p>
<p>СИМОНЕНКО П.М.</p>
<p>Я деяким демагогам хотів би сказати, що залишилося чи досталося Україні від комуністів. Україна за часів комуністів добувала роками до 200 мільйонів тонн вугілля. І ми не питали у вас, як це зробити, ми робили це. Це ви сьогодні байдикуєте і розкрадаєте Україну. Ми видобували до 5 мільйонів тонн нафти, 21-22 мільярда газу видобували кубічних метрів. У нас буре вугілля видобувалося. І Олександрію, так як ваші колеги з вашої фракції знищили Олександрію вугілля, ми не знищували. І ми це робили так, що у нас за роки радянської влади 18 копійок за газ сім'я з людини платила на місяць. Це ви не знаєте, як робити, а ми знаємо як енергетичну безпеку держави забезпечувати. Ви розтягуєте Україну, а ми її будувати. І ви за 20 років ніяк не розкрадете її.</p>
<p>&nbsp;</p>
<p>ГОЛОВУЮЧИЙ. Я надаю слово керівнику комітету для заключного слова. Ірина Ігорівна, прошу.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ.&nbsp; Вас ніхто не називав ваше прізвище.</p>
<p>Я прошу, керівник комітету. Коли будемо проводити…</p>
<p>&nbsp;</p>
<p>16:21:47</p>
<p>СЕХ І.І.</p>
<p>Я хочу… Ірина Сех – голова Комітету&nbsp; екології. Я хочу ще раз сказати, що сьогодні ми не обговорюємо український парламент, ми "за" сланцевий газ чи ми "проти" сланцевого газу. Ми кажемо, що на так звані сланцеві площі, на жаль, на сьогодні не поширюється українське законодавство. Ми кажемо, що, на жаль, відсутня дискусія з цього питання.</p>
<p>І тому ми пропонуємо, щоб така дискусія була в українському парламенті. І ми закликаємо представників усіх фракцій не боятися цієї дискусії, не робити нібито комусь на зло, а щоб тема сланцевих розробок була публічною і щоб її знала уся громада тих територій і народ України! Ми пропонуємо ці громадські…</p>
<p>&nbsp;</p>
<p>ГОЛОВУЮЧИЙ. Спасибі.</p>
<p>Ставлю на голосування проект Постанови (реєстраційний номер 2030) "Екологічні проблеми видобування сланцевого газу в Україні" для прийняття за основу та в цілому. Прошу депутатів голосувати.</p>
<p>&nbsp;</p>
<p>16:23:35</p>
<p>За-161</p>
<p>По фракціях: Партія регіонів – 13, "Батьківщина" – 71, "УДАР Віталія Кличка" – 33, "Свобода" – 34, Компартія – 0, позафракційні – 10.</p>
<p>Рішення не прийнято. Переходимо до слідуючого питання.</p>
<p>На розгляд вноситься проект Постанови (реєстраційний номер 2031) про проведення парламентських слухань на тему: "Про стан, заходи та перспективи подолання наслідків Чорнобильської катастрофи" (17 квітня 2013 року). Є пропозиція розглянути цей проект Постанови за скороченою програмою. <i>(Шум у залі)</i></p>
<p>&nbsp;Ставлю на голосування. Хто за те, щоб розглянути за скороченою процедурою. Прошу голосувати.</p>
<p>&nbsp;</p>
<p>16:25:08</p>
<p>За-193</p>
<p>Рішення прийнято.</p>
<p>Доповідач – Сех Ірина Ігорівна, голова Комітету&nbsp; Верховної Ради&nbsp; з питань екологічної політики, природокористування та ліквідації наслідків&nbsp; Чорнобильської катастрофи. Прошу Ірино Ігорівно.</p>
<p>&nbsp;</p>
<p>16:25:45</p>
<p>СЕХ І.І.</p>
<p>Шановна громадо!&nbsp; Наближаються роковини Чорнобильської катастрофи, але актуальність і&nbsp; необхідність вирішення цілого ряду питань залишається. Тому ми вважаємо за необхідне привернути увагу народних депутатів України, уряду, громадськості до проблем подолання наслідків Чорнобильської катастрофи.</p>
<p>13 лютого цього року члени комітету відвідали зону відчуження та&nbsp; Чорнобильську АЕС. Ми ознайомилися з ходом робіт на об’єктах і зняттям з експлуатації енергоблоків Чорнобильської АЕС, поводження з радіоактивними відходами та&nbsp; відпрацьованим ядерним паливом,&nbsp; станом реалізації проектів міжнародної технічної допомоги в першу чергу через спорудження нового безпечного конфайменту.</p>
<p>За результатами виїзного засідання було виявлено багато проблемних питань, які безпосередньо впливають на забезпечення успішної реалізації загальнодержавної програми зняття з експлуатації Чорнобильської АЕС та перетворення об’єкту на екологічну безпечну систему.</p>
<p>Аналіз Чорнобильського законодавства, зустрічі з громадянами, які постраждали від катастрофи, свідчать про&nbsp; недосконалість самої системи соціального захисту цієї категорії, так і недоліки в реалізації визначених законом прав постраждалих. Перш за все це: пенсійне забезпечення, які постраждали в наслідок Чорнобильської катастрофи, зменшення реального фінансування&nbsp; чорнобильських програм з урахуванням індексу інфляції, надання медичної допомоги, забезпечення лікарем і житлом, підвищення соціального та медичного&nbsp; забезпечення дітей, які народилися від учасників ліквідації наслідків аварії на Чорнобильській АЕС, та евакуйованих із зони відчуження після досягнення повноліття, проведення індексації розмірів грошових компенсацій вартості продуктів харчування для громадян, віднесення до першої та&nbsp; другої категорії&nbsp; і багато інших проблем.</p>
<p>Шановні колеги, ми вважаємо, що сьогодні має бути сформована нова, більш ефективна політика подолання наслідків Чорнобильської катастрофи, яка поряд із традиційними заходами соціального захисту включала б активні заходи щодо розв'язання проблем охорони здоров'я, навколишнього середовища, зайнятості, формування економічної активності населення. Який стан виконання рекомендацій Верховної Ради, що було зроблено за минулий час, які завдання ставити на&nbsp; майбутнє?</p>
<p>Члени Комітету з питань екологічної політики пропонують провести парламентські слухання на тему "Про стан, заходи та перспективи подолання наслідків Чорнобильської катастрофи" у середу, 17 квітня 2013 року о 15 годині у сесійній залі Верховної Ради&nbsp; України. Їх мета – проведення аналізу виконання рекомендацій Верховної Ради&nbsp; та надання конкретних рекомендацій Уряду України щодо комплексного розв'язання проблем подолання наслідків Чорнобильської катастрофи. Прошу підтримати Постанову про проведення парламентських слухань.</p>
<p>&nbsp;</p>
<p>ГОЛОВУЮЧИЙ.&nbsp; Спасибі. Давайте домовимося: ми розглянемо питання, закінчимо, я надам слово, і ми повернемося по тим питанням, які є. Давайте закінчимо розгляд цього питання.</p>
<p>Я прошу записатися для виступу по даному питанню. Від фракцій. Записалися два депутати. Фракція "Батьківщина", Абдуллін.</p>
<p>&nbsp;</p>
<p>16:29:26</p>
<p>АБДУЛЛІН О.Р.</p>
<p>Прошу передати слово Яворівському.</p>
<p>&nbsp;</p>
<p>ГОЛОВУЮЧИЙ.&nbsp; Кому?</p>
<p>&nbsp;</p>
<p>АБДУЛЛІН О.Р. Яворівському.</p>
<p>&nbsp;</p>
<p>ГОЛОВУЮЧИЙ.&nbsp; Яворівському прошу передати.</p>
<p>&nbsp;</p>
<p>16:29:33</p>
<p>ЯВОРІВСЬКИЙ В.О.</p>
<p>Шановні колеги! Володимир Яворівський, Київ, Троєщина, "Батьківщина". Маю моральне право говорити на цю тему, тому що був першим головою і створював перший комітет, Комісію у Верховній Раді&nbsp; з питань Чорнобильської катастрофи.</p>
<p>Я хочу нагадати вам про те, що сьогодні думати, що Чорнобильська катастрофа сталася 27 років тому і про неї можна забути. Це такий, якщо хочете, тихий собі такий злочин. Тому що за цей час накопичилася ціла система колосальних проблем від медичних аспектів – це здоров'я людей після Чорнобильської катастрофи, людей причетних, людей, які перейшли через це чорнобильське пекло, це одна проблема.</p>
<p>Друга, не менш важлива, а, можливо, ще більш важлива, ніж ця, це технічна проблема. Товариство, ну, ми повинні згадати про те, що уже від снігу падають стіни старого саркофагу, а нового ще, на превеликий жаль, ще немає. І ті наші донори європейські, які дають великі гроші на Чорнобиль, на превеликий даль, це чорна дірка сьогодні у нашому бюджеті. І роботи ведуться неймовірно повільно і неякісно. Я хочу також, щоб наші виборці знали про те, що в Україні сьогодні є вчені, які, фактично, сьогодні відкрили абсолютно новий аспект, який прискорити розпад радіоактивних речовин. На сьогоднішній день у зоні вісімсот тимчасових поховань, кладовищ із зараженою радіоактивністю технікою – машини, танки, вертольоти і тому подібне, яких підмиває вода. Я хочу нагадати також і про те, що є колосальна проблема проникнення ґрунтов.... поверхневих вод у води ґрунтові. Через те, я веду до того, що нам просто і Бог велів до роковин Чорнобильської катастрофи обов'язко....</p>
<p>&nbsp;</p>
<p>ГОЛОВУЮЧИЙ. Партія регіонів, Глазунов. Народний депутат Глазунов.</p>
<p>&nbsp;</p>
<p>16:31:45</p>
<p>ГЛАЗУНОВ С.М.</p>
<p>Дякую. Хотів би сказати, по-перше, що фракція Партії регіонів&nbsp; буде підтримувати дану постанову. Але хотів би декілька слів привести. Ми коли з комітетом були на виїзному засіданні на Чорнобильській атомній станції нам подарували там дуже чудову книжку, її написали ті люди, які подолали цю катастрофу. Так отам є такі фрази, що дуже багато політиків, дуже багато політиків стали народними депутатами на трагедії чорнобильській, але потім позабували про чорнобильців. Дуже б не хотілось, щоб ми ці парламентські слухання превратили в політиканство. Ми&nbsp; за те, щоб пройшли парламентські слухання, щоб ми розглянули всі питання і чесно, відверто сказали, що за 20 років незалежності, вибачте, ні один уряд повністю не зміг виконати всі завдання законодавчі, які наприймали народні депутати. І не забувайте, що у 2010 році вперше 500 мільйонів євро при нинішньому Президенті були залучені для будівництва саркофагу. Ми за цю постанову.</p>
<p>&nbsp;</p>
<p>ГОЛОВУЮЧИЙ. Закінчили обговорення?</p>
<p>Прошу, Мохник, фракція "Свобода".</p>
<p>&nbsp;</p>
<p>16:33:02</p>
<p>МОХНИК А.В.</p>
<p>Андрій Мохник, фракція Всеукраїнського об'єднання "Свобода". Як евакуйований з міста Прип'ять у 1986 році, можу сказати, що стан виконання законодавства у сфері захисту осіб, постраждалих внаслідок Чорнобильської катастрофи, є, по суті, катастрофічним. Більше того, уряд Азарова-Тігіпка ще в тій, попередній своїй каденції, коли вони були "попєрєдніками", то він тоді своїми листами скасовував рішення судів, які вступили в законну силу, щодо нарахування пенсій чорнобильцям, щодо нарахування пенсій ліквідаторам-інвалідам, які постраждали внаслідок Чорнобильської катастрофи. Вдумайтеся, не просто невиконання законів, а вже рішення судів, які вступили в законну силу! Тому це Україна має почути. Всеукраїнське об'єднання "Свобода" буде підтримувати цю постанову і буде брати активну участь в парламентських слуханнях.</p>
<p>&nbsp;</p>
<p>ГОЛОВУЮЧИЙ. Всі фракції висловилися.</p>
<p>Ставлю на голосування проект Постанови (реєстраційний номер 2031) про стан, заходи, та перспективи подолання наслідків Чорнобильської катастрофи для прийняття за основу та в цілому. Прошу голосувати.</p>
<p>&nbsp;</p>
<p>16:34:36</p>
<p>За-320</p>
<p>320 народних депутатів.</p>
<p>По фракціях: Партія регіонів – 160, "Батьківщина" – 74, Віталія Кличка – 34, "Свобода" – 34, Компартія – 0, "Позафракційні"&nbsp;– 18.</p>
<p>По мотивах? <i>(Шум у залі)</i> Він має право. Прошу, Мохник.</p>
<p>&nbsp;</p>
<p>16:35:20</p>
<p>МОХНИК А.В.</p>
<p>Андрій Мохник, Всеукраїнське об'єднання "Свобода".</p>
<p>Власне, чому так комуністи кричать про те, що я не маю права виступати, бо, насправді, комуністи сьогодні весь час порушують Регламент – вони не голосують. Вони не голосують "за", "проти", "утримався", вони просто не беруть участі у голосуванні. Це є порушення Регламенту Верховної Ради України.</p>
<p>Пане Голово, прошу звернути увагу і зобов'язати комуністів це робити. Тому що, насправді, це нонсенс, коли нас заставляють виконувати Регламент, а при цьому самі&nbsp; ігнорують&nbsp; положення Регламенту.</p>
<p>&nbsp;</p>
<p>ГОЛОВУЮЧИЙ. Розглядається проект&nbsp; Постанови про проведення парламентських слухань на тему: "Стан дотримання прав людини в Україні" (12 червня 2013 року).</p>
<p>Є пропозиція розглянути проект постанови в скороченому режимі. Ставлю на голосування. Хто за цю пропозицію, прошу голосувати.</p>
<p>&nbsp;</p>
<p>16:36:45</p>
<p>За-211</p>
<p>Рішення прийнято.</p>
<p>До слова запрошується&nbsp; голова Комітету з питань прав людини, національних меншин і міжнаціональних відносин Валерій Васильович Пацкан. Прошу.</p>
<p>&nbsp;</p>
<p>16:37:02</p>
<p>ПАЦКАН В.В.</p>
<p>Шановні народні депутати! Шановні виборці! Комітет Верховної Ради&nbsp; з питань прав людини, національних меншин та міжнаціональних відносин розглянув 10 січня 2013 року на своєму засіданні проект&nbsp; Постанови "Стан дотримання прав людини в Україні".</p>
<p>Ні для кого не секрет, що дотримання прав людини в Україні на сьогоднішній момент є вкрай&nbsp; катастрофічним.</p>
<p>На жаль, ми відкотилися назад в аспекті дотримання прав людини в Україні. На жаль, наша держава не робить нічого в&nbsp; аспектах мирних зібрань, зокрема, свободи слова, свободи волевиявлення громадян.</p>
<p>Викликає занепокоєння дотримання прав людини&nbsp; у кримінальному судочинстві, зокрема, непоодинокі випадки застосувань катувань та інших форм жорстокого поводження.</p>
<p>Не&nbsp; менш гострою є проблема&nbsp; функціонування системи правосуддя. Найбільше нарікань наших громадян&nbsp; викликає&nbsp; виконання судових рішень, судова тяганина та виконання&nbsp; європейських рішень суду.</p>
<p>Парламент сьомого скликання, якого, до речі, ми є&nbsp; народні депутати, розпочав свою діяльність, але вже найпотужніша, авторитетніша&nbsp; організація "Міжнародна амністія" висказала нам квоту недовіри щодо невиконання Україною зобов'язань&nbsp; в галузі прав людини.</p>
<p>Окрім цього, обрання нового&nbsp; складу Верховної Ради&nbsp; підвищило очікування у населення, у наших простих громадян, головним чином щодо&nbsp;&nbsp; особи реалізувати&nbsp; свої права&nbsp; через нас з вами.</p>
<p>На думку комітету, питання дотримання прав людини&nbsp; в Україні потребує відкритого і відвертого обговорення&nbsp; з&nbsp; залученням широких кіл громадськості, представників органів державної влади&nbsp; та місцевого самоврядування, неурядових організацій. Проведення такої важливої суспільної дискусії у форматі&nbsp; парламентських слухань дозволить не лише системно обговорити&nbsp; існуючі проблеми захисту прав людини, але і виробити дієві&nbsp; механізми їх врегулювання, намітити пріоритети та завдання у цій сфері.</p>
<p>Отже, проектом постанови, яка внесена&nbsp; за рішенням комітету, пропонується провести 12 червня 2013 року парламентські слухання "Стан дотримання прав людини в Україні". Прошу вас підтримати вищезазначену постанову. Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі. Для обговорення&nbsp;&nbsp;&nbsp; цього питання прошу&nbsp; депутатів записатися від фракцій.</p>
<p>Прошу до слова об'єднання "Свобода", Мохник.</p>
<p>&nbsp;</p>
<p>16:40:03</p>
<p>МОХНИК А.В.</p>
<p>Прошу передати слово Богдану Бенюку.</p>
<p>&nbsp;</p>
<p>ГОЛОВУЮЧИЙ. Прошу передати слово.</p>
<p>&nbsp;</p>
<p>16:40:08</p>
<p>БЕНЮК Б.М.</p>
<p>Богдан Бенюк, Всеукраїнське об'єднання "Свобода".</p>
<p>Шановні друзі! Я би хотів звернути ще раз всіх нас увагу на ті проблеми, які існують в громадянському суспільстві нашої держави. І обов'язково всім нам разом треба черговий раз нібито повернутися до тих неймовірно прекрасних речей, які складаються в тому, де тільки у великому обговоренні можна знайти одне вирішення проблем, які у нас є.</p>
<p>І тому то ті слухання, які плануються на червень місяць, ми просимо всіх взяти участь і обов'язково потрібно, щоб оце наболіле питання, яке у нас є, щоб вони мали підтримку і ми знали про ці проблеми, які у нас існують. І те, що наш комітет звертає увагу і просить всіх вас відгукнутися і проголосувати за те, щоб ці слухання пройшли, говорить в черговий раз, що ці проблеми є нагальні.</p>
<p>Всеукраїнське об'єднання "Свобода" буде підтримувати проведення цих слухань. І запрошуємо також вас підтримати це. Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі. Фракція "Батьківщина", народний депутат Забзалюк.</p>
<p>&nbsp;</p>
<p>16:41:17</p>
<p>ЗАБЗАЛЮК Р.О.</p>
<p>Передаю слово Миколі Томенко, будь ласка.</p>
<p>&nbsp;</p>
<p>ГОЛОВУЮЧИЙ. Микола Томенко, прошу.</p>
<p>&nbsp;</p>
<p>16:41:24</p>
<p>ТОМЕНКО М.В.</p>
<p>Шановні колеги! Для нас ця постанова є принциповою, оскільки я представляю політичну силу "Батьківщина", лідер якої сьогодні знаходиться в тюрмі. І не просто знаходиться в тюрмі, а на прикладі Тимошенко влада показала, як вона ставиться до прав&nbsp; людини в Україні, як вона ставиться до прав опозиції в Україні, як вона ставиться до стандартів демократії в Україні.</p>
<p>Сьогодні немає жодної країни світу, яка би не знала, що Юлія Тимошенко і Юрій Луценко за принципом політичного вибіркового правосуддя знаходяться в тюрмі. І всі індекси ставлення до України з точки зору дотримання прав людини за останні 2 чи 3 роки упали на порядок.</p>
<p>Уявіть собі ситуацію. Якщо сьогодні таке ставлення до Тимошенко, яка є другим за популярністю політиком в Україні, навіть перебуваючи у тюрмі. Яке ставлення до прав людини в селянина в сільській місцевості7 Людина, яка не має можливості захистити себе. Сьогодні ступінь незахищеності громадянина України, можливо, найвищий за весь період незалежності&nbsp; України.</p>
<p>Є ще одна проблема, яку, я думаю, ми теж на парламентських слуханнях будемо ставити, - це тотальні порушення соціальних прав людини. На сьогоднішній день роботодавець – чи це держава, чи це власник – вважає за необхідне або роками чи місяцями не виплачувати заробітну плану і вважає, що це так і треба. За всіма оцінками експертів, у нас найвища ступінь порушення саме соціальних, економічних прав людини.</p>
<p>Тому я вважаю, що комітет повинен активно підготуватися до слухань і пройтися по всіх параметрах захисту і індексу прав свободи людини: від вибіркового правосуддя і справи Тимошенко-Луценко, закінчуючи правами на заробітну плату…</p>
<p>&nbsp;</p>
<p>ГОЛОВУЮЧИЙ. Компартія України, Гордієнко.</p>
<p>Шановні друзі, давайте послухаємо один одного. Не чують депутати.</p>
<p>&nbsp;</p>
<p>16:43:35</p>
<p>ГОРДІЄНКО С.В.</p>
<p>Сергій Гордієнко, фракція Компартії України. Найбільшою проблемою в буржуазному суспільстві є дотримання прав простих людей.</p>
<p>Я хотів би нагадати, що за час помаранчевого режиму Комітет Верховної Ради&nbsp; з питань національної безпеки і оборони провів аналіз всіх законопроектів і дотримання що загрожує Україні і прийшов до висновку, що найбільшою загрозою для національної безпеки і оборони є нехтування Конституцією, законами України, всіма гілками влади, аж до найнижчого саме чиновника.</p>
<p>Фракція Компартії України підтримує проведення парламентських слухань на цю тематику. І ми привертає увагу до того, що в нас не забезпечуються саме права в Україні обирати і бути обраним, право людини на працю, бо є мільйони безробітних, право людей на гідну зарплату, бо зарплати мізерні. А якщо й ті заробили, то вони не виплачуються.</p>
<p>Ми підтримуємо і хотіли б привернути в ході цих парламентських слухань саме до проблем охорони здоров'я і до того, як нищиться в ході&nbsp;медичної реформи ціла галузь. Ми привертаємо увагу про те, що в нас не забезпечуються права на забезпечену старість і гідне саме пенсійне забезпечення людей. Але ми привертаємо увагу всіх вас і до того, що, виходячи із нинішньої політичної ситуації, всіх, хто йшов до парламенту, вони обіцяли, що першими законопроектами, які вони сядуть розглядати – це є скасування пенсійної, медичної реформи і ліквідації боргів по заробітній платі.</p>
<p>Виходячи з нашої попередньої заяви, ми говоримо, що ми підтримуємо проведення цих парламентських слухань, але участі у голосуванні приймати не будемо.</p>
<p>&nbsp;</p>
<p>ГОЛОВУЮЧИЙ. Партія регіонів, Колесніченко.</p>
<p>&nbsp;</p>
<p>16:45:37</p>
<p>КОЛЕСНІЧЕНКО В.В.</p>
<p>Прошу передать слово Анне Герман.</p>
<p>&nbsp;</p>
<p>ГОЛОВУЮЧИЙ. Прошу Анні Герман включити мікрофон.</p>
<p>&nbsp;</p>
<p>16:45:43</p>
<p>ГЕРМАН Г.М.</p>
<p>Шановні колеги, у правовій державі, як правило, багато говорять про порушення прав людини, тому що є така можливість. У диктатурі, в тоталітарних режимах про порушення прав людини не говорять, бо не можуть.</p>
<p>Оскільки ми живемо у правовій державі, в демократичній державі, то обговорення, широке обговорення питання прав людини в Україні піде лише на користь нашій державі і Партія регіонів, безперечно, буде за це голосувати. Але не тільки обговорення. Ми повинні всі разом, і ми хотіли б, щоб опозиція теж нам в цьому допомогла, завершити реформу виміру справедливості, яку розпочав Президент Янукович і яку не зважувалися розпочати протягом 20 років незалежності України.</p>
<p>Лише застерігаємо опозицію від того, щоб це були слухання про права людей, а не про права депутатів. Тому що в Україні мільйони безробітних, але опозиція з цього приводу не блокує парламент. А коли один депутат не може вибрати з двох престижних високооплачуваних робіт одну, то блокується парламент.</p>
<p>Я хотіла б, щоб опозиція відстоювала права простих людей, звичайних громадян України так само наполегливо як вона відстоює права вибраних людей. Знаєте, нема людини, яка не хотіла б бути вільною і не хотіла б мати всі громадянські права. Але справедливі, мудрі люди думають про права для всіх. А обмежені люди думають про права для себе.</p>
<p>Тому ми застерігаємо, щоб ці слухання були слуханнями про порушення прав простих людей…</p>
<p>&nbsp;</p>
<p>ГОЛОВУЮЧИЙ. Спасибі. Позафракційний – Ляшко, хвилина. Я дам.</p>
<p>&nbsp;</p>
<p>16:47:52</p>
<p>ЛЯШКО О.В.</p>
<p>Шановна пані Герман абсолютно правильно казала: і про безробітних, і про інші категорії громадян. Але всі ці проблеми йдуть від одного – відсутність нашій країні справедливості, відсутність в нашій Україні незалежного правосуддя, незалежних органів міліції, прокуратури. У цій країні прав той, у кого більше прав. У кого є бабки, у кого є волохата рука, у кого є блат, у кого є папа, мама – отой прав.</p>
<p>Якщо ти сирота, якщо ти бідний, якщо ти селянин, якщо ти робітник – то тебе ногами під зад виштовхають з будь-якого чиновницького кабінету, ти роками ходитимеш по судах, не добившись правди. Ти роками нічого в цій країні не досягнеш, бо ти від народження, тобі не пощастило родитися в сім'ї депутат, міністра чи чиновника.</p>
<p>І проблема прав людини – це не тільки проблема політв'язнів: Тимошенко, Луценко та інші, а це проблема мільйонів українських громадян, які сьогодні не захищені і які не мають прав.</p>
<p>І тому ми вирішимо проблеми країни за однієї умови – коли тут буде справедливість, от тоді буде порядок.</p>
<p>&nbsp;</p>
<p>ГОЛОВУЮЧИЙ. Я прошу фракція "УДАР", народний депутат Геращенко.</p>
<p>&nbsp;</p>
<p>16:49:22</p>
<p>ГЕРАЩЕНКО І.В.</p>
<p>Мікрофон, будь ласка. Пані Ганна Герман абсолютно права, коли вона говорить про те, що народний депутат України має вибрати одну престижну роботу з двох.</p>
<p>І тому ми звертаємося до Верховного Головнокомандувача&nbsp; з проханням: розглянути питання про дисциплінарну&nbsp; відповідальність міністра оборони Лебедєва, який сьогодні прогулює свою головну роботу, де він є міністром і в цей час чомусь присутній у залі. І на фракції регіонів так само з'ясуйте, будь ласка, де ваш цей депутат має працювати, на якій із престижних робіт.</p>
<p>А те, що питання прав людини має бути розглянуто на парламентських слуханнях, то це очевидно. Тому що євроінтеграція – це, в першу чергу, дотримання прав людини. І те, що щодня Україна втрачає свої рейтинги серед усіх інституцій міжнародних з дотримання прав людини – це і блокує насправді, більше ніж будь-хто, питання нашої євроінтеграції.</p>
<p>Наша фракція в повному складі голосуватиме за ці слухання. Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі.</p>
<p>Переходимо до прийняття рішення. Ставлю на голосування проект Постанови (реєстраційний номер 2085) "Стан дотримання прав людини в Україні" (12 червня розглянути 2013 року) для прийняття за основу і в цілому. Прошу голосувати.</p>
<p>&nbsp;</p>
<p>16:51:09</p>
<p>За-333</p>
<p>По фракціях: Партія регіонів – 168, "Батьківщина" – 77, "УДАР" – 36, "Свобода" – 34, Компартія України – 0, позафракційні – 18.</p>
<p>Розгадається проект Постанови про проведення парламентських слухань на тему: "Про стан виконання судових рішень в Україні", пропонується розглянути 22 травня 2013 року. Доповідає голова Комітету з питань правової політики Валерій Володимирович Писаренко, прошу.</p>
<p>Є пропозиція розглянути цей проект постанови за скороченою процедурою. Прошу проголосувати.</p>
<p>&nbsp;&nbsp;</p>
<p>16:52:24</p>
<p>За-201</p>
<p>Рішення прийнято. Прошу.</p>
<p>&nbsp;</p>
<p>16:52:31</p>
<p>ПИСАРЕНКО В.В.</p>
<p>Дякую, Володимире Васильовичу.&nbsp; Шановний Голово Верховної Ради! Шановні народні депутати! Я думаю, що проблема&nbsp; виконання судових рішень&nbsp; ні для кого не є чужою, Ви всі як народні депутати постійно отримуєте листи від людей, які потерпають сьогодні від неналежного&nbsp; функціонування фактично системи виконання судових рішень. Розмір проблеми до&nbsp;&nbsp;&nbsp;&nbsp;&nbsp; сьогодні&nbsp; навряд чи можна повністю зрозуміти.&nbsp; Тому Комітет з питань правової політики вийшов з ініціативою, одноголосно представники всіх парламентських сил звернулись до Верховної Ради за для того, щоб провести парламентські&nbsp; слухання і вийти на напрацювання тих питань, які допоможуть&nbsp; вирішити проблему.&nbsp;</p>
<p>Щодня до нашого комітету надходять звернення громадян, юридичних осіб щодо порушення законодавства&nbsp; під час виконання&nbsp; судових рішень.&nbsp; Виконання судового рішення&nbsp; є невід'ємною частиною права на справедливий суд. Відповідно до статті 124 Основного Закону України судові рішення є обов’язковими до виконання на всій&nbsp; території України.</p>
<p>Водночас однією з&nbsp; найгостріших проблем вітчизняного судочинства є реальне виконання судових рішень. Саме реальне виконання судових рішень сприяє втіленню законів у життя та&nbsp; зміцненню їх авторитету.&nbsp; Судове рішення за своєю суттю охороняє права свободи та законні інтереси громадян і окрім того є завершальною стадією судового процесу.</p>
<p>Проведення парламентських слухань обумовлено потребою дослідження ефективності захисту прав громадян через механізм виконання судового рішення. Ми повинні з'ясувати, в чому проблема системи виконання судових рішень? Якщо це об’єктивні чинники, то ми як законодавці маємо на рівні закону вдосконалити процедуру виконавчого впровадження. Якщо причина полягає в суб’єктивній площині, то ми маємо вжити заходів для усунення цього недоліку. Вдосконалення законодавчого забезпечення системи виконання судового рішення неможливе без широкого обговорення та&nbsp; узагальнення&nbsp; практики діяльності державної і виконавчої служби, інших органів та посадових осіб, які відповідно до закону здійснюють примусове виконання судових рішень та провадять окремі виконавчі дії.</p>
<p>Члени комітету на засіданні 6 березня&nbsp; 2013 розглянули питання про проведення таких слухань на тему про стан виконання судових рішень в Україні та, враховуючи надзвичайну актуальність питання, підтримують необхідність проведення таких слухань 22 травня 2013 року. Їх проведення надасть можливість широкого обговорення проблемних питань у цій сфері та дозволить визначити напрямки подальшого&nbsp; вдосконалення механізму виконання судових рішень в Україні.</p>
<p>Шановні колеги, прошу підтримати зазначену постанову. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Прошу депутатів записатися від фракцій для обговорення питання. Прошу, фракція "УДАР" Віталія Кличка, Ткачук.</p>
<p>&nbsp;</p>
<p>16:55:43</p>
<p>ТКАЧУК Г.В.</p>
<p>Прошу передати слово Павлу Розенко.</p>
<p>&nbsp;</p>
<p>ГОЛОВУЮЧИЙ.&nbsp; Прошу передати.</p>
<p>&nbsp;</p>
<p>16:55:48</p>
<p>РОЗЕНКО П.В.</p>
<p>Шановні народні депутати, безумовно, нашу фракцію, фракцію "УДАР", турбує, в першу чергу, стан виконання рішень щодо соціальних виплат і щодо тієї несправедливості, яка зараз є. Мільйони чорнобильців, учасників бойових дій, інвалідів, працюючих пенсіонерів, науковців тощо не можуть добитися від держави виконання судових рішень по соціальних справах.</p>
<p>І виходить парадоксальна сьогодні у нас в Україні ситуація: коли суд приймає рішення в інтересах держави або державного органу, зокрема, Податкової адміністрації, Пенсійного фонду, рішення виконуються моментально, негайно і в той же час. Як тільки суд виграє простий громадянин, чорнобилець, інвалід війни, працюючий пенсіонер тощо, держава в особі уряду, Пенсійного фонду України починає розповідає про те, що у них немає можливості виконувати це судове рішення. Тобто ситуація насправді абсурдна, і права простої людини в цій ситуації грубо порушуються.</p>
<p>Безумовно, очевидно, що сьогодні борги по&nbsp; цим соціальним виплатам колосальні. Сьогодні вони складають біля восьми мільярдів гривень, але чим далі затягується ця ситуація, тим більше наростає боргів. І ми хотіли би чітко почути думку, перш за все, Кабінету Міністрів України. Що в такій ситуації планує уряд? Який чином уряд, Пенсійний фонд буде розраховуватися з нашими громадянами? Тому, очевидно, що фракція "УДАР" одноголосно підтримує рішення щодо проведення цих парламентських слухань.</p>
<p>&nbsp;</p>
<p>ГОЛОВУЮЧИЙ. Фракція "Батьківщина", Микола Томенко.</p>
<p>&nbsp;</p>
<p>16:57:55</p>
<p>ТОМЕНКО М.В.</p>
<p>Володимир Васильович, прошу передати слово депутату, який представляє фракцію "Батьківщина" місто Київ і Троєщину Володимир Яворівському.</p>
<p>&nbsp;</p>
<p>ГОЛОВУЮЧИЙ. Володимир Яворівський<i>. </i></p>
<p>&nbsp;</p>
<p>16:58:04</p>
<p>ЯВОРІВСЬКИЙ В.О.</p>
<p>Шановні колеги! Я вже не буду&nbsp; казати, хто я, бо Томенко сказав.</p>
<p>Мені видається, що в нашій країні сьогодні стільки проблем, що слухання можна було б проводити з ранку до вечора, стільки в нас проблем. Та, яку, до якої ми сьогодні торкаємося є, справді, особливою. Депутати-мажоритарники, мабуть, знають, скільки звернень до них, буквально,&nbsp; щоденно від наших виборців з найголовніших якихось рішень. Я нагадаю, про що йдеться. Ви знаєте про те, що, фактично, уряд в ручному... Азаров у ручному режимі, фактично, відмінили пільги чорнобильців, афганців, навіть&nbsp; ветеранів Вітчизняної війни, порушивши цим, грубо порушивши законодавство. І до речі, того ж таки Азарова можна було б зараз брати за штани за тієї ж статтею, що посадили Юлію Тимошенко – перевищення його повноважень, він не мав права цього робити ніколи.</p>
<p>Через те, приходять люди в зв'язку з тим, що до нашого бюджету не заводяться гроші в тому випадку, коли є рішення, було подано судовий позов на державу. І держава повинна з своєї казни&nbsp; виплатити людині ці гроші. Фактично, ці гроші так само не виплачуються. Я думаю, що на цих слуханнях варто було б говорити і про виконання рішень судів європейських. Ми знаємо, скільки вже проти України не просто порушено, а вже винесено рішень, вироків проти української&nbsp; влади на користь українських громадян. Ці рішення не виконуються так само.</p>
<p>Через те я ще раз кажу, це колосальна проблема, велика проблема, яка стосується великого масиву українського суспільства. Через те її потрібно винести, обговорити. Хоч я мало вірю в те, що Азаров завтра зміниться – і поверне пільги чорнобильцям, афганцям та іншим верствам нашого населення.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", народний депутат Ігор Мірошниченко.</p>
<p>&nbsp;</p>
<p>17:00:08</p>
<p>МІРОШНИЧЕНКО І.М.</p>
<p>Прошу передати слово заступнику голови фракції Всеукраїнського об'єднання "Свобода" Андрію Мохнику, будь ласка.</p>
<p>&nbsp;</p>
<p>ГОЛОВУЮЧИЙ. Андрій Мохник, прошу.</p>
<p>&nbsp;</p>
<p>17:00:18</p>
<p>МОХНИК А.В.</p>
<p>Андрій Мохник, фракція Всеукраїнського об'єднання "Свобода". Дійсно, в нашій державі президентська вертикаль влади підпорядкувала собі судову гілку влади, і знайти в судах справедливості просто неможливо. Але навіть якщо раптом людина прийшла в суд і знайшла тут справедливість, то в нас, в Україні діють подвійні стандарти, коли одним рішення виконується невідкладно, іншим рішення затягується, а потім взагалі скасовується якимись цидулками, які розсилає Кабінет Міністрів, розказуючи про те, що в них немає коштів, і тому управління соціального захисту не мають виплачувати ті кошти, які ті ж самі чорнобильці відсудили у держави відповідно до Закону "Про статус і соціальний захист громадян, які постраждали внаслідок Чорнобильської катастрофи". Так само, до речі, як у нас тут, в залі. У нас в залі є сумісники, яких не позбавляють мандату впродовж місяців, але при цьому щодо інших застосовують просто невідкладно. Є ті, хто порушують Регламент, наприклад фракція комуністів, і не голосують, але їм навіть не зауважують на тому, що вони порушують Регламент. І от свідченням того, що, по суті, прості українські громадяни страждають від невиконання рішень судів, є те, що Європейський суд з прав людини оприлюднив інформацію про невиконання Україною 95 відсотків прийнятих ним за позовами українців рішень. І доходить буквально до абсурду, коли апогеєм стану невиконання рішення суду стала ситуація, коли виконавча служба не знайшла в лідера Комуністичної партії України, який має надто дорогий годинничок, Петра Симоненка,&nbsp;майна на суму, вдумайтесь, 14,5 гривень. 14.50 немає у лідера комуністів для того, щоб сплатити…</p>
<p>&nbsp;</p>
<p>ГОЛОВУЮЧИЙ.&nbsp; Фракція Компартії України, народний депутат Гордієнко.</p>
<p>&nbsp;</p>
<p>17:02:26</p>
<p>ГОРДІЄНКО С.В.</p>
<p>Сергій Гордієнко, фракція Комуністичної партії України.</p>
<p>Я ще і ще раз привертаю увагу простих людей до того, що в Україні не дотримується, тотально саме порушується Конституція і закони України.</p>
<p>І отут ллють крокодилячі&nbsp; саме сльози, що проблема велика, ті, хто сьогодні перебуває в опозиції, а вчора перебував у владі. Так вона ніколи не була великою ні для опозиції, ні для влади. Вона завжди була великою проблемою для простих людей.</p>
<p>Я нагадаю, що всі сьогодні кивають і так люблять людей, що хочуть їх задушити в обіймах, кивають на певні рішення судів. Але я привертаю всіх і нагадую… увагу всіх і нагадую. В 2008 році при голосуванні за Державний бюджет України на 2008 рік нинішня опозиція, а тодішня влада проголосувала Закон України про Державний бюджет та внесення змін до інших законодавчих актів, яким одночасно внесла зміни або фактично 112 законів України позбавила соціальних саме виплат. І опозиція, і влада, по-черзі міняючись, –&nbsp; це одне ціле, ніякої там відмінності нема.</p>
<p>Інше питання. Чому сьогодні не виконуються судові рішення, прийняті іменем України. Іменем ні когось, а іменем України. Таких рішень десятки саме тисяч, і ми повинні це і обов'язково наполягаємо на проведенні парламентських слухань. Тут діти війни, чорнобильці, інші категорії. Я привертаю увагу до того, що ми у тому скликанні було прийнято Закон України про виконання&nbsp; судових рішень, яким малося хоча б реєструвати і потім, коли&nbsp; виконується… нараховується пеня і так далі. Сьогодні Кабінет Міністрів не розробляє механізму введення в дію цього законопроекту, але лицемірство… йшли, обіцяли пенсійну&nbsp;&nbsp;&nbsp; &nbsp;скасувать…</p>
<p>&nbsp;</p>
<p>ГОЛОВУЮЧИЙ. Обговорення закінчилось.</p>
<p>Прошу від Партії регіонів Чечетов.</p>
<p>&nbsp;</p>
<p>17:04:53</p>
<p>ЧЕЧЕТОВ М.В.</p>
<p>Уважаемый Владимир Васильевич, уважаемые коллеги, уважаемые избиратели! Я прошу&nbsp; не обижаться на коллег из "Свободы". Если Господь Бог хочет кого-то наказать, он лишает разума. Поэтому не обижайтесь на них, Господь Бог уже их наказал. <i>(Шум у залі)</i></p>
<p>&nbsp;А теперь, что касается конкретного вопроса. Я думаю,&nbsp; нужно будет рассматривать&nbsp; эту проблему, но уже сегодня, не дожидаясь рассмотрения, мы должны демонстрировать уважение к судам.</p>
<p>Два примера. Партия регионов, как европейская партия,&nbsp;&nbsp; уважает и выполняет решения&nbsp; судов. Как нам было не обидно, когда нашего коллегу лишали&nbsp; мандата, нашего сподвижника, нашего товарища, но 200 человек не пошли и не стали штурмовать суд. А что сделали вы? Что же вы делаете? Говорите одно, делаете другое. Да с такой позицией Европа для нас будет закрыта.</p>
<p>&nbsp;</p>
<p>ГОЛОВУЮЧИЙ.&nbsp; Одне слово. Керівник фракції, одне слово. Прошу, Яценюк</p>
<p>&nbsp;</p>
<p>17:06:23</p>
<p>ЯЦЕНЮК А.П.</p>
<p>Дякую, шановний Володимире Васильовичу. Я би до Михайла Васильовича хотів звернутися. Він правду сказав, що, якщо Бог хоче наказати,&nbsp; то він позбавляє розуму.&nbsp; Михайле Васильовичу, вам це не грозить.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Переходимо до прийняття рішення.</p>
<p>Ставлю на голосування проект Постанови Верховної Ради України&nbsp; про проведення парламентських слухань на тему: "Про стан&nbsp; виконання судових рішень в Україні". Провести 22 травня поточного року для прийняття постанови за основу та в цілому. Прошу народних депутатів голосувати.</p>
<p>&nbsp;</p>
<p>17:07:22</p>
<p>За-309</p>
<p>По фракціях. Партія регіонів – 153, "Батьківщина" – 72, Віталія Кличка – 37, "Свобода" – 34, Компартія України – 0, позафракційні – 13.</p>
<p>На розгляд вноситься проект Постанови (реєстраційний номер 2271) з питань оздоровлення та відпочинку дітей і молоді. Пропонується розглянути 3 квітня 2013.</p>
<p>Хвилину, Шевченко з трибуни.</p>
<p>&nbsp;</p>
<p>17:08:34</p>
<p>ШЕВЧЕНКО А.В.</p>
<p>Колеги, у нас, на жаль, продовжуються рецидиви. Журналісти відзняли, як представник фракції Партії регіонів голосував двома картками. За інформацією журналістів, це наш колега Васильєв, який голосував другою карткою.</p>
<p>Тому, на жаль, нам доведеться пройти через ганебну процедуру переголосування. Втретє за сьогодні я звертаюсь до дружньої чи не дружньої фракції Партії регіонів. Ви можете дисциплінувати своїх членів і навчити голосувати за себе? Це в інтересах українського парламенту і в інтересах країни. На жаль, доведеться робити переголосування.</p>
<p>&nbsp;</p>
<p>ГОЛОВУЮЧИЙ. Прошу, включіть.</p>
<p>&nbsp;</p>
<p>17:09:08</p>
<p>БОГОСЛОВСЬКА І.Г.</p>
<p>Дякую. Шановні колеги! Давайте не доводити до абсурду ситуацію. В минулому голосуванні ми всі бачили, що карткою Арсенія Яценюка проголосували, коли його не було в залі. <i>(Шум у залі)</i></p>
<p>У нас тут була невелика дискусія у фракції і ми вирішили не піднімати цього питання, тому що ми розуміли, що є більшість при голосуванні. Не треба в цирк це все перетворювати. Інакшим чином ми кожне голосування будемо вимагати перевіряти не тільки голоси влади, але й голоси опозиції. Будьте коректними і уважними! І не треба перетворювати в цирк роботу Верховної Ради.</p>
<p>&nbsp;</p>
<p>ГОЛОВУЮЧИЙ. Ставлю на переголосування проект Постанови про проведення парламентських слухань на тему: "Про стан виконання судових рішень в Україні" за основу і в цілому. Прошу депутатів голосувати.</p>
<p>&nbsp;</p>
<p>17:10:29</p>
<p>За-287</p>
<p>Проти – 1, утрималося – 6, не голосувало – 106, всього – 400.</p>
<p>Прошу по фракціях. Партія регіонів – 133, "Батьківщина" – 71, "УДАР Віталія Кличка" – 35, "Свобода" – 33, Компартія – 0, позафракційні – 15. Рішення прийнято.</p>
<p>Прошу по мотивам. Шуфрич.</p>
<p>&nbsp;</p>
<p>17:11:01</p>
<p>ШУФРИЧ Н.І.</p>
<p>Дякую, шановний Володимире Васильовичу. Шановні колеги, зверніть увагу, наскільки ми коректні в залі. Тільки що наш колега Шевченко Андрій оголосив про факт нібито голосування одного за іншого.&nbsp; Навіть не назвавши прізвища, ми пішли на переголосування. Ми, дійсно, зараз за те, щоби працювати принципово.</p>
<p>Але принциповість має бути двосторонньою. Чесно кажучи, як депутат зі стажем мені сьогодні прикро було бачити, як шановні представники шановної фракції здали свого товариша Власенка Сергія як склотару. Якби ви були принципові, то ви би сьогодні ніколи не дозволили, щоби присягу прийняв інший народний депутат. Це ваше ставлення до Сергія.&nbsp; І я хочу, щоб Сергій зараз почув, якщо не вас, то хоча б його бувших колег по парламенту.</p>
<p>Так, він пропустив помилку і за це заплатив. Це наша позиція. Ганьба саме вам. А ви мали сьогодні бути, якщо ви вважаєте, що відстоювали правду, бути більш принциповими. І я задаю питання, що тоді ми…</p>
<p>&nbsp;</p>
<p>ГОЛОВУЮЧИЙ. Дайте закінчити.</p>
<p>&nbsp;</p>
<p>17:12:15</p>
<p>ШУФРИЧ Н.І.</p>
<p>І у мене виникає одне єдине питання. Чого це ми минулий сесійний тиждень не працювали, якщо ось сьогодні ви так безславно здали свого товариша? Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі. На розгляд, на розгляд вноситься проект Постанови (реєстраційний номер 2271) про проведення в 2013 році парламентських слухань з питань оздоровлення та відпочинку дітей і молоді (03 квітня 2013 року).</p>
<p>Доповідач голова підкомітету з питань сім'ї, молодіжної політики, спорту та туризму Жук Микола Васильович. Прошу доповідати. Хто доповідає? Прошу доповідати.</p>
<p>Закінчимо розгляд цього питання – повернемося.</p>
<p>Я вношу пропозицію розглянути питання (доповідач вийшов) за скороченою процедурою. Прошу проголосувати.</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Не мішайте… Да, я оголошу. Ну, ви ж мішаєте.</p>
<p>Прошу голосувати. За скороченою процедурою.</p>
<p>&nbsp;</p>
<p>17:13:49</p>
<p>За-192</p>
<p>Шановні депутати, депутат опять сейчас підійшов і каже, що голосують хтось, прізвище… Я прошу, голосуйте персонально. Я прошу вас, друзі.</p>
<p>Доповідайте. Включили вам? Доповідайте.</p>
<p>&nbsp;</p>
<p>17:14:16</p>
<p>ЖУК М.В.</p>
<p>Дякую. Микола Жук, фракція Партії регіонів, 129 виборчий округ,&nbsp;Центральний район міста Миколаєва, Жовтневий район Миколаївської області.</p>
<p>Шановний Володимир Васильович, шановні депутати, шановні наші виборці! На ваш розгляд виноситься проект Постанови Верховної Ради України про проведення в 2013 році парламентських слухань з питань оздоровлення та відпочинку дітей та молоді (№ 2271), поданий народними депутатами України Палатним, Тедеєвим, Присяжнюком, Янківим, Жуком.</p>
<p>Народні депутати України, які входять як до більшості, так і до опозиційних фракцій, пропонують провести 3 квітня 2013 року зазначені парламентські слухання з метою аналізу сучасного стану оздоровлення та відпочинку дітей та молоді та визначення шляхів вдосконалення державної політики у цій сфері.</p>
<p>Ці слухання важливо провести саме зараз, в крайньому випадку у травні 2013 року, щоб Верховна Рада України встигла заслухати відповідальну інформацію уряду, громадських організацій, відповідних відділів та управлінь, а також директорів дитячих закладів та внести відповідні корективи для оптимального проведення оздоровчого сезону.</p>
<p>Хочу звернути увагу народних депутатів України, що в умовах стійкої тенденції до погіршення здоров'я дітей та молоді просліджується, на жаль, негативна динаміка щодо зменшення кількості стаціонарних заходів оздоровлення та відпочинку. Незадовільний стан матеріально-технічної бази цих закладів, яка не оновлюється десятиріччя, призводить до того, що в таких умовах більшість з них не відповідає сучасним вимогам&nbsp; і не можуть надати дітям якісні оздоровчі послуги.</p>
<p>Також хотів би зазначити, що не зважаючи на те, що в нас іде стійка тенденція щодо збільшення кількості дітей, які оздоровлюються, але, на жаль, більшість з цих послуг надається саме відпочинковими заходами.</p>
<p>Тому і ще раз наголошую на актуальність проведення даних парламентських слухань. Тому Комітет з питань сім'ї, молодіжної політики, спорту та туризму&nbsp; рекомендує Верховній Раді України розглянути проект постанови та прийняти його в цілому. Та провести парламентські слухання щодо оздоровлення та підготовки оздоровчої компанії 2013 року 3 квітня 2013 року. Дякую за увагу.</p>
<p>&nbsp;</p>
<p>ГОЛОВУЮЧИЙ. Спасибі. Шановні депутати, ну, можна трошки&nbsp;тихіше, бо депутати не чують доповідача навіть. Я прошу вас, присядьте, уже осталось трохи, попрацюємо. Я прошу записатися від фракцій для обговорення питання. Прошу записатися.&nbsp;</p>
<p>Партія регіонів – Михайло Васильович Чечетов.</p>
<p>&nbsp;</p>
<p>17:17:24</p>
<p>ЧЕЧЕТОВ М.В.</p>
<p>Прошу передати слово Андрію Пінчуку.</p>
<p>&nbsp;</p>
<p>ГОЛОВУЮЧИЙ. Андрій Пінчук, прошу.</p>
<p>&nbsp;</p>
<p>17:17:31</p>
<p>ПІНЧУК А.П.</p>
<p>Шановний Володимир Васильович! Шановні колеги! Ну, на щастя, таке питання щодо оздоровлення дітей воно не є таким яскраво політичним, і тому, я впевнений, буде підтримка повна в залі. Партія регіонів підтримує цю Постанову.</p>
<p>Я хотів би сказати, що дійсно ми дуже часто піднімаємо це питання і це не перші слухання будуть в цьому залі. І дуже приємно, що ми приділяємо таку велику увагу. На даний момент нещодавно створено у нас Міністерство молоді та спорту. І у зв’язку з цим потрібно теж, напевно, корегувати оздоровлення, тому що частина повноважень залишилась у Міністерства соціальної політики, частина у Міністерства молоді.</p>
<p>Дуже багато є питань стосовно дійсно того, що наші діти, там, наша молодь, вона, ну, м’яко кажучи, не дуже в задовільному стані і фізичному, і здоровому. Тому такі речі, я вважаю, вони дуже глобальні для держави. І на даний момент проблем, на жаль, багато від того, що великі ціни на путівки, від того що, як сьогодні сказав доповідач, дуже багато профільних закладів, де оздоровлювалась молодь, вони вже, м’яко кажучи, ну, не підлягають для того, щоб там оздоровлювались молоді люди і діти. Тому хотілось би, щоб, скажімо, на цих слуханнях ми не лише підняли&nbsp; ті проблеми, які, на жаль, багато в чому кожен рік одні й ті ж самі, але і дійсно почули від уряду, почули, може, від професійних людей, які займаються оздоровленням, якісь нові шляхи подолання цих проблем, якісь нові методі оздоровлення. Тому що, я вважаю, це дуже важлива проблематика, яка стосується кожного з нас. Дуже дякую.</p>
<p>&nbsp;</p>
<p>ГОЛОВУЮЧИЙ. Фракція "УДАР Віталія Кличка", Чернега.</p>
<p>&nbsp;</p>
<p>17:19:21</p>
<p>ЧЕРНЕГА Р.Т.</p>
<p>Роман Чернега, фракція "УДАР Віталія Кличка". Прошу передати слово народному депутату Палатному.</p>
<p>&nbsp;</p>
<p>ГОЛОВУЮЧИЙ. Прошу народному депутату Палатному.</p>
<p>&nbsp;</p>
<p>17:19:30</p>
<p>ПАЛАТНИЙ А.Л.</p>
<p>Палатний Артур, фракція "УДАР Віталія Кличка".</p>
<p>Шановний Володимире Васильовичу! Шановні колеги, хочу виступити в підтримку рішення нашого комітету про проведення в&nbsp; 2013 році парламентських слухань з питань оздоровлення та&nbsp; відпочинку дітей і молоді.</p>
<p>Здоров'я дітей та молоді – головний здобуток української нації, який стрімко, на жаль, погіршується. Щоб змінити ситуацію, найкраще необхідно налагодити на належному рівні організацію оздоровлення відпочинку дітей і молоді.</p>
<p>На сьогодні збільшення статистичних даних щодо кількості оздоровлення дітей відбувається за рахунок&nbsp; відпочинку в так званому асфальті. А переважна більшість оздоровчих закладів оновлювала свою матеріально-технічну базу ще у 80-ті роки минулого століття. Навіть наші всесвітньо відомі дитячі центри "Артек" та&nbsp; "Молода гвардія" потребують найскорішої реконструкції, щоб забезпечити хоча б&nbsp; мінімальний рівень оздоровлення дітей. Дуже прикра є ситуація із забезпеченням прийняття державних цільових програм щодо забезпечення оздоровлення та відпочинку дітей, підтримки "Артеку" та "Молодої гвардії".</p>
<p>Вже пройшло чотири роки з надання відповідних доручень парламенту на рівні законів України та&nbsp; постанов Верховної Ради України, змінилося два уряди, чотири профільних міністри, чотири міністри фінансів, "а воз и ныне там". Фінансування оздоровчої сфери й досі знаходиться на стадії узгодження.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;Шановні колеги, прошу незалежно від політичних переконань проголосувати&nbsp; за проведення цих парламентських слухань. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", Бублик.&nbsp;</p>
<p>&nbsp;</p>
<p>17:21:34</p>
<p>БУБЛИК Ю.В.</p>
<p>Прошу передати слово народному депутату Ігорю Янківу.</p>
<p>&nbsp;</p>
<p>ГОЛОВУЮЧИЙ. Прошу передати.</p>
<p>&nbsp;</p>
<p>17:21:42</p>
<p>ЯНКІВ І.Т.</p>
<p>Ігор Янків, Всеукраїнське об'єднання "Свобода".</p>
<p>Впродовж останніх років здебільшого зберігається стійка тенденція&nbsp; до погіршення здоров'я дітей. З початком літа почнеться оздоровчий і відпочинковий період для дітей. На жаль, кожна п'ята дитина влітку не бачить не те, що моря, але навіть заміського лісу. Спроможність наших оздоровчих таборів сягає лише 25 відсотків. Ми кожен рік прослідковуємо негативну динаміку щодо збільшення… зменшення кількості стаціонарних дитячих закладів оздоровчих, відпочинку, незадовільний стан матеріально-технічної бази цих оздоровчих закладів, зростання ціни путівок для дітей – все це потребує державного врегулювання і вирішення цілого ряду проблем.&nbsp;</p>
<p>Фракція Всеукраїнське об'єднання "Свобода" підтримує проведення парламентських слухань з питань оздоровлення (відпочинку) дітей з метою вдосконалення державної політики у сфері оздоровлення (відпочинку) дітей.</p>
<p>&nbsp;</p>
<p>ГОЛОВУЮЧИЙ.&nbsp; Фракція "Батьківщина", з Троєщини, Яворівський, народний депутат. Прошу.</p>
<p>&nbsp;</p>
<p>17:23:04</p>
<p>ЯВОРІВСЬКИЙ В.О.</p>
<p>Дуже дякую, Володимир Михайлович… Володимир Васильович, що ви запам'ятали. Але я з радістю передаю слово видатному досліднику українських чудес Миколі Томенку.</p>
<p>&nbsp;</p>
<p>ГОЛОВУЮЧИЙ.&nbsp; Я прошу передати.</p>
<p>&nbsp;</p>
<p>17:23:19</p>
<p>ТОМЕНКО М.В.</p>
<p>Шановні колеги, насправді, питання, яке порушує профільний комітет і про яке говорив тільки що голова Артур Палатний, є надзвичайно важливим. Я в минулому році вів засідання з цих парламентських слухань і не&nbsp; хотів би, щоб підготовка профільного міністерства до теперішніх парламентських слухань була така, як на попередніх слуханнях.</p>
<p>Ви знаєте, нещодавно на розширеному засіданні Кабінету Міністрів Президент Віктор Янукович каменя на камені не залишив від політики у цій сфері міністра Дмитра Табачника, хоч після цього, правда, залишив його на посаді міністра. Я хотів би, щоби міністр у цій залі не&nbsp; давав нам статистику, &nbsp;яку ми чули в минулому році. А статистика, я вам скажу така, що ми з кожним роком нібито збільшуємо кількість оздоровлення молодих людей і школярів. За рахунок чого збільшується оздоровлення? Робляться, так звані, літні табори, вчителям, яким додатково не платять гроші, вони в денний час проводять час з дітьми, які навчаються в школі, реально коштів навіть на харчування їм не дають і таким чином закривається статистика, що в нас за три роки в геометричній прогресії зростає оздоровлення дітей. Насправді ж, вся інфраструктура оздоровлення або розграбована, або докрадається.</p>
<p>І тому я думаю, що ми тут повинні послухати реальну картину, скільки у нас залишилось оздоровчих таборів, які є можливості їх відновити, які є можливості змінити інфраструктуру? На сьогоднішній день, я думаю, і новому або відновленому Міністерству спорту треба сказати, що, друзі,&nbsp; давайте ми в бідній країні зупинимося боротися за міжнародні змагання, на яких чиновники крадуть мільярди. Сьогодні ті мільярди треба вкласти в плавальні басейни для всіх, в спортивну інфраструктуру і оздоровлення дітей. В нас студентів сьогодні 90 відсотків потенційно хворих. Якщо ми сьогодні не почнемо вкладати в це, ми втратимо молоде покоління.</p>
<p>&nbsp;</p>
<p>ГОЛОВУЮЧИЙ. Всі виступили? Переходимо... "Свобода" не виступала? "Свобода" ж виступала. "Свобода" вступала. З мотивів нема, нема такого.</p>
<p>Ставлю на голосування проект Постанови (реєстраційний номер 2271) проведення в 2013 році парламентських слухань 3 квітня з питань оздоровлення та відпочинку дітей і молоді для прийняття за основу та в цілому. Прошу голосувати.</p>
<p>&nbsp;</p>
<p>17:26:44</p>
<p>За-314</p>
<p>По фракціях. Партія регіонів – 160, "Батьківщина" – 72, "УДАР Віталія Кличка" – 37, "Свобода" – 34, Компартія – 0, "Позафракційні" – 11.</p>
<p>Розглядається питання про призначення позачергових місцевих виборів. Слово для доповіді з цього питання надається голові Комітету Верховної Ради з питань державного будівництва та місцевого самоврядування народному депутату Давиду Важаєвичу Жванії. Прошу.</p>
<p>&nbsp;</p>
<p>17:27:28</p>
<p>ЖВАНІЯ Д.В.</p>
<p>Шановні народні депутати, Комітет з питань державного будівництва та місцевого самоврядування на своїх засіданнях 26 грудня 2012 року та 6 березня 2013 року розглянув загалом 117 клопотань окремих місцевих рад щодо призначення позачергових виборів 102 сільських, 9 селищних та 6 міських голів у зв'язку з достроковим припиненням їх повноважень відповідно до статті 79 Закону України "Про місцеве самоврядування в Україні". Підстави дострокового припинення повноважень цих голів є наступні: у зв'язку із зверненням, особистою заявою відповідної ради про складення повноважень голови – 82 випадки; у зв'язку з набранням законної сили обвинувальним вироком щодо голови або набранням законної сили рішення суду про притягнення голови до адміністративної відповідальності за корупційні правопорушення – 15 випадків; у зв'язку із смертю – 18 випадків; за рішенням відповідної ради, прийнятим шляхом таємного голосування не менше як двома третинами голосів депутатів від загального складу ради – 2 випадки.</p>
<p>За наслідками розгляду цих клопотань комітетом були підготовлені та зареєстровані у Верховній Раді відповідні проекти постанов з реєстраційними номерами: під номером 1201, 1201-116.</p>
<p>Приймаючи рішення щодо дати проведення позачергових місцевих виборів, запропонованих у цих проектах, комітет, керуючись нормами Конституції України, законів України "Про місцеве самоврядування в Україні", "Про вибори депутатів Верховної Ради Автономної Республіки Крим, місцевих рад, сільських, селищних, міських голів"&nbsp;одноголосно ухвалив рішення рекомендувати Верховній Раді&nbsp; України призначити позачергові вибори окремих сільських, селищних та міських голів на неділю 2 червня 2013 року. Проте звертаю увагу, що в частині з цих проектів, а саме у проектах постановз реєстраційними&nbsp; номерами: 1201, 1201-71 – запропонована дата призначення виборів 17 березня 2013 року.</p>
<p>Враховуючи несвоєчасний розгляд цих проектів постанов&nbsp; у&nbsp; сесійній залі у зв'язку з тим, що Верховна Рада не працювала комітет на своєму засіданні ухвалив рішення рекомендувати Верховній Раді&nbsp; про розгляд проектів постанов з рестр. номер 1201, 1201-71 змінити дату проведення позачергових місцевих виборів запропоновано у цих проектах з 17 березня 2013&nbsp; також на&nbsp; 2 червня&nbsp; 2013 року.</p>
<p>Я хочу нагадати, що ці місця чекали дати призначення виборів півроку. Враховуючи те, що Верховна Рада не працювала, тому прошу звернути&nbsp; увагу, бути відповідальними і просимо підтримати рішення комітету – голосувати за наше рішення голосувати в цілому за дату призначення виборів. Дякую всім.</p>
<p>&nbsp;</p>
<p>ГОЛОВУЮЧИЙ. Шановні депутати, є необхідність обговорення&nbsp; цього питання? Прошу записатися від фракцій. Яценюк, фракція "Батьківщина".</p>
<p>&nbsp;</p>
<p>17:31:07</p>
<p>ЯЦЕНЮК А.П.</p>
<p>Шановний Володимир Васильович! Видається, що нам треба зараз було би розпочати з питання про проведення виборів Київського міського голови та Київської міської ради. Нам не треба відтерміновувати це питання, розпочати з нього, а потім ми в загальній процедурі проголосуємо за кожну окрему постанову. Тому що конституційні терміни – це 2 червня, і ми не маємо права з цим зволікати. А завтра вже до голосуємо ті постанови, які стосуються довиборів в інших населених&nbsp;пунктах.</p>
<p>Тому ми вас просимо&nbsp; зараз поставити на голосування&nbsp; вибори Київського міського голови та Київської міської ради, після цього ми проголосуємо по кожному окремо взятому населеному пункту, завтра ми продовжимо процедуру голосування по відповідним достроковим виборам по населених пунктах, і вже&nbsp; завтра проголосуєм комісію, прос творення Тимчасової слідчої комісії з питань зловживання і фальсифікації на виборах. Пропонується такий підхід. Ми просимо вашого рішення.</p>
<p>&nbsp;</p>
<p>ГОЛОВУЮЧИЙ. Об'єднання "Свобода", прошу. Потім Партія регіонів.&nbsp;</p>
<p>&nbsp;</p>
<p>17:32:19</p>
<p>МИРНИЙ О.Б.</p>
<p>Прошу надати слово Олегу Сиротюку.</p>
<p>&nbsp;</p>
<p>ГОЛОВУЮЧИЙ.&nbsp; Передайте слово.</p>
<p>&nbsp;</p>
<p>17:32:28</p>
<p>СИРОТЮК О.М.</p>
<p>Олег Сиротюк, фракція Всеукраїнського об'єднання "Свобода".</p>
<p>Ми підтримуємо призначення&nbsp; місцевих виборі, це відповідає законодавству. Так само ми, як і фракція "Батьківщина", наполягаємо на розгляді питання призначення дострокових виборів у Києві київського міського голови і Київської міської ради.</p>
<p>Але, окрім цього, хочу наголосити на тому, що, коли ми розглядаємо питання виборів, питання дотримання виборчого законодавства, хочу&nbsp; наголосити, що у Тернопільській області&nbsp; виборче&nbsp; законодавство не виконується і не дотримується. У тернопільській області&nbsp; більше, ніж два роки, не вводяться у повноваження&nbsp;&nbsp;&nbsp;&nbsp; депутати Тернопільської&nbsp; обласної ради. І це відбувається&nbsp; тільки тому, що окремі політичні сили, які&nbsp; представлені у Верховній Раді, це є представники Партії регіонів, комуністів і Народної партії Литвина, впродовж двох років саботують свій&nbsp; обов'язок ходити на засідання виборчої комісії. В лютому місяці&nbsp; Центральна виборча комісія своїм рішенням розпустила&nbsp; таку недієздатну Тернопільську&nbsp; територіальну виборчу комісію, ще й встановила факти порушення нею виборчого законодавства, сформувавши нову виборчу комісію. І даний процес продовжується і надалі. І надалі Тернопільська виборча комісія&nbsp; силами представників Партії регіонів, комуністів та Народної партії Литвина блокує введення депутатів своїх повноважень. Ніхто незважає на те, що є рішення&nbsp; судів, 12 рішень судів, які&nbsp; встановили бездіяльність територіальної&nbsp; виборчої комісії. І ці рішення&nbsp; не виконуються. Це питання вже набуло розголосу не лише у Тернопільській області, а і поза межами України.</p>
<p>Минулого тижня дане питання було озвучено на Парламентській асамблеї Ради Європи. І європарламентарі теж занепокоєні тим питанням викривлення виборчого законодавства і обмеження прав територіальних громад обирати своїх депутатів. Фактично в Тернопільській області ми маємо ситуацію, коли не просто порушуються права 19 депутатів, які не вводяться в повноваження.</p>
<p>Ми маємо факт, коли грубо ігнорується те волевиявлення, яке зробили виборці Тернопільської області на дочасних виборах до Тернопільської обласної ради у 2009 році. І таким чином, населення більш ніж мільйона людей, більше мільйона українців ігнорується. Люди не мають можливості отримати своїх депутатів, не мають можливості спитати з депутатів за їхню діяльність. І ми розуміємо, що це відбувається тільки тому останнім часом, що голова Тернопільської обласної державної адміністрації, який є одночасно головою Тернопільської обласної Партії регіонів, який подав кандидатів від Партії регіонів в територіальну виборчу комісію, дає їм вказівки не ходити на засідання, не приймати законних рішень.</p>
<p>І ми вважаємо, що це є виборча вакханалія, яка відбувається на території окремої області за потуранням провладної партії. І такого безпорядку не повинно бути. Якщо ми говоримо про місцеві вибори, то виборче законодавство має дотримуватися…</p>
<p>&nbsp;</p>
<p>ГОЛОВУЮЧИЙ. Народний депутат Шуфрич, Партія регіонів.</p>
<p>&nbsp;</p>
<p>17:35:34</p>
<p>ШУФРИЧ Н.І.</p>
<p>Дякую. Шановний Володимире Васильовичу! Шановні колеги! Дійсно, ми сьогодні бачимо вболівання за те, щоб ми розглянули всі питання, які передбачені порядком денним саме на сьогодні. І я бачу хвилювання лідера відповідної фракції. Але хотів би нагадати, а чому ви не думали про це, коли блокували декілька місяців роботу Верховної Ради України, принаймні минулу чергову сесію, минулий черговий пленарний тиждень, ми мали можливість розглянути і це питання, і багато інших.</p>
<p>А зараз хочу нагадати шановному керівнику фракції наступне. Згідно із Регламентом, який є законом України, розгляд питання вже розпочато, фактично ми знаходимося в процесі розгляду питання порядку денного. І ми не можемо зараз його розривати і переходити до розгляду іншого питання. Ми теж вболіваємо за те, щоби розглянути питання щодо виборів мера і міської ради міста Києва. Але це буде наступне питання порядку денного.</p>
<p>Тому я просив би не затримувати час, а швиденько проголосувати приблизно, якщо не помиляюся, біля 170 постанов щодо призначення виборів в місцеві&nbsp; органи влади, а після того установлений Регламентом час, у встановлені часові рамки ми обов'язково розглянемо і це питання, яке всіх нас хвилює.</p>
<p>А проте чи встигнемо сьогодні, чи не встигнемо, шановні народні депутати, треба думати зранку, коли ви замість того, щоб передбачити можливість продовження роботи Верховної Ради вечірній час, тут робили суперечки, вчили один одного, а питання, яке вас так турбує, забули розглянути. Тому перед тим, як вчити інших, самі читайте книжки і Закон про Регламент України.</p>
<p>А зараз я просив би народних депутатів України сконцентруватися, бути присутніми на робочих місцях, тому що нам треба призначити позачергові вибори більше ніж в ста населених пунктах. І ми до них маємо поставитися з не меншою повагою, ніж до міста Києва і киян, яких ми всі любимо і поважаємо. В кожному населеному пункті живуть такі ж самі громадяни України, і вони заслуговують такої ж самої поваги і уваги від народних депутатів України, як і кияни, які вибори в місті Києві, на мій погляд,&nbsp;зараз є більшим іспитом для самої опозиції ніж для інших представників політичних сил. Тому, шановний головуючий, я прошу не звертати уваги на увагу, розірвати розгляд даного питання, іти згідно із Регламентом, завершити розгляд даного питання, а після цього приступити до розгляду наступного. Інакше це буде суворим порушенням закону. А наші опозиціонери категорично проти. Дякую за увагу.</p>
<p>&nbsp;</p>
<p>ГОЛОВУЮЧИЙ. Партія комуністів. Адам Мартинюк, народний депутат. Прошу.</p>
<p>&nbsp;</p>
<p>17:38:39</p>
<p>МАРТИНЮК А.І.</p>
<p>Шановний Володимире Васильовичу, шановні колеги, ну, передусім я підтримую тих, хто постійно наполягає на тому, щоб ми дотримувалися норм закону, в першу чергу норм нашого внутрішнього закону – Регламенту. І відповідно до Регламенту, я думаю, що ті, хто вносили подібні пропозиції, розуміють, що розгляд питання розпочатий, його потрібно завершити, а потім розглядати ті чи інші пропозиції.</p>
<p>Тому в головуючого немає ніякого іншого права ніж одне право - продовжити розгляд того питання, яке він оголосив. А потім можна розглянути, але не одним головуючим, а сесійною залою, пропозицію фракції про те, щоб перенести, прискорити чи відтермінувати розгляд того чи іншого питання, але це має вирішувати сесійна зала після розгляду чергового питання.</p>
<p>Тому, Володимир Васильович, у вас немає, вибачте, прав перервати розгляд цього питання і дослухатися до тих, хто вас спонукає порушити закон, хоча постійно слідкують за вами, щоб ви його не порушували. Це подвійне дно, яке завжди опозиція, нинішня опозиція сповідувала і, на жаль, продовжує сповідувати.</p>
<p>І друга. Шановні виборці, особливо виборці&nbsp;Тернопільщини. &nbsp;Ви знаєте, мене дуже радує, що ваші представники "Свободи" постійно всуї згадують Комуністичну партію. Відчули, зрозуміли, маючи повноту влади на Тернопільщині, що без комуністів справитись не можна. І тому постійно&nbsp; про них згадують. Дякуємо вам, свободівці, що ви нарешті дійшли.</p>
<p>Чому "Свобода" постійно торпедує питання Тернопільщини? Бо в них, як ви розумієте, після позачергових виборів практично вся повнота влади в руках. Уся влада в руках – керуйте. Докерувались. Морди бити вміють, а от керувати господарством – не виходить. І тому, звичайно, добре, що ви згадуєте, що дійсно тоді, коли керували Тернопільщиною, і в тому числі комуністи, порядку було набагато більше і область була одна з тих, хто процвітала в умовах України. Зараз ви її загнали до цугундира.</p>
<p>Тому, будь ласка, несіть відповідальність за свої справи. І те, що&nbsp; згадуєте комуністів, ми вам тільки дякуємо. Частіше їх згадуйте.</p>
<p>&nbsp;</p>
<p>ГОЛОВУЮЧИЙ. Керівник фракції Віталій Кличко, прошу. Дам, дам репліку. Віталій Кличко виступає, потім – репліка буде.&nbsp;</p>
<p>&nbsp;</p>
<p>17:41:22</p>
<p>КЛИЧКО В.В.</p>
<p>Шановний головуючий, шановні колеги,&nbsp; сьогодні зранку у своєму виступі я звертався до колег розглянути одним із перших питання Київських виборів.</p>
<p>На сьогоднішній&nbsp; день жахливий стан. Я впевнений в тому, що всі депутати на сьогоднішній день знаходяться в Києві і бачать, в якому стані знаходиться Київ.</p>
<p>Я думаю, що не потрібно говорити, що ми вже відкладаємо це питання, не ми відкладаємо, а питання в державі&nbsp; відкладаються. Вони повинні були пройти вже три роки тому, потім – в минулому році перенесли на цей рік, зараз, я впевнений в тому, що ми &nbsp;розуміємо, що 117 питань виборів до органів місцевого самоврядування…</p>
<p>Пропозиція: розглянути одне із них і перейти до питання Києва. Це дуже важливо і не хотілось би його знов відтягувати на завтра, завтра буде інша причина – на післязавтра. Так ми вже відкладаємо вже який рік. В місті Києві нема мера, в місті Києві вже нелегітимна буде міська рада. І тому моя пропозиція: одне питання ми розглядаємо і переходимо до питання Києва. Дякую.</p>
<p>&nbsp;</p>
<p>ГОЛОВУЮЧИЙ. Репліка, репліка "Свобода" – Кайда. Півхвилини. <i>(Шум у залі)</i> Півхвилини.</p>
<p>&nbsp;</p>
<p>17:42:45</p>
<p>КАЙДА О.П.</p>
<p>Дякую. Дякую, шановні колеги депутати. Олексій Кайда, фракція Всеукраїнське об'єднання "Свобода". Знаєте, у нас, як завжди, прийнято комуністи, коли не мають що сказати, то використовують геббельсівську пропаганду, тобто чим більше брешеш, тим більше тобі нібито вірять. І власне, використовуючи те, що нібито вони такі гарні і пухнасті, що нібито розбудовували область, довели до того, що область дійсно одна з найгірших, бо керує зараз Тернопільщиною ваш виходець, колишній керівник компартії Хмельниччини, а тепер голова Обласної організації фракції Партія регіонів. Перше.</p>
<p>Наступне. Два роки, це мій колега наголошував, Олег Сиротюк, на тому що 2 роки депутати, 16 депутатів від "Свободи", не можуть потрапити до Обласної ради, тому що керівник обласної ТВК представник Компартії, потім представник він же ж анархістів, а зараз "Блоку Литвина", керував 2 роки цією комісією і довів до того, що не можуть зайти депутати. Оце вся правда ваша, шановні або не шановні…</p>
<p>&nbsp;</p>
<p>ГОЛОВУЮЧИЙ. У вас була не репліка, а виступ.</p>
<p>Тепер комуністи просять – репліка.&nbsp; Петро Симоненко.</p>
<p>&nbsp;</p>
<p>17:44:04</p>
<p>СИМОНЕНКО П.М.</p>
<p>Вы знаете, уважаемые колеги, есть такое прислів'я "Йому хоч глаза – йому Божья роса". <i>(Шум у залі)</i></p>
<p>&nbsp;Поэтому коли, так скажімо, скільки років на Тернопільщині панує влада профашистської організація "Свобода", яка обрала свою&nbsp; більшість до обласної рада, і коли вони сьогодні намагаються відволікти від іншого злочину, бо за бюджетом 2013 року значно більше фінансується область. А за витратами повинні були б за 2012 роком фінансуватися і&nbsp; тому зараз шукається привід і для того, щоб в черговий раз сказати, що вони не знають, як відро води&nbsp; в хату занести. То ви знайте, що завдяки зусиллям комуністів, а до речі, на Тернопільщині до 1956 року взагалі податки не платили, завдяки програмі, яка&nbsp; проводилася і реалізовувалася, побудована Тернопільська область. А сьогодні за 20 років ви ладу не можете дати, то йдіть звідти геть, ви не можете керувати і&nbsp; комуністи прийдуть і знову&nbsp; вам покажуть, як треба хазяїнувати в державі. А не так як ви сьогодні ляпаєте тільки язиком і більше нічого не можете робити.</p>
<p>&nbsp;</p>
<p>ГОЛОВУЮЧИЙ. Спасибі. Всі репліки закінчилися.</p>
<p>Є пропозиція, шановні депутати, є пропозиція продовжити розгляд питання, а завтра першим питанням розглянути вибори в&nbsp; місті Києві. Сьогодні ми його даже вже і не розглянемо.</p>
<p>Тому є&nbsp; пропозиція: ставлю на голосування проект Постанови про призначення позачергових виборів Зоркінського&nbsp; сільського голови (Зоркінська сільська рада Нижньогірського району Автономної Республіки Крим) (реєстраційний номер 1201) –&nbsp; для прийняття за основу та в цілому.</p>
<p>Прошу народних депутатів голосувати. Голосуємо.</p>
<p>&nbsp;</p>
<p>17:46:12</p>
<p>За-317</p>
<p>Рішення прийнято.</p>
<p>Ставлю на голосування проект постанови про призначення позачергових виборів Мельничного сільського голови (Мельнична сільська рада Білогірського району Автономної Республіки Крим) (№ 1201-1) - для прийняття&nbsp; за основу та в цілому. Прошу голосувати. Настройтесь, багато голосувати надо.</p>
<p>&nbsp;</p>
<p>17:46:53</p>
<p>За-324</p>
<p>Чапаєвського сільського голови (Чапаєвська сільська рада Советського району Автономної республіки Крим) (№ 1201-2) –&nbsp; для прийняття за основу та в цілому. Прошу голосувати.</p>
<p>&nbsp;</p>
<p>17:47:19</p>
<p>За-320</p>
<p>Рішення прийнято.</p>
<p>Бушинського сільського голови (Бушинська сільська рада Тиврівського району Вінницької області) (№ 1201-3) –&nbsp; для прийняття за основу та в цілому. Прошу голосувати.</p>
<p>&nbsp;</p>
<p>17:47:50</p>
<p>За-320</p>
<p>Рішення прийнято. Постанову прийнято.</p>
<p>Старопорицького сільського голови (Старопорицька сільська рада Іваничівського району Волинської області) (№1201-4). Для прийняття за основу&nbsp; та в цілому, прошу голосувати.</p>
<p>&nbsp;</p>
<p>17:48:26</p>
<p>За-321</p>
<p>Постанова прийнята.</p>
<p>Березнуватівського сільського голови (Березнуватівська сільська рада Солонянського району Дніпропетровської області) (№1201-5). Для&nbsp; прийняття за основу та в цілому, прошу голосувати.</p>
<p>&nbsp;</p>
<p>17:49:00</p>
<p>За-317</p>
<p>Постанову прийнято.</p>
<p>Бородаївського сільського голови (Бородаївська сільська рада Верхньодніпровського району Дніпропетровської області) (№1201-6). Для прийняття за основу та в цілому, прошу голосувати.</p>
<p>&nbsp;</p>
<p>17:49:31</p>
<p>За-320</p>
<p>Рішення прийнято.</p>
<p>Меліоративнівського селищного голови (Меліоративнівська селищна рада Новомосковського району Дніпропетровської області) (№1201-7). Для прийняття за основу та в цілому. Прошу голосувати.</p>
<p>&nbsp;</p>
<p>17:50:06</p>
<p>За-318</p>
<p>Рішення прийнято.</p>
<p>Дмитрівського сільського голови (Дмитрівська сільська рада Слов`янського району Донецької області) (№1201-8). Для прийняття за основу та в цілому. Прошу голосувати.</p>
<p>&nbsp;</p>
<p>17:50:38</p>
<p>За-317</p>
<p>Рішення прийнято.</p>
<p>Новомихайлівського сільського голови (Новомихайлівська сільська рада Мар`їнського району Донецької області) (№1201-9). Для прийняття за основ та в цілому. Прошу голосувати.</p>
<p>&nbsp;</p>
<p>17:51:05</p>
<p>За-322</p>
<p>Постанову прийнято.</p>
<p>Рай-Олександрівського сільського голови (Рай-Олександрівська сільська рада Слов`янського району Донецької області) (№1201-10). Для прийняття за основу та в цілому. Прошу голосувати.</p>
<p>&nbsp;</p>
<p>17:51:34</p>
<p>За-326</p>
<p>Корсунського селищного голови (Корсунська селищна рада Єнакієвської міської ради Донецької області) (№1201-11). Для прийняття за основу та в цілому. Прошу голосувати. Голосуєм.</p>
<p>&nbsp;</p>
<p>17:51:59</p>
<p>За-326</p>
<p>Рішення прийнято.</p>
<p>Зайцівського селищного голови (Зайцівська селищна рада Горлівської міської ради Донецької області) (№1201-12). Для прийняття за основу та в цілому. Прошу голосувати.</p>
<p>&nbsp;</p>
<p>17:52:27</p>
<p>За-322</p>
<p>Рішення прийнято.</p>
<p>Ставлю на голосування проект Постанови про призначення Сєверного селищного голови (Сєверна селищна рада Сніжнянської міської ради Донецької області) (№1201-13). Для прийняття за основу та в цілому. Прошу голосувати.</p>
<p>&nbsp;</p>
<p>17:53:00</p>
<p>За-328</p>
<p>Рішення прийнято.</p>
<p>Тарасівського сільського голови (Тарасівська сільська рада Тячівського району Закарпатської області) (№1201-14). Для прийняття за основу та в цілому. Прошу голосувати.</p>
<p>&nbsp;</p>
<p>17:53:30</p>
<p>За-329</p>
<p>Рішення прийнято.</p>
<p>Московського сільського голови (Московська сільська рада Вільнянського району Запорізької області) (№1201-15). Для прийняття за основу та в цілому. Прошу голосувати.</p>
<p>&nbsp;</p>
<p>17:54:01</p>
<p>За-323</p>
<p>Великознам`янського сільського голови (Великознам`янська рада Кам`янсько-Дніпровського району Запорізької області) (№1201-16). Для прийняття за основу та в цілому. Прошу голосувати.</p>
<p>&nbsp;</p>
<p>17:54:31</p>
<p>За-321</p>
<p>Рішення прийнято.</p>
<p>Тенетниківського сільського голови (Тенетниківська сільська рада Галицького району Івано-Франківської області) (№1201-17). Для прийняття за основу та в цілому. Прошу голосувати.</p>
<p>&nbsp;</p>
<p>17:55:03</p>
<p>За-321</p>
<p>Рішення прийнято.</p>
<p>Краснослобідського сільського голови (Краснослобідська сільська рада Обухівського району Київської області) (№1201-18). Для прийняття за основу та в цілому. Прошу голосувати.</p>
<p>&nbsp;</p>
<p>17:55:32</p>
<p>За-317</p>
<p>Рішення прийнято.</p>
<p>Торчицького сільського голови (Торчицька сільська рада Ставищенського району Київської області) (№1201-19).</p>
<p>Для прийняття за основу та в цілому. Прошу голосувати.</p>
<p>&nbsp;</p>
<p>17:56:02</p>
<p>За-314</p>
<p>Постанову прийнято.&nbsp;</p>
<p>Червонодолинського сільського голови (Червонодолинська сільська рада Бобринецького району Кіровоградської області) (№1201-20). Для прийняття за основу та в цілому. Прошу голосувати.</p>
<p>&nbsp;</p>
<p>17:56:30</p>
<p>За-313</p>
<p>Шановні депутати! Продовжується, продовжую засідання на 15 хвилин, до 18 години 15 хвилин.</p>
<p>&nbsp;Овсяниківського сільського голови (Овсяниківська сільська рада Кіровоградського району Кіровоградської області) (№1201-21). Для прийняття за основу та в цілому. Прошу голосувати.</p>
<p>&nbsp;</p>
<p>17:57:10</p>
<p>За-301</p>
<p>Постанову прийнято.</p>
<p>Євсузького сільського голови (Євсузька сільська рада Біловодського району Луганської області) (№1201-22). Для прийняття за основу та в цілому. Прошу голосувати.</p>
<p>&nbsp;</p>
<p>17:57:38</p>
<p>За-299</p>
<p>(Данилівська сільська рада Біловодського району Луганської області)</p>
<p>&nbsp;(1201-23). Для прийняття за основу та в цілому.&nbsp; Прошу голосувати.</p>
<p>&nbsp;</p>
<p>17:58:02</p>
<p>За-312</p>
<p>Постанову прийнято.</p>
<p>Врубівського селищного голови (Врубівська селищна рада Попаснянського району Луганської області) (№1201-24). Для прийняття за основу та в цілому. Прошу голосувати.</p>
<p>&nbsp;</p>
<p>17:58:31</p>
<p>За-306</p>
<p>Постанова прийнято.</p>
<p>Порічанського сільського голови (Порічанська сільська рада Яворівського району Львівської області) (№1201-25). Для прийняття за основу та в цілому. Прошу голосувати.</p>
<p>&nbsp;</p>
<p>17:59:00</p>
<p>За-302</p>
<p>Постанову прийнято.</p>
<p>Телязького сільського голови (Телязька сільська рада Сокальського району Львівської області) (1201-26). Для прийняття за основу та в цілому. Прошу голосувати.</p>
<p>&nbsp;</p>
<p>17:59:28</p>
<p>За-303</p>
<p>Постанову прийнято.</p>
<p>Першотравневого сільського голови (Першотравнева сільська рада Снігурівського району Миколаївської області) (1201-27). Для прийняття за основу та в цілому. Прошу голосувати.</p>
<p>&nbsp;</p>
<p>17:59:56</p>
<p>За-300</p>
<p>Постанову прийнято.</p>
<p>&nbsp;Кобзарцівського сільського голови (Кобзарцівська сільська рада Снігурівського району Миколаївської області) (1201-28). Для прийняття за основу та в цілому. Прошу голосувати.</p>
<p>&nbsp;</p>
<p>18:00:26</p>
<p>За-297</p>
<p>Рішення прийнято.</p>
<p>Піщанського сільського голови (Піщанська сільська рада Балтського району Одеської області) (№1201-29). Для прийняття за основу та в цілому. Прошу голосувати.</p>
<p>&nbsp;</p>
<p>18:00:55</p>
<p>За-295</p>
<p>Рішення прийнято.</p>
<p>Перелітського сільського голови (Перелітська сільська рада Балтського району Одеської області) (1201-30). Для прийняття за основу та в цілому. Прошу голосувати.</p>
<p>&nbsp;</p>
<p>18:01:22</p>
<p>За-299</p>
<p>Рішення прийнято.</p>
<p>Крутобалківського сільського голови (Крутобалківська сільська рада Новосанжарського району Полтавської області) (№1201-31).</p>
<p>Для прийняття за основу і в цілому. Прошу голосувати.</p>
<p>&nbsp;</p>
<p>18:01:54</p>
<p>За-295</p>
<p>Постанову прийнято.</p>
<p>Малонехворощанського сільського голови (Малонехворощанська сільська рада Машівського району Полтавської області) (№1201-32). Для прийняття за основу та в цілому. Прошу голосувати.</p>
<p>&nbsp;</p>
<p>18:02:27</p>
<p>За-298</p>
<p>Постанову прийнято.</p>
<p>Я бачу, що менше і менше голосують.</p>
<p>Андріївського сільського голови (Андріївська сільська рада Машівського району Полтавської області) (1201-33). Для прийняття за основу та в цілому. Прошу голосувати.</p>
<p>&nbsp;</p>
<p>18:02:58</p>
<p>За-299</p>
<p>Постанову прийнято.</p>
<p>Новотагамлицького сільського голови (Новотагамлицька сільська рада Машівського району Полтавської області). Для прийняття за основу та в цілому. Прошу голосувати.</p>
<p>&nbsp;</p>
<p>18:03:25</p>
<p>За-293</p>
<p>Постанову прийнято.</p>
<p>Таверівського сільського голови (Таверівська сільська рада Чутівського району Полтавської області) (1201-35).</p>
<p>Для прийняття за основу та в цілому. Голосуємо.</p>
<p>&nbsp;</p>
<p>18:03:52</p>
<p>За-299</p>
<p>&nbsp;Постанову прийнято.</p>
<p>&nbsp;Харківецького сільського голови (Харківецька сільська рада Лохвицького району Полтавської області) (1201-36). Для прийняття за основу та в цілому. Голосуємо.</p>
<p>&nbsp;</p>
<p>18:04:20</p>
<p>За-295</p>
<p>Рішення прийнято.</p>
<p>Удовиченківського сільського голови (Удовиченківська сільська рада Зіньківського району Полтавської області) (1201-37). Для прийняття за основу та в цілому. Прошу голосувати.</p>
<p>&nbsp;</p>
<p>18:04:49</p>
<p>За-295</p>
<p>Ковалівського сільського голови (Ковалівська сільська рада Полтавського району Полтавської області) (1201-38). Для прийняття за основу та в цілому. Прошу голосувати.</p>
<p>&nbsp;</p>
<p>18:05:14</p>
<p>За-296</p>
<p>Рішення прийнято.</p>
<p>Милятинського сільського голови (Милятинська сільська рада Острозького району Рівненської області) (1201-39). Для прийняття за основу та в цілому. Прошу голосувати.</p>
<p>&nbsp;</p>
<p>18:05:45</p>
<p>За-291</p>
<p>Рішення прийнято.</p>
<p>Маловисторопського сільського голови (Маловисторопська сільська рада Лебединського району Сумської області) (1201-40). Для прийняття за основу та в цілому. Прошу голосувати.</p>
<p>&nbsp;</p>
<p>18:06:15</p>
<p>За-287</p>
<p>Рішення прийнято.</p>
<p>Червоненського сільського голови (Червоненська сільська рада Сумського району Сумської області) (1201-41). Для прийняття за основу та в цілому. Прошу голосувати.</p>
<p>&nbsp;</p>
<p>18:06:43</p>
<p>За-292</p>
<p>Рішення прийнято.</p>
<p>Козацького сільського голову (Козацька сільська рада Конотопського району Сумської області) (1201-42). Для прийняття за основу та в цілому. Прошу голосувати.</p>
<p>&nbsp;</p>
<p>18:07:10</p>
<p>За-298</p>
<p>Рішення прийнято.</p>
<p>Комишанського сільського голови (Комишанська сільська&nbsp; рада Охтирського району Сумської області) (1201-43). Для прийняття за основу та в цілому. Прошу голосувати.<a name=Temp></a></p>
<p>&nbsp;</p>
<p>18:07:38</p>
<p>За-290</p>
<p>Рішення прийнято.</p>
<p>В'язівського сільського голови (В'язівська сільська рада Конотопського району Сумської області) (№ 1201-44). Для прийняття за основу та в цілому. Прошу голосувати.</p>
<p>&nbsp;</p>
<p>18:08:06</p>
<p>За-289</p>
<p>Рішення прийнято.</p>
<p>В'язівського сільського голови (В'язівська сільська рада Охтирського&nbsp; району Сумської області) (1201-45). Для прийняття за основу та в цілому. Прошу голосувати.</p>
<p>&nbsp;</p>
<p>18:08:31</p>
<p>За-296</p>
<p>Рішення прийнято.</p>
<p>Соснівського сільського голови (Соснівська сільська рада Конотопського району Сумської області) (№1201-46). Для прийняття за основу та в цілому. Прошу голосувати.</p>
<p>&nbsp;</p>
<p>18:08:58</p>
<p>За-288</p>
<p>Рішення прийнято.</p>
<p>Дмитрівського сільського голови (Дмитрівська сільська рада Великописарівського району Сумської області). Для прийняття за основу та в цілому. 1201-47.&nbsp; Прошу голосувати.</p>
<p>&nbsp;</p>
<p>18:09:27</p>
<p>За-291</p>
<p>Постанову прийнято.</p>
<p>Сороцького сільського голови (Сороцька сільська рада Теребовлянського району Тернопільської області) (№1201-48). Для прийняття за основу та в цілому, прошу голосувати.</p>
<p>&nbsp;</p>
<p>18:09:59</p>
<p>За-294</p>
<p>Рішення прийнято.</p>
<p>Нижбірківського сільського голови (Нижбірківська сільська рада Гусятинського району Тернопільської області) (№1201-49). Для прийняття за основу та в цілому, прошу голосувати.</p>
<p>&nbsp;</p>
<p>18:10:28</p>
<p>За-297</p>
<p>Рішення прийнято.</p>
<p>Більче-Золотецького сільського голови (Більче-Золотецька сільська рада Борщівського району Тернопільської області) (№1201-50). Для прийняття за основу та в цілому, прошу голосувати.</p>
<p>&nbsp;</p>
<p>18:10:55</p>
<p>За-293</p>
<p>Рішення прийнято.</p>
<p>Стриївського сільського голови (Стриївська сільська рада Збаразького району Тернопільської області) (№1201-51). Для прийняття за основу та в цілому, прошу голосувати.</p>
<p>&nbsp;</p>
<p>18:11:25</p>
<p>За-292</p>
<p>Постанову прийнято.</p>
<p>Сомівського сільського голови (Сомівська сільська рада Зачепилівського району Харківської області) (№1201-52). Для прийняття за основу та в цілому. Прошу голосувати.</p>
<p>&nbsp;</p>
<p>18:11:54</p>
<p>За-295</p>
<p>Рішення прийнято.</p>
<p>Стокопанівського сільського голови (Стокопанівська сільська рада Генічеського району Херсонської області) (№1201-53). Для прийняття за основу та в цілому. Голосуємо.</p>
<p>&nbsp;</p>
<p>18:12:23</p>
<p>За-295</p>
<p>Постанова прийнято.</p>
<p>Білоусівського сільського голови (Білоусівська сільська рада Великоолександрівського району Херсонської області) (№1201-54). Для прийняття за основу та в цілому. Прошу голосувати.</p>
<p>&nbsp;</p>
<p>18:12:51</p>
<p>За-293</p>
<p>Постанова прийнята.</p>
<p>Маркеєвського сільського голови (Маркеєвська сільська рада Чаплинського району Херсонської області) (№1201-55). Для прийняття за основу та в цілому. Прошу голосувати.</p>
<p>&nbsp;</p>
<p>18:13:20</p>
<p>За-293</p>
<p>Постанова прийнята.</p>
<p>Ганнопільського сільського голови (Ганнопільська сільська рада Славутського району Хмельницької області) (№1201-56).</p>
<p>Для прийняття за основу та в цілому.&nbsp; Прошу голосувати.</p>
<p>&nbsp;</p>
<p>18:13:52</p>
<p>За-292</p>
<p>Томашівського сільського голови (Томашівська сільська рада Уманського району Черкаської області) (№1201-57). Для прийняття за основу та в&nbsp; цілому. Прошу голосувати.</p>
<p>&nbsp;</p>
<p>18:14:17</p>
<p>За-287</p>
<p>І останнє на сьогодні.</p>
<p>Великопузирківського сільського голови (Великопузирківська сільська рада Ізяславського району Хмельницької області) (№1201-58). Для прийняття за основу та в&nbsp; цілому.</p>
<p>Прошу голосувати.</p>
<p>&nbsp;</p>
<p>18:14:50</p>
<p>За-276</p>
<p>Рішення прийнято.</p>
<p>Вечірнє засідання Верховної Ради України оголошую закритим. Дякую за роботу. Завтра продовжимо роботу о 10-й годині.&nbsp;</p>
<p>&nbsp;</p>
<p>&nbsp;</p>
<p>&nbsp;</p>

