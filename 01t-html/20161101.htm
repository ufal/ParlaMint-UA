Стенограма пленарного засідання
01 листопада 2016
&nbsp;
<p align=center>ЗАСІДАННЯ ДВАДЦЯТЬ П'ЯТЕ</p>
<p align=center>Сесійний зал Верховної Ради України</p>
<p align=center>01 листопада 2016 року, 10 година 05 хвилин</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:05:51</p>
<p>ГОЛОВУЮЧИЙ. Доброго ранку, шановні колеги. Прошу заходити в зал і приготуватись до &nbsp;реєстрації.</p>
<p>Колеги, можемо вже реєструватись чи почекати ще хвильку? Добре, почекаю, ще 30 секунд почекаю. Будь ласка.</p>
<p>Так, колеги, мені видається, можна вже реєструватись, правда, же ж?</p>
<p>Шановні колеги, прошу провести реєстрацію. Будь ласка, реєструємося.</p>
<p>&nbsp;</p>
<p>10:08:53</p>
<p>Зареєстровано 358 народних депутатів. Ранкове пленарне засідання Верховної Ради України оголошую відкритим.</p>
<p>У нас сьогодні день народження у наших колег: в Олеся Станіславовича Довгого і у Максима Вікторовича Єфімова. Привітаємо наших колег з днем народження. <i>(Оплески) </i></p>
<p>Колеги, я хотів би вас проінформувати по питанню, яке викликало великий і суспільний резонанс, що вчора у Верховній Раді України була зареєстрована Постанова про зміни до постанови, яка вилучає пункти 3 і 4 про заробітні плати народних депутатів України. Вчора ввечері в ЗМІ з'явилася інформація про те, що я підписав постанову попередню. Але хочу вас повідомити, що я підписав її тільки тоді, коли вже мав на руках постанови про зміни, яка була підписана фактично усіма головами фракцій і так само головою бюджетного комітету. В той момент, коли було зрозумілим, що є постанова готова, а вона може бути внесена лишень до підписаної постанови, я підписав попередню. І сьогодні буду звертатись до шановних колег народних депутатів, щоб ми змогли її проголосувати.</p>
<p>Бюджетний комітет зранку провів засідання і підтримав дану постанову. Я впевнений сьогодні ми зможемо врегулювати питання &nbsp;заробітних плат і зняти одне з вразливих питань, яке стоїть на порядку денному і яке викликало великий резонанс у суспільстві.</p>
<p>Також хочу повідомити, що сьогодні я звернувся до всіх голів фракцій, щоб ми змогли нарешті прийняти проект Постанови про порядок денний п'ятої сесії Верховної Ради України восьмого скликання і сподіваюсь на підтримку народних депутатів цієї ініціативи, щоб комітети могли повноцінно працювати. У нас на порядку денному два блоки питань - це питання будівництва та житлово-комунального господарства, а також питання, які стосуються питань фінансів і банківської діяльності. І тому я закликаю всіх до сумлінної ефективної роботи.</p>
<p>Згідно Регламенту у вівторок ми маємо 30 хвилин для виступів уповноважених представників депутатських фракцій та груп. Наголошую: сьогодні виступи від депутатських фракцій та груп. І я прошу провести запис на виступи. Будь ласка, шановні колеги.</p>
<p>Від "Блоку Петра Порошенка" – Богомолець Оля.&nbsp; Будь ласка, пані Олю, 3 хвилини, до трибуни.</p>
<p>&nbsp;&nbsp;</p>
<p>10:12:43</p>
<p>БОГОМОЛЕЦЬ О.В.</p>
<p>Шановні колеги, доброго ранку! Вітаю всіх з початком нового робочого тижня, сподіваюсь, що він буде ефективним.</p>
<p>Хотіла би зазначити, що цей тиждень… буде розглянуто п'ять законів, які стосуються охорони здоров'я. Ситуація в охороні здоров'я, на жаль, сьогодні надзвичайно складна і потребує&nbsp; термінового рішення. Тільки за цей рік в Києві звільнилося понад 4,5 тисячі медичних працівників внаслідок того, що вони не можуть&nbsp; виживати на ту заробітну платню, яка є. Прошу вас на цьому тижні підтримати розвиток і наближення української системи охорони здоров'я до європейських стандартів. На цьому тижні буде розглянутий Закон, вперше в Україні, про медичне капеланство, який розроблявся Комітетом охорони здоров'я разом з Радою церков. Буде розглянуто Закон про донорство, який дозволяє дозволити здавати кров тим людям, які не є громадянами України. Також Комітетом охорони здоров'я вже підготовлений до другого читання, і&nbsp; я звертаюсь зараз з цієї трибуни до пана Парубія з проханням винести Закон про автономізацію лікувальних закладів, який надає права лікувальним закладам бути більш автономними, зменшувати чи збільшувати кількість ліжок і є, власне, першим кроком для проведення і втілення реформ. Закон може бути винесено на цьому тижні, може бути винесено на наступному тижні. Надзвичайно актуальний закон, який чомусь не виноситься, 2820,&nbsp; власне, той закон, який дозволяє нам запобігти тютюнопалінню у молодих людей і таким чином збільшити тривалість життя.</p>
<p>Хотіла б з цієї трибуни нагадати пану Гройсману і Кабінету Міністрів про те, що Верховною Радою було прийнято закон 4484, головна мета якого – здешевлення ліків. Після цього закону Кабінет Міністрів мав розробити підзаконні акти разом з Міністерством охорони здоров'я для того, щоб ліки в аптеках нарешті стали такими, які є можливість у людей придбати. Тому що сьогодні люди приймають рішення чи купити їжу, чи купити ліки.&nbsp; Одночасно купити і їжу, і ліки є неможливим.</p>
<p>Саме тому звертаюсь до Кабінету Міністрів з проханням створити робочу групу, яка буде сприяти державному замовлення на вітчизняних виробників, які дозволяють робити якісну і ту продукцію, яка доступна буде людям для того, щоб вони могли її придбати.</p>
<p>Так само, звертаюсь до Кабінету Міністрів з проханням <a name=_GoBack></a>терміново розробити постанову про референтні ціни, тому що в минулих закупівлях були страшенні зловживання по децентралізованих грошах. Тільки на п'яти позиції інсулінів було вкрадено 100 мільйонів гривень. Тому всі ці кроки потрібно&nbsp; зробити якнайшвидше, і я звертаюсь сьогодні до всіх своїх…</p>
<p>&nbsp;</p>
<p>ГОЛОВУЮЧИЙ. Пані Олю, 30 секунд. Але прошу в них увійти. Будь ласка.</p>
<p>&nbsp;</p>
<p>БОГОМОЛЕЦЬ О.В. Звертаюсь з проханням в середу зранку наповнити цю залу і своїми голосами підтримати ті закони, які дозволять українській охороні&nbsp; здоров'я стати більш європейською.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Від "Опозиційного блоку" – Юрій Бойко. Будь ласка, пане Юрій.</p>
<p>&nbsp;</p>
<p>10:16:24</p>
<p>БОЙКО Ю.А.</p>
<p>Шановний головуючий!&nbsp; Шановні народні депутати! Кожний тиждень з цієї трибуни лунають гучні заяви про катастрофічну ситуацію в Україні. Разом з тим, крім голослівних виступів парламент не приймає ніяких конкретних рішень для покращення ситуації. Цей тиждень не виняток:&nbsp; порядок денний абсолютно відірваний від реального життя в країні. Ситуація в суспільстві складна і останні події навколо публікацій декларацій тільки&nbsp; загострили її до межі&nbsp; у поєднання із пробами збільшити&nbsp; зарплати народним депутатам. У суспільстві зростають протестні настрої через масове зубожіння, яке охопило всю країну. Потрібні конкретні дії, і основним інструментом&nbsp; у боротьбі з бідністю повинен стати новий бюджет.</p>
<p>Наша фракція запропонувала конкретні джерела додаткових надходжень до бюджету, кроки по підвищенню пенсій і зарплат. Це&nbsp; прийнято не було. Однак, навздогін з'явились обіцянки підняти мінімальну заробітну плату до 3 тисяч 200 гривень, при цьому забувши про підприємців… в якому також працюють такі ж самі люди. Ухвалюючи рішення про підвищення мінімальних зарплат, треба обов'язково прийняти&nbsp; Закон про подальше зниження податкового навантаження на заробітну плату, щоб уникнути знищенню малого та середнього бізнесу.</p>
<p>"Опозиційний блок" наполягає на прийнятті наших пропозицій, які ми подали у бюджетний комітет, щодо збільшення соціальних виплат, зниження видатків, податків, а також зменшення витрат на силовий блок уряду. Ми переконані, що зниження рівня злочинності безпосередньо залежить від зростання добробуту українців, а не від збільшення бюджету силовиків.</p>
<p>Уряду необхідно зосередитися на проходженні опалювального сезону, що наразі є проблематичним з урахуванням стану справ в енергетиці. Нарешті треба дослухатися до суспільства і прийняти економічно обґрунтовані тарифи.</p>
<p>І останнє. Ми здивовані тим фактом, що з боку парламентарів критикується зустріч у норманському форматі. Вважаємо, що цей формат є єдино можливим для відновлення миру в Україні. Парламент повинен не критикувати, а забезпечити законодавчий коридор для вирішення усіх кризових явищ, щоб не перетворити ситуацію на&nbsp; сході країни у заморожений конфлікт на десятиліття.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Від Радикальної партії Олега Ляшка слово надається Олегу Валерійовичу Ляшку. Будь ласка.</p>
<p>&nbsp;</p>
<p>10:19:34</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, я розумію, що всі ви захоплені обговоренням електронних декларацій. Можливо, ділитеся враженнями від один одного декларацій. Але я просив би хвилину уваги!</p>
<p>Слухайте, глухарі! Я хочу нагадати вам слова французької королеви Марії-Антуанетти. Коли до неї прийшли і сказали, що в парижан немає хліба і їм нема чого їсти, вона їм сказала, нехай замість хліба їдять тістечка.</p>
<p>Через півроку після того, коли королева порекомендувала голодним парижанам їсти тістечка замість хліба, їй відтяли голову на одній із площ Парижа. От якщо… Розенблат! Ти чуєш історію французької королеви, яка рекомендувала людям їсти тістечка, їй відтяли голову. От, якщо вам буде смішно, якщо ви не почуєте, що я вам зараз скажу – вам теж всім відтнуть голову. Тому замовкніть і слухайте!</p>
<p>Шановні колеги, що продемонстрували декларації? Декларації продемонстрували абсолютне розшарування суспільства, абсолютну відірваність політичного класу від нараду. Заради власного самозбереження, заради збереження країни ви повинні зрозуміти, що декларації – це початок процесу самоочищення суспільства і треба не зупинятися на цьому, треба продовжувати цей процес очищення – перший висновок.</p>
<p>Другий висновок: радикально треба підіймати доходи громадян, щоб вони їли і хліб, і тістечка, бо якщо&nbsp; вони будуть голодні – винесуть всіх на вилах і в кращому випадку на вилах.</p>
<p>Тому ми вимагаємо від Голови парламенту на цьому тижні невідкладно поставити питання про підвищення пенсій, відповідний законопроект нами зареєстрований, про перерахунок ціни на газ, є відповідний наш&nbsp; законопроект, законопроекти, які дадуть можливість знизити тарифи, законопроект про те, щоб нашим пенсіонерам, які не можуть купити ліки, щоб їм безплатно щомісяця надавали ліки. Ми підтримуємо ініціативу уряду про підвищення вдвічі мінімальної заробітної плати. Але цього недостатньо, разом із зарплатою треба піднімати пенсії, треба піднімати доходи громадян. А головне – це працевлаштування українців, щоб у людей була робота і зарплата, тоді їм буде байдуже на ваші декларації. А коли вони сьогодні не можуть проголосувати своїх дітей, коли вони не мають роботи, вони кінчать всіх нас тут разом взятих і Україну кінчать!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Самопоміч" – Єгор Соболєв. Будь ласка, Єгор Соболєв.</p>
<p>&nbsp;</p>
<p>10:22:54</p>
<p>СОБОЛЄВ Є.В.</p>
<p>Я думаю, що Олег Ляшко, який задекларував мільйон доларів готівкою, є прекрасним прикладом, що прийшов час для людей, які тут розповідають, як вони б'ються за інтереси бідних, пояснити, як вони стали такими багатими.</p>
<p>У мене була розмова з лідером президентської фракції Ігорем Гринівим. Він каже, що він готовий прийти на Комітет з протидії корупції і з документами пояснити, як він отримав свої статки.</p>
<p>"Самопоміч" закликає всіх без виключення політиків, і не тільки у Верховній Раді, самим ініціювати перевірку законності свого майна. Юлія Володимирівна, величезне прохання: зверніться до Агенції з запобігання корупції з проханням ініціювати моніторинг вашого життя. Покажіть приклад всім.</p>
<p>Юрій Луценко, вас тут немає, але в залі є ваша дружина. Величезне прохання: зверніться до Антикорупційного бюро з проханням перевірити, чи є тут в ваших діях ознаки незаконного збагачення.</p>
<p>Тим, хто кричить в цьому залі про "Самопоміч", я обіцяю всім, і особисто Сергію Соболєву, що "Самопоміч" почне з себе. Всі закони, які прийняті в цьому залі, будуть виконані нашою фракцією з першого і до останнього дня.</p>
<p>Пане спікере, у мене величезне прохання до вас. Я думаю, що ви зараз як ніхто розумієте, наскільки є важливим почати очищення політики. Ми прийняли дуже багато антикорупційних законів щодо суддів, щодо прокурорів, щодо міністрів. Але найважливіше – це очистити політику від таких, хто в ній весь час був і здобув мільйони.</p>
<p>Тому закон про право Антикорупційного бюро мати прослушку, закон про Антикорупційний суд, закон про перехід до відкритих списків партій, закон про заборону політичної реклами. Ми маємо очистити цю державу від людей. які не здатні пояснити своє майно, але хочуть нею керувати.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:25:23</p>
<p>ГОЛОВУЮЧИЙ. Дякуємо, шановні колеги.</p>
<p>Прозвучали прізвища кількох народних депутатів. Є пропозиція, – я записала весь список – щоби виступили всі від фракцій, і потім ми дамо слово на репліку.</p>
<p>Будь ласка,&nbsp; від партії "Відродження" – пан Кулініч. Ми записали, в кінці виступів будуть право на репліку, прозвучало кілька прізвищ народних депутатів.</p>
<p>Будь ласка,&nbsp; пан Кулініч.&nbsp;</p>
<p>&nbsp;</p>
<p>10:25:45</p>
<p>КУЛІНІЧ О.І.</p>
<p>Шановні колеги! Шановні виборці! Минулого тижня у Франції&nbsp; відбулася зустріч місії Європарламенту з керівництвом Верховної Ради і з більшістю депутатських фракцій та груп. Мова йшла про реформування&nbsp; українського парламенту.&nbsp; Піднімались надзвичайно важливі питання, такі як співпраця між урядом та Верховною Радою та взаємовідносини між&nbsp; більшістю та опозицією.</p>
<p>Депутатська група "Відродження" погоджується з вашою позицією, пане спікер, що коаліцію та опозицію повинні об'єднувати принципові речі, такі як розбудова та захист української держави.</p>
<p>Хочу зазначити, що "Відродження" підтримує всі законопроекти, направлені на покращання обороноздатності, національної безпеки та європейської інтеграції. Але ще на початку цієї каденції наша депутатська група залишилась без жодної керівної посади в комітетах Верховної Ради, хоча більшість реформаторських законопроектів, які стали законами,&nbsp; розроблені&nbsp;&nbsp; саме за нашою ініціативою.</p>
<p>Під час зустрічі місії Європарламенту наша фракція засвідчила готовність працювати над базовим документом, який дасть можливість покращити роботу парламенту, забезпечить права парламентської опозиції. Але ми б хотіли побачити від керівництва Верховної Ради та від коаліції реальні кроки назустріч: до справедливого розподілу комітетів. І якби бюджетний комітет очолював представник опозиції, то, мабуть, би не було тієї неприємної ситуації, яка склалася з підвищенням заробітної плати народним депутатам. Ми переконані, що спочатку повинно відбутися підвищення соціальних стандартів, підвищення мінімальної заробітної плати, пенсії, прожиткового мінімуму, і лише потім можна говорити про народних депутатів, про їхню заробітну плату.</p>
<p>Декілька тез щодо бюджету. Потрібно звернути увагу на місцеві бюджети, тому що на них перекладається утримання загальноосвітніх навчальних закладів, закладів охорони здоров'я в частині оплати праці обслуговуючому та технічному персоналу. І дуже важливо, щоб субвенція на комунальні послуги йшла напряму, а не через обласні ради. Ми мали зустрічі з мерами міст, і вони нас&nbsp; в цьому підтримують.</p>
<p>Щодо аграріїв. Обов'язково треба, щоб був залишений спеціальний режим оподаткування, який діяв до 1 січня 2016 року,&nbsp; але за чіткими і зрозумілими правилами, кому саме ця підтримка буде надана.</p>
<p>І ще одна надзвичайно важлива теза. Якщо ми дійсно зацікавлені в наповненні місцевих бюджетів, якщо ми сильні і самодостатні громади, ми повинні повернути їм розпорядження землею, право розпоряджатися землею за межами населених пунктів, яке в них, хочу зазначити, було забрано 14 років тому, і нарешті встановити справедливість у цьому питанні.</p>
<p>Тому треба негайно голосувати законопроект 4355, який цю проблему вирішує. Тому наша група "Відродження" сподівається на підтримку, шановні колеги, наших ініціатив в парламенті.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам, шановний колега.</p>
<p>Будь ласка, від "Волі народу" шановний Володимир Михайлович Литвин і потім виступає ще у нас фракція, Сергій Соболєв у нас виступає від "Батьківщини" і "Народний фронт". А репліки потім, я зрозуміла, добре.</p>
<p>&nbsp;</p>
<p>10:29:00</p>
<p>ЛИТВИН В.М.</p>
<p>Шановна президія, шановні колеги, народна мудрість гласить: "Треба боятися не тих, хто кидає списи, а тих, хто кидається подушками". От я спостерігаю за цим уроком ненависті, який відбувається у Верховній Раді щовівторка, то, я думаю, за великим рахунком, шановні колеги, ми кидаємося подушками і разом з тим ненависть до людей, до влади в особі Верховної Ради України зашкалює, бо для цього є величезні підстави, як казав у нас класик парламентський: "Вони нас всіх вважають скотиняками". І це, я думаю, дуже правильне визначення, тим більше, життя на місцях завмирає і тільки вгодованими очима новітньої номенклатури можна бачити шокуючі, вражаючі результати реформ. Я зупинюсь лише на одній темі – тема охорони здоров'я.</p>
<p>Я думаю, хто буває на окрузі, він погодиться зі мною, що люди приречені на вмирання. Я мав розмову з директорами академічних медичних інститутів: немає нічого, немає елементарного, окрім рук, розуму і серця медиків. Дійшло до того, що закриваються масово амбулаторії і ФАПи, а ми займаємося у Верховній Раді&nbsp; <a name=Temp></a>&nbsp;взаємопоборюванням. Змагаємося в тому, як звинуватити один одного, хто більше вкрав. Та всі, я думаю, тут не чисті, і в найпершу чергу кричать ті, які займають чергу, де тільки її можна зайняти. Вдумайтесь: в одному з районів на окрузі намагалися закрити враз, одномоментно 15 ФАПів. Я запитую: а ви рахували, скільки там пенсіонерів, ви знаєте, скільки там дітей? Ні, відбувається оптимізація.</p>
<p>Звернення до Міністерства охорони здоров'я. Тут звучала теза одної нашої колеги, що ми повинні наблизити охорону здоров'я до європейських стандартів. Якщо європейські стандарти – це живих людей віднести на кладовища, то я не розумію, які ще можуть бути інші стандарти. Які я відповіді отримую від міністра охорони здоров'я? Вдумайтесь, цитую: "Нова сучасна модель охорони здоров'я передбачатиме чіткі, зрозумілі гарантії держави щодо медичної допомоги, кращий фінансовий захист для громадян, ефективний і справедливий розподіл ресурсів, скорочення неформальних платежів пацієнтів". От вам уся відповідь. Нам треба припинити це "каркання" у Верховній Раді, припинити слинити ті теми, які не цікавлять людей. І заслухати міністра, і в прийнятті бюджету врахувати головне – щоб Україна не вимирала, щоб ми не демонстрували усталену практику смітити людьми.</p>
<p>&nbsp;</p>
<p>ГОЛОВУЮЧИЙ. Дякую, шановний колега.</p>
<p>Будь ласка, від фракції "Батьківщина" виступ лідера фракції Юлії Тимошенко.</p>
<p>&nbsp;</p>
<p>10:32:22</p>
<p>ТИМОШЕНКО Ю.В.</p>
<p>Шановні друзі, я хотіла би зараз звернутися до всіх, хто нас чує, і повернутися до того трагічного дня в парламенті, коли була проголосована постанова про прийняття до розгляду проекту бюджету уряду Гройсмана на 2017 рік. Я хочу вам сказати, що в принципі бюджет, який подав пан Гройсман, він є глибоко корупційний, він є глибоко лобістський, і він є продовженням, по суті, тієї стратегії знищення України, яка була започаткована ще урядом Яценюка. Але саме вопіюще, що там було, це те, що депутати одностайно, коаліція, а також осколки Партії регіонів, проголосували собі суттєве підняття заробітної плати. Якщо ви пам'ятаєте, я стояла перед вами під час голосування, говорила про те, що там підвищується заробітна плата депутатам в 2-2,5 рази і просила не голосувати, але проголосували. Фракція "Батьківщина" голосувала категорично проти. І ми зараз вимагаємо, щоб першим питанням в Верховній Раді була скасована та частина постанови про прийняття бюджету на 17-й рік до розгляду, яка стосується підвищення заробітної плати депутатам.</p>
<p>Але це не все. У мене в руках документ, про який, я переконана, не знає країна і не знає депутатський корпус, це постанова Кабінету Міністрів, яка була прийнята в абсолютно прихованому режимі від 27 липня. Цією постановою пан Гройсман, який критикував, правильно, парламент за підвищення собі заробітної плати, цією постановою, утаємничено, він підняв суттєво заробітну плату Президенту, собі особисто – пану Гройсману, всім міністрам, до рівнів недопустимих: вони сьогодні з усіма надбавками і націнками до 100 тисяч гривень в місяць отримають. І більше того, цією постановою він зобов'язав виплатити цю заробітну плату заднім числом з 1 травня, і вони за 2-3 місяці собі нарахували заробітну плату одномоментно заднім числом. Це кримінальна справа.</p>
<p>Партія "Батьківщина" наполягає, щоб сьогодні в постанові, яка буде скасовувати те положення, яке стосується заробітної плати депутатів, щоб зобов'язали Кабінет Міністрів скасувати цю постанову, яка утаємничена, Гройсман і його шайка підняли собі заробітну плату практично в 2-2,5 рази заднім числом. І, щоб вони гроші ці повернули державі.</p>
<p>А крім того, я хочу також сказати вам, що прийшов час подивитися, що Гонтарева сотні тисяч гривень в місяць отримує, корумповані керівники НАК "Нафтогазу" і "Газвидобування"…</p>
<p>&nbsp;</p>
<p>ГОЛОВУЮЧИЙ. Одну хвилину додайте, будь ласка.</p>
<p>&nbsp;</p>
<p>ТИМОШЕНКО Ю.В. Корумповані керівники НАК "Нафтогазу" і "Укргазвидобування" отримають заробітну плату мільйон гривень в місяць. Якщо парламент не зупинить цей шабаш, це буде означати, що ми спільники.</p>
<p>Крім того, у мене в руках ультиматум ошуканих вкладників, які вимагають негайної відставки Гонтаревої, негайної відставки керівника Фонду гарантування вкладів і негайного розгляду законопроектів про повернення людям сотень мільярдів вкрадених у них грошей. Почніть жити для людей! А Президент у той же час задекларував на падінні курсу гривні заробіток 50 мільйонів гривень. Скажіть, будь ласка, як може жити так держава? Або парламент почне жити для людей, або на фіг цей парламент країні не потрібен.</p>
<p>&nbsp;</p>
<p>ГОЛОВУЮЧИЙ. Будь ласка, від фракції "Народний фронт" – лідер фракції Максим Бурбак.</p>
<p>&nbsp;</p>
<p>10:36:33</p>
<p>БУРБАК М.Ю.</p>
<p>Шановні колеги, вітаю вас всіх у цьому залі. 14 жовтня 14-го року у цьому залі з цієї трибуни Прем'єр-міністр Яценюк презентував законопроект щодо введення електронної декларації та створення органу по боротьбі з корупцією (НАЗК). Два роки пройшло. Вітаю всіх колег, які здали декларацію. Попри всі застереження, попри всі заклики, що хтось зриває, цей процес вже не спинити. І думаю, що з 1 січня буде і другий етап декларацій. І впевнений, що суспільство повинно знати. Все.</p>
<p>А тепер давайте повертатися до вирішення проблем і прийняття важливих рішень для країни. І думаю, що новостворені органи по боротьбі з корупцією, які так були щедро профінансовані з державного бюджету, – це НАЗК, НАБУ, які отримують дуже високі зарплати, повинні тепер показати свою ефективність і перевірити всі дані в цих деклараціях. І хочу ще раз зауважити, що це останнє наше зобов'язання з домашнього завдання щодо виконання процесу по впровадженню безвізового режиму для наших громадян. Тепер закликаю наших колег з Європи, врешті-решт прийняти рішення для того, щоб наші громадяни вільно подорожували територією Євросоюзу.</p>
<p>Наступне. "Народний фронт" повністю підтримує постанову про скасування пунктів, якими передбачалося підняття зарплат народним депутатам.</p>
<p>Цю помилку треба виправити. Але одночасно країна повинна знати тих героїв, які це рішення проштовхнули майже крадькома.</p>
<p>І ми пропонуємо Голові парламенту озвучити в голос всій Україні прізвища ініціаторів, які проштовхували підкилимно це рішення. Тому що досить цікаво, як вони щодня плачуть з трибуни про долю народу, натомість, навіть не голосують за це. Як вони ініціюють підняття і одночасно пропадають з сесійного залу. Як вони зараз, попередньо виступаючи, розказували, що треба зняти цю поправку, а, натомість, не підписали навіть постанову про зняття підвищення депутатської зарплати.</p>
<p>Наступне. Лідер нашої фракції… лідер "Народного фронту" Арсеній Яценюк щойно повернувся зі Сполучених Штатів Америки. Там в нього була зустріч з віце-президентом Джо Байденом, під час якої було підкреслено, що Україна є, була і буде стратегічним партнером Америки, що вона нас буде підтримувати, що головне питання зараз – це безпека, це припинення вогню, виведення військ агресора з території України і відновлення контролю України за державним кордоном.</p>
<p>Натомість, з 2019 року український бюджет може втрачати близько 2 мільярдів доларів від транзиту газу. Такий наслідок може мати рішення Єврокомісії розшити доступ "Газпрому" до газогону ОPAL. Це рішення суперечить духу Третього енергопакету і загрожує інтересам основних транзитерів газу в ЄС, в тому числі України. Це також суперечить угодою… принципам Угоди про асоціацію між Україною і ЄС.</p>
<p>"Народний фронт" підтримує звернення Верховної Ради щодо недопущення будівництва газогонів в обхід України. Не треба загравати з Росією, треба…</p>
<p>&nbsp;</p>
<p>ГОЛОВУЮЧИЙ. Хвилину, будь ласка. Хвилину дайте завершити.</p>
<p>&nbsp;</p>
<p>БУРБАК М.Ю. Треба не те, що продовжувати санкції, треба розширювати санкції проти країни-агресора. Уроки історії повинні нас вчити.</p>
<p>&nbsp;І наступне. Хотів би сказати, що на цьому тижні нам треба врешті-решт прийняти Закон про спецконфіскації грошей, вкрадених режимом Януковича. І це голосування покаже в сесійній залі, хто є лобі друзів Януковича, які хочуть повернути йому награбовані кошти, а хто є дійсно патріот, який хоче ці гроші повернути в бюджет і направити їх на підвищення обороноздатності та національної безпеки. Слава Україні!</p>
<p>&nbsp;</p>
<p>ГОЛОВУЮЧИЙ. Дякуємо, шановний колего.</p>
<p>Шановні колеги, під час виступу представника фракції "Самопомочі" прозвучали наступні прізвища народних депутатів: Ігоря Гриніва, пані Луценко, пані Тимошенко, Сергія Соболєва і Олега Ляшка. Я зараз надам слово, я зараз надам слово представникам фракцій, чиї прізвища прозвучали.</p>
<p>&nbsp;Будь ласка, Ігор Гринів, ваш мікрофон.</p>
<p>&nbsp;</p>
<p>10:40:47</p>
<p>ГРИНІВ І.О.</p>
<p>Я хотів би, особливо молодим депутатам, декілька речей просто сказати:&nbsp; Україна не почалася в 2014 році, Україна існує вже більше, ніж 25 років –&nbsp; це треба пам'ятати.</p>
<p>Мені пощастило бути одним з тих, хто голосував за цю незалежність&nbsp; України і хто її виборював ще багато років перед тим. Я горджусь цим, як і горджуся всім своїм життям, горджуся тими 15 роками, які провів в парламенті і тими 10 роками, які в цей час провів поза парламентом. І я не згоден з тими депутатами, які кажуть, що тут всі ми трохи нечесні. Мені не має що бути нечесним, мені немає за що соромитись, і тому я сказав сьогодні Єгору Соболєву, після вчора його ганебних виступів,&nbsp; що я готовий прийти до них на комітет і йому як… Я допускаю, що вони не можуть… не все знати, або не все розуміти, а зрештою не їхня це задача і не їхня це функція. Але я готовий прийти і&nbsp; спокійно все пояснити, тому що ми…</p>
<p>&nbsp;</p>
<p>ГОЛОВУЮЧИЙ. 15 секунд – завершити.</p>
<p>&nbsp;</p>
<p>ГРИНІВ І.О. Тому що ми голосували за те, щоб ввести ці декларації, хоч нас звинувачували, що це не буде, це – правильний процес, це шлях до транспарентності і відкритості, тільки не треба його компрометувати огульним популізмом.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, Ірина Луценко на трибуну.</p>
<p>І мені підказує народний депутат Розенблат, що його прізвище також звучало, і я&nbsp; йому теж надам хвилину на репліку.</p>
<p>&nbsp;</p>
<p>10:42:31</p>
<p>ЛУЦЕНКО І.С.</p>
<p>Шановні колеги! Два дні тому ми провели відкрите електронне декларування і Україні. Фактично ми виконали 144-у останню вимогу поставлену Європейським Союзом, європейською спільнотою для&nbsp; отримання безвізового режиму – це електронне декларування, яке показало всі статки,&nbsp;&nbsp; які мають наші колеги в цій Верховній Раді і інші представники уряду, місцевого самоврядування, облдержадміністрацій і так далі, і так далі. Не були б можливими без твердої волі Президента, який наполіг на тому, щоб ця електронна декларація виглядала саме в такому вигляді, в якому вона виглядає.</p>
<p>Не можу не відмітити дуже серйозну і позитивну роль громадськості, прогресивної, яка спонукала нас, народних депутатів, і інших представників органів влади показати це відкрито суспільству на сьогоднішній день. Але, аналізуючи декларації, не можу не закликати як суспільство, так і колег в залі пам'ятати про те, що в цьому залі знаходяться і бувші…</p>
<p>&nbsp;</p>
<p>ГОЛОВУЮЧИЙ. 15 секунд завершити, будь ласка.</p>
<p>&nbsp;</p>
<p>ЛУЦЕНКО І.С. В цьому залі знаходяться і бувші бізнесмени також, і чиновники, які ніколи не були у бізнесі і не могли заробити цих статків.</p>
<p>Хочу нагадати нашим прогресивним представникам парламенту про те, що саме для такої мети були створені НАЗК і…</p>
<p>&nbsp;</p>
<p>ГОЛОВУЮЧИЙ. Ще 15 секунд.</p>
<p>&nbsp;</p>
<p>ЛУЦЕНКО І.С. …яке повинно справитися з аналізом саме цих електронних декларацій.</p>
<p>Наша фракція на сьогоднішній день – друга теза – проголосувала про те, щоб змінити постанову, яка була проголосована, коли ми приймали…</p>
<p>&nbsp;</p>
<p>ГОЛОВУЮЧИЙ. Пані Ірино, дякуємо.</p>
<p>Будь ласка, пан Розенблат запрошується до трибуни і потім – Сергій Соболєв, він бере дві хвилини, згадувалося його прізвище і пані Тимошенко. Будь ласка.</p>
<p>&nbsp;</p>
<p>10:44:30</p>
<p>РОЗЕНБЛАТ Б.С.</p>
<p>Доброго дня, шановні колеги! Да, сьогодні суспільство розділяє на час, коли не було е-декларування, і є де на сьогоднішній день електронне декларування. Я дуже, Олег Валерійович, знаю добре історію Франції, я пам'ятаю Людовика ХVІ правління, пам'ятаю Марію-Антуанетту, пам'ятаю її фразу, що коли нема хліба, нехай їдять пірожине. Я пам'ятаю, за що їй відрубали голову. Але я хочу просто вам нагадати інше, всім нам, ви знаєте, електронне декларування не розділило парламент на багатих, заможних і бідних, а воно розділило на чесних депутатів і нечесних. Я хочу вам сказати, чесні депутати, вони можуть вийти сюди на трибуну, можуть піти на любе телебачення, подивитися в очі на своєму мажоритарному окрузі і сказати: да, це мої статки, я їх заробив і в мене є декларація на кожен долар чи гривню, яку я заробив.</p>
<p>А нечесний буде на собі рвати рубашку, розповідати про&nbsp; погане життя людей, буде ходити там, по всьому світу розповідати, як тяжко жити, їздити&nbsp; на люксових автомобілях, жити в заміських дворцах, замках і потім розповідати, як тяжко живеться в цьому народі.</p>
<p>То я просто хочу всіх депутатів закликати…</p>
<p>&nbsp;</p>
<p>ГОЛОВУЮЧИЙ. 15 секунд – завершити.</p>
<p>&nbsp;</p>
<p>РОЗЕНБЛАТ Б.С. Будьте чесними перед собою, будьте чесними перед суспільством&nbsp; і, повірте мені, люди знають своїх героїв.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо вам.</p>
<p>Будь ласка, Сергій Соболєв, дві хвилини.</p>
<p>&nbsp;</p>
<p>10:45:56</p>
<p>СОБОЛЄВ С.В.</p>
<p>Шановні колеги! Я думаю, що ключова проблема нашого парламенту –це відсутність тих, хто згідно з повноваженнями, які надав йому парламент не аналізує всі законодавчі акти на корупційну складову. Скажіть, будь ласка, якби в цивілізованому парламенті міг би з'явитися проект постанови про те, як затверджується проект корупційного бюджету разом з корупційними складовими щодо підняття заробітних плат самим народним депутатам без висновків профільного комітету, який зобов'язаний це&nbsp; робити. А відповідь на це дуже проста, бо коли ти є представником особи, яку у Львові називають "Доля", а не мером, стає все на свої місця. Бо в той момент, коли в країні один за одним проходили виступи проти режиму Януковича, коли люди виходили на "антикорупційні майдани", коли люди виходили на майдани, протестуючи проти підняття пенсійного віку Партією регіонів і Януковичем, в той момент, коли люди протестували про знищення і зачищення&nbsp; підприємців на так званих "підприємницьких майданах", лідер партії Садовий&nbsp; на колінах ліз і уклінно просив у Януковича прийняти його на дні народження. Я думаю, більшої ганьби країна не бачить. В той час, коли мільйони людей виходили на "мовні майдани" Садовий &nbsp;і команда приймали колекснікових і януковичів услужливо, переходячи на російську мову. Я думаю, більшої ганьби для країни не може бути. І тепер ці люди будуть вчити, як нам&nbsp; жити.</p>
<p>Шановні! Я думаю, ключова проблема цієї країни, що дехто хоче бути при всіх: і при Кравчукові, і при Кучмі, і при Януковичі, і&nbsp; при Ющенкові, і при Порошенко…</p>
<p>&nbsp;</p>
<p>ГОЛОВУЮЧИЙ.&nbsp; 15 секунд, завершуйте, будь ласка.</p>
<p>&nbsp;</p>
<p>СОБОЛЄВ С.В. Завершую.</p>
<p>Не вийде! Все одно вам треба буде відповідати за все, що ви зробили в цьому житті.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Ляшко, 2 хвилини.</p>
<p>Дуже прошу, не згадуйте ні чиї прізвища, шановні колеги, бо вже потрібно голосувати по законам.</p>
<p>&nbsp;</p>
<p>10:48:27</p>
<p>ЛЯШКО О.В.</p>
<p>Шановні колеги депутати! Чесність і відповідальність – це те, чого люди, громадяни України хочуть від влади. Хочуть, але, на жаль, не можуть отримати. Чесно треба сказати, що до Революції Гідності ми мали зовсім іншу країну. З 90-х років замість того, щоб проводити реформи, будувати країну, побудували олігархічний лад, де кожен виживав, як міг.</p>
<p>Я хотів би, щоб кожен з вас чесно, в тому числі, і ті, хто розказують, які вони борці з корупцією, саму собі сказали, а чи отримували ви зарплату у конвертах всі ці роки, а чи сплачували ви податки і все інше. Оце буде чесно! Тому давайте ми чесно скажемо всьому народу.</p>
<p>Революція гідності підвела риску під олігархічним ладом, під нечесністю, під несправедливістю. Той, хто цього не зрозумів, не має майбутнього. Наша перевага, нашої команди, моя як лідера Радикальної фракції у тому, що ми чесні. Чесність – це&nbsp; той продукт, який ніколи не псується. Можна&nbsp; бути фарисеєм, прикидатися бідним-нещасним, і при цьому розкошувати, а в деклараціях людям брехати, що нічого немає, як роблять ті, хто на словах бореться з корупцією. А можна бути чесним і вимагати цього від інших,</p>
<p>Я закликаю вас припинити використовувати реальну потребу проведення боротьби з корупцією, реальну потребу очищення країни використовувати у зведення політичних рахунків. Ми не подолаємо корупцію, коли ми один на одного будемо вішати ярлики, ми не змінимо країну, коли хтось буде видавати, що він більш чесніший, ніж інший. Суспільство чесніше від усіх нас разом взятих і ми повинні це зрозуміти і відповідати вимогам цього суспільства.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:50:31</p>
<p>ГОЛОВУЮЧИЙ. Дякую.</p>
<p>Шановні колеги, час для виступів завершений, і я з вашого дозволу, візьму репліку. Я дуже прошу шановних колег в залі уваги.&nbsp;</p>
<p>Я хочу підтримати виступаючого тут Володимира Литвина. Ми повинні, на мою думку, припинити ці п'ятихвилинки ненависті, які відбуваються в нас. <i>(Оплески)</i> Припинити самодискредитацію українського парламенту.</p>
<p>Я&nbsp; хочу вам нагадати, товариство, це той парламент, який прийняв усі антикорупційні закони. Це той парламент, який створив Антикорупційну прокуратуру. Це той парламент, який створив Антикорупційне бюро. Це той самий парламент, який прийняв Закон про електронні декларації і не пройшов би той закон без "Блоку Петра Порошенка", ніколи би він не пройшов. Не пройшов би він без "Народного фронту", без "Самопомочі", без "Батьківщини", без Радикальної партії, колеги. Ми випередили на кілька порядків попередню систему. Чи може хтось собі уявити в Російській Думі подібний закон і подібний процес, коли подавали би електронні декларації? Чи хтось може собі уявити таке в попередній нашій системі влади? Ніхто не може уявити, колеги.</p>
<p>Ми пішли на дуже великий крок самоочищення. Але в тому&nbsp; має&nbsp; бути наша моральна сила, а не підстави для самоприниження тут в залі. І це повинні ми збагнути всі гуртом. Нам колеги, вибачте, ще три роки працювати тут, в цьому залі. Нам нема інакших, на нас велика відповідальність, на парламенті воюючої країни, на кожному: і голів фракцій, і рядових депутатів. Давайте припинимо самознищення Верховної Ради України, бо у всі часи, у всі періоди, власне, Верховна Рада України була тим майданчиком, який давав тяглість української державності і в 1991 році, коли була проголошена українська держава, і в 2004-у після Помаранчевої революції, і в 2014-у після Революції Гідності.</p>
<p>Давайте припинимо популізм, давайте станемо плече до плеча, давайте спільно змінювати країну і спільно перемагати ворога. Він у нас один – він в Кремлі. І давайте будемо відповідати висоті поставлених завдань, які стоять перед нами, колеги. Я закликаю вас до цього. Підтримайте мене! <i>(Оплески)</i></p>
<p>&nbsp;Колеги, зараз ми маємо затвердити проект Постанови про порядок денний п'ятої сесії Верховної Ради України. І після того відразу я поставлю проект Постанови про вилучення пункту 3-го і 4-го. Була вимога, щоб поставити його відразу, але ми маємо спочатку затвердити порядок денний, і це буде правильним, а потім поставити його на голосування.</p>
<p>Колеги, буде потім обговорення. <i>(Шум у залі)</i> Зараз ми маємо 5060. Зараз почнеться обговорення – і потім ви візьмете слово в ньому. Я просто пояснюю логіку наших дій.</p>
<p>Колеги, я хочу наголосити проект Постанови про порядок денний п'ятої сесії Верховної Ради України складений за пропозиціями усіх комітетів, усіх фракцій, і тих, які звучали на Погоджувальній раді. Він має об'єднати весь зал. І я сподіваюсь, що ми сьогодні зможемо об'єднатись. Він не передбачає спеціальної процедури обговорення. Немає необхідності по ньому проводити два – "за", два – "проти". Я просто дам всім головам фракцій виступити з цього приводу. Є згода ця?</p>
<p>Отже, колеги, переходимо до розгляду проект Постанови про порядок денний п'ятої сесії Верховної Ради України восьмого скликання (5060). І я вже у вступному слові сказав, в чому є її суть. Це фактично всі зареєстровані проекти і всі, які пройшли комітети проекти, крім тих, які відхилив комітет. І я прошу голів фракцій, щоб ми поступово висловили свою позицію з приводу того проекту постанови.</p>
<p>Від "Блоку Петра Порошенка", пан Юрій, є потреба на виступ? Пане Ігор? Це є спеціальна процедура, вона взагалі не передбачає обговорення. Є, так? Хто буде виступати?</p>
<p>Ігор Гринів, будь ласка, одна хвилина.</p>
<p>&nbsp;</p>
<p>10:55:14</p>
<p>ГРИНІВ І.О.</p>
<p>Я вже говорив вчора на Погоджувальній раді, що нам треба надалі відрегулювати все-таки, от, коли ми все з попередньої сесії переносимо на наступні і таким чином це сприймається як великий такий спам, який заважає одну структуру або одну… і пріоритети якісь, стратегію роботи Верховної Ради організувати. Тому ми будемо голосувати за це, але прохання все-таки до всіх голів комітетів максимально почистити ті законопроекти, які вже втратили свою актуальність.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Народного фронту" – Максим Бурбак. Одна хвилина.</p>
<p>&nbsp;</p>
<p>10:56:00</p>
<p>БУРБАК М.Ю.</p>
<p>Доброго дня, шановні колеги. Давайте цей спектакль вже закінчувати, приймати рішення стосовно того, щоб включати всі законопроекти в порядок денний сесії і не приймати кожного тижня порядок денний на тиждень. Давайте нормально працювати комітетам. Дайте можливість нормально працювати Верховній Раді, і врешті-решт займемося законотворчістю.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>"Опозиційний блок", одна хвилина. Вілкул.&nbsp;</p>
<p>&nbsp;</p>
<p>10:56:32</p>
<p>ВІЛКУЛ О.Ю.</p>
<p>Уважаемый народ Украины! Уважаемые народные депутаты!&nbsp; "Оппозиционный блок" будет голосовать против предложенного нам порядка денного, потому что в нем опять нет важнейших вопросов, которые интересуют народ Украины, те вопросы, которые внес "Оппозиционный блок".</p>
<p>Это проект Постановы 1299 об образовании временной следственной комиссии по событиям 2 мая в Одессе (уже 2,5 года прошло после того, как спалили больше 50 человек – никто не расследует, никто не понимает, что же там произошло); проект Закона 2342 об установлении моратория на&nbsp; повышения тарифов; проект Закона&nbsp; 2721 – мораторий на закрытие школ; законы, которые подал "Оппозиционный блок" по имплементации Минских соглашений для того, чтобы мир у нас был.</p>
<p>Парламент опять занимается никому ненужными популистическими вопросами.&nbsp; Этот парламент не хочет работать по тем вопросам, которые необходимы людям. Мы не будем голосовать за эту повестку дня и требуем, чтобы были включены вопросы: снижение тарифов, повышение заработных плат и пенсий, разобраться&nbsp; наконец с теми…</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Будь ласка, Олег Березюк від "Самопомочі".</p>
<p>&nbsp;</p>
<p>10:57:53</p>
<p>БЕРЕЗЮК О.Р.</p>
<p>Дві третіх залу горді за свою діяльність на державній службі протягом 20-и, 15-и, 10-и років. Тільки одна проблема: держава у війні і в економічній кризі. Це сталося за день, за два? Ні, це продукт вашої псевдо гордості.</p>
<p>Голосуйте за порядок денний і цей парламент має працювати, бо в цьому парламенті сидить половина людей, які хочуть його знищити, бо хочуть знищити українську державність.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від Радикальної партії – Олег Ляшко, будь ласка, 1 хвилина.</p>
<p>&nbsp;</p>
<p>10:58:33</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії підтримує запропонований порядок денний, ми наполягаємо на тому, щоб в першочерговому порядку були розглянуті законопроекти, спрямовані на підвищення рівня доходів громадян. Наш законопроект про забезпечення пенсіонерів безплатними ліками, наш законопроект про подолання вето Президента на законі, який дає можливість жінкам у 55 років виходити на пенсію, наш законопроект про доручення уряду про перерахунок ціни на газ, про відновлення соціальної норми споживання газу, про зниження тарифів, це всі ті законопроекти про чорнобильців, які зараз стоять біля Верховної Ради, ми вимагаємо відновлення соціальних прав чорнобильців, зокрема, виконання рішень судів по чорнобильських програмах і позовах, це всі ті законопроекти, які, ми переконані, мають бути у першочерговому порядку розглянуті в парламенті. Парламент має захищати українців, а не грабувати їх.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Власенко, одна хвилина.</p>
<p>&nbsp;</p>
<p>10:59:45</p>
<p>ВЛАСЕНКО С.В.</p>
<p>Насправді, з одного боку, прийняття законопроекту 5060 не має жодного значення, тому що ми можемо затверджувати будь-які списки, але під час формування порядку денного на тиждень керівництво Верховної Ради блокує необхідні Україні законопроекти, зокрема ті, які ініціюються фракцією "Батьківщина". Це з одного боку. Незважаючи на усі перемовини в домі Моне і в тому, що нібито ми проводимо якусь реформу парламенту.</p>
<p>Але, незважаючи на це, навіть в цей законопроект зашили законопроект 5142 про спецконфіскацію. Тобто нам знов не можуть пропхнути, протягнути так – протягують з цього боку, і просять нас зараз включити в порядок денний законопроект, який настійливо Європейська комісія, Рада Європи пропонує нам не приймати. Не приймати! Це перше.</p>
<p>По-друге, я, я… Оскільки наступне питання буде без обговорення, я наполягаю від імені фракції "Батьківщина" в постанову про скасування зарплат включити пункт, що ми вимагаємо від Кабінету Міністрів скасування Постанови від 27 липня 2016 року номер 493…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ВЛАСЕНКО С.В. …включити Постанову від 27 липня 2016 року номер 493, якою вони цинічно, таємно, утаємничивши від усіх, підвисили собі і Президенту України заробітну плату в декілька разів. Заднім числом, що є абсолютно неприпустимим в нормальному цивілізованому суспільстві. І після цього Володимир Гройсман має совість виходити на цей парламент… на цю трибуну і в цьому парламенті когось про щось критикувати!?</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, хочу повідомити, що включені (зараз дам, зараз дам),&nbsp; що в цей проект включені всі законопроекти. Так, там є і спецконфіскація, там є всі, які були подані, там є всі, які були зареєстровані законопроекти. Це, якщо я не помиляюсь, півтори тисячі законопроектів, які пропоновані на порядок денний сесії.</p>
<p>Хочу нагадати вам, що порядок денний формують комітети. І у четвер буде блок Комітету з питань правоохоронної діяльності. У четвер ми починаємо законопроект… з законопроекту Альони Шкрум, яку я дуже поважаю. І тому рівень справедливості, на моє глибоке переконання, є повністю витриманий.</p>
<p>Колеги, через дві хвилини відбудеться голосування, ще дві групи. Я прошу заходити в зал депутатів і зайняти робочі місця.</p>
<p>Від "Відродження" буде виступати пан Віталій Хомутиннік. Будь ласка, пане Віталій, 1 хвилина.</p>
<p>&nbsp;</p>
<p>11:02:25</p>
<p>ХОМУТИННІК В.Ю.</p>
<p>Шановні колеги, щойно ми зустрічалися з нашими колегами-європарламентарями і говорили про ті речі, як має бути реформований парламент нашої держави, як працювати прозоро, працювати так, щоб &nbsp;діяльність парламенту була ефективна. Але постанова, яка пропонується, нічого спільного з тими речами, про які ми домовлялися з усіма лідерами фракцій і з представниками Європарламенту, нічого спільного немає. Тому ми за те, щоб був пропорційний зроблений порядок денний, пропорційно від всіх фракцій та депутатських груп сформований порядок денний, і ми рухались чітко по тим пропозиціям, які є від фракцій та депутатських груп. Тому що комітети, зрозуміло, комітети працюють, але голосують в кінцевому рішенні фракції. Тому ми не побачили наших питань, депутатської групи "Відродження", і голосувати за це не будемо.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, від "Волі народу" – Ярослав Москаленко. Будь ласка, одна хвилина.</p>
<p>&nbsp;</p>
<p>11:03:40</p>
<p>МОСКАЛЕНКО Я.М.</p>
<p>Шановний пане Голово! Шановні колеги! Шановний український народ! Якщо взяти в цілому рівень довіри до українського парламенту, сьогодні від українського населення це буде 1 відсоток. І якби у нас не було родичів, то й цього б відсотку довіри до парламенту не було. І я вам скажу чому. Тому що щонайменше на цьому тижні було три наради, я був на всіх, по порядку денному на цей тиждень. І запитань у фракції не було. Ми виносимо в сесійний зал порядок денний на тиждень, не на сесію, і ми сьогодні говоримо про те, що ми не будемо його підтримувати і не будемо голосувати. Що ми можемо проголосувати для українського народу в цьому залі, якщо ми навіть затверджений всіми фракціями порядок денний не можемо проголосувати? Я вас закликаю всіх до роботи. Голосуємо за порядок денний і розглядаєм по суті законопроекти! Шановні колеги, не знищуйте український парламентаризм.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Отже, ми обмінялись думками. Переважна більшість фракцій підтримала, щоб ми проект постанови 5060 – наголошую – не тижневий, не тижневий, а весь на сесію, що зараз я поставлю на голосування. І я дуже прошу усіх зайти в зал, зайняти робочі місця, зараз відбудеться голосування. Ми перейдем до прийняття рішення. І я дуже прошу, колеги, усіх приготуватись до голосування. Це голосування дозволить розблокувати розгляд наших законопроектів на комітетах. Комітети не можуть розглядати питання, які не включені в порядок денний. І багато комітетів не можуть професійно вести свою роботу. Тому є наша спільна відповідальність і це наша спільне рішення, щоб ми проголосували порядок денний на сесію. Отже, я бачу, вже можемо голосувати, так, колеги?</p>
<p>Будь ласка, я ставлю на голосування доопрацьований проект Постанови (реєстраційний номер 5060) про порядок денний п'ятої сесії Верховної Ради України восьмого скликання з врахуванням всіх додатків для прийняття в цілому. Прошу проголосувати, прошу підтримати, колеги. Будь ласка, голосуємо. Прошу підтримати.</p>
<p>&nbsp;</p>
<p>11:06:19</p>
<p>За-227</p>
<p>Рішення прийняте.</p>
<p>Вітаю, колеги, з прийняттям цього рішення. Ми маємо вже порядок денний. Ми маємо розблокований порядок денний. <i>(Шум у залі)</i></p>
<p>&nbsp;Від яких фракцій? Є заява від "Самопомочі" про перерву і Радикальної партії. Так, добре, від двох фракцій є заява. Замість перерви виступ. Запрошую до слова Віктора Галасюка. Будь ласка.</p>
<p>&nbsp;</p>
<p>11:06:58</p>
<p>ГАЛАСЮК В.В.</p>
<p>Шановний Андрію Володимировичу, шановні колеги! Ви знаєте, що за нашою ініціативою з Олегом Ляшко, 174 народних депутатів стали авторами цієї законодавчої ініціативи, внесений проект змін до Конституції України в частині розширення цілей діяльності та сфери відповідальності Національного банку України. Я хочу наголосити, що це є послідовна, прозора та добре продумана стратегія, спрямована на започаткування нового економічного курсу країни. Цими змінами до Конституції ми маємо зробити так, щоб Національний банк почав працювати на розвиток фінансового сектору, який би обслуговував реальний сектор економіки підтримував виробництво та збільшення добробуту громадян, а економіка має працювати на кожного громадянина.</p>
<p>Я хочу наголосити, що ці законодавчі ініціативи жодним чином не посягають на незалежність Національного банку, навпаки, вони розширюють цілі діяльності Національного банку, не забираючи в нього одних повноважень. Разом з тим, спрямовують діяльність цього мегарегулятора на підтримку реального сектору економіки.</p>
<p>За кращою світовою практикою, за досвідом Федеральної резервної системи США, центральних банків Чехії, Малайзії, Австралії, інших країни, ми пропонуємо, щоб серед цілей діяльності Національного банку було, окрім тих, які сьогодні передбачені Конституцією, також: сприяння довгостроковому економічному; забезпечення поміркованого рівня відсоткових ставок, а також сприяння максимальній зайнятості населення країни. Це є стратегічна ініціатива, яка дозволить синхронізувати діяльність монетарної влади, країни та уряду і ми маємо спрямувати їх на підвищення добробуту українців, на підвищення реального рівня життя українців адже, коли ми кажемо про незалежність Національного банку, то це має бути незалежність від політичного тиску, від незаконних впливів, але жодним чином не від інтересів українського суспільства, жодним чином не від інтересів промисловців, підприємців, роботодавців, інвесторів. Монетарна влада має так само як і уряд працювати на створення нових робочих місць, на те, щоб кредити були доступні для промисловості. Сьогодні Національний банк має величезний арсенал важелів впливу на економіку. Але чи використовує він їх для розвитку української економіки і підвищення добробуту громадян. Я думаю, що кожен підприємець, кожен громадянин України може чесно відповісти собі по своєму добробуту, що ні сьогодні це не відбувається.</p>
<p>Тому фракція Радикальної партії разом з колегами, з однодумцями закликає невідкладно прийняти ці зміни до Конституції, спрямувати діяльність Національного банку на розвиток економіки України і підвищення добробуту громадян. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Переходимо до питань порядку денного. Серед виступів в "різному" були вимоги від голів фракцій,&nbsp; щоб ми невідкладно розпочали день з проекту Постанови про внесення змін до Постанови Верховної Ради України "Про висновки та пропозиції до проекту Закону України про Державний бюджет України на 2017 рік" (номер 5323).&nbsp; Цією постановою передбачається скасування&nbsp; пункту 3 і 4 попередньої постанови, яка регулює заробітні плати народних депутатів.</p>
<p>Під постановою підписані: Парубій Андрій, Бурбак, Гринів, Березюк, Москаленко,&nbsp; Хомутиннік, Павелко, Бойко, тобто майже всі голови фракцій і голова бюджетного комітету. Ляшка я назвав.</p>
<p>Колеги, чи можемо ми зараз поставити на голосування, щоб це включити зараз в порядок денний і розглянути, чи є загальна згода, чи є&nbsp; загальна позиція з того приводу? Колеги, отже, хочу наголосити, зараз пропонується&nbsp; скасувати пункт 3 і 4 про регулювання&nbsp; заробітних плат. І я пропоную зараз проголосувати, щоб це питання першим поставити в порядок денний сесії. Є підтримка, колеги? Всі розуміють відповідальність того питання? Тоді, будь ласка, прошу приготуватись до&nbsp;&nbsp; прийняття рішення, прошу зайняти робочі місця. Прошу зайняти робочі місця.</p>
<p>Я ставлю на голосування пропозицію зараз перейти до розгляду проекту Постанови (5323) про регулювання заробітних плат народних депутатів України. Шановні колеги, прошу проголосувати і прошу підтримати. Артур!</p>
<p>Колеги, я прошу зайняти робочі місці і приготуватись до голосування включення в порядок денний сесії, щоб зараз ми розглянули 5323 про регулювання заробітних плат депутатів. Прошу проголосувати, прошу підтримати. Колеги, прошу проголосувати і прошу підтримати,&nbsp; будь ласка, голосуємо, колеги.</p>
<p>&nbsp;&nbsp;&nbsp;</p>
<p>11:12:41</p>
<p>За-263&nbsp;&nbsp;</p>
<p>263 – "за". І ми можемо перейти до прийняття постанови.</p>
<p>Хочу, колеги, маю до вас певне звернення. Ми дуже багато проговорювали дане питання, в цілому проговорювали його і з нашими колегами з Європарламенту, і з прем'єр-міністрами, і колишніми головами парламентів. І ми дійшли до спільного розуміння, що у всіх європейських державах питання регулювання заробітної плати в цілому визначається незалежним органом, який рекомендує формулу і систему заробітної плати для всього керівництва держави. Я думаю, ми таким шляхом повинні і піти: створенням такої комісії, бажано з експертів і, бажано, в тому числі з європейських експертів, які нам дадуть можливість залучити до нашої реформи європейський досвід. І це буде правильний крок і правильний шлях. Але зараз, я переконаний, ми повинні підтримати пропозицію, щоб пункти 3 і 4 – регулювання заробітної плати – ми могли скорегувати. І в мене є прохання-звернення до всіх народних депутатів, не робити ще однієї п'ятихвилинки ненависті, не говорити ще однієї… питання про звинувачення один одних, це не зробить парламент сильнішим і це не зробить Україну сильнішою.</p>
<p>Є поправка Пинзеника, про яку ви говорили, і про неї оголосить голова бюджетного комітету. У мене є справді загальне прохання (підписані усі голови фракцій), щоб ми проголосували, не самопринижували і не знецінювали парламент. Допустили помилку – треба її виправити, це є комунікація з суспільством, це нормальний діалог з суспільством, колеги. Я прошу мене підтримати в цьому.</p>
<p>І я запрошую до доповіді голову бюджетного комітету Павелка Андрія Васильовича, будь ласка. Прошу, пане Павелко Андрій Васильович.</p>
<p>&nbsp;</p>
<p>11:14:52</p>
<p>ПАВЕЛКО А.В.</p>
<p>Шановний Андрій Володимировичу, шановні народні депутати! Комітет з питань бюджету сьогодні оперативно розглянув внесений Головою Верховної Ради, головами більшості депутатських фракцій та мною проект Постанови 5323 про внесення змін до Постанови Верховної Ради "Про висновки та пропозиції до законопроекту про Державний бюджет на 2017 рік", прийнятої 20 жовтня. Цим проектом пропонується виключити пункт 3 і 4&nbsp; вказаної постанови щодо&nbsp; фінансового забезпечення діяльності народних депутатів. Питання оплати праці в секторі державного управління потребує комплексного врегулювання для всіх гілок влади.</p>
<p>За результатами розгляду Комітету з питань бюджету ухвалив рішення рекомендувати Верховній Раді прийняти в цілому проект постанови 5323.</p>
<p>Разом з тим на засіданні комітету народний депутат Віктор Михайлович Пинзеник висловив окрему пропозицію щодо умов оплати праці високопосадовців, які були озвучені по отмене заробтной… по повышению&nbsp; зароботных плат Кабинета Министров Украины. На комитете этот вопрос не был поддержан, но такая поправка была, и было предложение об этом озвучить в зале. Мы сейчас надаем слово автору.</p>
<p>Я дякую за увагу, прошу підтримати рішення комітету і по даній поправці вирішити у сесійні залі. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, є позиція комітету і є одна&nbsp; правка, яка запропонована. Якщо пропозиція комітету не пройде, я поставлю пропозицію, яку&nbsp; Пинзеник на комітеті настояв на голосуванні, і вона є. Якщо не пройде загальна поправка, тоді я&nbsp; переголосую.</p>
<p>Шановні колеги, я ставлю на голосування проект Постанови про внесення змін до Постанови Верховної Ради&nbsp; України "Про висновки та пропозиції до проекту Закону України про Державний бюджет України на 2017 рік" (номер 5323) за пропозицію комітету за основу і в цілому. Прошу проголосувати, прошу підтримати, колеги. Будь ласка,&nbsp; голосуємо.</p>
<p>&nbsp;</p>
<p>11:17:22</p>
<p>За-264</p>
<p>Рішення прийнято.</p>
<p>Колеги, ми закрили цю сторінку і ми прийняли рішення. Зараз дам по одній хвилині: Віктор Пинзеник– хвилина і Власенко – хвилина.</p>
<p>Будь ласка, пане Віктор Пинзеник.</p>
<p>&nbsp;</p>
<p>11:17:35</p>
<p>ПИНЗЕНИК В.М.</p>
<p>Шановні народні депутати, я не хочу говорити навіть про постанову, яка стосувалася нас, бо я привертав увагу до цієї проблеми, коли голосувалася постанова в цьому залі, бо це недопустима річ у країні, яка… за два роки в якій економіка впала на 16 відсотків і яка знаходиться в стані війни. Слава Богу, ця частина теми закрита.</p>
<p>Коли ми чули оцінку з боку уряду цього рішення, ми почули, це рішення не на часі. Я повністю згідний з такою позицією уряду. Але чи на часі було три місяці назад піднімати оклади міністрам у 2,5 рази? Що змінилося за ці три місяці? <i>(Оплески)</i> Тому моя правка стосувалася саме цієї проблеми. І я пропоную звернутися парламенту до уряду, рекомендувати уряду скасувати липневе підвищення окладів міністрам та іншим високопосадовцям. <i>(Оплески)</i> Коли в країні важко, то влада перша має показувати приклад готовності йти на самопожертви.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Власенко.</p>
<p>Юлія Тимошенко, одна хвилина.</p>
<p>&nbsp;</p>
<p>11:18:51</p>
<p>ТИМОШЕНКО Ю.В.</p>
<p>Шановні колеги, партія і фракція "Батьківщина", безумовно, буде голосувати за те, щоби включити в цю постанову зобов'язання Кабінету Міністрів України, вимогу від них скасувати Постанову від 27 липня 2016 року номер 493 про скасування підвищення Президенту, Гройсману, всім міністрам в 2,5 рази заробітну плату.</p>
<p>Але в той же час, вони зробили це заднім числом: вони прийняли постанову&nbsp; 27 липня по 100 тисяч гривень в місяць заробітну плату, а ввели її в дію з 1 травня. І тому ми вимагаємо, щоб не тільки була вимога до Кабінету Міністрів скасувати цю постанову, а ще і повернути незаконно сплачені гроші заднім числом, тому що це вопіюще, це – порушення закону. І ми просимо поставити це на поіменне голосування.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ігор Шурма, одна хвилина. Потім – Ляшко, одна хвилина, і завершуємо репліки.</p>
<p>&nbsp;</p>
<p>11:20:01</p>
<p>ШУРМА І.М.</p>
<p>Ігор Шурма, "Опозиційний блок". Я звертаюся до своїх колег-депутатів.</p>
<p>Шановні колеги, сьогодні те, що відбувається, повинно бути уроком для всіх. Вистачить голосувати за те, що ви не читаєте. Вистачить уряду аплодувати за прийняте це рішення, а потім казати, що вони нічого не знають. Вистачить маніпулювати Регламентом, бо постанова була прийнята в неробочий час о 18.24, вистачить ставити по 10 разів.</p>
<p>Сьогодні ми повинні зрозуміти, що консолідована позиція в цьому залі, ініціатива "Опозиційного блоку", вона не важлива, важливо те, що сьогодні вистачило розуму, розуму подивитися на пенсіонерів, яким піднімають пенсію з 1 січня 2017 року, вони її отримають у 2018 році, про лікарів, про вчителів. Це урок, якщо ви будете дальше проводити такі голосування, ні в кого в цьому залі майбутнього нема. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Остання репліка – Ляшко, і завершуємо обговорення, переходимо до питань порядку денного.</p>
<p>&nbsp;</p>
<p>11:21:12</p>
<p>ЛЯШКО О.В.</p>
<p>Олег Ляшко, Радикальна партія. Те, що минулого пленарного тижня в парламенті таємно від більшості народних депутатів проголосували про підвищення в кілька разів зарплат для депутатів, це має бути урок для кожного з нас, не можна так дурити народ і дурити українських депутатів, тому що більшість взагалі не знала, за що вони голосують.</p>
<p>Ми вважаємо, що сьогодні треба піднімати зарплати в першу чергу це лікарям, вчителям, шахтарям, пенсіонерам пенсії піднімати. Немає тут нужденних людей ні в уряді, ні серед депутатів. Хлопці, дівчата, мораторій на будь-які підвищення зарплат, підвищення собі доходів. Спочатку підтягніть до себе людей, а потім хай вам піднімають. А коли всім піднімають, а народу не піднімають, то це неправильно.</p>
<p>Тому Радикальна партія підтримує ініціативу скасування рішення уряду про підвищення зарплат урядовців і не тільки урядовцям, і прокурорам, і суддям, і всім чиновникам, і Нацбанку. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я думаю, ми зробили важливий, відповідальний крок і в цьому є моральна сила парламенту. Я переконаний, коли є непорозуміння разом збиратися, разом їх владнувати. Дехто говорить, що влада має показувати силу, а я переконаний, влада має показувати постійний діалог із суспільством.</p>
<p>Влада має і визнавати помилки теж. Тому я вас вітаю з прийняттям Постанови 5323. І ми нарешті переходимо до питань порядку денного. <i>(Шум у залі)</i></p>
<p>Шановні колеги, це питання іншої зовсім… рішення. Дана постанова була – виключно зміни до попередньої постанови. Реєструйте, подавайте і будемо її у визначений законом порядок вести.</p>
<p>Переходимо до питань порядку денного. І першим є питання будівництва та житлово-комунального господарства (перше читання). Проект Закону 4581. Це проект Закону про внесення змін до статті 19 Закону України "Про теплопостачання" щодо укладення довгострокових договорів на постачання теплової енергії.</p>
<p>І я прошу підтримати пропозицію розгляду даного проекту закону за скороченою процедурою. Прошу проголосувати. Прошу підтримати, колеги. Будь ласка.</p>
<p>&nbsp;</p>
<p>11:23:47</p>
<p>За-150</p>
<p>150 – "за". Рішення прийняте. І я запрошую до доповіді віце-прем'єр-міністра України – міністра регіонального розвитку, будівництва та житлово-комунального господарства Зубка Геннадія Григоровича. Будь ласка, Геннадій Григорович.</p>
<p>&nbsp;</p>
<p>11:24:05</p>
<p>ЗУБКО Г.Г.</p>
<p>Шановний пане Голово, шановні колеги, на цьому тижні виноситься декілька законопроектів, дуже важливих, які стосуються не тільки альтернативної енергетики, не тільки можливості впровадження енергосервісних договорів, а також питання, які стосуються енергоефективності будівель і житлово-комунальних послуг. Це, дійсно, ті базові законопроекти, які дозволяють нам говорити про енергонезалежність через впровадження енергоефективності.</p>
<p>На ваш розгляд зараз пропонується законопроект, який є дуже короткий, але який дуже важливий. Чому, тому що сьогодні, коли вкладаються кошти в інвестиції, в енергоефективність, в заміну обладнання, саме безпосередньо є тільки рік на укладання такого договору.</p>
<p>Окупність таких проектів складає приблизно 5 років. І тому саме короткі зміни до законодавства, які дозволяють на протязі 10 років виконувати ці договори по енергосервісних контрактах, дадуть можливість прискорити практично впровадження не тільки альтернативної енергетики, а також енергоефективності.</p>
<p>Я хочу сказати, що нам дуже важливо, крім цих законопроектів, які зараз ми будемо розглядати з приводу теплових насосів когенераційних установок, нам дуже важливо побудувати базу. Базу, яка стосується комерційного обліку, встановлення лічильників, яка стосується аудиту будинків&nbsp; для того, щоб люди могли чітко потім взяти відповідальність з тих, хто проводить аудит або впроваджує енергосервісні заходи.</p>
<p>Тому я б хотів би вашої уваги і підтримки саме не тільки по цьому законопроекту, а&nbsp; по блоку законопроектів, які будуть розглядатися&nbsp; сьогодні тут в залі, а&nbsp; також в четвер, тому що дуже важливий день – те, що стосується енергоефективності, реструктуризації боргів підприємств теплопостачання, а&nbsp; також Закону про житлово-комунальні послуги.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова підкомітету Комітету з питань паливно-енергетичного комплексу, ядерної політики та ядерної безпеки Підлісецький&nbsp; Лев Теофілович. Будь ласка,&nbsp; пане Підлісецький.</p>
<p>&nbsp;</p>
<p>11:26:18</p>
<p>ПІДЛІСЕЦЬКИЙ Л.Т.</p>
<p>Шановні депутати, Комітет паливної енергетики розглянув даний законопроект і запропонував прийняти&nbsp; його за основу.</p>
<p>Разом з тим&nbsp; він є, дійсно, як сказав пан Зубко, він настільки короткий, що я би хотів його просто зачитати&nbsp; повністю. "Постачання бюджетній установі&nbsp; теплової енергії, яка&nbsp; вироблена на теплогенеруючих&nbsp; установках з використанням альтернативних джерел енергії та альтернативних видів палива, здійснюються теплопостачальною організацією на підставі договору, термін дії якого становить не менше, ніж 5 років".</p>
<p>Тобто абсолютно зрозуміла мета даного законопроекту. Для того, щоби інвестори, які вкладають кошти в нові види опалення, мали можливість довше працювати, і це їх стимулює. Я не бачу ніяких застережень щодо прийняття, власне, і тої норми, але зауважу, що норма в договорі на будь-яку діяльність, норма по термінах є тільки одна з багатьох норм. Там є норма і по вартості, і по системі розрахунків і інше. Тому я вважаю, що цей законопроект мав би бути в рамках інших законопроектів, де більш широко визначаються принципи роботи, зокрема буквально кілька тижнів тому, 22 вересня, якщо я не помиляюся, ми прийняли законопроект, де також вносилися зміни в теплопостачання в Закон "Про теплопостачання" і там, власне, визначаються принципи визначення ціни і вартості даних послуг.</p>
<p>Тому я би хотів звернутися, користуючись нагодою, звернутися до представників Кабінету Міністрів, щоб, власне, Кабінет Міністрів більше співпрацював із депутатами і з профільними комітетами, щоб ми подавали збалансовані, виважені великі закони, концептуальні закони, а не от так епізодично. І разом з тим, такими малими законами ми створюємо той вал законопроектів, про які ми постійно обговорюємо. На сьогоднішній день більше, ніж 3 тисячі законопроектів є у Верховній Раді, ми до всіх просто не встигаємо.</p>
<p>Тому пропоную підтримати в першому читанні, але надалі робити все-таки…</p>
<p>&nbsp;</p>
<p>ГОЛОВУЮЧИЙ. Дати вам закінчити? Дякую дуже вам.</p>
<p>Шановні колеги, прошу провести запис: два – "за", два – "проти".</p>
<p>Лаврик Олег Васильович.</p>
<p>&nbsp;</p>
<p>11:28:55</p>
<p>ЛАВРИК О.В.</p>
<p>Прошу передати слово Альоні Бабак. Альоні Бабак, будь ласка.</p>
<p>&nbsp;</p>
<p>11:29:02</p>
<p>БАБАК А.В.</p>
<p>Шановні народні депутати, цей законопроект є надзвичайно дивним і дивність його полягає в тому, що серед усіх умов договору на постачання тепла для бюджетних організацій ми визначаємо термін, в той час як найбільш проблемним питанням при укладені договорів бюджету з постачальниками тепла є ціна такого договору. І якщо ми говоримо про те, що на 5 років фіксується термін, запитання тоді до всіх: а як буде визначатися ціна такого договору? Тому що ціна є регульованою і регулюється Національною комісією, що здійснює регулювання енергетики і комунальних послуг. І виходить, що тут і заручником стає бюджет від такого договору в терміні і в ціні, яку встановить державний орган.</p>
<p>Шановні, неможна приймати таких законів, які лише частково&nbsp; &nbsp;вирішують питання повернення інвестицій. Тому що все, що сказали, треба гарантувати повернення інвестицій, але питання повернення інвестицій не лише терміні, а й в ціні. Тому, якщо ми сьогодні будемо голосувати такий закон, то лише за основу, і обов'язково прописати, що буде відбуватися з ціною такого договору на період 5 років до другого читання.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Розенблат Борислав Соломонович, будь ласка.</p>
<p>&nbsp;</p>
<p>11:30:29</p>
<p>РОЗЕНБЛАТ Б.С.</p>
<p>Доброго дня, шановні колеги. Ще раз хочу просто загострити питання енергоефективності для нашої країни. Сьогодні любий закон, який ми розглядаємо, він направлений на те, щоб люди платили менше, щоб інвестори, які вкладають кошти в нашу енергоефективність, мали віддачу. І для того є ці законопроекти. Це один із тих законопроектів, який просто потрібно в першому читанні прийняти і дати правки до другого читання. Тому я прошу всіх підтримати і боротися за нашу енергоефективність і за нашу енергонезалежність. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Опозиційного блоку" Німченко передає Королевській. Будь ласка.</p>
<p>&nbsp;</p>
<p>11:31:11</p>
<p>КОРОЛЕВСЬКА Н.Ю.</p>
<p>Уважаемые коллеги! Вот вышел бы сейчас профильный вице-премьер сюда за трибуну, сказал бы: "У нас есть план, как понизить тарифы. И мы предлагаем это обсудить в этом зале, принять сегодня ответственное решение". А мы о чем сегодня говорим? О том, как крепостное право наложить на все бюджетные учреждения, как сегодня защитить бизнес чиновников, которые будут заставлять школы, больницы, детские садики брать их энергосистемы. Под это они будут получать льготные кредиты, и потом пять лет они будут заставлять все деньги выкачивать под окупаемость своего бизнеса.</p>
<p>Слушайте, ну, наверное, пришло время остановиться и понять, что нельзя так дальше заниматься грабежом и унижением людей. Такой законопроект, он не то, что вредительски, а он сегодня нарушает все права по законам, по Конституции Украины, по конкуренции, по правам потребителей, да и вообще нонсенс. А почему у нас… здесь мы сейчас думаем, как защитить инвестора, а инвестор, который вкладывает деньги в создание рабочих мест, инвестор, который сегодня сохраняет свои предприятия, там сегодня процветает рейдерство и издевательства, а тут мы вдруг очнулись о том, что нужно чей-то бизнес защитить. Давайте перестанем врать друг другу и принимать ответственные решения, сначала понижение тарифов, а после этого защита чьего-то бизнеса может только рассматриваться в парламенте. Поэтому "Оппозиционный блок" за это решение категорически голосовать не будет. И мы настаиваем на том, чтобы в этом зале рассмотрели вопрос сегодня формирование тарифов для людей и понизили тарифы людям. Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Шкрум Альона Іванівна. Передає Рябчину, так? Будь ласка.</p>
<p>&nbsp;</p>
<p>11:33:25</p>
<p>РЯБЧИН О.М.</p>
<p>Рябчин Олексій, фракція "Батьківщина", Донеччина. Фракція "Батьківщина" завжди системно підтримує перехід на альтернативні джерела енергії та зміцнення нашої енергонезалежності. Однак дуже важко підтримувати недолугі урядові законопроекти, які просто відносяться до неналежної статті закону, яка визначає основний принцип їх розпродування в сфері теплопостачання, тобто недолугі законопроекти, несистемні, вирішують сугубо лобістські моменти, і є там і вибіркові підходи до укладання довгострокових договорів і застосовується лише відносно з бюджетними установами. І ми розуміємо, що цей законопроект не вирішить основної проблеми, що людей просто не допускають до мережі, там є монополісти газові, які не будуть допускати до мережі альтернативні джерела енергії, які більш прогресивні.</p>
<p>Є у нас застереження, коли було обговорення на фракції "Батьківщина", питання екології не вирішено, тому що можуть вирубувати просто наші ліси для того, щоб ці пелети виробляти, а це не допустимо, треба також це врегульовувати, це повинні бути системні законопроекти.</p>
<p>Також є застереження, що місцеві царьки, місцеві губернатори або інший там монополіст, який буде підтримувати свій власний бізнес, будуть змушувати людей переходити саме на це, і це не буде вільної конкуренції. Саме те мусить, законопроекти повинні бути системними. Підтримка відновлювальних джерел енергії повинна бути державою, тому що вони ще на рівні технологій, щоби вони самостійно розвивались. Але такі точкові законопроекти, такі лоскуткові законопроекти, вони є недолугими. І сьогодні буде ще декілька таких законопроектів, і коментарі будуть ті ж самі: системно треба працювати, професійно треба працювати, розвивати не тільки генерацію на пелетах, на біопаливі, але і сонячний, і вітер, і геотермальна енергія. Ми&nbsp; чомусь розвиваємо тільки заміщення газу котлами – цим займаються МінЖКГ та Держенергоефективності. Системніше треба працювати для того, щоб створювати "зелені робочі місця", а не тільки бізнес для чиновників, для того, щоб ми зменшували енергоспоживання, переходили на відновлювальні джерела енергії, зменшували викиди парникових газів і показували, що ми країна, яка дасть... От за це фракція "Батьківщина" завжди буде підтримувати&nbsp; і завжди голосувати.&nbsp; Ці законопроекти є недолугими.</p>
<p>І до пана спікера, поверніться, будь ласка, до рішення бюджетного комітету…</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; отже,&nbsp; ми завершили обговорення, переходимо до&nbsp; прийняття рішення. Зараз я прошу усіх колег зайти в зал, зайняти робочі місця. І звучали питання до віце-прем'єра. Будь ласка,&nbsp; включіть мікрофон&nbsp; на виступ віце-прем'єру. А народних депутатів&nbsp; у той&nbsp; час прошу&nbsp; заходити в зал і займати робочі місця.</p>
<p>&nbsp;</p>
<p>11:36:02</p>
<p>ЗУБКО Г.Г.</p>
<p>Шановні колеги, ну, я думаю, що саме ми почули декілька&nbsp; думок. Але&nbsp; я хотів би сказати, що саме цей законопроект, а також законопроект, який&nbsp; стосується альтернативних джерел енергії, теплових насосів, саме каже про те, що ми захищаємо інвестора, саме ми кажемо про те, що ми створюємо робочі місця і саме те, що дає можливість, інвестуючи, повертати кошти.&nbsp; Але&nbsp;&nbsp; це дає можливість запроваджувати альтернативні&nbsp; джерела енергії.&nbsp;</p>
<p>І коли я чую&nbsp; від депутатів, що саме несистемно ведеться робота, то ви подивіться просто на пакет законопроектів, який розглядається на цьому тижні. І я думаю, що критикувати можливо, але, критикуючи, потрібно пропонувати. Я поки що не побачив від пана Рябчина жодного законопроекту, який&nbsp; би дав би можливість саме&nbsp; прискорити цей процес.</p>
<p>&nbsp;</p>
<p>ГОЛОВУЮЧИЙ. Було назване прізвище, і тому я даю на репліку 1 хвилину.</p>
<p>Будь ласка, пане Рябчин. Включіть мікрофон. І зараз буде прийняття рішення.&nbsp; Будь ласка, пане Рябчин.</p>
<p>&nbsp;</p>
<p>11:37:00</p>
<p>РЯБЧИН О.М.</p>
<p>Шановний пане Зубко! Рябчин Олексій, фракція "Батьківщина", Донеччина. Я є чи не найбільш "зеленим" депутатом, який підтримує дуже багато законопроектів. Вже в першому читанні було проголосовано законопроект про ЕСКО, тому що уряд не зміг подати правильні законопроекти і врегулювати цю ситуацію, ми ще опрацювали і з&nbsp;&nbsp;&nbsp; Держенергоефективністю, і з підприємствами, і з інвесторами і цей законопроект буде до другого читання.&nbsp;&nbsp;</p>
<p>За моїм співавторством були зменшені "зелені тарифи" на "сонце Клюєва". І сьогодні китайці приходять лобіювати, щоб вони були…&nbsp; повертатися, так звані китайці, тому що це Клюєв за ними. Тобто і я, і Комітет з паливної енергетики працює дуже системно, дуже стало для того, щоб ми зробили нашу країну енергоефективною, енергонезалежною.</p>
<p>А питання заробітних плат урядовців, коли пан Гройсман виходить і каже, що депутати не повинні збільшувати собі заробітні плати, а самі збільшують собі заробітну плату постановою, яка набирає чинності з дня опублікування та застосовується 1 травня повинно бути вирішено, щоб були всі в рівних умовах.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, отже, переходимо до прийняття рішення. Колеги, будь ласка, більшість представників фракцій підтримали проект закону, але були і ті, які голосували… говорили, що будуть голосувати проти. Тому, я розумію, кожен голос буде важливий. Можемо голосувати?</p>
<p>Я ставлю на голосування… За основу! Так, колеги. Тільки за основу. Я ставлю на голосування проект Закону про внесення змін до статті 19 Закону України "Про теплопостачання" щодо укладення довгострокових договорів на постачання теплової енергії (номер 4581) за основу, колеги. За основу. Прошу проголосувати, прошу підтримати. Будь ласка, голосуємо, колеги.</p>
<p>&nbsp;</p>
<p>11:39:18</p>
<p>За-192</p>
<p>190 – "за", 2. По фракціях, будь ласка, включіть.</p>
<p>Колеги, наступна пропозиція, яка в нас може бути це повернути в комітет для доопрацювання. Так, колеги, підтримаємо цю пропозицію? Ми зможемо добрати в ній голосів?</p>
<p>Колеги, я зараз поставлю пропозицію повернути до комітету для підготовки на повторне перше читання.</p>
<p>Прошу всіх сконцентруватись, щоб ми не втратили законопроект. Хто підтримує повернення до комітету для підготовки на повторне перше читання, прошу проголосувати. Прошу підтримати, колеги, повернути в комітет, щоб не втратити.</p>
<p>&nbsp;</p>
<p>11:40:27</p>
<p>За-240</p>
<p>Рішення прийняте.</p>
<p>Шановні колеги, я так розраховую, що і голови комітетів, і міністри працюють над тим, щоб&nbsp; пропонувати ті законопроекти, які мають підтримку в залі. Я при цьому наголошую і наголошую, щоб проведена була попередня робота, наше голосування – це тільки верх всієї&nbsp; роботи законодавчої, яка твориться.&nbsp; Бажано,&nbsp; щоб всі дискусії відбулись до того. Я дуже розраховую, що надалі комітети, коли пропонують свій блок, будуть готувати так законопроекти, щоб ми їх приймали, а не повертали в комітет.</p>
<p>Отже, наступним у нас є проект Закону про внесення змін до Закону України "Про питну воду та питне водопостачання".</p>
<p>Але перед тим, колеги, я вам хочу зробити одне повідомлення з яким до мене звернувся&nbsp; Прем'єр-міністр. Отже, я 10 днів не підписував постанову про прийняття в бюджету в першому читанні в зв’язку з тим, що там були пункти про підняття заробітних плат. Я її підписав лишень після того, як отримав підписи всіх голів фракцій про зміну, де мій підпис стояв першим номером. Але тепер звертається уряд, що ми на тих 10 днів, які відтягнули, ми відтягнули термін подачі бюджету, поскільки тих 10 днів вони не могли працювати.</p>
<p>Чи є згода залу, щоб я сказав, що Верховна Рада підтримує? Так само продовжує на 10 днів, що ми не підписали. Це не голосування, це повідомлення, яке було зроблене з моєї вини.</p>
<p>Шановні колеги! Ми переходимо до проекту Закону про внесення змін до Закону України "Про питну воду та питне водопостачання" (щодо удосконалення деяких положень) (номер 4582). І я прошу підтримати пропозицію розгляду за скороченою процедурою, будь ласка, прошу голосувати.&nbsp;</p>
<p>&nbsp;</p>
<p>11:42:34</p>
<p>За-169</p>
<p>Рішення прийняте.</p>
<p>І я запрошую до доповіді віце-прем'єр-міністра України - міністра регіонального розвитку Зубка Геннадія Григоровича.</p>
<p>&nbsp;</p>
<p>11:42:56</p>
<p>ЗУБКО Г.Г.</p>
<p>Шановний пане Голово, шановні колеги! Саме змінами до цього законопроекту про питну воду та питне водопостачання, ми надаємо повноваження місцевому самоврядуванню затверджувати право прийому стічних вод, встановити облік цих стічних вод і саме встановити відповідальність за забруднення навколишнього середовища, якщо саме користувачами збрасуються стічні води, які не обліковуються. А також потрібно саме цим законопроектом врегулювати визначення суб'єктів у сфері питної води, питного водопостачання та централізованого відведення, а також вимоги до місцевих правил приймання стічних вод. Це дасть можливість, в першу чергу говорити про екологію, дасть можливість говорити про те, що саме такий облік, саме такі правила дадуть можливість вкладати кошти в стічні води, водоочищення, а також підготовку питної води.</p>
<p>Я пропоную цей законопроект, який підтриманий комітетом, прийняти в першому читанні і таким чином не тільки підвищити експлуатацію, ефективність експлуатації цих споруд, зменшення тарифів через ефективність експлуатації цих споруд, а також і все-таки підвищити відповідальність за експлуатацію і забруднення навколишнього середовища.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова підкомітету Балицький Євген Віталійович.</p>
<p>&nbsp;</p>
<p>11:44:37</p>
<p>БАЛИЦЬКИЙ Є.В.</p>
<p>Кабинет Министров Украины в поданном законопроекте о внесении изменений в Закон Украины "О питьевой воде и водоснабжении" (относительно усовершенствования некоторых положений) предлагает уточнить отдельные положения, касающиеся водоотвода, которые на сегодняшний день регулируются только на подзаконных актах. В частности проектом предусматривается совершенствование праворегулирование&nbsp; отношений&nbsp; в сфере производства, транспортировке и поставке питьевой воды, отвода, транспортировки,&nbsp; очистки сточных вод, а также&nbsp; определение размеры оплаты за их очистку.</p>
<p>Органам местного самоуправления предоставляются полномочия по утверждению местных правил приема сточных вод&nbsp; и определение размера платы за их очистку.&nbsp; Этими&nbsp; правилами также устанавливается плата за&nbsp; сверхнормативный сброс промышленных и других сточных вод в системе водоснабжения.</p>
<p>Принятие этого закона, вне всякого сомнения, будет способствовать повышению уровня управления предприятиями водоснабжения и водоотведения, что в конечном итоге приведет к более экономичному водопотреблению и соответственно уменьшение сброса сточных вод.</p>
<p>Согласно пояснительной записке к законопроекту его реализация не требует дополнительных материальных или иных расходов.</p>
<p>Вместе с тем, уважаемые коллеги и члены правительства, необходимо отметить факт того, что катастрофическое состояние водопроводных и канализационных систем в государстве сегодня имеет место быть. Без финансирования этой проблемы с каждым годом будет становиться проблема только хуже.</p>
<p>Хочу подчеркнуть, что в 2013 году общегосударственная целевая программа питьевой воды Украины на&nbsp; 2011-2020 годы не финансировалась. Это приводит к разрушению водопроводно-канализационного хозяйства страны, ухудшению качества питьевой воды.</p>
<p>Комитет обращается к Премьер-министру Украины с предложением предусмотреть в проекте Государственный бюджет Украины на 2017 год расходы на выполнение мероприятий.</p>
<p>Комитет по вопросам экологии предлагает Верховной Раде&nbsp; Украины принять законопроект о внесении изменений Украины питьевой…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>БАЛИЦЬКИЙ Є.В. Комитет по вопросам экологии предлагает Верховной Раде Украины принять законопроект Украины о внесении изменений&nbsp; Закона о питьевой воде&nbsp; и питьевом водоснабжении за основу в последующей доработке в комитете.</p>
<p>Спасибо за внимание.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошують…</p>
<p>Прошу провести запис: два –"за", два – "проти". Будь ласка.&nbsp;</p>
<p>Світлана Заліщук передає виступ Рибаку. Включіть мікрофон Рибаку, будь ласка.</p>
<p>&nbsp;</p>
<p>11:47:37</p>
<p>РИБАК І.П.</p>
<p>202 виборчий округ, Чернівецька область, Іван Рибак. Шановні колеги, ви знаєте, у Законі "Про питну воду" є стаття 7, яка говорить щодо гарантій прав споживачів у сфері питної води та питного водопостачання. Цією статтею держава гарантує захист прав споживачів у сфері питної води та питного водопостачання. Але насправді протягом останніх років жодної копійки по програмі "Питна вода України" з державного бюджету не виділилося. В нас дуже багато від сходу до заходу, від півночі до півдня населених пунктів страждає від відсутності чистої і якісної питної води, а подекуди взагалі її відсутності як такої.</p>
<p>Тому, шановні колеги, в нас існує правка нашого Комітету з питань екології: до бюджету на 2017 рік з проханням виділити хоча б 200 мільйонів гривень на програму "Питна вода України". І я думаю, що цей законопроект ми проголосуємо у першому читанні, доопрацюємо на площадці комітету, але все ж таки до бюджету потрібно вносити зміни і виділяти ці кошти на чисту питну воду для українців.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Сажко передає Королевській слово.</p>
<p>&nbsp;</p>
<p>11:48:57</p>
<p>КОРОЛЕВСЬКА Н.Ю.</p>
<p>Уважаемые коллеги, у нас эксперименты от правительства сегодня продолжаются. Ну, вот предлагают провести такой своеобразный "налог на дождь". Налог на лужи мы этим законопроектом, можно сказать, вводим. И мы должны все прекрасно понимать в этом зале, что такое предложение правительства приведет к повышению стоимости централизованного водоотведения для людей.</p>
<p>Так если вы считаете, что люди сегодня платят не достаточно за тарифы, если вы считаете, что у нас с водой в стране вопрос решен, у всех она чистая, вовремя, качественная, то, конечно, тогда пришло то самое время принять сегодня, посчитать все лужи в стране и возложить стоимость всех этих луж в стране на людей.</p>
<p>Поэтому "Оппозиционный блок" требует от правительства рассказать людям, объяснить депутатам в парламенте, какая у них программа по снижению тарифов, и пора остановится. Такое ваше решение приводит к еще большему повышению людей… стоимости жилищно-коммунальных услуг.</p>
<p>Поэтому мы настаиваем: без понижения тарифов, без программы сегодня как будет пересмотрена цена на газ, цена на услуги, рассматривать какие-либо решения, возможно, в чем-то и правильные, но которые приводят к повышению стоимости услуг для людей, недопустимо. "Оппозиционный блок" за такое решение голосовать категорически не будет.</p>
<p>И я предлагаю парламенту не рассматривать законопроекты правительства, пока они не примут себе отказ от повышения заработной платы. Потому что мы сейчас сидим, голосуем их непрофессиональные решения, а они себе еще и зарплаты за это поднимают. Спасибо.</p>
<p>&nbsp;</p>
<p>ГОЛОВУЮЧИЙ. Від "Батьківщини" – Одарченко Юрій Віталійович.</p>
<p>&nbsp;</p>
<p>11:51:04</p>
<p>ОДАРЧЕНКО Ю.В.</p>
<p>Я прошу слово Євтушку передати.</p>
<p>&nbsp;</p>
<p>11:51:09</p>
<p>ЄВТУШОК С.М.</p>
<p>Сергій Євтушок, фракція "Батьківщина", Рівненщина. Я зараз також звернутися до віце-прем'єр-міністра. Оскільки, пане Зубко, ви стали сьогодні свідком, як дурете народ України. Покажіть, будь ласка, свої заробітні плати, скільки ви отримуєте на руки, скільки у вас оклади, які помножуються на три і ваш фонд оплати праці від 20 тисяч умножається в чотири: 60-80 тисяч гривень отримуєте, натомість критикуєте народних депутатів, які говорять про правдиві речі.</p>
<p>А тепер стосовно законопроекту. Я одразу скажу, що фракція "Батьківщина" буде підтримувати в першому читанні даний законопроект і просимо до другого читання підготувати зміни не тільки в назві, а й в преамбулі по тексту. Метою законопроекту є вдосконалення законодавства у сфері питаного водопостачання та водовідведення. У тих містах, у яких є два різних підприємства, які здійснюють послуги по&nbsp; водопостачанню, а інші – по водовідведенню, потрібно, очевидно, зробити одне підприємство, оптимізувати видатки на всі ці речі. З'являється таке підприєм...&nbsp; поняття як підприємство центрального водовідведення стічних вод. Хтов весну бачив у місті, коли йдуть дощі, осадки, з'являється дуже багато у стічних каналізаційних водах цих самих об'ємів води, що в свою чергу призводить до навантаження до насосів, до використання енергії електричної, оскільки цієї води дуже багато від повені з'являється. Якраз з'являється можливість для органів місцевого самоврядування передбачити правила прийняття цих стічних вод, а також з'являються правила встановлення тарифів, які потім будуть затверджені на виконкомі. Це правильна ідея, правильна філософія.</p>
<p>Тому ми просимо…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>11:53:19</p>
<p>ЄВТУШОК С.М. Просимо підготувати якісно до другого читання законопроект. І ми в цілому зможемо його підтримати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Волі народу" – Литвин Володимир Михайлович.</p>
<p>&nbsp;</p>
<p>11:53:40</p>
<p>ЛИТВИН В.М.</p>
<p>Шановний Голово, шановні колеги, проблема аж кричить. Сьогодні на Поліссі взагалі немає води у криницях. І, я думаю, нам треба приймати спеціальне рішення тут Верховною Радою спільно з Кабінетом Міністрів. Але, я читаю: "Вносяться зміни до Закону "Про питну воду і водопостачання". А про що йдеться? Йдеться про стічні води. Причому ця проблема перекидається на місцевий бюджет. Тепер кожна місцева влада буде визначати критерії, які стічні води вважаються допустимими, а фактично не йдеться про відповідальність підприємств, які забруднюють джерела водопостачання.</p>
<p>Приклад, будь ласка. Понінківський картонно-паперовий комбінат з Хмельницької області скидає відходи в річку Хомора і Случ, люди п'ють цю воду. І відповідальність фактично за визначення критеріїв покладається на місцеві органи влади. Ми знаємо, які будуть ці критерії. Тоді, коли повинні бути єдині правила для всієї країни, а тепер ці правила буде встановлювати кожна місцева адміністрація. Ну, не абсурд це? Ну, це абсолютний абсурд. І нам, очевидно, треба говорити про питну воду, а не про стічні води. Але відповідальність за якість питної води покладається на місцеві водоканали. А вони будуть приймати те, що їм дають.</p>
<p>Мені бачиться, що треба приймати серйозне системне рішення. Ну не можна розглядати і приймати "метелики"!? Я от сиджу і дивлюся. Ми приймаємо "законодавчі&nbsp; метелики" і ставимо&nbsp; відповідні позначки, що ми провели&nbsp; величезну роботу. Має бути центральна політика, мають бути єдині санітарні правила, і ми їх не повинні опускати з урахуванням обстановки. Ми ж після Чорнобиля всі правила привели у відповідність до… з результатами Чорнобильської трагедії. Що ми робимо?!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Самопомочі" – Альона Бабак.</p>
<p>&nbsp;</p>
<p>11:55:49</p>
<p>БАБАК А.В.</p>
<p>Шановні народні депутати! Сьогодні абсолютно необхідно прийняття цього законопроекту за основу. Чому? Тому що сьогодні скасовується Постановою Кабінету Міністрів правила скидання стічних вод в місцеві каналізації. Почнеться некерований процес скидання&nbsp; в міську каналізацію або каналізацію населених пунктів стоків від промислових підприємств, яких не можна буде навіть оштрафувати за понаднормативне забруднення. Це неможливо. І ось саме тоді, якщо ми зараз не приймемо цей законопроект, всі ці забруднення і очищення&nbsp; понаднормативне переляже на… фактично на споживача, яким є сьогодні населення.</p>
<p>Ми не повинні цього допустити&nbsp; і створити умови для того, щоби на рівні населених пунктів приймалися адекватні правила, встановлювали споживачі які є&nbsp; забруднювачі, і саме вони щоби платили за понаднормативне забруднення. Забруднювач повинен платити, і ми повинні створити ці правила гри на рівні закону.&nbsp;</p>
<p>Що стосується того, що вносимо зміну в Закон про питну воду. Абсолютно назріло…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>БАБАК А.В. Абсолютно назріло питання розроблення і прийняття Закону про каналізацію, про децентралізовану каналізацію, щоби наші ці септики і так далі не забруднювали грунтові води. І дійсно,&nbsp; можливо потім ми зробили би ревізію&nbsp; Закону про питну воду і перенесли ці положення.</p>
<p>Але&nbsp; сьогодні прохання всіх підтримати за основу, допрацювати якісь речі, які потрібно, і не дати забруднювати каналізацію понаднормативно.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Одна хвилина – Левченко, одна хвилина – Домбровський, і переходимо до голосування, колеги, за дві хвилини буде голосування.</p>
<p>&nbsp;</p>
<p>11:57:37</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.&nbsp;</p>
<p>От я тільки що чув про те, що треба приймати закон, тому що Кабінет Міністрів скасував певну постану. Ну це приклад, черговий випадок того, коли замість того, щоб належним чином врегулювати правовідносини в конституційний спосіб, в віологічний спосіб робляться абсолютно неправильні речі.</p>
<p>Справа в тому, що позиція, яка тут міститься, перенести і дати можливість водоканалам через правила приймання стічних вод встановлювати тарифи, є абсолютно не конституційно і це повна маячня. Тобто ви даєте статус абсолютно підвідомчому документу, внутрішньому документу водоканалу ви даєте йому статус нормативного, по суті, акта законодавства. Ну що за маячня повна? Тобто водоканал може сам змінювати тарифи, які він сам і отримує. Тому, безперечно, за такий законопроект в такому вигляді не можна голосувати, він неконституційний, він абсурдний і він призведе, безперечно, до збільшення тарифів на водовідведення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Домбровський – одна хвилина.</p>
<p>Колеги, через хвилину буде голосування, прошу усіх запросити в зал і приготуватись до прийняття рішення. Будь ласка.</p>
<p>&nbsp;</p>
<p>11:58:53</p>
<p>ДОМБРОВСЬКИЙ О.Г.</p>
<p>Шановні колеги, на жаль, у цьому залі будь-яке практичне реальне рішення або практичний законопроект є спроба політизувати і піднести практично до рівня Конституції.</p>
<p>Але як людина, яка працювала і міським головою, і головою обласної державної адміністрації, і має великий досвід в житлово-комунальному господарстві, можу сказати, є три дуже важливі питання для будь-якого органу місцевого самоврядування: це сміття, і Львів показав на скільки це серйозна проблема; це тепло, за яке ми тільки що не проголосували, але яке має відношення до кожної родини; і вода, і водопостачання. В першому читанні цей законопроект потрібно приймати, працювати над і ним і вирівнювати ті нюанси, які є. Але проблема забруднення водопровідно-каналізаційної системи, модернізація сьогодні, як ніколи, актуальна. Тому прошу проголосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги. Давайте ще. Добре, ще хвилину віце-прем'єру, дуже коротко реплікою. І прошу всіх зайти в зал, приготуватись до голосування.</p>
<p>&nbsp;</p>
<p>12:00:08</p>
<p>ЗУБКО Г.Г.</p>
<p>Шановні колеги, я абсолютно підтримую народних депутатів, які чітко розуміють технічні питання, які складаються в цьому законопроекті. Загальне правило встановлюється Кабміном. Правила, які встановлюються на місцях, затвердження – місцевим самоврядуванням. Не водоканалами, а саме виконкомами місцевого самоврядування, які чітко знають склад промисловості, кількість забруднюючих підприємств, які працюють на цій території, і яка повинна бути оплата за… в цьому напрямку. Це ті кошти, які можуть бути повернені від забруднюючих підприємств саме в склад місцевого самоврядування, які будуть проінвестовані для того, щоб підсилити очистку води, а й саме головне – якість води, яка постачається.</p>
<p>Тому дуже прошу підтримати, тому що це технічне питання, яке врегульовує дуже багато тих речей, які сьогодні стосуються якості води. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, переходимо до прийняття рішення, колеги. Будь ласка, займаємо робочі місця.</p>
<p>І я ставлю на голосування проект Закону про внесення змін до Закону України "Про питну воду та питне водопостачання" (щодо удосконалення деяких положень) (номер 4582) за основу, колеги. Лишень за основу. В кого є застереження, ми зможемо доопрацювати між першим і другим читанням. Ми зможемо внести усі необхідні пропозиції і скоригувати дане питання. І я прошу вас підтримати за основу проект Закону 4582. Прошу проголосувати і прошу підтримати, будь ласка.</p>
<p>&nbsp;</p>
<p>12:01:58</p>
<p>За-243</p>
<p>Рішення прийнято. Вітаю комітет, вітаю депутатів.</p>
<p>Зараз коротко оголошення про виставку, яка йде на 3 поверсі в нас, Ірина Геращенко, з вашого дозволу зробить. Послухайте, будь ласка, уважно, щоб ви перерву використали корисно.</p>
<p>&nbsp;</p>
<p>12:02:15</p>
<p>ГЕРАЩЕНКО І.В.</p>
<p>Шановні колеги, у кулуарах Верховної Ради зараз проходить виставка, присвячена батальйону &nbsp;"Кривбас". На жаль, серед прекрасних представників цього батальйону є хлопці, які досі знаходяться в заручниках. І я думаю, що було би правильно, щоб всі ми подивилися цю виставку, морально підтримали наших заручників. Там є їх мами, дружини полонених, також підтримати, щоб вони могли переконатися в тому, що ми дбаємо про звільнення хлопців.</p>
<p>Дякую дуже.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, згідно регламенту оголошується перерва на 30 хвилин. Ми зберемося в залі о 12.35. О 12.35.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу заходити в зал і займати робочі місця для продовження нашої роботи.</p>
<p>Нагадую: ми розглядаємо питання будівництва та житлово-комунального господарства. Наступний законопроект, який стоїть на порядку денному, 4555 і 4555-1. І я прошу заходити в зал для продовження нашої роботи. Будь ласка.</p>
<p>Я прошу секретаріат запросити депутатів у зал, тому що навіть вийти на голосування за скорочену процедуру буде важко в тих об'єктивних умовах, в яких ми зараз перебуваємо. Брати і сестри, прошу заходити в зал. Прошу з кулуарів заходити в зал, зараз відбудеться голосування за скорочену процедуру і нам необхідно буде 150 голосів. Будь ласка.</p>
<p>Шановні колеги, поки збираються депутати, я хочу повідомити, що в нас зараз в парламенті на балконі знаходяться матері наших полонених героїв, наших полонених воїнів: Карпова Олега, Маркина Андрія, Сугак Руслана, Лазаренка Олександра, Герасименка Миколи.</p>
<p>Я хочу, щоб ми всі відзначили їхню мужність і їхню відданість. Я хотів би,&nbsp; щоб ми разом всі сказали,&nbsp; що докладемо усіх зусиль, щоб чи швидше, ваші діти були визволені і були звільнені з полону. <i>(Оплески)</i> Духу і мужності. А ми зробимо все можливе, щоб чим швидше, вони змогли бути&nbsp;&nbsp;&nbsp; визволені і я обіцяю, що з вами проведу зустріч в перерві&nbsp; з 2-ї до 4-ї.</p>
<p>Я ще раз повторю: матері наших полонених щойно зайшли. Ми бажаємо вам мужності, відваги. І дякую вам, за ваших синів. Дякую вам. <i>(Оплески)</i></p>
<p>Шановні колеги! Переходимо до питань порядку денного. У нас наступне питання в порядку денному – це є 4555 і 4555-1, законопроекти, які узгоджені фактично усіма фракціями. Більш того, уряд пішов на те, щоб підтримати депутатський законопроект зважаючи, що він підготовлений більш якісно, тут ми маємо&nbsp; повний консенсус в залі.</p>
<p>В мене є прохання, щоб ми підтримали пропозицію розгляду за скороченою процедурою і я прошу зайняти місця і підтримати дану пропозицію.</p>
<p>Отже, я&nbsp; ставлю на голосування пропозицію підтримати законопроект 4555 і 4555-1 за скороченою процедурою, колеги. Будь ласка, прошу підтримати, колеги, прошу проголосувати, прошу проголосувати.</p>
<p>&nbsp;</p>
<p>12:46:37</p>
<p>За-110</p>
<p>Колеги, я поставлю ще раз. Але, колеги, ми якщо зараз ввійдемо в&nbsp; повне читання, ми&nbsp; не зможемо пройти блоку, тим більше, цей законопроект, він надзвичайно є короткий і простий по своїй суті. Колеги, я просто звернувся би до вас з проханням, щоб ми в даному законопроекті не шукали політичної &nbsp;дискусії, а всі гуртом підтримали. Колеги, це справді простий і короткий законопроект, який підтримується усіма, фактично, фракціями, більше того, це депутатський законопроект. Я прошу зайти в зал, щоб ми набрали необхідну кількість голосів.</p>
<p>Колеги, перейнялися відчуттям відповідальності, можемо голосувати? Колеги, прошу підтримати. Колеги, підтримайте скорочену. Я ще раз поставлю пропозицію, розгляд законопроекту 4555 і 4551 за скороченою процедурою, колеги.</p>
<p>Прошу до робочих місць підійти. Хто є в залі, колеги, ми ж по голосах рахуємо буквально? Прошу проголосувати і прошу підтримати. Будь ласка, голосуємо, колеги, за скорочену процедуру.</p>
<p>&nbsp;</p>
<p>12:48:32</p>
<p>За-140</p>
<p>Я ще раз поставлю, 10 голосів, може ми доберемо їх, колеги? Ви ж розумієте, в чому є моя логіка як ведучого? Логіка в тому, що ми пройшли і блок ЖКХ, а потім змогли перейти і до наступного блоку. Ми не зможемо вийти на інтенсивну роботу, тим більше законопроект справді є не складний, він справді є простий і не потребує обговорення за повною процедурою. Я знаю, що дехто зі мною не згоден є, що кожен має бути за повною процедурою. Але, мені здається, якщо ви вчитаєтеся в суть законопроекту, ви підтримаєте пропозицію за скорочену.</p>
<p>Колеги, я ще раз поставлю. Я прошу зайняти робочі місця, щоб ми почали працювати нарешті. Як казав наш класик: "Працювати, працювати і працювати". Готові? Я ставлю ще раз на голосування, колеги, і прошу підтримати розгляд законопроекту 4555 і 4555-1 за скороченою процедурою, колеги. Прошу проголосувати, прошу підтримати. Будь ласка, голосуємо, колеги.</p>
<p>Підтримайте.</p>
<p>&nbsp;</p>
<p>12:49:55</p>
<p>За-162</p>
<p>Рішення прийнято. Дякую&nbsp; за підтримку.</p>
<p>Я запрошую до доповіді віце-прем'єр-міністра України - міністра регіонального розвитку, будівництва та житлово-комунального&nbsp; господарства Зубка Геннадія Григоровича. Будь ласка, пане Геннадій.</p>
<p>&nbsp;</p>
<p>12:50:16</p>
<p>ЗУБКО Г.Г.</p>
<p>Шановний пане Голово! Шановні колеги! До вашої уваги пропонується законопроект, який вносить зміни до Закону України "Про альтернативні джерела енергії" щодо віднесення теплових насосів до обладнання, яке використовує відновлювальні джерела енергії. Ми зараз доповнюємо ще&nbsp; більший перелік саме тої енергії, яка повинна бути віднесена до альтернативної і що нам дасть можливість не тільки рухатись до адаптації національного законодавства до законодавства Енергетичного співтовариства, а зокрема Директиви Європейського парламенту та Ради 28-ї від 2008 року "Про заохочення використання енергії, виробленої з&nbsp; відновлюваних джерел енергії".</p>
<p>Ви знаєте, що Україна, підписавши Паризьку конвенцію, взяла на себе досить серйозні зобов'язання, але з досить серйозними зобов'язаннями ми&nbsp; даємо маршрутну карту практично нашим споживачам, яким чином рухатися до розширення переліку тої відновлювальної енергії, яка може бути використана і саме&nbsp; головне – використана в напрямку скорочення споживання&nbsp; газу. А це означає прямий рух&nbsp; до енергонезалежності країни.</p>
<p>Тому саме в цей закон вноситься і уточнюється зміст поняття "відновлювальні джерела енергії", доповнивши такими видами енергії як&nbsp; гідротермальна, аеротермальна, а також визначається, що типова енергія,&nbsp; вироблена тепловими&nbsp; насосами з аеротермальної, гідротермальної або геотермальної енергії вважається такою, що вироблена з альтернативних джерел енергії. Таким чином ми збільшуємо перелік обладнання, збільшуємо можливість і збільшуємо можливість&nbsp; виконання Паризької конвенції.</p>
<p>З іншого боку, я хотів би&nbsp; підтримати пана Голову, я би не сказав, що&nbsp;&nbsp;&nbsp;&nbsp; &nbsp;ще більш якісно, але більш підсилено саме цей законопроект в альтернативному законопроекті&nbsp; 4555 дріб 1. Я дякую групі депутатів, які, доопрацювавши цей законопроект, внесли нові терміни "аеротермальна енергія", "гідротермальна енергія" та "геотермальна енергія". Це, можливо, дуже складні речі, дуже складні технічні речі, але це саме те, що дає можливість ще більше…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30&nbsp; секунд, завершуйте.</p>
<p>&nbsp;</p>
<p>ЗУБКО Г.Г. … ще більше розширити спектр використання відновлювальних джерел енергії і рухатися до енергонезалежності країни.</p>
<p>Тому ще раз дякую за підтримку і прошу підтримати законопроект 4555-1.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Я запрошую до співдоповіді голову підкомітету Комітету з питань паливно-енергетичного комплексу, ядерної політики та ядерної безпеки Рябчина Олексія Михайловича. Будь ласка, пане Олексію.</p>
<p>&nbsp;</p>
<p>12:52:54</p>
<p>РЯБЧИН О.М.</p>
<p>Олексій Рябчин, "Батьківщина", Донеччина. По-перше, я хочу подякувати матерям тих героїв, які зараз тимчасово знаходяться в полоні, і закликаю українську владу зробити все для того, щоб наші герої якбистріше повернулися додому. Дякуємо вам і ми молимося за ваших синів та чоловіків.</p>
<p>По-друге, я дуже радий, що уряд підтримав наш депутатський законопроект. Тим самим він признав, що коли уряд співпрацює з депутатами, співпрацює&nbsp; з комітетом, а не критикує позицію депутатів щодо недолугих законопроектів уряду, то це буде краще для держави.</p>
<p>Чим наш комітетський законопроект відрізняється? Ми додаємо до&nbsp; визначення ще декілька термінів: аеротермальна енергія, геотермальна енергія, гідротермальна енергія. Тим самим ми можемо звітувати перед Енергетичним співтовариством стосовно наших зобов'язань. Ми до 2020 року&nbsp; повинні підвищити до 11 відсотків генерацію альтернативних джерел енергії. Зараз в нас десь 1,3 виробляється там з&nbsp; сонця, вітру та малих ГЕС, і десь 4… 4,5 дає нам велика ГЕС. Тобто разом в нас 6,5, а нам треба 11. Ми вже не встигаємо. Тому ми додаємо ці речі, які і повинні були бути для того, щоб ми правильно відзвітувалися. В законопроекті нашому чітко дописано, що це звітування перед Енергетичним співтовариством, де мова не йдеться про надання "зелений тариф" чи якісь там податкові пільги. Ми даємо, що визначена частка обчислюваності відповідно до методики, яка буде розроблюватися Держенергоефективності.</p>
<p>І пропонуємо враховувати енергію теплових насосів не тільки якщо вони живляться від теплових електростанцій. Ми фактично комітетом взяли директиву, переклали її і поклали до законопроекту, який став більш якісним, чим надавав уряд.</p>
<p>Прохання підтримати рішення комітету, проголосувати за основу і в цілому. Там нема чого більш поправляти і&nbsp; давайте не будемо засмічувати зал маленькими законопроектами до другого читання. Прохання підтримати за основу&nbsp; та в цілому.</p>
<p>&nbsp;</p>
<p>ГОЛОВУЮЧИЙ. Дякую вам. Дякую, пане Олексій.</p>
<p>Прошу провести запис: два – "за", два – "проти, будь ласка.</p>
<p>Іван Крулько, фракція "Батьківщина".</p>
<p>&nbsp;</p>
<p>12:55:22</p>
<p>КРУЛЬКО І.І.</p>
<p>Прошу передати слово Одарченко.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>12:55:30</p>
<p>ОДАРЧЕНКО Ю.В.</p>
<p>Я хочу&nbsp; звернутися до віце-прем'єр-міністра. Геннадій Григорович, ми почали засідання після перерви з того, що шанували сім'ї тих військовослужбовців, які знаходяться в полоні, які сьогодні воюють. І це було нам нагадуванням того, що сьогодні у нас на кордоні з Україною йде війна і є точки, які потребують особливої уваги влади.</p>
<p>От я хочу звернути вашу увагу на те, що відбувається в Генічеську. А Генічеськ, мабуть, знають всі в Україні і в Європі, це територія, яка знаходиться на кордоні з Кримом. Сьогодні завдяки тому, що ви повністю бездіяльні, місто Генічеськ знаходиться без газу, воно не може зайти в опалювальний період. Населенню Генічеську заявляють про те, що вони мусять іти зі своїх домівок кудись до інших… центрів, де опалення є, залишати своє житло. І нічого, я підкреслюю, нічого не робиться для того, щоб заспокоїти населення, не дивлячись на те, що в минулому році були провокації, коли Російська Федерація заявляла про те, що саме вона дала газ для Генічеську. Ви розумієте, що сьогодні ваша бездіяльність в плані газопостачання в Генічеськ, вона ставить під загрозу безпеку в нашій країні?</p>
<p>Ми приймаємо ці закони, які тут влучно один з депутатів назвав &nbsp;метеликами, але ви абсолютно не займаєтесь тим, щоб країна була включена в опалювальний період, а особливо в тих місцях, де ж безпека нашій державі.</p>
<p>Я хочу сказати, що і по обласних центрах ті ТЕЦ, які знаходяться в вашому підпорядкуванні, ви мусите зробити, організувати, щоб вони зайшли в опалювальний період. Сьогодні не готові. Херсонська ТЕЦ сьогодні не може зайти в опалювальний період, тому що вона не готова для того. Половина міста Херсона знаходиться без опалення.</p>
<p>Ви потім будете розповідати про те, що у цього підприємства є збитки, тому що воно не може ефективно працювати. Сьогодні збитки по підприємству…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ОДАРЧЕНКО Ю.В. … да, тому що ви не організували запуск його, тепла немає, теплоносій продається не тієї якості, люди не будуть платити за нього, підприємство буде руйнуватися.</p>
<p>Я ще раз наголошую вашу увагу: Генічеськ мусить бути з теплом, ви мусите розуміти відповідальність, що ви сьогодні, в тому числі своєю роботою, мусите захищати кордони нашої країни.</p>
<p>&nbsp;</p>
<p>ГОЛОВУЮЧИЙ. Заболотний Григорій Михайлович передає слово Солов'ю. А ні, Домбровському. Домбровський, будь ласка.</p>
<p>&nbsp;</p>
<p>12:58:31</p>
<p>ДОМБРОВСЬКИЙ О.Г.</p>
<p>Шановні колеги, шановні народні депутати, я дозволю собі все-таки повернутися до законопроекту 4555, який ми обговорюємо, і звернути увагу. Перше: на мій погляд, це, ну, достатньо такий яскравий приклад, коли у Кабінету Міністрів і у профільного Комітету палива і енергетики є можливість дуже професійно готувати ті законопроекти і вносити їх в зал, для того щоб приймалися рішення по суті, а не по формі. І тому я щиро дякую і комітету за ту активну позицію і велику роботу.</p>
<p>Позиція номер два. Це чисто технічний законопроект, який не потребує великої дискусії. Він дає можливість враховувати при моніторингу наших зобов'язань перед Енергетичним союзом абсолютно нові технології, які пов'язані з геотермальною енергетикою або з використанням теплових насосів. І це дає нам можливість в певній мірі підняти статус нашої держави по виконанню наших енергетичних зобов'язань.</p>
<p>Тому я підтримую позицію своїх колег проголосувати не тільки за основу, а прийняти в цілому в другому читанні, і дати можливість Україні рухатися вперед в питаннях енергетичних реформ. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Ляшко Олег Валерійович, будь ласка.</p>
<p>&nbsp;</p>
<p>13:00:04</p>
<p>ЛЯШКО О.В.</p>
<p>Олег Ляшко, Радикальна партія. У мене запитання до представника уряду. Чому абсолютно мізерні кошти передбачені в бюджеті на наступний рік на енергомодернізацію? Адже ті драконівські тарифи, які встановила Нацкомісія з питань регулювання ринку комунальних послуг і урядовці, вони не дають можливості більшості громадян оплачувати ці тарифи. Тому&nbsp; єдина&nbsp; можливість вирішення цієї проблеми – це за рахунок державного бюджету, за рахунок облгазів, енергомодернізація. Наприклад, люди, які поставили в селі котел 10-15 років тому, газифікувавши хату, вони не мають сьогодні можливості замінити цей котел. Це має робитися за рахунок державного бюджету, це має робитися за рахунок облгазів.</p>
<p>Те саме лічильники. Зараз пішла пошесть: лічильник ставлять один на весь багатоквартирний житловий будинок у місті, замість того, щоб лічильники обліку тепла, води, газу ставити індивідуально на кожну квартиру, щоб людина сплачувала саме стільки, скільки вона споживає, а не середня…. розмір використаного по будинку.</p>
<p>Крім того, у бюджеті&nbsp; на наступний рік передбачено понад 60 мільярдів гривень на субсидії, натомість менше мільярда гривень – на&nbsp; енергомодернізацію. Яким чином ми збираємося подолати&nbsp; енергозалежність? Яким чином ми збираємося модернізувати?</p>
<p>У мене питання до уряду. Як ви збираєтесь модернізувати житлово-комунальне господарство, коли ви весь народ пересадили на допінгову голку цих субсидій, фактично консервуючи бідність і енергозалежність? Тому ми вимагаємо від вас передбачити в бюджеті наступного року кошти на&nbsp; заміну котлів, особливо в сільській місцевості, на встановлення індивідуальних лічильників на кожну квартиру, на кожне житлове помешкання &nbsp;і, безумовно, це масштабна енергомодернізація країни, яка на часі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу усіх заходити в зал, через хвилину, ще два будуть коротких виступи, але прошу запросити усіх в зал. Зараз Соловей –хвилина і потім – віце-прем'єр, хвилина завершальна.</p>
<p>Будь ласка, включіть мікрофон депутату Соловей.</p>
<p>&nbsp;</p>
<p>13:02:15</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття.</p>
<p>Шановні колеги, я вважаю, що цей законопроект є важливим, дехто хоче применшити його роль, але він є важливим і сьогодні абсолютно на часі. Бо от ми останні два роки обговорюємо питання газу в той час, як весь світ вже давним-давно обговорює питання альтернативних джерел енергії. І для прикладу, два тижні тому засновник компанії "Tesla" Ілон Маск презентував сучасну покрівлю, яка дозволить опалювати будинки виключно енергією сонця. Це яскравий приклад дисонансу того, про що говорять в Україні, і те, що сьогодні є а порядку денному в світі. І тому цей закон, який якраз стимулює розвиток альтернативної енергетики, це такий невеликий крок для того, щоб розвивати конкурентність нашу як держави і конкурентність нашої економіки.</p>
<p>Я вважаю, що нам немає що розмусолювати цей закон на два читання. Давайте приймемо цей закон в цілому і будемо рухатись вперед.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Зараз дам слово…</p>
<p>Пан Олексій Рябчин, Олексій, є технічна правка, про яку говорять, ви переговоріть з Левченком.</p>
<p>А зараз 1 хвилина, будь ласка, Геннадій Зубко.</p>
<p>&nbsp;</p>
<p>13:03:34</p>
<p>ЗУБКО Г.Г.</p>
<p>Шановні колеги, я хотів би звернути увагу, що потрібно працювати в регіонах, потрібно спілкуватися з своїми людьми і я пропоную народним депутатам, які після пленарного тижня повернуться додому, поспілкуватися в тому числі з Андрієм Гордєєвим головою адміністрації Херсонської області, який вам доповість про конкретну взагалі постачання газу до Генічеську.</p>
<p>Але з іншого боку я б хотів би вам запропонувати як народним депутатам все-таки відпрацювати цей інвестиційний проект, який має технічне економічне обґрунтування, і дати можливість провести газопровід, який дозволить розвивати Генічеський район в цілому, а не тільки місто Генічеськ, постачаючи газ з материкової частини, а не з тої скважини, яка сьогодні працює в Азовському морі. І тут потрібна спільна робота і народних депутатів, і виконавчої гілки влади, і безпосередньо місцевих адміністрацій. Також само я хотів би, щоби підтримати Олега Валерійовича Ляшка, який виступав і сказав про те, що потрібно збільшувати сьогодні інвестиції в енергоефективність. Можливо, при розгляді бюджету дійсно збільшити саме напрямок цей для того, щоби…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЗУБКО Г.Г. …саме продовжити ту програму, яка стосується забезпечення населення альтернативними котлами і дати можливість компенсації людям мінімум 20 відсотків по придбанню котлів на альтернативних джерелах енергії.</p>
<p>Тому, будь ласка, співпрацюємо разом, разом вирішуємо питання, разом затверджуємо інвестиційні проекти як глобальні, як по постачанню цілих районів, а також міста Генічеськ, так і по безпосередньо допомозі нашим українським родинам через компенсацію їх витрат на енергоефективні заходи, в тому числі придбання негазових котлів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я хотів би запитати, чи утрясли автор законопроекту питання, чи є там дійсно якась технічна річ, яку треба було б нам виправити? Пане Олексій, можемо ставити на голосування? Можемо ставити на голосування? Можемо, так?</p>
<p>Шановні колеги, усі, хто взяли участь в обговоренні, висловили переконання, щоб ми проголосували і в першому, і в другому читанні дуже простий технічний закон. Якщо є потреба внести якусь правку, зараз Рябчин може її оголосити. Ви не згодні з нею, так, пане Олексій? Можна голосувати.</p>
<p>Тоді, шановні колеги, прошу приготуватись до голосування, прошу зайти в зал. І я ставлю на голосування проект Закону про внесення змін до Закону України "Про альтернативні джерела енергії" щодо віднесення теплових насосів до обладнання, яке використовує відновлювані джерела енергії, номер 4555-1, це депутатський. І комітет, і усі виступаючі, наголошую, усі виступаючі закликали проголосувати його за основу і в цілому. Тому я ставлю на голосування і прошу підтримати рішення комітету. Прошу голосувати, колеги, будь ласка. Прошу підтримати.</p>
<p>&nbsp;</p>
<p>13:06:59</p>
<p>За-226</p>
<p>Рішення прийняте. Вітаю комітет. Вітаю пана Олексія з прийнятим законопроектом.</p>
<p>Колеги, я ж по кілька раз оголошую перед тим, що буде голосування, і в останню хвилину починають забігати. Ну, треба ж бути уважнішими.</p>
<p>Отже, наступний проект Закону 4564 – це проект Закону про внесення змін до деяких законів України у зв'язку з прийняттям Закону України "Про адміністративні послуги". Я прошу підтримати пропозицію розгляду його за скороченою процедурою. Прошу проголосувати. Прошу підтримати. Будь ласка.</p>
<p>&nbsp;</p>
<p>13:07:47</p>
<p>За-162</p>
<p>Рішення прийняте.</p>
<p>І я запрошую до доповіді віце-прем'єр-міністра України, міністра регіонального розвитку, будівництва та житлово-комунального господарства Зубка Геннадія Григоровича. Будь ласка, пане Геннадій.</p>
<p>&nbsp;</p>
<p>13:08:09</p>
<p>ЗУБКО Г.Г.</p>
<p>Шановний пане Голово! Шановні колеги! Я розумію, що сьогодні важко розглядати цілий пакет дуже таких технічних законопроектів. Але це також важливий законопроект, тому що сьогодні саме зміни до Закону про адміністративні послуги, а саме внесення в першу, восьму, 11-у, 13-у частину статті Закона про комбіноване виробництво теплової енергії та електричної енергії, когенерацію та використання скидного енергопотенціалу дасть можливість визначити підстави для видачи свідоцтв про кваліфікацію когенераційної установки, належність палива до альтернативного, суб'єктів та їх повноваження щодо надання таких адміністративних послуг, перелік та вимоги документів, які необхідні для отримання таких послуг, а також безоплатність і граничний строк їх надання. Тому нам потрібно це врахувати, це рішення, тому що у нас сьогодні дуже багато стримуючих факторів, які не дають можливість, одночасно застосовуючи альтернативне джерела енергії, генерувати електричну енергію і таким чином будувати практично ту можливість, ті перші кроки для підсилення енергетичної незалежності країни.</p>
<p>Тому саме безпосередні зміни в цей законопроект про адміністративні послуги дають можливість розв'язати проблеми, які пов'язані і з сертифікацією, і надання дозволу, і можливості отримання такого сертифікату для того, щоб визначити, що саме ця установка працює на альтернативному паливі. Тому я би хотів би підтримати його, щоб наші народні депутати його підтримали за основу і в цілому, дуже простий, але технічний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запрошую до співдоповіді першого заступника голови Комітету з питань ПЕК Домбровського Олександра Георгійовича. Будь ласка.</p>
<p>&nbsp;</p>
<p>13:10:02</p>
<p>ДОМБРОВСЬКИЙ О.Г.</p>
<p>Шановні колеги, цей законопроект є дуже простим за своєю суттю. Ми в травні місяці з вами проголосували закон, який введений в дію про адміністративні послуги, і тепер нам треба внести в два законопроекти, по які щойно сказав віце-прем'єр-міністр, зміни, які б давали можливість більшої прозорості, більшої чіткості і більшої формалізації.</p>
<p>В частині ми даємо відповідь на запитання: хто має можливість отримувати такі адміністративні послуги? Цей законопроект дає відповідь на питання чіткого переліку тих вимог, які можуть виставляться по отриманню адміністративних послуг. Він дає відповідь, що ця послуга є безкоштовною, що є немаловажним. І ще четверта позиція: як довго має право той чи відповідний орган давати відповідь, і чіткий перелік підстав або да, або ні.</p>
<p>Абсолютно аналогічні умови виставляються і по відношенню до законопроекту про альтернативні види палива. Тому є пропозиція підтримати цей законопроект. І прошу рішення Комітету палива і енергетики проголосувати. Дякую.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>СИРОЇД О.І.</p>
<p>&nbsp;</p>
<p>13:11:18</p>
<p>ГОЛОВУЮЧИЙ. Дякую.</p>
<p>Прошу підготуватися до обговорення і провести запис: два – "за", два – "проти".</p>
<p>Запрошую до слова народного депутата Альону Бабак, "Самопоміч".</p>
<p>&nbsp;</p>
<p>13:11:49</p>
<p>БАБАК А.В.</p>
<p>Шановні народні депутати, в цілому, підтримуючи рух держави до удосконалення адміністративних процедур і надання адміністративних послуг, хотілося би зазначити, що законопроект не є таким простим як про нього сьогодні зазначали, а саме в законопроекті з'являється цілий розділ стосовно сертифікації альтернативного палива на підтвердження такого, що воно є альтернативним.</p>
<p>Запитання: для чого в Європі йде підтвердження альтернативних видів палива у разі, якщо держава дає ті чи інші пільги виробникам енергії з таких видів палива? І тоді визначається чи дійсно це паливо є таким, що є… що підтримує принципи сталості, що добування і вироблення такого палива не порушує принципів екологічного розвитку, біорозмаїття видів і так далі, і так далі. Тут нічого про це не говориться.</p>
<p>Більше того, тут не зазначається, що в нас альтернативними видами палива є і тверде, і рідке, і газове. І виробники рідкого, твердого палива, наприклад, пелет,&nbsp; сьогодні дуже великою частиною експортують свою товарну продукцію за кордон. Їм взагалі не потрібні сьогодні ніякі сертифікати і ніякі підтвердження, тому що покупці просто беруть кілограми такого палива з відповідної партії, перевіряють на зольність, вологість, калорійність і відсутність хімічних домішок, і ми цього достатньо. Ми ж вводимо цілу систему сертифікації, не виключаючи і не розрізняючи, за видами палива, що буде відбуватись. І жодним чином не враховує наших експортерів.</p>
<p>Тому, вважаємо, що закон не готовий для підтримки, не враховує того, що є сьогодні на ринках України і не має абсолютного сенсу в тому, щоб сертифікат і це паливо без належної державної підтримки або запровадження принципу, що, якщо є державна підтримка, отримуй такий сертифікат, немає підтримки, тобі такий сертифікат не потрібен.</p>
<p>На жаль, цього немає в законопроекті і його складно підтримувати саме в такому вигляді. Дякуємо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Олега Недаву, "Блок Петра Порошенка".</p>
<p>&nbsp;</p>
<p>13:14:01</p>
<p>НЕДАВА О.А.</p>
<p>Шановні колеги! Шановне панство! Безумовно, цей блок законопроектів, який ми сьогодні розглядаємо дуже важливий для держави. І це перший такий потужний блок законопроектів.</p>
<p>Я хочу звернути, що альтернативні види палива, які вже використовуються у нас в країні, вони використовуються хаотично і на свій розсуд, і ці законопроекти дають можливість їх більш-менш поставити в рамки закону. Я прошу всіх підтримати ці законопроекти і цей&nbsp; законопроект особливо. Так, є деякі проблеми, і такі проблеми були і в Польщі, наприклад,&nbsp;&nbsp; коли давали 20 відсотків компенсації за використання пелет, і в Польщі були вирубані маса лісів, і потім це прикрили, і ліси прекратили вирубати. Але ми повинні все це розраховувати, всі ці питання і ми можемо подивитись між першим і другим читанням, і врахувати всі ці питання.</p>
<p>І я звертаю увагу всіх депутатів, моїх колег, що ми не підтримали Закон про водопостачання, але це дуже-дуже велика проблема. Дуже велика проблема, як сказав мій колега, і на сході, і на заході. І, наприклад, у моєму Слов'янську ця проблема торкається всіх верств населення, бо води нема, скидати її нікуди, річки всі забруднені і вони вже не справляються з тими задачами, які ми перед ними ставимо.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запрошую до слова народного депутата Альону Шкрум&nbsp; фракція&nbsp; "Батьківщина".</p>
<p>&nbsp;</p>
<p>13:16:08</p>
<p>ШКРУМ А.І.</p>
<p>Передаю слово пану Одарченку,&nbsp; будь ласка.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Одарченко&nbsp; "Батьківщина".</p>
<p>&nbsp;</p>
<p>13:16:14</p>
<p>ОДАРЧЕНКО Ю.В.</p>
<p>Геннадій Григорович! При уряді Тимошенко була прийнята, не дивлячись на те, що зала тоді була дуже складна, було дуже багато політичних партій, але була прийнята Програма реформування ЖКГ, вона була настільки переконлива, що депутати від різних&nbsp; політичних партій її підтримали. І&nbsp; в цій програмі було чітко зазначено&nbsp; взагалі кроки, напрями&nbsp; діяльності міністерства, яке ви зараз очолюєте, вашого напряму для&nbsp; того, щоб країна&nbsp; виходила з енергетичної кризи: і теплі шуби на будинки, і лічильники, на це були заплановані гроші і був конкретний план заходів. Зараз складається враження, що ви підтримуєте тільки ті закони, які відпрацьовані якимись грантовими організаціями, які зацікавлені тільки в одному напрямі розвитку ЖКХ. Хотілося б, щоб ви мали особисту державницьку системну політику, системний підхід до реформування ЖКХ і до постановки питань, які нам потрібно вирішувати.</p>
<p>Я хочу повернутися до проблеми Геніченська. Геннадій Григорович, ви ж не правильно сказали, мережі, які йдуть до Геніченська, це є державна власність і ваш обов'язок, Геннадій Григорович, як віце-прем'єра, прийняти рішення по тому, щоб люди були з газом, не народні депутати. До речі, всі депутати, які знаходяться тут в залі від Херсона, підписали вам відповідного листа, обласна рада прийняла відповідне звернення, ви починаєте розповідати про якийсь спільний план. Геннадій Григорович, пам'ятайте, зверніться до Служби безпеки, зрозумійте, яка складна там ситуація і терміново вживайте дій, щоб Херсонщина була єдина, щоб не було у нас ще згадувань про полонених, якщо там розгориться, не дай Бог…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Запрошую до слова народного депутата Наталію Королевську, "Опозиційний блок".</p>
<p>&nbsp;</p>
<p>13:18:24</p>
<p>КОРОЛЕВСЬКА Н.Ю.</p>
<p>Уважаемые коллеги, сейчас мы рассматриваем в зале очередное бюрократическое предложение от правительства. Потому что будут созданы просто дополнительные административные преграды. В этом проекте закона очень красиво все написано, что квалификация проводится бесплатно, что на бесплатной основе выдаются сертификаты, вроде все выглядит на бумаге абсолютно симпатично. Но, уважаемые коллеги, вот поднимите руку в зале, кто верит в то, что у нас бесплатно придет контролирующий орган, который будет тебя проверять, вытрусит с тебя массу, массу разных вопросов и после этого тебе что-то даст бесплатно? Ну, вот мы в зале видим ни одной поднятой руки, потому что бесплатно у нас в стране бывает&nbsp; только сыр и тот, который лежит в мышеловке.</p>
<p>Поэтому "Оппозиционный блок" такие проекты закона, которые не решают&nbsp; комплексно проблему жилищно-коммунального хозяйства, которые не решают сегодня комплексно вопрос понижения людям тарифов, понижения цены на газ, понижения цены на тепло, на свет поддерживать не будет. И мы еще раз обращаемся к&nbsp; правительству: имейте совесть, понизьте себе заработные платы. Стыдно рассматривать ваши непрофессиональные законопроекты за такие деньги, как вы получаете. Поэтому "Оппозиционный блок" данный законопроект рассматривать не будет, и мы требуем понижение тарифов для людей.</p>
<p>Спасибо.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>&nbsp;</p>
<p>13:20:14</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення завершено. Прошу заходити в зал і&nbsp; приготуватись до&nbsp; прийняття рішення, ще одну хвилину Геннадій Зубко, і прошу всіх зайти в зал і зайняти робочі місця. Будь ласка.&nbsp;&nbsp;&nbsp;</p>
<p>&nbsp;</p>
<p>13:20:27</p>
<p>ЗУБКО Г.Г.</p>
<p>Я думаю, шановні колеги, я думаю, що&nbsp; навіть "Опозиційний блок" визнав, що саме&nbsp; ці послуги необхідні, що саме вони даються безкоштовно і саме визначається порядок їх використання. Це дійсно ті речі, які дозволяють визначити когенерацію, яка працює на альтернативних джерелах енергії, і саме дасть можливість спростити і підсилити кроки до енергонезалежності країни. Тому я пропоную цей законопроект підтримати і взагалі рухатись далі по впровадженню більш простої, якісної системи залучення альтернативних джерел енергії до використання як в побуті, так і промисловості. Дякую.</p>
<p>&nbsp;</p>
<p>ГОЛОВУЮЧИЙ. Дякую вам колеги.</p>
<p>Переходимо до прийняття рішення і я прошу всіх приготуватись&nbsp; до голосування. І я ставлю на голосування проект Закону 4564 про внесення змін до&nbsp; деяких законів України у зв'язку з прийняттям Закону України&nbsp; "Про адміністративні послуги" лишень за основу, колеги. Лишень за основу, всі застереження, які були висловлені, зможуть бути внесені до другого&nbsp; читання.</p>
<p>Прошу проголосувати і прошу підтримати за основу 4564. Будь ласка, прошу голосувати. Прошу підтримати.</p>
<p>&nbsp;</p>
<p>13:22:11</p>
<p>За-204</p>
<p>Колеги, чи можу я поставити на голосування у комітет на доопрацювання? Олег, підтримаєте, так?</p>
<p>Отже, я ставлю на голосування наступну пропозицію: повернути у комітет для підготовки на&nbsp; повторне перше читання. Ви підтримаєте, так, таку пропозицію? Всі підтримують, так, колеги?</p>
<p>Я прошу підтримати пропозицію… <i>(Шум у залі)</i> Ну, так-так, на доопрацювання. Це звучить дослівно так: "Направити до комітету для підготовки на&nbsp; повторне перше читання". Отак воно звучить по Регламенту. На доопрацювання повернути. Підтримуєте, так?</p>
<p>Отже, я ставлю наступну пропозицію: направити у комітет для підготовки на повторне перше читання проект Закону 4564. Прошу підтримати, прошу проголосувати. Будь ласка, голосуємо.</p>
<p>&nbsp;</p>
<p>13:23:22</p>
<p>За-235</p>
<p>Рішення прийнято.</p>
<p>Шановні колеги, в нас наступний законопроект, це є друге читання, 4618. Відповідно, він передбачає процедуру другого читання. І ми переходимо до його розгляду. Секундочку!</p>
<p>Колеги, секундочку, я зараз знайду всі правки, бо там є велика кількість правок, щоб ми могли до нього перейти.</p>
<p>&nbsp;</p>
<p>ГОЛОС ІЗ ЗАЛУ. Там немає правок.</p>
<p>&nbsp;</p>
<p>ГОЛОВУЮЧИЙ. Та нема правок, так? Ага, вибачте, вибачте, правок просто немає, так, і тому я не можу їх найти.</p>
<p>Я запрошую до доповіді голову підкомітету Комітету з питань палично-енергетичного комплексу, ядерної політики та ядерної безпеки Рябчина Олексія Михайловича. Будь ласка.</p>
<p>&nbsp;</p>
<p>13:24:51</p>
<p>РЯБЧИН О.М.</p>
<p>Олексій Рябчин, фракція "Батьківщини", Донеччина.</p>
<p>Шановний головуючий, шановні депутати, цим законопроектом, який розглядається, пропонується виключити із статті 8 Закону України "Про альтернативні види палива" частину третю та четверту, яким передбачено обов'язкове включення до Державного реєстру виробників рідких біологічних видів палива і біогазу у порядку, що визначено Кабінетом Міністрів.</p>
<p>Простою мовою кажучи, держава повинна вести реєстр біопалива, якщо до нього застосовуються пільги. Ці пільги більше не застосовуються до біопалива, саме тому потреби у веденні цього реєстру немає. Ми повинні стратегічно вирішувати, якщо буде якась пільгова система, то нам не треба скасовувати. Но зараз цих пільг немає, саме тому пропонується підтримати законопроект у&nbsp; другому читанні і до нього не надійшло жодної поправки.</p>
<p>І також я хочу зазначити, що минулого разу, коли цей законопроект ставилось, ми також комітетом пропонували проголосувати за основу та в цілому, підтримали це тільки 196 депутатів і зараз ми витрачаємо зайвий час Верховної Ради для того, щоб розглядати цей законопроект.</p>
<p>Тому прохання підтримати цей законопроект, він дуже простий, він технічний і більше ми до нього не повертаємося, прохання підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу зайти в зал, приготуватися до голосування. Немає жодної правки і тому відповідно немає підстав і ґрунту для обговорення.</p>
<p>Я прошу, колеги, зайняти робочі місця. Ми відразу переходимо до прийняття рішення. Можемо голосувати? Я ставлю на голосування проект Закону про внесення змін до статті 8 Закону України "Про альтернативні види палива" в другому читанні та в цілому. Колеги, прошу проголосувати, прошу підтримати. Будь ласка, голосуємо, колеги. Прошу підтримати.</p>
<p>&nbsp;</p>
<p>13:26:59</p>
<p>За-225</p>
<p>225. Не встигли. Бачу, що не встигли, колеги.</p>
<p>Прошу зайти в зал, сконцентруватись. Я бачу, я бачу, не встигли.</p>
<p>Отже, я ставлю пропозицію повернутись до голосування 4618. Хто підтримує, я прошу проголосувати за повернення. Прошу проголосувати за повернення. Прошу голосувати повернутись, за повернення, будь ласка.</p>
<p>&nbsp;</p>
<p>13:27:39</p>
<p>За-240</p>
<p>240 – "за". Рішення прийнято.</p>
<p>Колеги, тепер я знову ставлю в другому читанні та в цілому 4618. Прошу підтримати. Прошу проголосувати. Про альтернативні види палива. Будь ласка, голосуємо, 4618. Будь ласка, прошу підтримати. Голосуємо.</p>
<p>&nbsp;</p>
<p>13:28:06</p>
<p>За-243</p>
<p>243 – "за". Рішення прийняте. Закон прийнятий. Вітаю автора з успішно прийнятим законом, колеги.</p>
<p>Тепер в нас є два законопроекти, на якому на Погоджувальній раді було наполягання відразу кількох фракцій і кількох комітетів як невідкладні. Зокрема, зараз стоїть проект Закону про внесення змін до деяких законів України (щодо створення друкованих засобів масової інформації Міністерством оборони України та військово-цивільними адміністраціями на час проведення АТО). Безпекові закони ми завжди… вони об'єднують зал, і ми їх намагаємося чим швидше провести, щоб дати додаткові ресурси для нашої армії і для нашої інформаційної безпеки в тому числі.</p>
<p>Тому я прошу підтримати розгляд даного законопроекту за скороченою процедурою. Прошу проголосувати. 5008 – скорочена процедура. Будь ласка.</p>
<p>&nbsp;</p>
<p>13:29:14</p>
<p>За-172</p>
<p>172 – "за", рішення прийняте.</p>
<p>Я запрошую до доповіді голову Комітету свободи слова та&nbsp; інформаційної політики Сюмар&nbsp; Вікторію Петрівну. Будь ласка.</p>
<p>&nbsp;</p>
<p>13:29:27</p>
<p>СЮМАР В.П.</p>
<p>Дуже дякую. Шановні колеги! Законопроект надзвичайно простий, він маленький. Ми з вами зробили реформу, яку Україна не робили&nbsp; вже 20 років, це роздержавлення друкованих засобів масової інформації. І ми в той момент, коли ми цю&nbsp; реформу робили, ми не хотіли робити винятки, тому що були прохання про&nbsp; дуже багато винятків. Хотіли медики лишити свої спеціалізовані видання і&nbsp; інші різні установи.</p>
<p>Але сьогодні у нас склалася ситуація, що ми змушені роздержавити також і засоби масової інформації Міністерства оборони України. Ми&nbsp; отримуємо сотні листів від українських солдатів. І сьогодні, звичайно, такі засоби масової інформації… особливо один.</p>
<p>Ви знаєте, ми провели певну ревізію, що сьогодні існує&nbsp; у ЗМІ в Міністерстві&nbsp; оборони. Звісно, там&nbsp; є дуже багато&nbsp; абсурду, тому що&nbsp; там є чотири видання. У нас Міністерство оборони видає&nbsp; чотири видання, працює 200 журналістів. Цих видань майже ніхто не бачить. Ну наприклад, у нас є&nbsp; видання&nbsp; "Флот України". От флоту нема, а&nbsp; видання "Флот України" є, да. Ну тобто такі абсурдні речі.</p>
<p>В цьому законі ми пропонуємо залишити один, але надзвичайно потужний засіб масової інформації, який би був щотижневий, який би видавався для українських солдат, який би доносив патріотичну позицію. І що ми там… власне, яка тут є&nbsp; інновація в цьому&nbsp; законі? Що цей один потужний засіб масової інформації має&nbsp; формувати редакційну&nbsp; колегію,&nbsp; до якої увійдуть як&nbsp; прес-офіцери, які працюють&nbsp; з пресою, так&nbsp; і&nbsp; журналісти, які працюють в зоні АТО, які би виробляли, справді, ту позицію, &nbsp;яка сьогодні необхідна для українських вояків.</p>
<p>Цей закон&nbsp; буде діяти на час&nbsp; проведення антитерористичної операції. Далі Міністерство оборони змушене буде роздержавити&nbsp; і цю реформу відбути. Але є величезне прохання зараз підтримати,&nbsp; щоб українські солдати щотижня отримували свіжу пресу, яка спрямована для українського війська.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую&nbsp; дуже вам.</p>
<p>Колеги, прошу провести запис: два – "за", два – "проти". Будь ласка.</p>
<p>Радикальна партія, Олег Ляшко, будь ласка.</p>
<p>&nbsp;</p>
<p>13:31:57</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні колеги, здавалось би не дуже цікаве питання, але насправді дуже важливе у контексті національної безпеки і оборони України.</p>
<p>Давайте пам'ятати, що інформаційно-пропагандистська робота не менш важлива, аніж силовий захист, аніж озброєння, інші форми і методи боротьби. Давайте згадаємо коли наша рідна Україна було окупована фашистами, то листівки з літаків розкидали де людей на окупованих територіях інформували і вели підривну пропагандистську діяльність. Мені видається, що в умовах російської агресії сьогодні послаблювати державний фронт пропагандистський, це є не правильно.</p>
<p>Реформувалися до того, я недавно був у Вінниці на обласному телебаченні, представники обласного телебачення розказують: "Як ви збираєтесь проводити державну політику?", радіо державного немає, державного телебачення немає, реформоване так зване суспільне телебачення в третій десятці по рейтингу. Як ви збираєтесь доводити до відома громадян України – рішення Ради національної безпеки і оборони, інформаційні матеріали про армію, про безпеку, про прийняті рішення спрямовані на посилення безпеки, коли все телебачення, газети і радіо комерціалізовані і скажуть: "Платіть гроші і будемо розказувати про досягнення армії чи оголошення про надзвичайний стан у розділі "Комерційна реклама".</p>
<p>Тому я за роздержавлення, але в умовах військової агресії, в умовах… Росія, ви кажете, 200 журналістів в Міноборони працюють, у Росії тисячі журналістів і тисячі ботів працюють проти України і проти цивілізованого світу.</p>
<p>Тому я переконаний, що пропагандистська інформаційна складова у відбитті російської агресії надзвичайно важлива і ми не повинні позбавляти державу цих можливостей.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Єгор Соболєв, "Самопоміч", передає слово Тарасу Пастуху. Будь ласка.&nbsp;&nbsp;&nbsp;&nbsp;</p>
<p>&nbsp;</p>
<p>13:34:09</p>
<p>ПАСТУХ Т.Т.</p>
<p>Тарас Пастух, "Об'єднання "Самопоміч", Тернопільщина.</p>
<p>Шановні колеги, очевидно, що "Самопоміч" буде підтримувати даний законопроект, тому що інформаційна складова сьогодні, це є достатньо важлива складова в цій війні, яку ми сьогодні ведемо з Російською Федерацією, країною-агресором. Але в нас є одне-єдине застереження. Я просто пам'ятаю, коли сам будучи солдатом, читав в Дебальцеве газети, які випускало наше Міноборони, і читав, як начальник Генерального штабу сильно любить нашу армію. Якщо це й надалі будуть такі газети, які будуть вихваляти діяльність голів військово-цивільних адміністрацій, славити і хвалити міністра оборони чи начальника Генерального штабу, чи головнокомандувача, то нам, на жаль, я думаю, така преса не потрібна буде.</p>
<p>Нам попри те, що ми даємо можливість заснувати, потрібно говорити про контент, який буде доноситись через ці засоби масової інформації. І попри те, я думаю, що надзвичайно важливо і вже давно настав час, щоб ми нарешті почули тут позицію нашого міністерства, яке відповідає за ці питання, що воно за час окупації зробило для того, щоб інформаційний простір був насичений, власне, українським контентом, а не фактично ботуванням тих, хто зараз наймає їх собі на роботу.</p>
<p>Тому фракція "Самопоміч" підтримує, але ми наполягаємо на тому, що в рамках навіть того ж самого цивільного контролю, про який ми говоримо, ми повинні бачити наперед ту редакційну політику, яка буде вестися цими засобами масової інформації, і не витрачати на це даремно кошти. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олександра Кужель, "Батьківщина".</p>
<p>&nbsp;</p>
<p>13:35:41</p>
<p>КУЖЕЛЬ О.В.</p>
<p>Олександра Кужель, фракція "Батьківщина".</p>
<p>По-перше, ми спочатку були категорично проти цього законопроекту в тій частині, що там була можливість випуску і державних газет адміністраціями донецькою і луганською. Ми бачили деякі ці газети, випуски сьогоднішній адміністрацій. Там прославлення коаліції, прославлення уряду і такого іншого. Нема газет, які би доносили інформацію: як прожити, до кого звернутися і де знайти захист.</p>
<p>Тепер цю норму убрали. Я хочу підтримати колегу з фракції "Самопоміч" в застереженні, що в даних газетах буде. Щоб не нам вони телефонували вночі і писали есемески депутатам, що так і так, нема того, давайте зробимо обов'язковість, щоби комітет проконтролював, щоб була колонка, де вояки можуть відправляти есемесками звернення за тих офіцерів, які не стоять на їх захисту, за тих людей, де іде п'янство, за тих, де нема зброї необхідної, щоби була газета, яка, вони відчували вона за них і вона допоможе їм в найскрутніші часи на нашій війні. І тому…</p>
<p>Ми підтримуємо цей законопроект, але я вважаю, що ви як Голова Верховної Ради повинні дати доручення профільному комітету дуже серйозно займатися політикою випуску цих газет. Дуже дякую.</p>
<p>&nbsp;</p>
<p>ГОЛОВУЮЧИЙ. Дякую вам, пані Олександра. Я вам нагадаю, що комітет тільки за основу пропонує нам і ми зможемо між першим і другим читанням ваші слушні пропозиції внести і доопрацювати.</p>
<p>Будь ласка, Мамчур Юлій Валерійович.</p>
<p>І переходимо до голосування. Я прошу усіх народних депутатів заходити в зал.</p>
<p>Будь ласка, пане Юлію.</p>
<p>&nbsp;</p>
<p>13:37:22</p>
<p>МАМЧУР Ю.В.</p>
<p>Мамчур Юлій, "Блок Петра Порошенка".</p>
<p>Цілком підтримую цей законопроект. Але хотів застерегти наших колег, які виступають з трибуни з висловами, що у нас немає флоту чи немає Збройних Сил. Є у нас флот, є у нас авіація, є у нас сухопутні війська, є у нас спецслужби, все розвивається і все добре фінансується. І в подальшому, колеги, будь ласка, слідкуйте за своїми словами, тому що це ображає величезну кількість військових, які зараз ризикують своїм життям на передовій. Є такі профільні газети як "Крила України", "Флот України", доносять вони і проблематику, але і доносять наші здобутки. Тому прошу підтримати цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Цілковито підтримую пана Юлія. У нас є армія, є флот, є авіація, яка готова дати відпір агресору і кожного дня дає відпір агресору на передовій. Це правда. Давайте їх підтримаємо. Давайте зробимо, допоможемо зробити один потужний серйозний орган нашої пропаганди.</p>
<p>І, колеги, переходимо до голосування. Наголошую, лишень в першому читанні. Я ставлю на голосування проект Закону про внесення змін до деяких законів України щодо створення друкованих засобів масової інформації Міністерства оборони України та військово-цивільними адміністраціями на час проведення антитерористичної операції, №5008, за основу. Колеги, прошу проголосувати. І прошу підтримати 5008 за основу. Будь ласка, голосуємо.</p>
<p>&nbsp;</p>
<p>13:39:15</p>
<p>За-226</p>
<p>Рішення прийняте.</p>
<p>Вітаю авторів. Бажаю плідної роботи до другого читання, щоб врахувати ті пропозиції, які звучали.</p>
<p>Шановні колеги, наступний наш подібний є з того ж блоку законопроект, це (4815) проект Закону про внесення змін до Закону України "Про телебачення і радіомовлення".</p>
<p>Я запрошую до доповіді голову Комітету з питань свободи слова Сюмар Вікторію Петрівну. Будь ласка, пані Вікторія.</p>
<p>&nbsp;</p>
<p>13:39:47</p>
<p>СЮМАР В.П.</p>
<p>Коротка репліка. Ніколи не казала, що у нас немає Збройних Сил. І дуже добре пам'ятаю, як вони створювалися у 2014 році, не менше ніж тут більшість присутніх.</p>
<p>З приводу законопроекту, який ми зараз, колеги, з вами розглядаємо. Це друге читання. Мова йде про можливість Національної ради з питань телебачення і радіомовлення накладати санкції на телерадіомовників м'якіші, ніж зараз передбачені у законодавстві. Тому що сьогодні Нацрада має можливість винести попередження, два попередження означає фактично позбавлення ліцензії, непродовження ліцензії для телерадіокомпанії.</p>
<p>У даному законопроекті, який ми розглянули до другого читання, мова іде про можливість Нацради накладати штрафи. Більше того, якщо після штрафу компанія не повторює це порушення, то цей штраф впродовж року ліквідовується, і зауваження, власне кажучи, попередження не застосовується до цієї телерадіокомпанії.</p>
<p>В принципі, ми провели багато розмов із представниками телерадіокомпаній, вони були присутні на комітеті. Комітет провів більше 5 робочих нарад з доопрацювання цього законопроекту, більше 60 поправок було подано. Ми готові по кожній поправці звітувати. Я думаю, що ми вийшли на той консенсусний варіант, який міг би об'єднати сьогодні і мовників, і дати національному незалежному регулятору можливості все ж таки впливати на інформаційний простір з тим, аби в ньому було менше таких явищ як сепаратизм та інші речі, які часом є в нашому ефірі.</p>
<p>Друге читання. Прошу по поправкам.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>13:41:37</p>
<p>ГОЛОВУЮЧИЙ. Дякую, шановна колега.</p>
<p>Переходимо до поправок.</p>
<p>Перша поправка від &nbsp;народного депутата Кужель. Пані Олександра, наполягаєте? Не наполягає.</p>
<p>Поправка номер 7 від народного депутата Продан. Пані Оксана Продан! Пані Оксана Продан! Шановні колеги… Не наполягає.</p>
<p>Поправка номер 9 від народного депутата Берези. Наполягає? Наполягаєте. Будь ласка, мікрофон народному депутату Бориславу Берези. Не наполягає він. Сорі.</p>
<p>Народний Левченко, 10 поправка. Наполягає. Будь ласка мікрофон.</p>
<p>&nbsp;</p>
<p>13:42:13</p>
<p>ЛЕВЧЕНКО Ю.В.</p>
<p>Левченко, "Свобода", 223-й округ, місто Київ.</p>
<p>По-перше, хотів би зазначити, що закон дуже правильний, безперечно його підтримуємо. Мої поправки, дві поправки, які спрямовані на те, щоб викреслити з нього, на мою думку, прогалини, які можуть дати підстави, власне кажучи, недобросовісним власникам медіа уникати повністю вимог цього закону.</p>
<p>Ця поправка 10, пропонується в пропозиції змін до частини 3 статті 35 закону пропонується розширити перелік підстав для переоформлення ліцензій на мовлення зміною відомостей про засновника співвласників або власника, співвладника заявника. І запропоноване словосполучення є недостатньо зрозумілим, що саме мається на увазі під словосполученням "зміна відомостей", що створює передумови для різного його розуміння суб'єктам інформаційного простору. Тому моя поправка якраз полягає в тому, щоб додати зміни відомостей визначених Законом України "Про державну реєстрацію юридичних осіб та фізичних осіб, підприємців". Щоб не було&nbsp; тут жодних різночитань, щоб не було можливості уникнути виконання норм даного законопроекту. Прошу, будь ласка, підтримати мою поправку. Дякую.</p>
<p>&nbsp;</p>
<p>ГОЛОВУЮЧИЙ. Дякую. Зміст поправки зрозумілий.</p>
<p>&nbsp;Шановні колеги, ставиться на голосування поправка народного депутата Левченка, поправка номер 10. Прошу проголосувати</p>
<p>&nbsp;</p>
<p>13:43:36</p>
<p>За-127</p>
<p>Дякую. 127 народних депутатів підтримали цю поправку. Вона не проходить.</p>
<p>Йдемо до наступної поправки номер 15, депутат Ківалов. Не наполягає.</p>
<p>16 поправка, народний депутат Левченко. Наполягаєте? Наполягає. Будь ласка, мікрофон пану Левченку.</p>
<p>&nbsp;</p>
<p>13:43:51</p>
<p>ЛЕВЧЕНКО Ю.В.</p>
<p>Дякую. Я, звісно, шкодую, що суто виключно через політичні мотиви, там, нелюбові до окремих депутатів такі речі, очевидно, не підтримує спочатку комітет, а потім більшість у Верховній Раді. Тому що це абсолютно технічні правки, які спрямовані якраз на покращення законопроекту, щоб не було в ньому прогалин.</p>
<p>Так само тут пропозиція&nbsp; щодо доповнення частини четвертої&nbsp; новим реченням, яким пропонується встановити, що до заяви&nbsp; про переоформлення ліцензії у зв'язку зі зміною засновника (співзасновників), або власника (співвласників), та (або) пов'язаних осіб ліцензіат подає відомості про структуру власності з урахуванням внесених змін недоцільно. Так, питання, пов'язані зі зміною структури власності суб'єктів&nbsp; інформаційної&nbsp; діяльності, унормовуються в частині четвертій&nbsp; статті 12, в частині дев'ятій статті 40, в частині другій статті 59 закону та полягають у щорічному інформуванні відповідними суб'єктами національного регулятора.</p>
<p>В той же час законопроект не містить норм, якими зазначені пропозиції узгоджувались би згаданими положеннями&nbsp; чинної редакції закону. Тобто по суті пропонується вставити в закон відповідну колізію, яка знову таки&nbsp; буде створювати певні проблеми для виконання&nbsp; цих позитивних змін в цьому законі.</p>
<p>Тому прошу підтримати мою поправку. Дякую.</p>
<p>&nbsp;</p>
<p>ГОЛОВУЮЧИЙ. Є бажання прокоментувати? Будь ласка, голова комітету.</p>
<p>&nbsp;</p>
<p>13:45:00</p>
<p>СЮМАР В.П.</p>
<p>Так, я хочу прокоментувати.</p>
<p>Пане Юрію, ми насправді з вами &nbsp;абсолютні однодумці і "Свобода"&nbsp; завжди підтримує ті законопроекти, які спрямовані на захист інформаційного&nbsp; простору. Справ в тому, що чому відхилили цю поправку, бо була&nbsp; аналогічна прийнята, яка враховувала термінологію, яка була в попередній версії першого читання про кінцевих бенефеціарів. Ви подивіться, там було декілька поправок аналогічних і тільки винятково з питання… вони закладають&nbsp; ті самі речі, просто там термінологія&nbsp; унормована, а сама логіка зберігається.</p>
<p>Я зараз можу… проголосувати залу, тоді ми будемо мати різні трактовки: "бенефіціар", чи "кінцевий власник" – от і все. А логіка підтримана.</p>
<p>&nbsp;</p>
<p>ГОЛОВУЮЧИЙ. Дякуємо, шановна колега,&nbsp; за роз'яснення.</p>
<p>Отже, ставиться поправка народного депутата Левченка номер 16, яка є технічною. І ми чули роз'яснення профільного комітету. Голосуємо, будь ласка.</p>
<p>&nbsp;</p>
<p>13:46:05</p>
<p>За-127</p>
<p>Дякуємо.</p>
<p>127 голосів, не набирає не набирає необхідної кількості.</p>
<p>Наступна поправка номер 17 народного депутата Княжицького. Чи наполягає&nbsp; народний депутат Княжицький?&nbsp;&nbsp; Не наполягає.</p>
<p>Наступна&nbsp; – 18-а. Народного депутата Мороко. Наполягає?</p>
<p>Будь ласка, включіть мікрофон.</p>
<p>&nbsp;&nbsp;&nbsp;&nbsp;</p>
<p>13:46:22</p>
<p>МОРОКО Ю.М.</p>
<p>Уважаемые депутаты! К сожалению, данный законопроект – это еще очередное звено в создаваемой системе административного давления на&nbsp; средства массовой информации. Вы это должны понимать.</p>
<p>Например, в данном законопроекте предусмотрена санкция Нацсовета в виде аннулирования лицензии за невыполнение распоряжения Нацсовета. Все вы люди опытные и прекрасно понимаете, что создать повод для аннулирования лицензий в виде распоряжения органа, который этого хочет, очень легко. Такая система административного давления крайне отрицательно скажется на инвестиционной привлекательности Украины, в частности развития средств массовой информации. Мы хотим, чтобы в эту отрасль пришли независимые инвесторы. Но, как они могут пройти, если за простое невыполнение распоряжения, спорного распоряжения Национального совета, этот инвестор может лишиться лицензии и потерять все там десятки миллионов вложенных инвестиций. Мои правки предлагают убрать эти одиозные нормы из законопроекта. Спасибо большое.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, мікрофон голові комітету.</p>
<p>&nbsp;</p>
<p>13:47:34</p>
<p>СЮМАР В.П.</p>
<p>Я наголошую, що в даній поправці йдеться не про засоби масової інформації, а про провайдерів, які надають технічні речі. Ви знаєте, яка у нас є проблема з провайдерами? У нас є заборонені російські телеканали, але провайдери їх туди включають і це особливо помітно на півдні, і на сході країни. І якщо Нацрада про це промоніторить, і звернеться до суду, і доведе це, і в них позбавлять ліцензії, то я буду дуже вдячна Нацраді за це, тому що це захист інформаційного простору в даному випадку. Більше того, я вам хочу зазначити, подання до суду, а не позбавлення без судового рішення, є абсолютно європейською практикою. Прошу відхилити дану поправку.</p>
<p>&nbsp;</p>
<p>ГОЛОВУЮЧИЙ. Дякуємо за роз'яснення.</p>
<p>Шановні колеги, ставиться на голосування поправка номер 18 народного депутата Мороко.</p>
<p>&nbsp;</p>
<p>13:48:31</p>
<p>За-65</p>
<p>Дякуємо.</p>
<p>Наступна поправка номер 20 народного депутата Княжицького. Зараз, одну хвилинку, я гляну.</p>
<p>19 поправка Олени Кондратюк врахована. Ви на підтвердження її ставите? Народний депутат Ляшко наполягає на 19 поправці. Будь ласка, слово народному депутату Ляшку. Це поправка Кондратюк.</p>
<p>&nbsp;</p>
<p>13:48:59</p>
<p>ЛЯШКО О.В.</p>
<p>Олег Ляшко, Радикальна партія. Ми зараз обговорюємо законопроект, який фактично посилює санкції, дає можливості Національній раді з питань телебачення і радіомовлення застосовувати&nbsp; більш жорсткіші санкції до телеканалів. Але в мене питання: чи не достатньо сьогодні в Нацради повноважень для того, щоб, наприклад, притягнути до відповідальності "Інтер", де&nbsp; працюють сепаратисти з Москви. Нацрада цього не бачить, СБУ – не бачить, влада – не бачить, вони транслюють сепаратисько-кремлівську політику на "Інтері", Нацрада мовчить. Чому ви мовчите? У вас недостатньо повноважень? Ні, у вас більш ніж достатньо повноважень, але є домовленість влади із хазяєвами "Інтера", таємні домовленості. Тому "Інтер" транслює кремлівську політику.</p>
<p>Тому треба не Закон приймати про посилення повноважень Нацради, а треба змінити склад Національної ради і змусити їх виконувати вимоги закону і не&nbsp; покривати сепаратистів, зокрема з "Інтера".</p>
<p>&nbsp;</p>
<p>ГОЛОВУЮЧИЙ. А, я перепрошую, наскільки ми зрозуміли, мова стосувалась не поправки 19, а позиції по закону. В мене є наступна пропозиція, поправка 19 врахована пані Кондратюк, заява лідера фракції Радикальної партії не стосувалась 19 поправки, тому ми її не ставимо на підтвердження, а це була просто репліка до всього закону.</p>
<p>У мене є пропозиція, давайте все-таки йти по Регламенту. Після&nbsp; голосування Нацрада, якщо буде&nbsp; таке наполягання отримає слово.</p>
<p>Зараз поправка номер 20 народного депутата Княжицького. Не наполягає. Потім&nbsp; 22-а, Княжицький. Не наполягає.</p>
<p>Потім 24-а, народний депутат Ківалов&nbsp; відсутній. Отже, не наполягає.</p>
<p>25-а, Княжицький. Не наполягає.</p>
<p>26-а, Шпенов. Народний депутат Шпенов не наполягає.</p>
<p>27-а, народного депутата Білозір.&nbsp; Не наполягає.</p>
<p>29-а, народний&nbsp; депутат Гуляєв. Не наполягає.</p>
<p>Зараз, шановні колеги, більшість поправок була врахована комітетом дійсно.</p>
<p>34-а, Княжицький. Не наполягає.</p>
<p>35-а, Гуляєв. Не наполягає.</p>
<p>42-а, Береза Борислав. Не наполягає.</p>
<p>Далі: 43-я, Ківалов. Відсутній, значить&nbsp; не наполягає.</p>
<p>47-а, народний депутат Оксана Продан. Оксана Продан, 47-а ваша поправка.&nbsp; Не наполягає.</p>
<p>50-а, Ківалов. Не наполягає.</p>
<p>53-я, Білозір. Не наполягає.</p>
<p>Далі: народний депутат Білозір, 56-а поправка. Не наполягає.</p>
<p>Ківалов, 58-а. Не наполягає.</p>
<p>Олена Кондратюк, 59-а поправка.&nbsp; Не наполягає.</p>
<p>60-а поправка, народний депутат Кужель. Не наполягає.</p>
<p>Шановні колеги, ми на цьому завершили зараз обговорення поправок. І ми будемо переходити до прийняття рішення. Я прошу всіх народних депутатів зараз повернутися до сесійної зали. Знаю, що спікер хоче доєднатися також до голосування. Тому за хвилину відбудеться голосування.</p>
<p>Ми даємо одну хвилину слово, з вашого дозволу, поки що… Нацрада з питань телебачення і радіомовлення. Голова Нацради з питань телебачення і радіомовлення, ви можете прокоментувати позицію Нацради відносно цього закону. Будь ласка, одна хвилина голові Нацради.</p>
<p>Шановні колеги, це дуже важливий законопроект. Ми чули консолідовану позицію сесійної зали. Я дуже прошу повернутися всіх. <i>(Шум у залі)</i></p>
<p>Пані Кужель, вас…&nbsp; Ну, я ж закликала вас… пані Кужель, ми оголошували&nbsp; 70-у поправку. Ми оголошували її. <i>(Шум у залі)</i> Зараз я вже оголосила Нацраду, потім ми повернемося тоді до вас. Будь ласка.</p>
<p>Будь ласка, голова Нацради зараз, пан Артеменко, має одну хвилину. Потім за наполяганням пані Кужель ми&nbsp; повернемося до її поправки.</p>
<p>Я ще раз звертаюся до всіх колег, не виходьте із зали і поверніться для голосування за надзвичайно важливий законопроект, який підтримується всіма фракціями, окрім однієї, якщо ми правильно чули обговорення.</p>
<p>&nbsp;</p>
<p>13:54:04</p>
<p>АРТЕМЕНКО Ю.А.</p>
<p>Доброго дня, шановні депутати, шановні колеги! Артеменко Юрій,&nbsp; голова Національної ради з питань телебачення і радіомовлення. Тут всує називалася Нацрада одним з лідерів фракцій, я не буду відповідати на запитання, на...&nbsp; Мене мама навчала одне, що, знаєш, треба дивитися бревна в своєму&nbsp; глазі, ніж сірника в чиїмось іншому. Я за інше, що той, хто кричить: "Лови вора!" більше всього, той і є вор. Але я не називаю прізвище, думайте, хто хоче.</p>
<p>Я вам хочу сказати інше, закон конче потрібен, я хочу, щоби я тут сидів в залі, а зараз вимушений працювати в Національній раді. Якщо ми не внесемо штрафи, то буде дві погані речі. Ми не зупинимо ніколи і мова іде не про те, щоби штрафи прописувати про той чи інший склад Нацради. Будь ласка, ваше право міняти Нацраду, інше, але дайте інструмент для того, щоби зупиняти інформаційну агресію, а потім вже питайте з того чи іншого.</p>
<p>І друге, існуючі попередження – це є попередження, вони не є, знаєте, інструментом. <i>(Шум у залі)</i></p>
<p>&nbsp;</p>
<p>ЛЯШКО О.В. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Шановні колеги, от дивіться, шановні колеги, позиція головуючого зараз по цьому законопроекту була наступна. Шановний пане Андрію, дати слово для того, щоб могли повернутися депутати до сесійної зали.</p>
<p>Зараз народний депутат Кужель наполягає, ще повернутися до 60 поправки, потім – коментар голови комітету.</p>
<p>Шановні колеги, давайте ми проголосуємо, а потім я дам слово. Добре?</p>
<p>&nbsp;</p>
<p>ЛЯШКО О.В. <i>(Із залу)</i>З мотивів голосування.</p>
<p>&nbsp;</p>
<p>ГОЛОВУЮЧИЙ. Ми потім з мотивів дамо, пане Олеже.</p>
<p>Будь ласка, мікрофон пані Кужель, потім – голові комітету, підсумовуюче слово.</p>
<p>&nbsp;</p>
<p>13:55:53</p>
<p>КУЖЕЛЬ О.В.</p>
<p>Дякую , пані Ірина.</p>
<p>Ми вже з пані Сюмар переговорили, вона підтримує. Просто не побачили, що там технічна правка, яка замінює слова для Нацради "заяву" на "позов" і змінює не "лишає реєстрації", а "лишає ліцензії" – це буде вірно і в руслі законопроекту. І пані Сюмар сказала, що вони підтримують цю поправку. Я думаю, що можна її голосувати.</p>
<p>&nbsp;</p>
<p>ГОЛОВУЮЧИЙ. Отже, ви висловили позицію, ви... Зараз. Пані Кужель, ви наполягаєте, щоб ми ставили на голосування цю поправку?</p>
<p>Зараз, будь ласка, слово для коментаря – голові комітету. Будь ласка.</p>
<p>&nbsp;</p>
<p>13:56:35</p>
<p>СЮМАР В.П.</p>
<p>Колеги, ми або можемо зараз поставити її на голосування, тому що це технічна помилка, це остання була поправка, я не знаю, чому там секретаріат не догледів. Абсолютно права пані Олександра: там чисто технічна термінологія. Правда, в нас електронні ЗМІ – вони в нас… не є реєстрація, а є ліцензія. Ми можемо або проголосувати, або під стенограму просто записати. Ми можемо під стенограму записати в даному випадку, що у частині другій статті 24 Закону України "Про Національну раду України з питань телебачення і радіомовлення" слова "із заявою" замінити словами "з позовом" та слова "про скасування державної реєстрації" замінити словами "анулювання ліцензії". Під стенограму.</p>
<p>&nbsp;</p>
<p>ГОЛОВУЮЧИЙ. Шановні колеги, ставимо останню поправку на голосування, 60-у, на підтвердження. Все, під стенограму, з тим, що озвучила пані Сюмар. Все, ми не голосуємо. Рішення комітету…</p>
<p>Тепер послухайте уважно, шановні колеги, що зараз відбувається. Перше: лідер фракції радикальної наполягає на репліці. 30 секунд, будь ласка, щоб ми перейшли до голосування.</p>
<p>Друге. На підставі згадки, тому дуже просимо, щоб не згадували один одного під час виступів. Друге: ми просимо, щоб зараз… Зала говорить, що не згадували. Все, супер! <i>(Шум у залі)</i></p>
<p>&nbsp;Шановні колеги, ми маємо зараз проголосувати важливий закон. Ми почули. <i>(Шум у залі)</i></p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>13:58:06</p>
<p>ГОЛОВУЮЧИЙ. Шановні колеги, через хвилину відбудеться голосування. Я прошу усіх зайти в зал.</p>
<p>Олег Валерійович, з місця можна? З місця, будь ласка, одну хвилину. Ми завершили обговорення. Прошу закликати усіх в зал і приготуватись до голосування. Будь ласка.</p>
<p>&nbsp;</p>
<p>13:58:24</p>
<p>ЛЯШКО О.В.</p>
<p>Олег Ляшко, Радикальна партія. Шановний пане Голово, шановні колеги-депутати, шановні українці! Я як лідер фракції Радикальної партії звернувся до голови Національної ради з питань телебачення і радіомовлення з одним питанням: чому Нацрада не вживає заходів проти сепаратистської політики "Інтера", які проводять фактично антиукраїнську підривну діяльність проти нашої рідної держави? Голова Національної ради пан Артеменко, замість того щоб відповісти на моє питання по суті обговорюваного законопроекту, починає мене в чомусь звинувачувати.</p>
<p>Дана відповідь, а фактично відсутність відповіді показує, що Нацрада фактично&nbsp; "кришує" сьогодні "Інтер", і саме через бездіяльність Національної ради з питань телебачення і радіомовлення "Інтер" має&nbsp; можливість безкарно&nbsp; проводити свою антиукраїнську політику.</p>
<p>Тому зважаючи на це, я наполягаю на відставці голови Нацради з питань радіомовлення і переобрання&nbsp; всього складу&nbsp; Національної ради, які сьогодні кришують сепаратистів і виконують замовлення…</p>
<p>&nbsp;</p>
<p>ГОЛОВУЮЧИЙ. Шановні колеги!</p>
<p>Будь ласка,&nbsp; одну хвилину Вікторія Сюмар.</p>
<p>І прошу заходити в зал, колеги. Будь ласка, максимально концентруємося.</p>
<p>&nbsp;</p>
<p>13:59:44</p>
<p>СЮМАР В.П.</p>
<p>Шановні колеги, ми зараз працюємо в комітеті над одним дуже&nbsp; принциповим великим і базовим законом про аудіовізуальні&nbsp; послуги. Там ми збираємося певною мірою змінити принцип формування Національної ради з питань телебачення і радіомовлення для того, аби там були максимально&nbsp; фахові люди, які обиралися відповідними конкурсами.&nbsp; Це ті речі, щодо яких нам необхідні сьогодні пропозиції.</p>
<p>Я думаю, що ось цей закон дасть нам можливість простежити ефективність роботи Нацради дуже детально. Тому що за кожне порушення і за кожну скаргу громадянина Нацрада тепер буде мати можливість відреагувати накладанням штрафу, а ми з вами зможемо завдяки цьому закону промоніторити ефективність, діяльність&nbsp; Національної ради.</p>
<p>Тому прошу підтримати його, а далі працювати над тим, щоб у нас&nbsp;&nbsp;&nbsp; Національна рада складалася, справді, з авторитетів в інформаційній сфері.</p>
<p>Дякую, колеги.</p>
<p>&nbsp;</p>
<p>ГОЛОВУЮЧИЙ. Дякую, пані Вікторія. Дякую, шановні колеги.&nbsp;</p>
<p>Зараз переходимо до голосування і хочу, щоб ми зняли емоції і об'єдналися довкола цього&nbsp; закону. Це реальний механізм впливу на наш телепростір в інформаційній війні, яку веде Путін проти України, і інформаційна безпека не менш важлива, як безпека монітарна.&nbsp; Давайте всі об'єднаємося і велику фазову роботу, яку провів комітет, всі гуртом підтримаємо, колеги.</p>
<p>Отже переходимо&nbsp; до прийняття&nbsp; рішення, і я ставлю на голосування проект&nbsp; Закону про внесення змін до Закону України "Про телебачення і радіомовлення" (щодо удосконалення процедури застосування санкцій Національною Радою) (номер 4815) за пропозицією комітету в другому читанні та в цілому. Підтримуємо інформаційну безпеку Україну. Прошу проголосувати, колеги. Будь ласка, голосуємо злагоджено і відповідально, прошу голосувати.</p>
<p>&nbsp;</p>
<p>14:01:55</p>
<p>За-221</p>
<p>Чотири голоси.</p>
<p>Колеги, я бачу, що не підійшли. Хоча не розумію чому ви не голосуєте, хлопці. Треба підтримати, колеги, треба підтримати. Прошу зайти в зал, колеги. Я бачу, підходять, прошу змобілізуватись і підійти в зал. Колеги, прошу, чотири голоси і стоїть питання інформаційної безпеки нашої країни, реального впливу на те, щоб російські агенти інформаційного впливу не могли себе безкарно чути в Україні, і це наші голоси, відповідальність кожного, колеги. Прошу відповідально підійти до голосування, зайняти робочі місця і я ставлю на голосування пропозицію повернутись до голосування 4815. Прошу проголосувати і прошу підтримати, колеги, будь ласка. Повернутись до голосування, прошу підтримати, колеги, прошу відповідально голосувати, голосуємо, колеги.</p>
<p>&nbsp;</p>
<p>14:03:10</p>
<p>За-228</p>
<p>Повернулись.</p>
<p>Колеги, тепер я ставлю знову на голосування. Прошу всіх на місця.</p>
<p>Проект Закону про внесення змін до Закону України "Про телебачення і радіомовлення" (щодо удосконалення процедури застосування санкцій Національною Радою) (4815) в другому читані та в цілому. Прошу голосувати, прошу підтримати, колеги. Прошу голосувати, підтримуємо інформаційну безпеку України.</p>
<p>&nbsp;</p>
<p>14:03:48</p>
<p>За-236</p>
<p>Рішення прийняте.</p>
<p>Вітаю комітет, вітаю авторів, колеги. Дякую за відповідальне рішення.</p>
<p>Колеги, згідно Регламенту, у нас перерва. Тому ранкове пленарне засідання Верховної Ради України я оголошую закритим. В 16.00 я прошу всіх дисципліновано зібратись на вечірнє засідання Верховної Ради України.</p>
<p>І нагадую, поки є присутній Артеменко, що вступає в дію Закон про квоти на українському радіо, який прийнятий Верховною Радою України. І хочу попередити: будь-який саботаж Верховною Радою буде відслідковуватись і буде каратись. Я прошу мене почути, я прошу Юрія&nbsp; Артеменка мене почути. Артеменко! Я звертаюсь, що вступає в силу 8 числа Закон про квоти на українському радіо. Якщо будуть… і пісень… якщо будуть спроби саботажу, а такі спроби робляться, парламент швидко внесе зміни про покарання і кримінальну відповідальність. Я сподіваюсь, до того не дойде, я думаю, ви підтримаєте позицію парламенту, і ми спільно, гуртом, плече до плеча захистимо українську пісню на українському радіо. <i>(Оплески)</i></p>
<p>Дякую вам.</p>
<p>&nbsp;</p>

