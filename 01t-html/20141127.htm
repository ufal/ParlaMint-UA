Стенограма пленарного засідання
27 листопада 2014

<p align=center>УРОЧИСТЕ ЗАСІДАННЯ</p>
<p align=center>Сесійний зал Верховної Ради України</p>
<p align=center>27 листопада 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ<b></b></p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати і гості Верховної Ради. Прошу, шановні колеги,&nbsp; сідати на свої робочі місця.</p>
<p>Урочисте засідання з нагоди складання Присяги народними депутатами України, обраними 26 жовтня 2014&nbsp; року,&nbsp; оголошую відкритим.</p>
<p><i>&nbsp;</i></p>
<p><i>(Лунає Державний&nbsp; Гімн України)</i></p>
<p>&nbsp;</p>
<p>ГОЛОСИ ІЗ ЗАЛУ. Слава Україні! Героям слава!</p>
<p>&nbsp;</p>
<p>ГОЛОВУЮЧИЙ. Шановні новообрані народні депутати України! Дозвольте від імені Верховної Ради України сьомого скликання і всіх присутніх у залі щиро привітати вас з обранням народними депутатами України, побажати плідної та конструктивної роботи у єдиному законодавчому органі України, вищому представницькому органі українського народу!</p>
<p>На Урочистому засіданні Верховної Ради України з нагоди складання Присяги&nbsp; новообраними народними депутатами України присутні: Президент України, запрошую його до залу, будь ласка <i>(Оплески);</i> Прем'єр України&nbsp; Арсеній Петрович Яценюк, привітаємо <i>(Оплески);</i> члени Кабінету Міністрів України; президенти України &nbsp;Леонід Макарович Кравчук, Леонід Данилович Кучма, Віктор Андрійович Ющенко <i>(Оплески);</i> голови Верховної Ради України попередніх скликань; народні депутати України попередніх скликань; колишні прем'єр-міністри України; Голова та судді Конституційного Суду, Голова Верховного Суду України та голови вищих спеціалізованих судів; Генеральний прокурор України; Голова Національного банку України; Голова Центральної виборчої комісії; Голова Служби безпеки України; керівники центральних органів виконавчої влади; Київський міський голова, голови обласних рад та голови обласних державних адміністрацій; предстоятелі церков і релігійних об'єднань України. Присутні і представники дипломатичного корпусу, громадських організацій і&nbsp; засобів масової інформації.</p>
<p>Шановні народні депутати України, шановні гості Верховної Ради! Наша країна переживає найдраматичніший етап&nbsp; своєї історії.</p>
<p>Прошу вшанувати хвилиною мовчання пам'ять Героїв Небесної сотні, наших військовослужбовців, які віддали своє життя за свободу, незалежність та територіальну цілісність України, а також цивільних громадян, які загинули під час розв'язаної Росією війни проти нашої країни.</p>
<p><i>(Хвилина мовчання)</i></p>
<p>Прошу сідати.</p>
<p>Відповідно до статті 79 Конституції України перед вступом на посаду народні депутати складають Присягу перед&nbsp; Верховною Радою України.</p>
<p>Для складання Присяги перед Верховною Радою України прошу народних депутатів України встати.</p>
<p>Прошу народних депутатів України зачитати текст Присяги разом з найстарішим за віком народним депутатом України.</p>
<p>Присягаю на вірність Україні. Зобов'язуюсь усіма своїми діями&nbsp; боронити суверенітет і незалежність України, дбати про благо Вітчизни і добробут українського народу.&nbsp;</p>
<p>Присягаю додержуватись Конституції України&nbsp; та&nbsp; законів України виконувати свої обов'язки в інтересах усіх співвітчизників.</p>
<p>&nbsp;</p>
<p>(<i>Народні депутати зачитують текст Присяги</i>).</p>
<p>&nbsp;</p>
<p>Прошу сідати і скріпити Присягу своїми підписами.&nbsp;&nbsp;</p>
<p><i>&nbsp;</i></p>
<p><i>&nbsp;(Лунає "Молитва за Україну"&nbsp; М.В.Лисенка) &nbsp;(Оплески)<a name=Temp></a></i></p>
<p>&nbsp;</p>
<p>Прошу сідати.</p>
<p>Шановні новообрані народні депутати, прошу підписати власноруч присяги.</p>
<p>Шановні колеги, у зв’язку з протиправним утриманням Надії Савченко під вартою на території Російської Федерації, нею особисто скріплено текст Присяги народного депутата України в присутності адвоката.</p>
<p>Керуючись принципом верховенства права, Підготовчою депутатською групою було прийняте рішення, згідно з яким на електронному табло відтворено текст Присяги, підписаний Надією Савченко. Оскільки за існуючих на сьогодні обставин, це є єдиним можливим засобом підтвердження вступу Надії Савченко на посаду народного депутата України. (<i>Оплески)</i></p>
<p>Шановні колеги! Після підписання тексту присяги ви повинні здати цей текст працівникам Апарату Верховної Ради, які розташовані на 2-му поверсі біля столів реєстрації. Після чого ви зможете отримати картки для голосування і зареєструватися для участі в першому пленарному засіданні Верховної Ради України восьмого скликання.</p>
<p>Оголошується технічна перерва до 12-ої години.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги! Прошу сідати на свої робочі місця,&nbsp; ми продовжуємо нашу роботу. Сідайте, шановні народні депутати. Прошу секретаріат запросити всіх народних депутатів до сесійної зали.</p>
<p>Шановні народні депутати України і гості Верховної Ради! За результатами виборів до Верховної Ради України, що відбулися 26 жовтня 2014 року Центральна виборча комісія зареєструвала 419 народних депутатів України. Склали Присягу, вступили на посаду та зареєструвалися для участі в першому пленарному засіданні Верховної Ради України 418 народних депутатів. Таким чином, Верховна Рада України восьмого скликання є повноважною і може здійснювати свої конституційні повноваження.</p>
<p>Шановні колеги, згідно зі статтею 90 Конституції України повноваження Верховної Ради України сьомого скликання припиняються. Урочисте засідання… <i>(Оплески) </i>Урочисте засідання з нагоди складання присяги новообраними народними депутатами України оголошую закритим.</p>
<p>Шановні колеги! Я завершив виконання своїх обов'язків, запрошую Голову Підготовчої депутатської групи зайняти місце в президії.</p>
<p><i>(Бурхливі оплески) </i></p>
<p><i>&nbsp;</i></p>
<p>ГОЛОСИ ІЗ ЗАЛУ. Молодець!</p>
<p>&nbsp;</p>
<p><a name=_GoBack></a>&nbsp;</p>

