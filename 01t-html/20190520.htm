Стенограма пленарного засідання
20 травня 2019
&nbsp;
<p align=center>УРОЧИСТЕ ЗАСІДАННЯ</p>
<p align=center>Сесійний зал Верховної Ради України</p>
<p align=center>20 травня 2019 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p><b>&nbsp;</b></p>
<p>09:59:35</p>
<p>ГОЛОВУЮЧИЙ. Шановні народні депутати, гості і запрошені! Доброго ранку! Прошу займати робочі місця. Займайте робочі місця, колеги, будь ласка.</p>
<p>&nbsp;</p>
<p>10:00:47</p>
<p>ГОЛОВУЮЧИЙ. Шановні народні депутати, гості Верховної Ради України! Пані та панове! Відповідно до статті 104 Конституції України новообраний Президент України вступає на пост з моменту складення присяги народові на урочистому засіданні Верховної Ради України.</p>
<p>Верховна Рада України призначила день проведення урочистого засідання з нагоди складення присяги новообраним Президентом України 20 травня 2019 року.</p>
<p>В урочистому засіданні Верховної Ради України беруть участь народні депутати України, Прем'єр-міністр України Володимир Борисович Гройсман та члени уряду. <i>(Оплески)</i></p>
<p>Керівники центральних органів виконавчої влади, президенти України: Леонід Макарович Кравчук <i>(Оплески)</i>, Леонід Данилович Кучма <i>(Оплески)</i>, Віктор Андрійович Ющенко <i>(Оплески)</i>, Петро Олексійович Порошенко <i>(Оплески)</i>. Колишні голови Верховної Ради України. Голова та судді Конституційного Суду України. Голова та члени Центральної виборчої комісії. Голова Верховного Суду. Голова Вищої ради правосуддя. Голова Рахункової палати. Уповноважений Верховної Ради України з прав людини. Генеральний прокурор. Голова Служби безпеки України. Голова Національного банку України. Київський міський голова. <i>(Оплески) </i>Предстоятелі церков і релігійних об'єднань України.</p>
<p>В урочистому засіданні Верховної Ради України беруть участь високоповажні іноземні гості.</p>
<p>Президент Грузії Саломе Зурабішвілі. <i>(Оплески)</i></p>
<p>Президент Естонської Республіки Керсті Кальюлайд. <i>(Оплески)</i></p>
<p>Президент Литовської Республіки Даля Грибаускайте. <i>(Оплески)</i></p>
<p>Президент Угорщини Янош Адер.<i> (Оплески)</i></p>
<p>Голова Міллі Меджлісу Азербайджанської Республіки Октай Асадов. <i>&nbsp;(Оплески)</i></p>
<p>Голова Сенату парламенту Чеської Республіки Ярослав Кубера. <i>&nbsp;(Оплески)</i></p>
<p>Заступник голови Сенату парламенту Республіки Казахстан Бектас Бекназаров. <i>&nbsp;(Оплески)</i></p>
<p>Віце-президент Турецької&nbsp; Республіки Фуат Октай. <i>&nbsp;(Оплески)</i></p>
<p>Віце-президент Європейської комісії з питань енергетичного Союзу Мараш Шефчович. <i>&nbsp;(Оплески)</i></p>
<p>Заступник Прем'єр-міністра Республіки Білорусь Лушенко Ігор Васильович. <i>&nbsp;(Оплески)</i></p>
<p>Віце-прем'єр-міністр з питань економічної та демографічної політики Республіки Болгарія&nbsp; Маріанна Ніколова. <i>&nbsp;(Оплески)</i></p>
<p>Віце-прем'єр-міністр Республіки Вірменія Тігран Авінян. <i>&nbsp;(Оплески)</i></p>
<p>Віце-прем'єр-міністр Румунії у справах реалізації стратегічного партнерства Ана Бірчалл. <i>&nbsp;(Оплески)</i></p>
<p>Віце-прем'єр-міністр Словацької Республіки з питань інвестицій та інформатизації Ріхард Раші. <i>&nbsp;(Оплески)</i></p>
<p>Міністр закордонних справ та європейської інтеграції Республіки Молдова Тудор Ульяновський. <i>&nbsp;(Оплески)</i></p>
<p>Міністр закордонних справ Республіки Польща Яцек Чапутовіч. <i>(Оплески)</i></p>
<p>Керівник канцелярії Президента Республіки Польща Галіна Шиманська. <i>(Оплески)</i></p>
<p>Міністр енергетики Сполучених Штатів Америки Рік Перрі. <i>(Оплески)</i></p>
<p>Спеціальний представник Державного департаменту Сполучених Штатів Америки з питань України Курт Волкер. <i>(Оплески)</i></p>
<p>Міністр національної оборони Канади Харджит Саджан. <i>(Оплески)</i></p>
<p>Державний секретар з європейських питань Французької Республіки Амелі Моншален. <i>(Оплески)</i></p>
<p>Державний секретар міністерства закордонних і європейських&nbsp; справ Республіки Хорватія Здравка Бушич. <i>(Оплески)</i></p>
<p>Державний міністр у справах країн співдружності та ООН Сполученого Королівства Велика&nbsp; Британія та Північна Ірландія Лорд Ахмад Вімблдонський.&nbsp; <i>(Оплески)</i></p>
<p>Колишній федеральний президент Федеративної Республіки Німеччина Крістіан Вульфф. <i>(Оплески)</i></p>
<p>Член парламенту, голова підкомітету у справах Європейського Союзу Національної Ради&nbsp; Республіки Австрія Райнхольд Лопатка. <i>(Оплески)</i></p>
<p>Депутат Нижньої палати парламенту Японії, заступник Голови Японської парламентської асоціації дружби Японія – Україна, спеціальний представник&nbsp;&nbsp; Прем'єр-міністра Японії Кійохіко Тояма. <i>(Оплески)</i></p>
<p>Віце-президент Гуманітарної асоціації туркмен світу Реджеп Базаров. <i>(Оплески)</i></p>
<p>Помічник Генерального секретаря НАТО з політичних питань та політики безпеки Міжнародного секретаріату НАТО Алехандро Альваро Гонсалес. Привітаємо! <i>(Оплески)</i></p>
<p>Спеціальний представник головування Словацької Республіки в ОБСЄ, Державний секретар Міністерства закордонних справ Словацької Республіки Лукаш Парізек. <i>(Оплески)</i></p>
<p>І, шановні колеги, я хочу сказати, що у нас присутні всі президенти країн Балтії. І також Президент Латвійської Республіки Раймонд Вейоніс. Привітаємо, пане Президент! <i>(Оплески)</i>.</p>
<p>Президент Світового конгресу українців Павло Грот. <i>(Оплески)</i></p>
<p>І<a name=Temp></a> представник Вселенського Патріархату. <i>(Оплески)</i></p>
<p>На урочистому засіданні присутні посли іноземних держав, керівники представництв міжнародних організацій, які акредитовані в Україні, представники дипломатичного корпусу, довірені особи новообраного Президента України, представники засобів масової інформації.</p>
<p>Шановні народні депутати, гості Верховної Ради України, прошу зустрічати новообраного Президента України Володимира Олександровича Зеленського.</p>
<p>Урочисте засідання Верховної Ради України з нагоди складання присяги Українському народові новообраним Президентом України, оголошую відкритим.</p>
<p><i>&nbsp;(Лунає Державний Гімн України)</i></p>
<p><i>&nbsp;(Оплески)</i></p>
<p>Слово для оголошення результатів виборів&nbsp; Президента України&nbsp; надається голові Центральної виборчої комісії Тетяні Володимирівні Сліпачук.</p>
<p><i>&nbsp;</i></p>
<p>10:14:36</p>
<p>СЛІПАЧУК&nbsp; Т.В.</p>
<p>Шановні співвітчизники, шановні учасники урочистого засідання Верховної Ради України, високоповажні гості!</p>
<p>Відповідно до&nbsp; пункту 7 частини першої статті 85, частини п'ятої статті 103 Конституції України Верховна Рада України&nbsp; призначила чергові вибори Президента&nbsp; України на 31 березня&nbsp; 2019 року.</p>
<p>За результатами відповідного голосування Центральною виборчою комісією на підставі положень&nbsp; статей 84 та 85 Закону України "Про вибори Президента&nbsp; України" було призначено&nbsp; на 21 квітня 2019 року повторне голосування з чергових виборів&nbsp; Президента&nbsp; України&nbsp; 31 березня&nbsp; 2019 року.&nbsp;</p>
<p>30 квітня 2019 року Центральна виборча комісія на своєму засіданні, керуючись положеннями статей 73, 84 та 85 Закону України "Про&nbsp; вибори Президента&nbsp; України", на підставі протоколів окружних виборчих комісій про підсумки повторного голосування в межах територіальних виборчих&nbsp; округів та протоколу Центральної виборчої комісії про підсумки&nbsp; повторного голосування в&nbsp; межах закордонного виборчого&nbsp; округу встановила результати&nbsp; повторного голосування з чергових виборів&nbsp; Президента 31 березня&nbsp; 2019 року, про що склала протокол, та, відповідно до частини першої статті 86 названого закону, оприлюднила результати чергових виборів Президента.</p>
<p>Повідомлення Центральної виборчої комісії щодо офіційного оголошення результатів чергових виборів&nbsp; Президента&nbsp; було опубліковано&nbsp; в&nbsp; газетах "Голос України" та "Урядовий кур'єр"&nbsp; 3 травня&nbsp; 2019 року.</p>
<p>Відповідно до Конституції&nbsp; України та Закону України "Про вибори Президента&nbsp; України" за підсумками повторного голосування з чергових виборів Президента України 31 березня 2019 року обраним Президентом України є Зеленський Володимир Олександрович. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Прошу Голову Конституційного Суду України Наталію Костянтинівну Шапталу привести до присяги новообраного Президента України.</p>
<p>&nbsp;</p>
<p>10:17:06</p>
<p>ШАПТАЛА Н.К.</p>
<p>Шановні учасники урочистого засідання Верховної Ради&nbsp; України!</p>
<p>Новообраним Президентом України Зеленським Володимиром Олександровичем виконано всі конституційні вимоги щодо несумісності з посадою Президента України. Зеленський Володимир Олександрович не має іншого представницького мандату, не обіймає посад в органах державної влади або об'єднаннях громадян, не займається іншою оплачуваною або підприємницькою діяльністю, не входить до складу керівних органів або наглядових рад підприємств, що мають на меті прибуток, не має також інших обставин, що унеможливлюють складання Володимиром Олександровичем Зеленським присяги.</p>
<p>Високоповажний пане Президенте, вручаю вам текст присяги Президента України, зміст якої визначено Конституцією України, і прошу вас скласти присягу Українському народу, поклавши руку на Конституцію України та Пересопницьке Євангеліє.</p>
<p>&nbsp;</p>
<p>ГОЛОВУЮЧИЙ.&nbsp; Прошу всіх встати.</p>
<p>&nbsp;</p>
<p>ЗЕЛЕНСЬКИЙ В.О. Я, Володимир Зеленський, волею народу обраний&nbsp; Президентом України, заступаючи на цей високий пост, урочисто присягаю на вірність Україні. Зобов'язуюсь усіма своїми справами боронити суверенітет і незалежність України, дбати про благо Вітчизни і добробут Українського народу, обстоювати права і свободи громадян, додержуватися Конституції України і законів України, виконувати свої обов'язки в інтересах усіх співвітчизників, підносити авторитет України у світі.</p>
<p>&nbsp;</p>
<p>ГОЛОВУЮЧИЙ. Прошу внести Штандарт Президента України.</p>
<p>Прошу всіх сідати.</p>
<p>Запрошую Президента України Володимира Олександровича Зеленського зайняти офіційне місце Президента України у Верховній Раді України та скріпити текст присяги своїм підписом. <i>(Оплески)</i></p>
<p>Слово надається Голові Конституційного Суду України Наталії Костянтинівні Шапталі.</p>
<p>&nbsp;</p>
<p>10:20:50</p>
<p>ШАПТАЛА Н.К.</p>
<p>Шановні учасники урочистого засідання, високоповажні гості, дорогі співвітчизники! Відповідно до статті 104 Конституції України Зеленський Володимир Олександрович обраний Президентом України на чергових виборах Президента України 31 березня 2019 року на п'ятирічний строк і склав присягу Українському народу на урочистому засіданні Верховної Ради України 20 травня 2019 року, і таким чином вступив на пост Глави Держави. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Запрошую&nbsp; Президента України&nbsp; Володимира Олександровича Зеленського&nbsp; зайняти місце за трибуною.</p>
<p>Прошу внести офіційні символи Глави Держави.</p>
<p><i>(Лунає марш)</i></p>
<p>Прошу голову Центральної виборчої комісії вручити Президенту України Володимиру Олександровичу Зеленському посвідчення Президента України.</p>
<p>&nbsp;</p>
<p>10:22:31</p>
<p>СЛІПАЧУК&nbsp; Т.В.</p>
<p>Пане Президенте, зараз за цієї урочистою миттю спостерігає вся країна. Ця мить символізує, що громадяни України&nbsp; скористалися&nbsp;&nbsp; своїм правом на чесні, прозорі та демократичні вибори і обрали нового Президента.</p>
<p>В цьому посвідченні Президента закладені всі мрії та сподівання мільйонів наших співвітчизників, тому, вручаючи його вам, Центральна виборча комісія щиро вітає з обранням на цю високу і водночас найвідповідальнішу посаду нашої держави. Ми бажаємо вам успіхів і великих звершень на благо нашої країни! <i>(Оплески)</i></p>
<p>&nbsp;</p>
<p>&nbsp;ГОЛОВУЮЧИЙ. Прошу Голову Конституційного Суду України вручити офіційні символи Глави Держави Президента України Володимиру Олександровичу Зеленському.</p>
<p>Прошу вручити Знак Президента України.</p>
<p>Прошу вручити Гербову печатку Президента України. <i>(Оплески)</i></p>
<p>Прошу вручити Булаву Президента України. <i>(Оплески)</i>&nbsp;</p>
<p>Офіційні символи Глави Держави Президенту України Володимиру Олександровичу Зеленському вручено. Прошу всіх встати. <i>(Оплески)</i></p>
<p><i>(Звучить молитва "За Україну")</i></p>
<p><i>(Оплески)</i></p>
<p>&nbsp;Слово для проголошення Звернення&nbsp; до Українського народу надається Президенту України, і тепер вже гаранту Конституції, Володимиру Олександровичу Зеленському. Будь ласка. <i>&nbsp;(Оплески)</i></p>
<p>&nbsp;</p>
<p>10:27:25</p>
<p>ЗЕЛЕНСЬКИЙ&nbsp; В.О.</p>
<p>Дорогі українці, після перемоги на виборах мій шестирічний син сказав: "Пап, я по телевізору бачив, кажуть, що Зеленський – Президент. Виходить, що я теж Президент?". І тоді це прозвучало як жарт дитячий, але згодом я зрозумів, що, насправді, це істина, тому що кожен з нас - Президент. Не 73 відсотки, які за мене голосували, а всі 100 відсотків українців. Це не моя, це наша спільна перемога, і це, і це наш спільний шанс, за який ми несемо спільну відповідальність. І щойно не тільки я приймав присягу, кожен з нас, кожен з нас поклав руку на Конституцію, і кожен з нас присягнув на вірність Україні.</p>
<p>Уявіть собі гучні заголовки: "Президент не платить податки!", "Президент напідпитку промчав на червоне світло!", "Президент потихеньку краде". Бо всі ж так роблять.</p>
<p>Ви згодні, що це ганьба? Ось чому, ось, що маю я на увазі коли кажу, що кожен з нас - Президент.</p>
<p>Відсьогодні кожен з нас несе відповідальність за Україну, яку ми залишаємо своїм дітям. Кожен з нас на своєму місці зможе зробити усе для розвитку України. Європейська країна починається з кожного. Так, ми обрали шлях до Європи, але Європа не десь там - Європа вона ось тут. І коли Європа буде ось тут, вона буде ось тут, вона буде в Україні. І це наша спільна мрія.</p>
<p>Але у нас є і спільний біль. Кожен з нас загинув на Донбасі. Кожного дня ми втрачаємо кожного з нас. І кожен з нас переселенець: ті, хто втратив власний дім, і ті, хто відчинив двері власного дому, розділивши цей біль. І кожен з нас заробітчанин. Так, ті, хто не знайшов себе вдома, а знайшов заробіток на чужині. Ті, хто в боротьбі із бідністю змушений втрачати власну гідність.</p>
<p>Але ми все це подолаємо, бо кожен з нас українець. Ми всі українці, не існує більших чи менших, правильних чи неправильних, всі українці. Від Ужгорода до Луганська, від Чернігова до Сімферополя, у Львові, Харкові, у Донецьку, в Дніпрі і в Одесі - ми всі українці. <a name=_GoBack></a><i>(Оплески) </i>І ми маємо бути єдині, адже тільки тоді ми сильні.&nbsp;</p>
<p>І сьогодні я звертаюсь до всіх українців у світі: нас 65 мільйонів. Так, не дивуйтесь, нас 65 мільйонів, тих, кого народила українська земля. Українці в Європі і Азії, в Північній та Південній Америці, в Австралії і в Африці, я звертаюсь до всіх українців на планеті: ви нам дуже потрібні. Усім, хто готовий будувати нову, сильну і успішну Україну, я з радістю надам українське громадянство. <i>(Оплески)</i></p>
<p>&nbsp; Ви повинні їхати в Україну не в гості, а додому. Ми чекаємо на вас. Сувенірів з-за кордону не потрібно, привезіть, будь ласка,&nbsp; нам свої знання, свій досвід і ментальні цінності. Все це допоможе нам почати нову епоху.</p>
<p>Скептики скажуть: це фантастика, це неможливо. А, може, це і є наша національна ідея –&nbsp; об'єднавшись, зробити неможливе всупереч всьому. Згадайте, будь ласка,&nbsp; збірну Ісландії з футболу на Чемпіонаті&nbsp; Європи, коли дантист, режисер, пілот, студент і прибиральник билися і захищали честь своєї країни, і зробили це, хоча ніхто не вірив. І це наш шлях: ми повинні стати ісландцями у футболі, ізраїльтянами&nbsp; –&nbsp; у обороні рідної землі, японцями –&nbsp; у технологіях, швейцарцями –&nbsp; в умінні щасливо жити один з одним, незважаючи на будь-які розбіжності.</p>
<p>І наше найперше завдання – припинення вогню на Донбасі. <i>(Оплески)</i></p>
<p>Мене часто питали: "А на що ви готові заради припинення вогню?" Дивне питання. А на що готові ви, українці, заради життя близьких вам людей, на що? Можу запевнити: задля того, щоб наші герої більше не гинули, я готовий на все. І я точно не боюсь приймати складні рішення. Я готовий втрачати свою популярність, свої рейтинги. І якщо буде треба, я без вагань готовий втратити свою посаду, щоб тільки настав мир, не втрачаючи наші території ніколи. <i>(Оплески)</i></p>
<p>Історія несправедлива – це правда. Не ми почали цю війну, не ми почали, але нам цю війну закінчувати. І ми готові, готові до діалогу, але…</p>
<p>И я уверен, что первым шагом для начала этого диалога станет возвращение всех украинских пленных. <i>(Оплески)</i></p>
<p>Наш наступний виклик – це повернення втрачених територій. Чесно кажучи, мені здається, що це формулювання не зовсім коректне, бо неможливо втратити те, що і так наше по праву. <i>(Оплески) </i>І Крим, і Донбас – це українська земля, де ми втратили не тільки території, ми втратили найголовніше – це людей.</p>
<p>И сегодня мы просто должны - я уверен, они нас слышат, - возвращать их сознание, мы потеряли это сознание. За эти годы власть не сделала ничего, чтобы они чувствовали себя украинцами. <i>(Оплески) </i></p>
<p>Они не чужие, вони наші, вони українці.</p>
<p>&nbsp;</p>
<p>ЛЯШКО О.В. Вони розуміють українську мову.</p>
<p>&nbsp;</p>
<p>ЗЕЛЕНСЬКИЙ В.О. Вибачте?</p>
<p>&nbsp;</p>
<p>ЛЯШКО О.В. Вони розуміють українську мову.</p>
<p>&nbsp;</p>
<p>ЗЕЛЕНСЬКИЙ В.О. Вони розуміють українську мову? Так, дуже дякую. Дякую, що ви продовжуєте ділити людей, пан Ляшко. <i>(Оплески) </i>Бо українець… Я хочу сказати, так, ми всі українці, де б ми не жили, бо українець – це не в паспорті, українець – це тут, це в серці. <i>(Оплески) </i>І я точно це знаю, знаю від бійців, які захищають Україну, наших героїв, як україномовних, так и русскоговорящих.</p>
<p>Не буває сильної армії, - і я хочу зараз звернутися до них, - не буває сильної армії там, де влада не поважає людей, які віддають життя за країну кожного дня. І я зроблю все, аби ви відчували повагу. Це гідне, а головне, стабільне фінансове забезпечення, це ваші житлові умови, законні відпустки після виконання бойових завдань, відпочинок для вас і ваших родин. Потрібно не розповідати про стандарти НАТО, а творити це, творити ці стандарти.</p>
<p>Безумовно, окрім війни, є ще дуже багато бід, які роблять українців нещасливими. Це шокуючи тарифи, принижуючі зарплати і пенсії,&nbsp; болючі ціни, неіснуючі робочі місця. Це медицина, про покращення якої говорять здебільшого ті, хто ніколи не лежав з дитиною у звичайній лікарні. Це міфічні українські дороги, які будуються і ремонтуються тільки у чиїйсь бурхливій уяві. <i>&nbsp;(Оплески)</i></p>
<p>&nbsp;Дозвольте мені зараз, дозвольте мені зараз, якщо ви дозволите… Дякую.</p>
<p>Дозвольте мені зараз процитувати одного американського актора, який став класним американським президентом: "Уряд не вирішує наших проблем. Уряд і є нашою проблемою". <i>&nbsp;(Оплески)</i> Це просто цитата.</p>
<p>Я не розумію, чесно кажучи, я не розумію наш уряд, який тільки розводить руками і каже: "Ми нічого не зможемо зробити". Це неправда. Можете. Ви можете взяти аркуш, взяти ручку і звільнити свої місця для тих, хто буде думати про наступні покоління, а не про наступні вибори.&nbsp; <i>&nbsp;(Оплески)</i></p>
<p>Я думаю, що люди це оцінять. Якісь вибіркові оплески. Я кажу від народу. Будь ласка.</p>
<p>І моє обрання доводить: громадяни втомилися від досвідчених, системних, надутих політиків, які за 28 років створили країну можливостей: можливостей відкатів, потоків, дерибанів. Ми збудуємо країну інших можливостей, де всі рівні перед законом, де є чесні і прозорі правила гри, одні для всіх. А для цього до влади повинні прийти люди, які будуть служити народу.</p>
<p>Я дуже хочу, щоб у ваших кабінетах не було моїх зображень. <i>&nbsp;(Оплески)</i></p>
<p>&nbsp;Не було, будь ласка,&nbsp; моїх портретів. Бо Президент - не ікона, не ідол. Президент – це не портрет. Повісьте туди фотографії своїх дітей і перед кожним рішенням дивіться&nbsp; їм в очі.</p>
<p>&nbsp;Ви знаєте, я можу ще багато чого сказати, але українці хочуть не слів, а дій. Тож, шановні депутати, ви призначили самі інавгурацію в понеділок, в робочий день. Я бачу в цьому плюс. Це значить, що сьогодні вечірок не буде, будемо з вами працювати.</p>
<p>А тому я дуже вас прошу прийняти Закон про скасування депутатської недоторканності,<i> </i>Закон про кримінальну відповідальність за незаконне збагачення, багатостраждальний Виборчий кодекс. І зробіть, будь ласка, відкриті списки. <i>(Оплески)</i></p>
<p>&nbsp;&nbsp; А також я прошу вас звільнити з посад: Голову Служби безпеки України, Генерального прокурора&nbsp; України, Міністра оборони України. І це далеко не все, що ви можете&nbsp; зробити, але для початку достатньо. У вас на це буде 2 місяці. У вас на це буде 2 місяці. Зробіть це і повісьте медалі собі. Непогані бали на&nbsp; дострокові парламентські вибори.</p>
<p>Я розпускаю Верховну Раду восьмого скликання. <i>(Оплески)</i></p>
<p>Слава Україні! Давайте поаплодуємо. <i>(Оплески)</i></p>
<p>І дякую вам. Тобто це консультації вже пройшли, так я розумію? Добре.</p>
<p>І наостанок дуже коротко. Дорогий народе! Протягом свого життя я намагався робити все, щоб українці посміхалися. Це я відчував так, серцем, це була не тільки моя робота, правда, це була і моя місія. Наступні 5 років я зроблю все, українці, щоб ви не плакали.</p>
<p>Дякую. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Шановні народні депутати України, гості Верховної Ради України, пані та панове! Урочисте засідання Верховної Ради України з нагоди складання присяги Українському народові новообраним Президентом України, гарантом Конституції оголошую закритим.</p>
<p><i>(Лунає Державний Гімн України)</i></p>
<p>&nbsp;</p>
<p>10:47:44</p>
<p>ГОЛОВУЮЧИЙ. Дякую всім, хто брав участь в нашому урочистому засіданні. Було весело!</p>
<p>Дякую Президенту України за участь в урочистому засіданні Верховної Ради України. Дякую.</p>
<p>&nbsp;</p>

