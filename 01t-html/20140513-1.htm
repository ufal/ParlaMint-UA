Стенограма пленарного засідання
13 травня 2014
&nbsp;
<p>ЗАСІДАННЯ ТРИДЦЯТЬ СЬОМЕ</p>
<p>Сесійний зал Верховної Ради України</p>
<p>13 травня 2014 року, 16.10 година</p>
<p>Веде засідання Голова Верховної Ради України О.В.ТУРЧИНОВ<b></b></p>
<p><b>&nbsp;</b></p>
<p>ГОЛОВУЮЧИЙ. Шановні народні депутати!&nbsp; Я прошу сідати на свої робочі місця, Верховна&nbsp; Рада продовжує свою роботу.</p>
<p>І прошу включити систему "Рада", щоб ми подивились, скільки у нас народних депутатів знаходиться в залі. Будь ласка, прошу зареєструватись.</p>
<p>16:13:40</p>
<p>В залі знаходиться 301 народний депутат. Верховна Рада може продовжити свою роботу.</p>
<p>Шановні колеги, у зв'язку з тим, що у нас достатньо складна ситуація, я повторюю, і в Донецькій, і в Луганській області йдуть консультації напередодні круглого столу, який повинен відбутися о 16 годині у Верховній Раді, я не бачу всіх керівників фракцій, але, в усякому разі, я звертаюсь до керівників фракцій і депутатських груп зібратися зараз у Голови Верховної Ради. Ми 15 хвилин зробимо перерву для того, щоб визначитись по формі роботи сьогодні в залі.</p>
<p>Перед тим, як оголосити перерву, я інформую вас, що створилось міжфракційне депутатське об'єднання "Антикризова група". Головою міжфракційного депутатського об'єднання обрано народного депутата Рибакова Ігоря Олександровича, заступником голови міжфракційного об'єднання обрано народного депутата Опанащенка Михайла Володимировича.</p>
<p>Перерва оголошується на 15 хвилин, до 16 годин 30 хвилин. Прошу керівників депутатських груп і фракцій &nbsp;зайти до кабінету Голови Верховної Ради.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги, Я прошу&nbsp; сідати. Зараз з керівниками фракцій ми&nbsp; обговорили поточні питання. Домовились, що&nbsp; зараз парламент продовжить свою роботу. Коли буде готовність повернутись до питань, які не набрали голосів під час ранкового засідання, я по готовності залу зроблю це за зверненням народних депутатів.</p>
<p>Зараз підготується Постанова щодо створення Тимчасової слідчої комісії, яка повинна розслідувати події щодо загибелі людей в Донецькій, Луганській області, в місті Одесі, в Маріуполі зокрема. Як тільки проект буде готовий,&nbsp; ми також розглянемо це питання.</p>
<p>Шановні колеги, я прошу Секретаріат зробити оголошення, щоб всі народні депутати зайшли до залу. І ми з вами маємо можливість розглянути питання, до повернення до&nbsp; яких наполягали народні депутати. Це питання зведені в один&nbsp; блок і пов'язані з місцевим самоврядуванням, зокрема з організацією виборів в місті Києві. Я нагадаю, це три&nbsp; проекти законів: 1098, 4638, 4482.</p>
<p>Я би просив, шановні колеги, щоб ми сіли на свої місця. Я не бачу поки в залі готовності приймати відповідальні рішення шляхом голосування.</p>
<p>А зараз я надаю слово. Давид Важаєвич, ви як голова комітету з цього приводу, по цим трьом законам хотіли виступити чи ні? Я вам на місці дам, давайте візьміть слово, я готовий підтримати.</p>
<p>Включіть мікрофон, будь ласка.</p>
<p>Жванія Давид Важаєвич.</p>
<p>&nbsp;</p>
<p>16:47:51</p>
<p>ЖВАНІЯ Д.В.</p>
<p>Уважаемые коллеги, я просил бы еще раз вернуться к законопроекту 4835 по организации выборов Президента. Со всеми главами фракций закон обсужден, и я хочу вам сказать, что сегодня у нас последняя возможность и последний день, когда мы можем проголосовать за него, потому что дальше будет поздно. Законопроект предполагает возможность проведения безопасных выборов, и я не понимаю, никакой политики&nbsp; в этих дополнениях нет, это&nbsp; абсолютно технический закон,&nbsp; который дает возможность правоохоронным органам там, где возникают проблемы, безопасно транспортировать документацию&nbsp; избирательную от территориальных комиссий до ЦВК, от ДВК до ОВК и проводить охрану&nbsp; территориальных комиссий. Точка. Поэтому я вас еще раз прошу, сегодня голоса в зале есть, вернуться к данному вопросу.</p>
<p>&nbsp;</p>
<p>ГОЛОВУЮЧИЙ. Шановні колеги, пропозиція зрозуміла? Давайте, поки ми не пішли по розгляду інших питань, давайте повернемося до тих проблемних законодавчих актів, які необхідно Верховній Раді прийняти, але ж які з технічних питань, я так сподіваюся, не отримали достатню кількість голосів.</p>
<p>Шановні колеги, йдеться про закон №4835 про… це зміни до&nbsp; Закону "Про вибори Президента України", про які говорив голова Комітету з питань державного&nbsp; будівництва та місцевого самоврядування Давид Жванія. Йдеться, ще раз кажу, щодо організації виборів і захисту результатів на&nbsp; цих виборах. Я думаю, що всі, хто зацікавлений в чесних, демократичних,&nbsp; прозорих виборах, повинні підтримати цей закон.</p>
<p>Я прошу, шановні колеги, щоб зараз ми проголосували повернення до розгляду цього питання. Будь ласка,&nbsp; шановні колеги.&nbsp; Це якраз виборчий блок, який ми зараз можемо весь пройти. №4835. Колеги, прошу сідати на свої робочі місця і&nbsp; підтримати повернення до розгляду цього питання (№4835).</p>
<p>Прошу включити систему "Рада" і давайте проголосуємо. Прошу підтримати.</p>
<p>&nbsp;</p>
<p>16:50:17</p>
<p>За-204</p>
<p>Рішення не прийнято.</p>
<p>По фракціям, будь ласка. Партія регіонів – 0, "Батьківщина" – 69, "УДАР" – 27, "Економічний розвиток" – 29, "Європейська Україна" – 24, "Свобода" – 30, компартія – 0, позафракційні – 25.</p>
<p>Будь ласка, включіть мікрофон Андрія Кожем'якіна.</p>
<p>&nbsp;</p>
<p>16:50:40</p>
<p>КОЖЕМ’ЯКІН А.А.</p>
<p>Шановний Олександр Валентинович, я хотів би ще раз попросити вас поставити на голосування для включення до порядку денного сесії законопроекти 4837, 4838. Ми провели консультації з керівниками груп і фракцій, і вони підтримують нашу пропозицію щодо, дійсно,&nbsp; введення і мораторію на перевірки контролюючих органів середнього і малого бізнесу, а також на податкову амністію. Дякую.</p>
<p>&nbsp;</p>
<p>ГОЛОВУЮЧИЙ. Йдеться про повернення до розгляду питань, реєстраційний номера яких 4837 і 4838. Так, Андрій Анатолійович? Так.</p>
<p>Шановні колеги, прошу підтримати повернення до розгляду цих двох законодавчих актів, щодо включення їх до порядку денного. Давайте підтримаємо щодо повернення. Хоча стоп. Стоп. Я знімаю голосування. Ми ці питання з вами не включили до порядку денного, наскільки я розумію. Ми можемо просто зараз проголосувати щодо включення їх до порядку денного.</p>
<p>Прошу, шановні колеги, підтримати включення до порядку денного законопроектів 4837 і 4838. Прошу підтримати і прошу голосувати.</p>
<p>&nbsp;</p>
<p>16:52:12</p>
<p>За-212</p>
<p>Рішення не прийнято.</p>
<p>Шановні колеги, я не бачу поки готовності залу голосувати. Буде готовність – я ще раз готовий піти вам назустріч.</p>
<p>Шановні колеги, повертаємось до розгляду питань, пов'язаних з виборами у місті Києві. Це питання реєстраційний номер 1098: проект Закону про внесення змін до Закону України "Про вибори депутатів Верховної Ради АРК, місцевих та сільських, селищних голів і обрання міських голів за мажоритарною системою абсолютною більшістю. Йдеться, я нагадаю, не тільки про Київ, а про всі міста - там, де понад 200 тисяч виборців.</p>
<p>І два закони альтернативних: 4638, 4482, - в яких ідеться про призначеннягГолови Київської&nbsp; міської ради, Київського міського голови на посаду голови Київської адміністрації.</p>
<p>Прошу, шановні колеги, три цих проекти: 1098, 4638, 4482, - для того, щоб ми їх могли розглянути, я прошу підтримати голосуванням повернення до цього питання. Прошу, шановні колеги, проголосувати повернення до розгляду цих трьох законодавчих актів. Прошу голосувати.</p>
<p>&nbsp;</p>
<p>16:53:54</p>
<p>За-145</p>
<p>Рішення не прийнято.</p>
<p>По фракціях, будь ласка. Партія регіонів – 3, "Батьківщина" – 76, 1 -&nbsp; "УДАР", "Економічний розвиток" – 15, 4 - "Суверенна європейська Україна", 29 - "Свобода", 0 -&nbsp;&nbsp; Компартія, позафракційні – 17.</p>
<p>Шановні колеги, нема шансів у нас повернутися до цього питання.</p>
<p>Ітак, шановні колеги, переходимо до розгляду питань в першому читанні. Прошу, шановні колеги, підготуватися доповідачу двох альтернативних законів: 4404, 4404-1. Це проекти Закону про внесення змін до деяких законодавчих актів…</p>
<p>&nbsp;</p>
<p>ГОЛОС ІЗ ЗАЛУ. Є пропозиція ці закони ……. по одному поставити. …….. не пакетом, а по одному. Багато хто за пакет …….</p>
<p>&nbsp;</p>
<p>&nbsp;ГОЛОВУЮЧИЙ. Шановні колеги, я не знаю, тут пропозиція - по одному закону голосувати, не голосуючи за пакет. Ну, шансів не багато, я чесно вам хочу сказати.</p>
<p>Я можу… Включіть мікрофон народного депутата Шуфрича. Я можу піти вам назустріч, но не бачу шансів проголосувати ці закони. Будь ласка, включіть мікрофон.</p>
<p>&nbsp;</p>
<p>16:55:06</p>
<p>ШУФРИЧ Н.І.</p>
<p>Шановна коаліція, у вас совість є? Скільки ви будете киян дурити? Ви обіцяли киянам і двотуровість, і об'єднати посади.</p>
<p>Це ж місто, де Майдан стояв за вас!</p>
<p>&nbsp;</p>
<p>ГОЛОВУЮЧИЙ. Бачите, слів нема …</p>
<p>&nbsp;</p>
<p>ШУФРИЧ Н.І. Невже у вас нема терпимості і відповідальності?! Чи ви чекаєте, хто де буде і яку посаду як потім ділити?!</p>
<p>&nbsp;</p>
<p>ГОЛОВУЮЧИЙ. Несторе Івановичу, пропозицію оголосіть, будь ласка. Пропозицію.</p>
<p>&nbsp;</p>
<p>ШУФРИЧ Н.І. Шановні колеги! Я вважаю, що ви зобов'язані киянам ці голосування. Я прошу, Олександре Валентиновичу, поставити кожен законопроект окремо. І хай кияни бачать, як рахуються з їх інтересами ті політичні сили, які завдяки киянам прийшли до влади. Це перше.</p>
<p>І друге. Врешті-решт, скажіть людям правду, якого Президента і на який термін ви обираєте? Кого - то вже визначилися, я так бачу.</p>
<p>І, ви знаєте, ви говорите, там, Партія регіонів, СДПУ – 0. Сьогодні все керівництво країни, діюче і майбутнє згідно із…</p>
<p>&nbsp;</p>
<p>ГОЛОВУЮЧИЙ. Дякую, Нестор Іванович. Пропозиція по закону. По СДПУ потім послухаємо вас.</p>
<p>Шановні колеги, колеги, я прошу, Нестор Іванович! Пропозиція була: повернутися до законів, голосуючи їх не пакетом, а по одному. Шановні колеги, ми більше втратимо час на обговорення. Давайте голосування все покаже. Я по одному буду ставити питання щодо повернення до розгляду цих питань. Зараз, зразу після цього…</p>
<p>1098: про вибори депутатів Верховної Ради Автономної Республіки Крим, місцевих рад та сільських, селищних, міських голів. Будь ласка, шановні колеги, ставлю на голосування щодо повернення до розгляду цього питання. Прошу голосувати.</p>
<p>&nbsp;</p>
<p>16:57:10</p>
<p>За-147</p>
<p>Рішення не прийнято. Для чистоти експерименту я повернувся. Хоча зрозуміло, що шансів нема.</p>
<p>&nbsp;По фракціям, будь ласка. Партія регіонів – 1, 73 – "Батьківщина", "УДАР Кличка" – 0, "Економічний розвиток" – 20, "Суверенна європейська Україна" – 6, "Свобода" – 29, 0 – Компартія, позафракційні – 18.</p>
<p>Шановні колеги, ставлю на голосування проект Закону, повернення щодо розгляду питання 4638: проект Закону про внесення змін до Закону України "Про столицю України - місто-герой Київ" (щодо надання Київському міському голові можливості реально впливати на розвиток міста). Будь ласка, 4638 прошу голосувати. Хто – "за", прошу повернутись до цього питання, підтримати.</p>
<p>&nbsp;</p>
<p>16:58:01</p>
<p>За-168</p>
<p>Рішення не прийнято.</p>
<p>По фракціях, будь ласка. Партія регіонів – 41, "Батьківщина" – 45, "УДАР" – 1, "Економічний розвиток" – 13, "Суверенна європейська Україна" – 16, 29 – "Свобода", Компартія – 0, позафракційні – 23.</p>
<p>І останній проект з цього пакету – 4472 – проект Постанови про внесення змін до Постанови Верховної Ради про зміну…&nbsp; А, ні, стоп, це інше питання.</p>
<p>Шановні колеги, два закони не підтримані Верховною Радою, я не буду ставити їх вже на голосування. Єдине, в нас є питання – борг. Я його якось пропустив. Це проект Постанови про внесення змін до Постанови Верховної Ради України "Про зміну і встановлення меж міста Барвінкове (це в цьому блоці) Барвінківського району Харківської області". Пам'ятаєте, у нас просто закінчився час, і ми не встигли проголосувати цей закон. Я думаю, що він не має політичного забарвлення, і сподіваюся, що всі його підтримають.</p>
<p>Шановні колеги, прошу підтримати повернення до розгляду цієї постанови щодо зміни меж. Прошу підтримати, шановні колеги.</p>
<p>&nbsp;</p>
<p>16:59:25</p>
<p>За-172</p>
<p>Я не розумію фракцію "УДАР".</p>
<p>По фракціях, будь ласка. Партія регіонів – 2, 68 – "Батьківщина", 1 – "УДАР", 25 – "Економічний розвиток", 23 – "Суверенна європейська Україна", 29 – "Свобода", 24 – позафракційні.</p>
<p>Тобто встановлення меж Барвінкова для нас є якимось політичним питанням, і ми його не підтримуємо. Я чесно кажу, колеги, я не розумію.</p>
<p>Будь ласка, мікрофон народному депутату Журавському включіть.</p>
<p>&nbsp;</p>
<p>16:59:52</p>
<p>ЖУРАВСЬКИЙ В.С.</p>
<p>Шановний Олександре Валентиновичу, шановні колеги! Очевидно абсолютно, що більшість народних депутатів не бажають проводити вибори Київського міського голови в два тури. Це факт.</p>
<p>І друге. Не хочуть суміщення посад голови Київської міської державної адміністрації і виборного мера.</p>
<p>І це також факт. Тому немає смислу сьогодні до цих законопроектів повертатися: не набирають вони необхідної кількості голосів. Давайте будемо берегти час і приступати до розгляду тих законопроектів, які конче чекає Україна. Дякую.</p>
<p>&nbsp;</p>
<p>ГОЛОВУЮЧИЙ. Дякую за пропозицію. Я підтримую вашу пропозицію, і ми не будемо повертатись до цього питання.</p>
<p>Шановні колеги, розгляд питання… Будь ласка, народний депутат Мірошниченко. Я дам Пинзенику Віктору Михайловичу.</p>
<p>&nbsp;</p>
<p>17:00:45</p>
<p>МІРОШНИЧЕНКО І.М.</p>
<p>Ігор Мірошниченко, фракція Всеукраїнського об'єднання "Свобода". Ну, по-перше, хотів би декому сказати, хто почав турбуватися про киян: кияни вже не один раз цій політичній силі гарбуза підсовували. І не треба загравати зараз, розказувати, які ви добрі стали, - отримаєте чергового гарбуза.</p>
<p>Фракція Всеукраїнського об'єднання "Свобода" послідовно обстоювала і підтримає одноголосно у цій сесійній залі і об'єднання посад Київського міського голови та голови адміністрації, і так само ми голосували за проведення виборів Київського міського голови у два тури. Це потреба киян.</p>
<p>Ви знаєте, я особисто проводжу десятки зустрічей у столиц. І ті, хто сьогодні у цій сесійній залі цих рішень не підтримає, він зраджує своїх виборців. І тому виборці мають дати їм належну оцінку. Але, ще раз кажу, рано чи пізно Верховна Рада все рівно дійде до того, що у Києві має бути легітимний міський голова обраний в два тури і посади міського голови та голови адміністрації будуть об'єднанні. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте дамо можливість одну хвилину виступити представнику фракції "УДАР"- народному депутату Агафоновій. Будь ласка.</p>
<p>&nbsp;</p>
<p>17:02:00</p>
<p>АГАФОНОВА Н.В.</p>
<p>Наталія Агафонова, фракція "УДАР". Олександре Валентиновичу, все ж таки я б хотіла вас попросити дотримуватися Регламенту. Ми повинні починати з себе виконувати закон, саме з цієї зали. Ну, давайте подивимося, скільки разів ми вже голосували за це питання. Зараз він стоїть в такому формулюванні, якого ви в Регламенті ніколи не знайдете: "Повернення до розгляду раніше непідтриманого питання". Ну знайдіть мені таку статтю в Регламенті. Ну скільки ж можна мучити ці закони?!</p>
<p>Фракція "УДАР", я хочу вам зауважити, принципово не підтримала і Закон про об'єднання посад, який за авторством Віталія Володимировича Кличка, саме тому, що це питання вже не було підтримано &nbsp;раніше фракцією "Батьківщина", до речі, хочу зауважити. І саме тому, що ці питання не у відповідності до Регламенту ви зараз ставите. Поважайте Регламент.</p>
<p>&nbsp;</p>
<p>ГОЛОВУЮЧИЙ. Зрозуміла позиція.</p>
<p>Будь ласка, Катеринчук, народний депутат, просить слово. І підводимо підсумок під цим питанням.</p>
<p>&nbsp;</p>
<p>17:02:59</p>
<p>КАТЕРИНЧУК М.Д.</p>
<p>Микола Катеринчук, Європейська партія України, фракція "Батьківщина".&nbsp; Я от чую наших сьогоднішніх партнерів по коаліції - і дивом дивуюся, тому що, ладно, якщо б один раз не проголосували&nbsp; двотурову систему, систематично або не голосують, або витягають картки.</p>
<p>Я так розумію, що питання мера міста - воно чутливе для фракції "УДАР",&nbsp; і тому вони обрали свою стратегію, щоб не дати можливість киянам, які заслуговують на легітимну владу, її отримати. Я думаю, що киянам треба задуматися про такий підхід.</p>
<p>А в питаннях дотримання законодавства України треба дотримувати, але треба і поважати тих, хто вас привів до влади.</p>
<p>&nbsp;</p>
<p>ГОЛОВУЮЧИЙ. Шановні колеги, переходимо до розгляду питання реєстраційний номер 4404 і 4404-1 – це проект Закону про внесення змін до деяких законодавчих актів України щодо посилення відповідальності за порушення законодавства у сфері надання адміністративних послуг.</p>
<p>Будь ласка, на трибуну запрошується автор закону першого - Фабрикант Світлана Самуілівна. І давайте, шановні колеги, підтримаємо, щоб ми розглянули це питання за скороченою процедурою. Нема заперечень? Нема. Прошу підтримати пропозицію розгляду цього питання за скороченою процедурою. Прошу голосувати.</p>
<p>&nbsp;</p>
<p>17:04:35</p>
<p>За-164</p>
<p>Рішення прийнято.</p>
<p>Будь ласка, розглядаємо питання за скорченою процедурою. Світлана Самуілівна, будь ласка, запрошуємо вас на трибуну.</p>
<p>&nbsp;</p>
<p>17:04:55</p>
<p>ФАБРИКАНТ С.С.</p>
<p>Проект 4404: о внесении изменений в некоторые законодательные акты Украины относительно усиления ответственности за нарушения законодательства в сфере предоставления административных услуг. Мы с вами много раз говорили об этом. Сказать в нескольких словах можно о том, что мы хотим, предлагаем усиливать ответственность &nbsp;тех людей, кто своевременно не предоставляет услуги, когда к ним&nbsp; обращаются. Усилить ответственность, во-первых. Во-вторых, дать возможность работодателям увольнять тех людей, кто в течение года несколько раз нарушил законодательство по предоставлению административных услуг. По сути дела, это основная тема вот этих изменений, они, ну, мне кажется, сегодня очень важны и назрели давным-давно.</p>
<p>Проект у вас есть, поэтому… У нас есть замечания от нашего экспертного совета, мы предлагаем рассмотреть этот законопроект и принять его в первом чтении, для того чтобы доработать эти замечания и изменения ко второму чтению. Спасибо.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Шановні колеги, з альтеративним законом, який регулює такі самі проблеми, виступив уряд.</p>
<p>Я запрошую для доповіді з цього питання першого заступника міністра економічного розвитку і торгівлі Максюту Анатолія Аркадійовича. Будь ласка.</p>
<p>&nbsp;</p>
<p>МАКСЮТА А.А.&nbsp;</p>
<p>Шановний Олександре Валентиновичу, шановні народні депутати! Насьогодні при наданні адміністративних послуг громадянам і суб'єктам господарювання мають місце порушення законодавства з боку посадових осіб державних органів і органів місцевого самоврядування. Найбільш поширеними з них - поширення строків надання послуг, вимагання додаткових, не передбачених законом, платежів, відмова у наданні послуг з причин, не передбачених законодавством.</p>
<p>З метою усунення цих та інших порушень урядом розроблено відповідний законопроект. Він передбачає визначити перелік адміністративних правопорушень в цій сфер, встановити адміністративну відповідальність за ці порушення для посадових осіб органів, що надають такі послуги, та адміністраторів центрів надання адміністративних послуг; встановити вимоги стосовно звільнення посадових осіб органів, які надають&nbsp; адміністративні послуги, та адміністраторів центрів у разі повторного протягом року порушення ними законодавства в сфері надання адміністративних послуг.</p>
<p>Прийняття закону дозволить зменшити ризики проявів корупції державними службовцями та посадовими особами органів місцевого самоврядування при наданні адміністративних послуг громадянам і підприємцям.</p>
<p>Законопроект уряду, він фактично, попередній законопроект, він аналогічний законопроекту Уряду, просто в законопроекті уряду&nbsp; враховані деякі зміни законодавства, які&nbsp; збулися за цей час. І ми пропонуємо&nbsp; за основу прийняти законопроект Уряду, і прийняти в&nbsp; першому читанні, і потім&nbsp; далі з ним працювати.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я прошу записатись на виступи&nbsp; з цього питання: 2 – "за", 2 – "проти". А перед цим, як ми запишемося, давайте заслухаємо ще співдоповідь голови профільного комітету Кожем'якіна Андрія Анатолійовича.&nbsp; Будь ласка.</p>
<p>&nbsp;</p>
<p>17:08:22</p>
<p>КОЖЕМ’ЯКІН А.А.</p>
<p>Шановні колеги,&nbsp; Комітетом&nbsp;&nbsp; Верховної Ради України&nbsp;&nbsp;&nbsp;&nbsp; з питань законодавчого забезпечення правоохоронної діяльності розглянуто проект&nbsp; Закону&nbsp; України про внесення змін до деяких законодавчих актів&nbsp; України щодо посилення відповідальності за&nbsp; порушення законодавства у сфері надання адміністративних&nbsp; послуг (номер 4404 і номер 4404-1), поданий Кабінетом&nbsp; Міністрів&nbsp; України.</p>
<p>Обидва&nbsp; законопроекти пропонують встановити відповідальність&nbsp;&nbsp; посадових осіб органів державної влади та органів місцевого самоврядування&nbsp; за порушення законодавства, яке регулює надання адміністративних послуг.</p>
<p>Проаналізувавши законопроекти, комітет вважає за необхідне рекомендувати Верховній Раді&nbsp;&nbsp; України прийняти за основу проект Закону&nbsp; України&nbsp; номер 4404-1, поданий Кабінетом Міністрів&nbsp; України, оскільки в ньому&nbsp;&nbsp; юридично коректніше&nbsp; викладені зміни, що пропонуються до статті&nbsp; 255 Адміністративного процесуального кодексу.</p>
<p>Відповідно проект&nbsp; Закону&nbsp; України про внесення&nbsp; змін до деяких законодавчих&nbsp; України щодо посилення відповідальності за порушення&nbsp; законодавства в сфері надання адміністративних послуг номер 4404 відхилити. Таке рішення комітету, тому прошу підтримати 4404-1. Дякую за увагу.</p>
<p>&nbsp;</p>
<p>ГОЛОВУЮЧИЙ. Зрозуміла позиція комітету.</p>
<p>Шановні колеги,&nbsp; 2 – "за", 2 – "проти". Давайте &nbsp;&nbsp;запишемось на виступи.</p>
<p>Слово надається представнику&nbsp; фракції&nbsp; Партії регіонів&nbsp; Долженкову,&nbsp; будь ласка, народному депутату.</p>
<p>&nbsp;</p>
<p>17:10:02</p>
<p>ДОЛЖЕНКОВ О.В.</p>
<p>Олександр Долженков,&nbsp; фракція Партії регіонів. Наша фракція вбачає найбільш обґрунтованим &nbsp;та найбільш доопрацьований саме законопроект, запропонований за автором Тігіпка та Фабрикант (4404), який, зокрема, запроваджує адміністративну відповідальність за порушення посадовими особами вимог чинного законодавства щодо&nbsp; надання адміністративних послух. Тому ми вважаємо найбільш доцільним підтримати законопроект 4404. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Зрозуміла позиція.</p>
<p>Будь ласка, народний депутат Мирний, фракція "Свободи".</p>
<p>&nbsp;</p>
<p>17:10:36</p>
<p>МИРНИЙ О.Б.</p>
<p>Прошу передати слово заступнику голови фракції Олексію Петровичу Кайді.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, мікрофон народного депутата Кайди включіть, будь ласка.</p>
<p>&nbsp;</p>
<p>17:10:43</p>
<p>КАЙДА О.П.</p>
<p>Дякую. Олексій Кайда, фракція Всеукраїнського об'єднання "Свобода".</p>
<p>Шановне товариство, "Свобода" завжди послідовно виступала за те, щоб не за рахунок держави, а, власне, за рахунок тих, хто спричинився до порушення законодавства,&nbsp; і шло відшкодування громадянам України.</p>
<p>І, власне, в нашому проекті національної Конституції згідно програми захисту українців, Всеукраїнського об'єднання "Свобода", у нас такі норми існують. І навіть існує норма, коли суддя, який незаконно ухвалив певне рішення, внаслідок чого постраждали громадяни України, зобов'язаний своєю зарплатою, своїм майно відшкодовувати, власне, ці втрати.</p>
<p>Тому ми будемо підтримувати, але будемо підтримувати законопроект 4404/1 як найбільш оптимальний, який є зваженим, який є аргументованим, і, власне, ми проголосуємо за цей законопроект. Дякую. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! Слово надається народному депутату Журавському.</p>
<p>&nbsp;</p>
<p>17:11:59</p>
<p>ЖУРАВСЬКИЙ В.С.</p>
<p>Шановні колеги! Проект 4404 набирає чинності з дня опублікування, якщо ми за нього проголосуємо. А альтернативний, 4404 із значком 1, з&nbsp; 1 січня 2015 року. Проект 4404 вводить нову статтю під&nbsp; номером 188-43 замість раніше виключеної з кодексу. А проект 4404 зі значком номер 1 -&nbsp; нову статтю ідентичного змісту за номером 188-44, що є більш правильним з точки зору&nbsp; нормопроектування.</p>
<p>Проект 4404-1 (зі значком один) додатково запроваджує відповідальність за трудовим законодавством у вигляді розірвання трудового договору в разі повторного порушення посадовою особою чинного законодавства.</p>
<p>Ми закликаємо депутатів підтримати законопроект 4404-1: він реально ставить перешкоди в корупційних діяннях посадових осіб. Це зменшить&nbsp; відсоток корупції при наданні адміністративних послуг представникам бізнесу і просто рядовим громадянам України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Включіть, будь ласка, мікрофон народного депутата Зарубінського.</p>
<p>&nbsp;</p>
<p>17:13:29</p>
<p>ЗАРУБІНСЬКИЙ О.О.</p>
<p>Дякую, пане Голово. Шановні колеги! В&nbsp; принципі, заслуговує на підтримку один і другий законопроект, бо вони стосуються дуже важливої теми. Я не згодний з тим, що от попередні&nbsp; виступаючі концентрували увагу на тому, що це є корупційні моменти в діяльності посадових осіб органів влади і&nbsp; місцевого самоврядування. Це можуть бути інші порушення, пов'язані з тим, що вчасно не надається ця послуга, надається неякісно ця послуга і таке інше. Взагалі мені здається, що&nbsp; питання треба ставити ширше. Чому? Тому що це не благодіяння збоку держави - надання адміністративних послуг – це&nbsp; одна із основних функцій держави. І тому питання я хочу поставити&nbsp; ширше, а саме: щодо ціни за адміністративні послуги, щодо вартості адміністративних послуг. Це питання має бути переглянуто в бік зменшення, бо&nbsp; громадяни і так платять податки державі. А взагалі законопроекти правильні. Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, одну хвилину дайте&nbsp; народному депутату Яворівському.</p>
<p>&nbsp;</p>
<p>17:14:40</p>
<p>ЯВОРІВСЬКИЙ В.О.</p>
<p>Шановні колеги, дивно навіть, що&nbsp; ми приймаємо цей закон, його треба було приймати вже давно. Тому що фактично всі чиновники, які є, ми їх наймаємо. Ч через те, ясна річ, що їх потрібно в той чи інший&nbsp; спосіб, їх потрібно контролювати.</p>
<p>Ми, до речі, народні депутати, уже також змирилися з тим, що нам відповідають навіть не&nbsp; перші особи, а відповідають, як правило,&nbsp; чиновники. Підпис стоїть, звичайно, там чи міністра, чи заступника, але ми знаємо, що ці листи, відповіді навіть на депутатські запити готують "сірі" чиновники, які діють за своїми якимись стандартами, за своїми лекалами давним-давно готові. Через те, безперечно, цей законопроект хоч трішки, я переконаний, що він не вирішить&nbsp; остаточно проблем, але принаймні хоч трішки якось приструнить наших чиновників, які надають людям&nbsp; адміністративні послуги.</p>
<p>Ми будемо голосувати, "Батьківщина", за цей законопроект. Його треба приймати обов'язково. І будемо голосувати за законопроект із значком 1, який підготував&nbsp; уряд, він точніший, педантичніший.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, всі, хто мав бажання висловитися з цього питання, отримали таку можливість. Я ставлю в порядку надходження і реєстрації законодавчих актів першим проект закону №4404. Прошу визначитися. Ми голосуємо за основу в першому читанні ці закони. Будь ласка,&nbsp; прошу визначитися Верховній Раді щодо підтримки цього проекту&nbsp; №4404. Прошу включити систему "Рада" і голосувати.</p>
<p>&nbsp;</p>
<p>17:16:30</p>
<p>За-109</p>
<p>Рішення не прийнято.</p>
<p>Тепер ми ставимо на голосування проект закону №4404-1, який підтримав і профільний комітет, і багато виступаючих. Шановні колеги, прошу визначитися шляхом голосування щодо&nbsp; підтримки за основу проект (реєстраційний номер 4404-1). Прошу голосувати.</p>
<p>&nbsp;</p>
<p>17:17:06</p>
<p>За-191</p>
<p>Рішення не прийнято.</p>
<p>По фракціях, будь ласка. 0 – Партія регіонів, 69 – "Батьківщина", "УДАР" – 22, 23 – "Економічний розвиток", 25 – "Суверенна європейська Україна", 29 – "Свобода", 0 – Компартія, позафракційні – 23.</p>
<p>Шановні колеги, переходимо&nbsp; до наступного питання.&nbsp; Проект Закону про внесення змін до пункту 15 Перехідних положень Земельного кодексу України (щодо запобігання тіньової торгівлі землями сільськогосподарського призначення).</p>
<p>Будь ласка, заступник голови Комітету з питань аграрної політики та земельних відносин Сабій Ігор Михайлович. Будь ласка, Ігор Михайлович, прошу на трибуну.</p>
<p>Поки Ігор Михайлович підходить, прошу підтримати скорочену процедуру розгляду цього питання. Прошу голосувати, шановні колеги. за скорочену процедуру. Прошу підтримати.</p>
<p>&nbsp;</p>
<p>17:18:18</p>
<p>За-162</p>
<p>Рішення прийнято.</p>
<p>Будь ласка.</p>
<p>&nbsp;</p>
<p>17:18:25</p>
<p>САБІЙ І.М.</p>
<p>Шановний Голово, шановні народні депутати! Комітет на своєму засіданні 25 березня 2014 року розглянув проект Закону України про внесення змін до пункту 15 "Перехідних положень" Земельного кодексу України (щодо запобігання тіньовій торгівлі землями сільськогосподарського призначення) (реєстраційний номер 2526-а) від 04.07 2014 року, внесений народними депутатами України Валерієм Черняковим та мною.</p>
<p>Цим законопроектом пропонується уточнити перелік угод, укладених під час дії заборони на купівлю-продаж, або іншим способом відчуження земельних ділянок та земельних часток, паїв, які визнаються не дійсними з моменту їх укладання, посвідчення у частині, що стосується відчуження земельних ділянок.</p>
<p>До переліку цих угод запропоновано віднести попередні договори у формі, встановленій для основного договору відчуження земельних ділянок сільськогосподарського призначення. Що мається на увазі? Багато орендарів землі змушують людей підписувати одразу договори про першочергове право викупу земельних ділянок або фактично договори про купівлю земельних ділянок з відтермінуванням терміну введення його в дію. Ми вважаємо, що це є прихований ринок землі, і вважаємо, що такі угоди мають автоматично, згідно цього закону, згідно цих поправок вважатися такими, що не є чинними.&nbsp;</p>
<p>Комітет погоджується із зауваженнями Головного науково-експертного управління Верховної Ради України, що законопроект доцільно доопрацювати, і запропновано внести зміни до абзацу 3 пункту б) пункту 15-го. Угоди, у тому числі і попередні договори, укладені згідно зі статтею 635 Цивільного кодексу України,&nbsp; довіреності, укладені під час дії заборони на купівлю-продаж, або іншим способом відчуження земельних ділянок та земельних часток паїв, визначених пунктами а) та б) цього пункту в частині їх купівлі-продажу та іншим способом відчуження, а так само в частині передачі прав на відчуження цих земельних ділянок та …</p>
<p>&nbsp;</p>
<p>ГОЛОВУЮЧИЙ. Дайте можливість завершити виступ.</p>
<p>&nbsp;</p>
<p>САБІЙ І.М. …на майбутнє є недійсними з моменту їх посвідчення, укладання.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Комітет рекомендує Верховній Раді проект Закону про внесення змін до пункту 15 "Перехідних положень" Земельного кодексу України )щодо запобігання тіньової торгівлі землями сільського призначення) прийняти за основу.</p>
<p>Дякую за увагу. І прошу підтримати цей законопроект, щоб ми зупинили тіньовий обіг землі і приховану торгівлю землею. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми заслухали з вами доповідь. У нас є можливість обговорити це питання. Будь ласка, прошу записатись народних депутатів для обговорення цього питання. Включіть систему "Рада".</p>
<p>Будь ласка, слово надається народному депутату Ващук Катерині Тимофіївні, "Суверенна європейська Україна".</p>
<p>&nbsp;</p>
<p>ВАЩУК К.Т.</p>
<p>Шановні колеги, законопроект внесений зараз доповідачем, має високу мету. Він дещо юридично виписаний, можливо, не настільки вірно, але ідея у ньому закладена дуже правильна.</p>
<p>Сьогодні чи не найбільшим багатством України являється її земля. І в противагу приватизації за тими майновими сертифікатами, за якими ми позбулись у державі більшої частини національного багатства у вигляді промислових підприємств, заводів, фабрик і так далі, ми не маємо права допустити бездумного розбазарювання найбільшого багатства, яке є вічне. Бо завод за десятиліття морально старіє, а земля є вічною годувальницею народу, і, окрім цього, це є територія. До того часу, доки не напрацьовано абсолютно чітке законодавство, до того часу, доки не має конкурентної здатності брати участь у ринку землі простий селянин-хлібороб, ми не маємо права включати ринок землі в Україні.</p>
<p>Тому я би пропонувала цей законопроект в першому читанні все-таки підтримати. До другого читання внести всі необхідні правки, аби він чітко вписувався у вимоги Земельного кодексу і інші закони, які регулюють земельні відносини в Україні. Дякую.</p>
<p>&nbsp;</p>
<p>ГОЛОВУЮЧИЙ. Дякую за дуже конструктивну пропозицію.</p>
<p>Будь ласка, слово надається Пилипенку, народному депутату, "Економічний розвиток".</p>
<p>&nbsp;</p>
<p>17:23:43</p>
<p>ПИЛИПЕНКО В.П.</p>
<p>Дякую, пане головуючий. Володимир Пилипенко, "Економічний розвиток", Полтавщина. Шановні колеги, група "Економічний розвиток" буде підтримувати прийняття цього законопроекту в першому читанні. Чому саме. Тому що, дійсно, правильно пропонується ініціатива автором цього законопроекту. Фактично сьогодні окремі ділки здійснюють укладення фіктивних договорів купівлі-продажу з відкладальною, так би мовити, умовою: до закінчення дії мораторію на продаж сільськогосподарських земель.</p>
<p>А що робити тоді у випадку, якщо ми продовжимо мораторій ще на рік, чи на два, чи на три? Кого таким чином буде захищати цей договір? Того, хто віддав свою землю і фактично вже позбувся її? Чи того, хто фактично шматками вириває такі земельні ділянки і після цього буде ними торгувати?</p>
<p>Знову ж таки, в даному випадку мова йде не тільки про те, що ми захищаємо тих, хто зараз володіє землею, але й тих орендарів, які добросовісно користуються цими земельними ділянками, мають договори оренди на декілька років вперед. Фактично цей законопроект покликаний захистити так само і їх.</p>
<p>Тому ми просимо всіх колег, які є в цьому залі. Я знаю, що є більше, ніж 226 депутатів. Я думаю, це саме той законопроект, навколо якого варто об'єднатися, який треба підтримати в першому читанні. Я дуже прошу всіх колег підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Слово надається народному депутату Марцінківу, фракція "Свобода".</p>
<p>&nbsp;</p>
<p>17:25:16</p>
<p>МАРЦІНКІВ Р.Р.</p>
<p>Прошу передати слово Олександру Мирному.</p>
<p>&nbsp;</p>
<p>ГОЛОВУЮЧИЙ. Будь ласка, Олександр Мирний виходить на трибуну.</p>
<p>&nbsp;</p>
<p>17:25:33</p>
<p>МИРНИЙ О.Б.</p>
<p>Дякую. Олександр Мирний, Всеукраїнське об'єднання&nbsp; "Свобода". Шановне товариство, ми, повторюся, повинні забути про президентські вибори. Ми повинні забути про те, що хочеться дуже сильно поділити владу. Ми повинні все-таки повернутися до тих законопроектів, які дозволяють суспільству жити щодня. І цей законопроект – це якраз один з тих, який дозволяє полегшити життя в даному випадку людей, які живуть і працюють на селі. Це, з однієї сторони.</p>
<p>&nbsp;З&nbsp; іншої сторони, ми практично ніколи не захищали тих людей, які не мають доступу до влади. І цей законопроект зробить якраз теж… виконує цю функцію, функцію захисту, функцію можливості апелювати до влади. І якраз в цьому випадку влада починає виглядати як захисниця, тобто вона починає виконувати безпосередньо ті функції, принцип яких закладений в ідеалі в побудові держави. Тому ми повинні підтримати цей законопроект, подобається це нам чи не подобається.</p>
<p>І мені здається, що комуністи, які постійно розказують про те, що вони захищають простий люд, мають теж підтримати цей законопроект, відкинувши ті чи інші речі. Бо комуністи то не голосують, то офісу немає, то не голосують, що офіс спалили, то не голосують ще щось не чомусь. То не голосують, що 1 Травня, то не голосують, що дощ пішов.</p>
<p>Так от давайте ми разом подивимося на те, що у нас з вами відбувається в країні, і давайте разом покажемо, як треба піклуватися про людей. Фракція Всеукраїнського об'єднання&nbsp; "Свобода" як державницька фракція буде підтримувати цей законопроект і просить, дійсно, просить, тому що задля людей ми готові просити, а не вимагати підтримати зал &nbsp;цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги,&nbsp; всі, хто мав бажання, обговорили це питання. Я прошу зараз сісти на свої робочі місця і визначитися щодо підтримки цього проекту.</p>
<p>Ставлю на голосування пропозицію прийняти закон 2526а: про внесення змін до пункту 15 "Перехідних положень" Земельного кодексу (щодо запобігання тіньової торгівлі землями сільськогосподарського призначення) за основу.</p>
<p>Прошу, шановні народні депутати,&nbsp;&nbsp; визначитися шляхом голосування. За основу. Прошу голосувати.</p>
<p>&nbsp;</p>
<p>17:28:28</p>
<p>За-138</p>
<p>Рішення не прийнято.</p>
<p>По фракціям, будь ласка. Партія регіонів – 1, 57 – "Батьківщина", "УДАР" – 1, 14 – "Економічний розвиток", 20 – "Суверенна європейська Україна", "Свобода" – 27, 0 – Компартія, позафракційні – 18.</p>
<p>Шановні колеги, я, як і обіцяв, під час проведення&nbsp; Погоджувальної ради керівників депутатських груп і фракцій, що ми зараз можемо з вами прийняти Постанову, я оголошую назву: "Про утворення Тимчасової слідчої комісії верховної Ради України про розслідування фактів загибелі громадян у містах Одесі, Маріуполі, а також в інших містах Донецької та Луганської областей України".</p>
<p>Шановні колеги, головою цієї тимчасової слідчої комісії пропонується обрати народного депутата Кіссе Антона Івановича, його заступника народного депутата Мерікова Вадима Івановича.</p>
<p>Шановні колеги, можемо голосувати цей проект? Можемо. 150 голосів. Я думаю, що нам вистачить для прийняття рішення.</p>
<p>Шановні колеги, для того щоби народні депутати могли детально з'ясувати позицію щодо діяльності терористичних угрупувань, щодо інших проблем, які мали наслідком загибелі людей, є і пропозиція якраз створити Тимчасову слідчу комісію. Шановні колеги, без обговорення можемо розглядати це питання? Можемо. Ми повинні його включити&nbsp; до порядку денного, так я розумію? Повинні. Не треба тимчасову? Тимчасова не включається, мені підказують фахівці з Регламенту. Тобто ми можемо її голосувати зразу.</p>
<p>Прошу, шановні колеги, це проект, який має номер реєстраційний… Ще раз?&nbsp; Шановні колеги, я думаю так, що після голосування групи підійдуть -і кожний зробить уточнення прізвища тих представників груп, які є. Нема заперечень? Нема. Ми уточнимо ці прізвища, щоб зараз ми з голосу…</p>
<p>Народного депутата Фабрикант включіть мікрофон, будь ласка.</p>
<p>&nbsp;</p>
<p>17:30:56</p>
<p>ФАБРИКАНТ С.С.</p>
<p>Можно, да? Дело в том, что неделю назад, после того, что произошли трагические события в Одессе, всеми народными депутатами от Одессы, без исключения, представителями всех фракций было подано письмо на ваше имя и была инициатива о создании следственной группы непосредственно по событиям в Одессе. Это разные ситуации: Мариуполь и Одесса. И Одесса хочет знать правду. Почему-то, по какой-то причине эта комиссия не только не вынесена в зал, но и сегодня не рассматривается.</p>
<p>Поэтому мое предложение, чтобы мы все-таки рассмотрели отдельную комиссию по Одессе. Если такой возможности нет, то ряд депутатов, которые подавали заявления в ту одесскую комиссию, должны были бы войти тогда в эту общую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми розглядали питання на Погоджувальній раді, щоби створити дві окремі комісії, але керівники фракцій підтримали, що одна комісія буде розглядати всі ці питання.</p>
<p>Тому давайте пропозиції щодо депутатів, позафракційних я маю на увазі, в робочому порядку ми розглянемо після створення по квоті, я думаю, пропорційній, і позафракційних ми також зробимо, врахуємо і одеситів, які мають бажання працювати в комісії і є позафракційними.</p>
<p>Шановні колеги, є пропозиція підтримати голосуванням проект Постанови 4852 за основу і в цілому. Прошу, шановні колеги проголосувати. Прошу голосувати.</p>
<p>&nbsp;</p>
<p>17:32:44</p>
<p>За-263</p>
<p>Рішення прийнято.&nbsp;</p>
<p>Будь ласка,&nbsp; шановні колеги, і раз ми уже трошки відійшли від процедури, від порядку денного, вірніше, у нас голова комітету дуже хвилюється, як і всі ми, за майбутні президентські вибори.</p>
<p>І коли фракція "УДАР", я&nbsp; єдине до фракції "УДАР" звертаюсь, не заперечує, щоб ми четвертий раз сьогодні проголосували це питання. Не заперечуєте? Бачите, от ви якось диференційовано підходите до питання. Це номер 4835.</p>
<p>Шановні колеги, ще раз Давид Важаєвич нагадує, що це питання пов'язане з виборами Президента, дуже важливе питання. Колеги, я думаю, що буде можливість і це. Давайте по голосам, колеги. Я хоч сто разів можу ставити на голосування, аби ви голосували результативно.</p>
<p>&nbsp;Шановні колеги, пропозиція комітету:&nbsp; всім разом все ж таки підтримати спочатку повернення до цього … А, ні, це включення до порядку денного. Не треба повернення – це включення до порядку денного. Включити до порядку денного&nbsp; нашої сесії цього питання.</p>
<p>Шановні колеги, прошу визначитись щодо включення цього питання&nbsp; до порядку денного.&nbsp; 4835 прошу голосувати.</p>
<p>&nbsp;</p>
<p>17:34:19</p>
<p>За-190</p>
<p>Рішення не прийнято.&nbsp;</p>
<p>По фракціях,&nbsp; будь ласка.</p>
<p>Шановні колеги,&nbsp; я вже сьогодні&nbsp; більше ставити це питання не буду.</p>
<p>Партія регіонів - 1, 60 - "Батьківщина", 23 - "УДАР", 22 - "Економічний розвиток", "Суверенна європейська Україна" - 24, 28 - "Свобода", 0 - Компартія, 32 -&nbsp; позафракційні.&nbsp;</p>
<p>Шановні колеги, продовжуємо працювати.&nbsp; Шановні колеги, я ще раз хочу сказати: можна все, але щоб у нас були голоси на підтримку. Не включено до порядку денного, як ми можемо його розглянути?&nbsp;&nbsp;</p>
<p>Шановні колеги, давайте… пропозиції будуть під час доповіді. У нас зараз два пов'язаних між собою &nbsp;проекти, які регламентують фактично одну сферу діяльності, але кожне з них потребує голосування. Це проект 2198, 2347а. Перший - проект Закону про внесення змін до Законів України … що?</p>
<p>Я озвучу для стенограми, що керівники фракцій уточнять склад комісій, представників до цієї комісії зі своїх фракцій. Тому, шановні колеги, щоб ми не втрачали зараз час, я дав доручення керівникам фракцій дати уточнений склад комісій. Я не заперечую.</p>
<p>Шановні колеги! Ще раз, починаємо розгляд питання 2198: проект Закону про внесення змін до Законів України "Про державну реєстрацію речових прав на нерухоме майно та їх обтяжень" та "Про Державний земельний кадастр" (щодо здійснення державної реєстрації прав власності на земельні ділянки, сформовані в результаті поділу та об'єднання). І пов'язане з цим питання, але ж потребує окремого голосування також: проект Закону про внесення змін до Законів України "Про державну реєстрацію речових прав на нерухоме майно та їх обтяжень" та "Про Державний земельний кадастр" (щодо особливостей реєстрації прав власності на нерухоме майно, яке виникло в порядку спадкування").</p>
<p>Є пропозиція, шановні колеги, у зв'язку з тим, що і автори одні, і доповідачі, щоб ми разом заслухали доповідь і з першого, і другого закону, а потім окремо кожне з них проголосували.</p>
<p>Прошу, шановні колеги, перед тим як почнеться розгляд цього питання, підтримати пропозицію щодо скороченої процедури обговорення цих двох проектів. Прошу підтримати, прошу голосувати.</p>
<p>&nbsp;</p>
<p>17:37:03</p>
<p>За-148</p>
<p>Рішення не прийнято.</p>
<p>Шановні колеги! Щось ви… колеги, я прошу, ми не встигнемо розглянути інші питання. Давайте зараз сконцентруємося.</p>
<p>Я ще раз ставлю на голосування пропозицію щодо скороченої процедури розгляду цих двох проектів законів. Прошу підтримати, прошу голосувати.</p>
<p>&nbsp;</p>
<p>17:37:36</p>
<p>За-158</p>
<p>Рішення прийнято.</p>
<p>Шановні колеги, я прошу,&nbsp; пильність не втрачайте під кінець робочого дня: працюємо організовано і результативно.</p>
<p>Я запрошую на парламентську трибуну народного депутата Омельяновича Дениса Сергійовича. Будь ласка. Є автор закону? Немає.</p>
<p>Будь ласка, від комітету народний депутат Ляпіна.</p>
<p>&nbsp;</p>
<p>17:38:15</p>
<p>ЛЯПІНА К.М.</p>
<p>Дякую. Шановні колеги, Комітет з питань економічної політики на засіданні 3 квітня&nbsp; 2013 року&nbsp; розглянув законопроект 2198, який стосується внесення змін в Закон "Про&nbsp; державну реєстрацію речових прав на нерухоме майно та їх обтяжень" та&nbsp; "Про Державний земельний кадастр" (щодо здійснення державної реєстрації права власності на земельні ділянки, сформовані в результаті поділу та об'єднання).</p>
<p>Цей законопроект, дійсно, стосується&nbsp; досить вузького питання, такого точкового врегулювання проблеми, що виникла в зв'язку з необхідністю більш довгого і обтяжливого процесу реєстрації права власності в разі виникнення його в результаті&nbsp; поділу або об'єднання земельних ділянок.</p>
<p>Законопроект спрямований на те, щоб спростити це питання, зробити його в один крок, тобто мета законопроекту&nbsp; є, безумовно,&nbsp; позитивна.</p>
<p>Комітет розглянув зауваження Науково-експертного управління, яке, тим не менш, вважає за потрібне повернути на доопрацювання цей законопроект в зв'язку з тим, що &nbsp;бачать технічні проблеми і можливе звуження прав. Однак ми&nbsp; вважаємо, що ці проблеми можна поправити до другого читання. Тому комітет ухвалив рішення за основу прийняти цей законопроект з відповідним подальшим доопрацюванням до другого читання.</p>
<p>Щодо законопроекту 2347-а. Цей законопроект був розглянутий 6 листопада ще 2013 року. Тобто, як бачите, дуже&nbsp; давно. І Комітет з питань економічної політики звертає увагу на те, що&nbsp; цей &nbsp;законопроект врегульовує досить болюче для&nbsp; сьогодення України питання. Це&nbsp; питання спрощення реєстрації, особливості реєстрації права власності на нерухоме майно, яке виникло в порядку спадкування. Воно стосується тих випадків, коли особливо в селі люди похилого віку не займаються тим, щоб…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ЛЯПІНА К. М. ...не займаються тим, щоб здійснити всі доволі&nbsp; обтяжливі процедури для внесення в реєстр своїх земельних ділянок або свого права власності на будинок, особливо якщо цей будинок старий і так далі, і так далі. В результаті, коли вони помирають, успадкувати це майно складно, тому що у нас не&nbsp; передбачена така процедура, як реєстрація права власності&nbsp; на спадковане майно, якщо це майно не було до того зареєстроване. Тобто ми сьогодні маємо реальну проблему – права не реалізуються. Тому необхідно, безумовно, ухвалювати цей законопроект. Ми підтримуємо ухвалення його&nbsp; за основу.</p>
<p>Науково-експертне управління, уряд висловили певні зауваження, але ми вважаємо, що вони можуть бути… ну власне, зняті при доопрацюванні&nbsp; до другого читання. Але проблема суспільна є дуже важлива.</p>
<p>&nbsp;</p>
<p>ГОЛОВУЮЧИЙ. Дякую. Ітак є закон №2198 і закон №2347а. Пропозиція комітету – прийняти за основу.&nbsp;&nbsp;&nbsp;</p>
<p>Шановні колеги, я прошу&nbsp; записатися для обговорення цих двох законопроектів. Будь ласка.&nbsp; Слово надається народному депутату Кайді, фракція "Свобода".</p>
<p>&nbsp;</p>
<p>17:41:55</p>
<p>КАЙДА О.П.</p>
<p>Прошу передати слово депутату Олексію Фурману.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; прошу включити мікрофон народного депутата Олексія Фурмана.</p>
<p>&nbsp;</p>
<p>17:42:04</p>
<p>ФУРМАН О.Ю.</p>
<p>Олексій Фурман, фракція Всеукраїнського об'єднання "Свобода".</p>
<p>Взагалі-то закон дуже потрібний і дуже доречний, і ми обов'язково будемо голосувати за основу про прийняття його. Але він має бути доопрацьований. Саме,&nbsp; наприклад, з діючої редакції статті 28.1, а також з абзацу п'ятого частини першої статті 16 цього закону, випливає те, що Державний кадастровий реєстратор за заявою особи, яка має право на подання заяви про державну реєстрацію прав та їх обтяжень щодо земельної ділянки, сам подає заяву про державну реєстрацію. Запропоновані ж зміни обмежать можливість звернення громадян та юридичних осіб до кадастрового реєстратора лише випадками надання земельних ділянок.</p>
<p>Тому ми просимо, щоб ці моменти були виправлені, щоб саме не було обмежень інших громадян. А так, законопроект обов'язково треба прийняти за основу. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Будь ласка, слово надається народному депутату Долженкову, фракція Партії регіонів. Будь ласка, Олексій.</p>
<p>&nbsp;</p>
<p>17:43:13</p>
<p>ДОЛЖЕНКОВ О.В.</p>
<p>Шановні колеги, шановний пане головуючий! Дуже надзвичайно приємно, коли всі представники: всіх фракцій, депутатських груп, профільного комітету - говорять дуже позитивні висновки стосовно даного законопроекту. Ще більш приємно, коли сказаний законопроект ініційований саме представниками нашої фракції.</p>
<p>Хочу зазначити про те, що вказаний законопроект дійсно потребує підтримки від представників всіх депутатських фракцій, груп, тому що вони стосуються простих громадян України, громадян, які як мінімум раз у житті перебувають у ситуації реєстрації речових прав на нерухоме майно під час життєвого шляху.</p>
<p>Необхідно зазначити, що законопроект 2198 безпосередньо врегульовує питання державної реєстрації речових прав на земельні ділянки, сформовані шляхом поділу та об'єднання. Це та прогалина, яка була відсутня в чинній редакції Земельного кодексу України.</p>
<p>Що стосується законопроекту 2347-а, то, дійсно, він вирішує ряд питань, пов'язаних з успадкуванням того нерухомого майна, яке не має відповідної державної реєстрації за спадкодавцем. І, відповідно, автором законопроекту пропонується здійснювати державну реєстрацію речових прав на вказане майно тими особами, які спадкували вказане майно без державної реєстрації спадкодавця. Вказані законодавчі ініціативи, безумовно, будуть спрощувати та прискорювати процес переходу відповідного майна до законних осіб, які спадкували за законом. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Розенко, фракція "УДАР".</p>
<p>&nbsp;</p>
<p>17:44:54</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка". Я хотів би відразу наголосити, Олександр Валентинович, щоб під час голосування ми не забули один важливий факт: що це не два альтернативних законопроекти - це два різних законопроекти, за які обидва потрібно голосувати: і за перший - це 2198, і за другий - 2347-а. Тобто обидва законопроекти заслуговують на підтримку і, справді, вирішують цілий ряд питань, що, на жаль, має сьогодні прогалини в чинному законодавстві, зокрема щодо запровадження норм, внормування норм щодо права власності на земельні ділянки, які сформовані в результаті поділу чи об'єднання.</p>
<p>Насправді ці законопроекти від нас дуже чекають люди. І я просив би, можливо, перед тим, щоби перевірити здатність чи готовність нашого залу голосувати за ці два законопроекти, провести спочатку сигнальне голосування. Якщо результату не буде, то, можливо, варто отакі важливі законопроекти - повторити голосування, вже повноцінне голосування завтра зранку, щоб просто ці законопроекти не були загублені.</p>
<p>Дякую. Фракція "УДАР" буде підтримувати зазначений законопроект.</p>
<p>&nbsp;</p>
<p>ГОЛОВУЮЧИЙ. Шановні колеги, ми обговорили це питання. Єдине, колеги, нам треба не сигнальні голосування, не сигнальні ракети запускати, а ходити всім на сесійні засідання, в тому числі і авторам законів, які вносять законодавчі акти і самі навіть не готові їх доповісти.</p>
<p>Тому, шановні колеги, зараз нам треба визначитись. Я погоджуюсь з народним депутатом Розенком. І про це перед початком обговорення оголосив, що це закони, які регулюють одне близьке питання, але ж це два різних закони. І специфіка в ньому, в кожному з цих законів окрема. І окремі позиції, які вони регулюють в Державному реєстрі речових прав і в Державному земельному кадастрі. Тому, шановні колеги, кожний закон ми повинні голосувати окремо.</p>
<p>Я прошу всіх запросити до залу народних депутатів. Колеги, я звертаю увагу, що це не політичні питання. У нас достатньо людей зараз в залі знаходиться для того, щоби можна було приймати рішення.</p>
<p>Ітак, 2198 проект закону. Прошу, шановні колеги, за пропозицією профільного комітету прийняти за основу, тобто в першому читанні. П<a name=Temp></a>рошу всіх народних депутатів підтримати цю пропозицію. Прошу голосувати.</p>
<p>&nbsp;</p>
<p>17:47:48</p>
<p>За-195</p>
<p>Рішення не прийнято.</p>
<p>По фракціям, будь ласка. Партія регіонів – 40, "Батьківщина" (я просив би колег мобілізуватись і працювати) - 47, "УДАР" – 22, "Економічний розвиток" – 18, "Суверенна європейська Україна" – 21, "Свобода" – 27, Компартія – 0, позафракційні – 20.</p>
<p>Я би просив керівників фракцій все ж таки організувати роботу своїх депутатських фракцій і груп для того, щоб ми не провалювали рішення в парламенті.</p>
<p>Шановні колеги, наступний проект Закону 2347а. Це проект Закону про внесення змін до законів України "Про державну реєстрацію речових прав на нерухоме майно та їх обтяжень" та "Про Державний земельний кадастр" щодо особливостей реєстрації права власності на нерухоме майно, яке виникло у порядку спадкування. Йдеться про сільську в першу чергу місцевість, про малозабезпечених громадян.</p>
<p>Прошу підтримати, шановні колеги, 2347а за основу, як пропонує комітет. Прошу голосувати.</p>
<p>&nbsp;</p>
<p>17:49:05</p>
<p>За-202</p>
<p>Рішення не прийнято.</p>
<p>По фракціям будь ласка. 42 - Партія регіонів, 48 – "Батьківщина", "УДАР" – 22, 21 – "Економічний розвиток", "Суверенна європейська Україна" – 20, 26 – "Свобода", Компартія – 0, позафракційні – 23.</p>
<p>Шановні колеги, наступне питання. Це проект Закону про внесення змін до Закону України "Про державну реєстрацію юридичних осіб та фізичних осіб-підприємців" (щодо унеможливлення рейдерських захоплень підприємств). Проект народного депутата Продан.</p>
<p>Оксана Петрівна, прошу на трибуну доповісти цей закон. А я прошу парламент підтримати скорочену процедуру його розгляду. Прошу голосувати за скорочену процедуру.</p>
<p>&nbsp;</p>
<p>17:50:00</p>
<p>За-146</p>
<p>Рішення не прийнято, шановні колеги.</p>
<p>Ще раз спробуємо? Я прошу, шановні колеги, давайте, не встигнемо розглянути два&nbsp; питання, які нам залишилося.</p>
<p>Прошу підтримати по&nbsp; скороченій процедурі розгляд цього питання. Прошу всіх голосувати.</p>
<p>&nbsp;</p>
<p>17:50:28</p>
<p>За-152</p>
<p>Рішення прийнято.</p>
<p>Будь ласка, Оксано Петрівно.</p>
<p>&nbsp;</p>
<p>17:50:35</p>
<p>ПРОДАН О.П.</p>
<p>Шановний Валентине Олександровичу… Олександре Валентиновичу, шановні колеги! Законопроект насправді дуже простий і дуже правильний. Питання йде про захист права власності. Ми з вами багато років займалися тим, що намагалися щось дерегулювати, спрощувати, робити легше для бізнесу. І на одному з етапів це спрощення, яке насправді реально не працювало, призвело до того, що сьогодні можна при реєстрації у державного реєстратора змінити директора, можна змінити статутний фонд,&nbsp; можна змінити керівника, а також учасників товариства, подаючи адміністратору виключно копію протоколу засідання засновників. Копію, не завірену в жодній організації ні нотаріусом, ні навіть самим ініціатором, що призводить до великої кількості зловживань.</p>
<p>Для нас для всіх не секретом була та ситуація, яка була з "ТВі" в минулому році. Та ситуація була обумовлена саме тим, що для зміни керівника були подані документи без завірення належним чином. Не оригінали, а просто копія. Мало того, що таким чином міняють власників. Мало того, що забирають майно, навіть кримінальні справи по цим фактам ні до чого не призводять. Тому що коли до реєстратора приходить заявник і каже, що це ж не моє рішення, коли в міліцію приходить адміністратор і говорить, що це подані неправильні документи, міліція говорить про те, що тут немає жодного документу, це ксерокопія і по ксерокопії ми ніяких висновків привести не можемо.</p>
<p>Шановні колеги, і ті, які в секторі "Економічного розвитку", і ті, які в секторі "Батьківщини",&nbsp; &nbsp;я вас дуже прошу: послухайте, будь ласка, два слова стосовно захисту права власності наших з вами підприємств. Я вас прошу підтримати цей законопроект як такий, який дозволяє захистити власника. Ми пропонуємо, навіть не за американським методом, коли там обов'язкова присутність або у нотаріуса, або у…</p>
<p>&nbsp;</p>
<p>ГОЛОВУЮЧИЙ. Дайте можливість завершити.</p>
<p>&nbsp;</p>
<p>ПРОДАН О.П. … з врахуванням пропозицій Науково-експертного управління передбачити обов'язкове подання для реєстрації власників, зміни власників, зміни статутного фонду і зміни керівництва товариств, підприємств обов'язково вимагати нотаріально завірену копію. Прошу вас підтримати і дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, від профільного комітету голова Комітету з питань підприємництва, регуляторної та антимонопольної політики Кужель Олександра Володимирівна.</p>
<p>&nbsp;</p>
<p>17:53:23</p>
<p>КУЖЕЛЬ О.В.</p>
<p>Найбільша біда після корупції в Україні – це рейдерство. Воно отримало таке поширення, що в кожній країні світу не розуміють, як можна відкривати в країні бізнес, який можуть просто забрати, і сказати: "Скажи дякую, що я тобі дам, наприклад, мільйон гривень, коли ви вклали 20".</p>
<p>Будучи головою Держпідприємництва, можу сказати: дуже багато людей до мене зверталось з питаннями, коли бізнес як, маю назву даже, "віджали". Але це "віджали" не було би можливим, якщо би не було спроб підтасовки документів. І тому, маючи необхідність прийняття цього законопроекту, прошу вас, Олександр Валентинович, направити листа до Кабміну, щоб почала працювати міжвідомча комісія по розгляду заяв по рейдерству. Ми особисто направили 70 скарг.</p>
<p>Щодо даного законопроекту. Дуже простий, але зрозумілий і необхідний. Не можна по копіям документів вносити зміни в статутні документи і в реєстри по власності.</p>
<p>Хочу сказати, що коли, знаєте, завжди пам'ятайте анекдот, що каже: "Давайте зайдемо і там ось тому надерем голову". А каже: &nbsp;"А якщо тобі?" А він відповідає: " А мені за що?" І коли кожен документ ви&nbsp; роздивляєтесь і думаєте: "Та це мене не торкнеться, це буде до когось іншого…", - потім згадаєте. Якщо ми не зробимо можливості, щоб не було рейдерства в країні, то тоді і ви можете спати спокійно, що ваш бізнес будь-яка влада, яка б не прийшла, ніколи не забере. Давайте дути на холодне.</p>
<p>Дякую. Треба підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, я так розумію, що є пропозиція за основу і в цілому, так, Олександра Володимирівна? Давайте все ж таки&nbsp; обговоримо питання. Є бажаючі виступити? Є бажаючі. Сигнальне, розумію.</p>
<p>Шановні колеги, будь ласка, запишіться на виступи. Два - "за, два – "проти".</p>
<p>Будь ласка, народний депутат Долженков, Партія регіонів.</p>
<p>&nbsp;</p>
<p>17:56:06</p>
<p>ДОЛЖЕНКОВ О.В.</p>
<p>Доброго дня, шановні колеги! На превеликий жаль, автор законопроекту звертається до інших груп фракцій, але фракція Партії регіонів також не осторонь знаходиться відносно вказаної проблеми. Ми усвідомлюємо, що, на жаль, однією з проблем нашого сучасного бізнес-середовища є таке негативне явище, як рейдерство. Відповідно до статті 18 Закону України "Про державну реєстрацію юридичних осіб та фізичних осіб-підприємців" інформація, яка підлягає внесенню до Єдиного державного реєстру, є достовірною інформацією. Тому вказана інформація повинна бути максимально захищена. Вказана інформація повинна ґрунтуватися на максимально достовірних та автентичних документах. Звичайно, такий процес, як використання, а саме оригіналів документів, а не копій, а не нотаріально засвідчених копій документів, є необхідним та виваженим кроком в справі, можливо, якщо не ліквідації такого негативного явища, але його мінімізації, як рейдерство.</p>
<p>Тому, звичайно, ми пропонуємо вказаний, надзвичайно необхідний законопроект в справі демократизації також процесу державної реєстрації вказаної інформації, захисту прав законних власників, вказаний законопроект необхідно підтримати за основу та в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую за пропозицію.</p>
<p>Будь ласка, народний депутат Мирний, фракція "Свобода".</p>
<p>&nbsp;</p>
<p>17:57:30</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Зрозуміло, що цей законопроект, як і низку інших законопроектів, необхідно підтримувати. Зрозуміло, що "Свобода" буде голосувати за підтримку цього законопроекту. Зрозуміло, що всі ті думки, які викладені в законопроекті, вони правильні. Крім того, у нас є ще маса побажань, не зауважень, підкреслюю, пані Оксана, а побажань до цього законопроекту, щоб його розширити і доповнити, і ми готові надати наші пропозиції.</p>
<p>Але, Олександр Валентинович, судячи з того, що відбувається зараз в залі, ми бачимо нагальну необхідність, вибачте, розпуску Верховної Ради, тому що нічого не голосується. <i>(Оплески)</i> Все завалюється! Нікому нічого не потрібно. Одні – бояться. От, подивіться, приклади того, що є шкурні інтереси – голосується по 260 голосів. Коли йде інтереси держави або суспільства – 150, 160, 170 максимум&nbsp; голосів. І, на жаль, ми бачимо, що і доля цього законопроекту точно така. Ми зараз його поставимо, максимум це буде 150-170 голосів і все. І хороші, абсолютно нормальні законопроекти ми знімаємо. Мало того, ми його навіть не зможемо повернути на повторне перше читання.</p>
<p>Тому, шановне товариство, шановні виборці, шановні українці, врешті-решт, давайте разом приймати рішення: вибори Президента, негайно розпуск парламенту і вибори нового парламенту. Слава Україні! <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую за конструктивну пропозицію.</p>
<p>Народний депутат Каплін, будь ласка.</p>
<p>&nbsp;</p>
<p>17:59:23</p>
<p>КАПЛІН С.М.</p>
<p>Шановні… Каплін, фракція "УДАР Віталія Кличка", Полтавщина, 144 виборчий округ.</p>
<p>Приймаючи це дійсно революційне рішення, сьогодні ми повинні ми повинні пам'ятати де воно з'явилося і хто його автор.&nbsp; Саме злочинна влада Януковича спродукувала цю норму у чинному&nbsp; &nbsp;законодавстві для того, аби створити юридичні передумови&nbsp; до широкомасштабного і всеосяжного рейдерства.&nbsp; У людей&nbsp; відбирали бізнес, у людей відбирали підприємства, викручували руки реєстраторам, жонглювали цими папірцями і&nbsp; змінювали за один день 2-3 власників.&nbsp; Прийде час - і кожен&nbsp; із них понесе відповідальність за те,&nbsp;&nbsp; що було зроблено&nbsp; з середнім і малим бізнесом нашої країни.&nbsp;</p>
<p>Проте, я хотів би звернутися до вас, пане Голово, щоб ми перенесли це голосування на четвер. Очевидно, що&nbsp; сьогодні немає голосів для такого рішення,&nbsp; і очевидно, що сьогодні воно буде через відсутність, прогули народними депутатами своєї роботи, не буде прийнято і ми не зможемо зробити цього революційного,&nbsp; необхідного кроку для платників податків, для нашої країни,&nbsp; для формування економічної потужності нашої країни кроку.</p>
<p>Що стосується перевиборів парламенту, я думаю, народні депутати України,&nbsp;&nbsp; принаймні та їх частина, які мають на це волю, тверду політичну волю,&nbsp; повинні народу&nbsp; України допомогти в цьому.</p>
<p>Особисто я після президентських виборів почну тур по&nbsp;&nbsp; Україні, і збирати людей, і запрошувати під стіни парламенту,&nbsp; щоб вони допомогли парламенту прийняти рішення про саморозпуск. Цей парламент не віддзеркалює&nbsp; справжні настрої людей, звідси&nbsp; треба поганою мітлою гнати&nbsp;&nbsp; десятки народних депутатів …</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, народний депутат Журавський.</p>
<p>&nbsp;</p>
<p>18:01:37</p>
<p>ЖУРАВСЬКИЙ В.С.</p>
<p>Шановні колеги, наша група буде підтримувати цей&nbsp; законопроект. Ми проти рейдерського захоплення, ми за покращення&nbsp;&nbsp; &nbsp;інвестиційного клімату. Це зрозуміло.</p>
<p>І хотів би сказати з приводу пропозицій розпуску парламенту. Парламент сьогодні - Верховна Рада - є єдиний легітимний орган, є більшість, і треба берегти цей орган. Якщо хтось думає, що, розігнавши Верховну Раду, сюди прийде більше конструктивних сил, ви, шановні, глибоко помиляєтесь. Прийдуть радикали, які будуть і справа, і зліва шматувати Україну, і фактично можуть призвести до її руйнації. Відходьте від риторики президентської кампанії і залучайтесь до законотворчої діяльності.</p>
<p>Тепер з приводу цього законопроекту. Моя пропозиція така: можна виділить і два дні, чи бодай один день, де повна зала депутатська і всі депутати на місці, і голосувати за вкрай необхідні законопроекти. Зрозуміло, що цей законопроект, який ми сьогодні розглядаємо, дуже потрібний для України, але він не набере необхідної кількості голосів, тому що немає депутатів. І це вже не раз у нас так було, була у нас така практика: один день - четвер - ми голосували. Давайте виділіть два дні - і виносьте на голосування саме ті законопроекти, які знайшли б підтримку серед депутатів.</p>
<p>Ще раз повторю, депутатська група "Економічний розвиток" цей законопроект буде підтримувати і за нього голосувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. &nbsp;Шановні колеги! Тут були пропозиції на підтримку цього проекту. Я погоджуюсь з тим, що у нас сьогодні немає можливості його проголосувати, хоча закон важливий. Представники фракції "УДАР" пропонують мені порушити Регламент - і перенести голосування на наступний день. Я, шановні колеги, беру на себе цю провину і перенесу голосування на наступний день, щоб ми &nbsp;все ж таки дали можливість країні боротися з рейдерством і допомогли в цьому важливому питанню боротьби з рейдерством і силовим структурам, і Міністерству юстиції тощо.</p>
<p>Тому, шановні колеги, ми на наступному засіданні будемо голосувати за це питання. А сьогоднішнє засідання я оголошую закритим.</p>
<p>Завтра о 10 годині Верховна Рада&nbsp; продовжить свою роботу. До побачення.</p>
<p>&nbsp;</p>
<p>&nbsp;</p>
<p>&nbsp;</p>

