Стенограма пленарного засідання
17 травня 2016

<p align=center>ЗАСІДАННЯ СОРОКОВЕ</p>
<p align=center>Сесійний зал Верховної Ради України</p>
<p align=center>17 травня 2016 року, 10 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>10:01:10</p>
<p>ГОЛОВУЮЧИЙ. Шановні колеги, доброго ранку! Прошу заходити в&nbsp; зал і займати робочі місця. Секретаріат Верховної Ради прошу повідомити про початок нашої роботи,&nbsp; будь ласка.</p>
<p>Шановні колеги, готові до реєстрації?&nbsp;&nbsp;&nbsp;&nbsp;</p>
<p>Шановні колеги! Прошу зареєструватися, шановні колеги. Будь ласка, реєструємося.</p>
<p>Прошу, включіть систему реєстрації.</p>
<p>10:07:57</p>
<p>Зареєструвалося 319 народних депутатів. Ранкове пленарне засідання Верховної Ради України оголошую відкритим.</p>
<p>Першим питанням, я запрошую… в нас буде складання присяги. Шановні народні депутати, 16 травня 2016 року Центральна виборча комісія зареєструвала народного депутата України, обраного на позачергових виборах народних депутатів України 26 жовтня 2014 року в загальнодержавному багатомандатному виборчому окрузі, Білозір Оксану Володимирівну, включену до виборчого списку партії "Блок Петра Порошенка". Відповідно до статті 79 Конституції України перед вступом на посаду народні депутати складають присягу перед Верховною Радою України.</p>
<p>Я прошу усіх колег уваги і тиші в залі в момент складання присяги. І для складення присяги на трибуну запрошую народного депутата України&nbsp; Білозір Оксану Володимирівну, будь ласка.&nbsp;</p>
<p>&nbsp;</p>
<p>БІЛОЗІР О.В.</p>
<p>Шановна президія, шановні народні депутати, шановна&nbsp; українська спільнота! Я, Білозір Оксана Володимирівна, присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників. Народний депутат України Оксана Білозір.&nbsp;</p>
<p>Шановні народні депутати, я хочу вам нагадати, що за межами нашого українського парламенту лежить зранена душею і тілом українська держава і українське суспільство. Вони шукають точку опори у собі, у своїх сім'ях, у своїх родинах і у нашій українській державі. Тільки український парламент дає відповідь на те, якою буде Україна. Я – консолідуючий елемент нашого українського парламенту і розраховую на конструктивну співпрацю. І хай у цьому нам допомагає Господь. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую, пані Оксана, за добрі слова вам. Плідної&nbsp; роботи в нашому пленарному залі.</p>
<p>Шановні колеги, сьогодні 15 травня в Україні вшановують День пам'яті жертв політичних репресій. Це важко уявити, але західні дослідники називають страшні цифри сталінського режиму в Радянському Союзі, жертв сталінського режиму: від 45 до 80 мільйонів репресованих та убитих. Імперія, чи-то російська, чи радянська, використовувала по відношенню до українців однакові методи. Представники нації, провідники нації та всі, хто міг опиратись і боротись із загарбником, убивали або висилали в Сибір. Мабуть, немає в Україні сім'ї, якої б не торкнулась ця трагедія також, як і моєї сім'ї, яка більше 10 років перебувала в Сибіру.</p>
<p>І сьогодні путінська Росія, як і 80 років тому, переслідує українців і кримських татар на окупованих територіях. Але переконаний: ми вистоїмо і дамо відсіч агресору, всі українські землі буде звільнено. І я хочу відкрити сьогоднішнє пленарне засідання хвилиною мовчання у пам'ять про всіх жертв політичних репресій.</p>
<p><i>(Хвилина мовчання)&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </i></p>
<p>Дякую.</p>
<p>Шановні колеги, також хочу зачитати повідомлення, яке надійшло в президію Верховної Ради України. Оголошення: "Відповідно до статті 60-ої Регламенту Верховної Ради України, а також згідно з протоколом засідання депутатської фракції партії "Блок Петра Порошенка" у Верховній Раді України восьмого скликання від 16 травня 2016 року повідомляю про обрання головою депутатської фракції партії "Блок Петра Порошенка" народного депутата України Гриніва Ігоря Олексійовича. Колеги, привітаємо пана Ігоря, нашого колегу, з обранням. <i>(Оплески) </i>Плідної вам роботи, керування найбільшою фракцією.</p>
<p>Відповідно до статті 25 Регламенту у вівторок ми маємо 30 хвилин для виступів уповноважених представників депутатських фракцій та груп з внесенням пропозицій, оголошенням заяв, повідомлень. Прошу представників фракцій та груп записатися на виступ. Колеги, прошу провести запис на виступ. Будь ласка, проводиться запис.</p>
<p>Від фракції "Самопоміч" Журжій. Будь ласка, візьміть слово і передайте.</p>
<p>&nbsp;</p>
<p>10:14:35</p>
<p>ЖУРЖІЙ А.В.</p>
<p>Прошу передати слово Ірині Сисоєнко.</p>
<p>&nbsp;</p>
<p>10:14:40</p>
<p>СИСОЄНКО І.В.</p>
<p>Шановні колеги, нещодавно Прем'єр-міністр України зробив дуже важливу заяву: про те, що необхідно дати більший доступ на ринок України європейської якості лікарським засобам і, саме головне, знизити ціни на лікарські засоби. І фракція об'єднання "Самопоміч" буде однозначно підтримувати таку ініціативу уряду, але за однієї умови: якщо дійсно така велика і світла мета буде закладена в нормах запропонованого законопроекту. Важливим є не те, що говориться, а як уряд намагається це реалізувати.</p>
<p>Законопроект 4484 не можна приймати в тому вигляді, в якому він поданий урядом. Він робить ще менш доступними лікарські засоби європейської якості. Також такою редакцією запропоновано доступ на ринок України, які потоком можуть хлинути, лікарські засоби, що зареєстровані в країнах Європейського Союзу, але &nbsp;зареєстрований ще 10-15 років тому назад, і які вже зараз не використовуються в тих країнах, і які не мають лікувального&nbsp; ефекту.&nbsp; І також не означає, що зареєстровані лікарські засоби є виробленими лікарськими засобами в країнах Європейського Союзу, Сполучених Штатів Америки, Канади, Швейцарії та Австралії. І це&nbsp; є дуже суттєвим, адже головне в лікарському засобі, який використовує пацієнт, це те,&nbsp; що лікарський засіб повинен бути безпечним, ефективним та якісним. Проблема вартості лікарських&nbsp; засобів надзвичайно важливо вирішити.</p>
<p>І фракція "Об’єднання "Самопоміч" вимагає терміново від уряду доопрацювати і змінити законопроект 4484, передбачити спрощену реєстрацію лікарських засобів, які зареєстровані в Європейському Союзі за централізованою процедурою.</p>
<p>Також необхідно запровадити постановою механізм референтного ціноутворення, тобто встановити найвищу вартість&nbsp; лікарських засобів за тією межею, яка буде в порівнянні&nbsp; сформована з вартістю лікарських засобів таких самих в&nbsp; європейських країнах, і заборонити&nbsp; будь-яке збільшення таких цін.</p>
<p>Також важливим є передбачити і створити можливим механізм ефективної реімбурсації,&nbsp; тобто відшкодуванні часткової або повної вартості лікарських засобів, наприклад, з гіпертонії, серцево-судинних захворювань, для пенсіонерів, для малозабезпечених верств населення. Адже ви знаєте, що кожен день все більше людей починають жити за межею&nbsp; бідності, і держава зобов'язана взяти відповідальність за таких людей, особливо тоді, коли їх життя та здоров'я&nbsp;&nbsp; стосується безпосередньо&nbsp; від….</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд. Завершуйте.</p>
<p>&nbsp;</p>
<p>10:17:47</p>
<p>СИСОЄНКО І.В.</p>
<p>Також я би хотіла би наголосити Прем’єр-міністру України, що за результатами вчорашньої зустрічі з представниками фракції&nbsp; "Об’єднання "Самопоміч" я прошу якомога швидше призначити нараду по тим всім важливим питаннях…</p>
<p>&nbsp;</p>
<p>ГОЛОВУЮЧИЙ.&nbsp; Рибчинский Євген Юрійович, "Воля народу" .</p>
<p>&nbsp;</p>
<p>10:18:10</p>
<p>РИБЧИНСЬКИЙ Є.Ю.</p>
<p><a name=Temp></a>Шановний український народе, шановна президія, шановні народні депутати! Трошки лірики на початку сесійного тижня.</p>
<p>Колишній очільник МВФ пан Родріго Рато засвітився нещодавно у вже знайомому нам панамському скандалі. Він вирішив ліквідувати свої офшорні рахунки і вивів з них, вдумайтеся в цифру, 3 мільярди 700 мільйонів євро, що дорівнює фактично 4,5 мільярда доларів. Звідки у екс-чиновника МВФ такі гроші, ми можемо тільки здогадуватися, оскільки вони дуже допомагали недорозвиненим країнам таким, як наша.</p>
<p>А тепер від лірики до прози. Сьогодні паралельно з нами все ще працює місія МВФ. Я нагадаю, що МВФ торік кредитував економіку України на суму понад 6,5 мільярдів доларів. Ну, а тепер сама проза. Перехід на ринкові ціни на газ продиктоване також, кажуть так, наш уряд так каже, що продиктоване тим, що це вимога є МВФ.</p>
<p>А тепер питання. При чому тут економіка? Вони ж датували економіку. Уряд одною рукою бере і позичає мільярди, за які потім розплачуватимуться наші діти, а другою бере і вдвічі підвищує ціни на газ для населення. Замість створення додаткових робочих місць, замість стимулювання видобутку вітчизняного газу, замість реформи "Нафтогазу", замість підвищення соціальних стандартів відбувається фактичне винищення нації через енергетичне поневолення. Вже сьогодні середня українська родина має віддати майже 50 відсотків свого доходу, доходу газу і енергопостачальникам. І це ще не край, бо анонсують чергові підвищення тарифів.&nbsp;</p>
<p>В яке рабство ВМФ хоче нас затягнути, от в чому справа? В яке рабство нас затягують кредитори? І&nbsp; чи розуміють вони, що в Україні досі ще іде війна, що країна-агресор активно вивозить з окупованих територій обладнання найпотужніших українських заводів? Чи розуміють вони що значить жити на український прожитковий мінімум? І прожили б вони на наш мінімум принаймні добу у своєму Євросоюзі.</p>
<p>Ну, і тепер трошки лірики, панове депутати. Нащо нам позики ціною людського зубожіння?</p>
<p>От на трибуні стоїть наш колега, і він стоїть… саме те, що питання за газ досі, вже тиждень пройшов, не вирішується і взагалі нівелюється. Давайте повернемося до цього питання. Нащо нам псевдореформи, які нічого не міняють, а тільки роблять наш народ бідніше.</p>
<p>"Воля народу" виступає категорично проти вирішення проблем дефіциту бюджету за рахунок пересічних громадян, бо ми їздимо щотижня до людей на округи і бачимо, як за останній рік рівень життя впав фактично вдвічі, а то і втричі. Нехай уряд проявить вправність і запропонує суспільству реальну програму виходу з кризи, а не розшаркується перед позичальниками, виконуючи…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>10:21:24</p>
<p>РИБЧИНСЬКИЙ Є.Ю.</p>
<p>А не розшаркується перед позичальниками, виконуючи їхні нереальні забаганки. Поважайте себе і свій народ. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Іоффе Юлій Якович, "Опозиційний блок".</p>
<p>&nbsp;</p>
<p>10:21:38</p>
<p>ІОФФЕ Ю.Я.</p>
<p>Прошу передати слово Бойку Юрію Анатолійовичу.</p>
<p>&nbsp;</p>
<p>10:21:43</p>
<p>БОЙКО Ю.А.</p>
<p>Шановний Голово, шановні народні депутати! На жаль, змушений констатувати, що ситуація в країні продовжує погіршуватися. Влада прискорила темпи знищення благ цивілізації для народу. Знову підвищили тарифи на газ, тепло і гарячу воду. Нові тарифи є непідйомними для більшості українців. Скоро опалення, електрика і газ стануть розкішшю для громадян, які не зможуть платити непомірну ціну за їх використання. По суті, дві третини населення потрапляє в категорію малозабезпечених. Мабуть, усвідомлюючи це, влада висунула креативну ідею для мешканців сіл відмовитись від газу, а опалювати будинки хвоєю, дровами і збирати хмиз. Наступним кроком уряду, судячи з усього, стане ідея відстрілювати на полях сусликів і шити з них одяг.</p>
<p>Це не реформа, це повернення від цивілізації до кам'яного віку. Ми вимагаємо негайно відмінити рішення уряду, переглянути норми споживання і рівень тарифів для населення, знизивши їх як мінімум в два рази. Минулого тижня в Берліні <a name=_GoBack></a>відбулася зустріч міністрів закордонних справ країн нормандського формату, під час якої обговорювалося питання стабілізації ситуації в Донбасі. Дипломатія краща ніж стрілянина. На жаль, ситуація на сході країни все більше набуває ознак замороженого конфлікту. Влада і парламент нічого не роблять для вирішення проблем. Більшість громадян України та і, мабуть, всього світу, хочуть миру, території повернути в законодавче поле, а люди до звичайного способу життя. Однак в планах роботи Верховної Ради за цей тиждень знову немає нічого, окрім газу, чіпляння ярликів і пошуку ворогів. Парламент нічого не робить для людей, адже за весь минулий тиждень прийнято аж 9 законів та постанов. Якщо б з такою ефективністю працювали шахтарі та фермери, давно б сиділи голодні, без світла і тепла. Але гірше навіть те, що серед цих законів немає жодного, який би стосувався економічних питань, які турбують населення.</p>
<p>Ми вимагаємо від парламенту повернутись до проблем людей. І обіцяємо, що зробимо все, щоб захистити право людей на мирне життя і гідне існування. Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>10:24:32</p>
<p>ГОЛОВУЮЧИЙ.&nbsp; Дякую.</p>
<p>Будь ласка, від "Народного фронту" народний депутат Драюк.</p>
<p>Передає слово лідеру фракції Максиму Бурбаку. Будь ласка.</p>
<p>&nbsp;</p>
<p>10:24:35</p>
<p>ДРАЮК С.Є.</p>
<p>Прошу передати слово Бурбаку Максиму Юрійовичу.</p>
<p>&nbsp;</p>
<p>10:24:44</p>
<p>БУРБАК М.Ю.</p>
<p>Шановні колеги, доброго дня! Від імені фракції "Народний фронт", від імені нашої політичної сили заявляю про те, що у державі склалася критична ситуація з фінансуванням Збройних Сил. Вперше за два роки, з часу перемоги на Майдані, оборонні замовлення не фінансуються, коштів на модернізацію і озброєння не виділено, армія фінансується за залишковим принципом. Повторюю, ми маємо таку ситуацію вперше за два роки.</p>
<p>Повідомляю. Вчора на своєму засідання фракція "Народного фронту" ухвалила рішення звернутися до уряду України з вимогою терміново розробити та внести зміни до державного бюджету 16-го року в частині фінансування державного оборонного замовлення та програми модернізації військових озброєнь.</p>
<p>Закликаю парламент зайняти тверду позицію щодо продовження фінансування української армії на рівні, необхідному для ефективного протистояння країні-агресору.</p>
<p>Збройним Силам України наразі потрібно 3,6 мільярди гривень,&nbsp;&nbsp; що складає 0,5 відсотка від державного бюджету на 2016 рік. Профільний комітет вже завтра на своєму засіданні зобов'язаний розглянути та затвердити відповідні&nbsp; зміни до державного бюджету.</p>
<p>Друге. Якщо кортить поговорити про те, звідки взяти гроші, нагадую про 1,5 мільярди доларів, які лежать на арештованих&nbsp; рахунках Януковича та його банди. Наша пропозиція: ухвалити негайно законопроект про спецконфіскацію і направити ці гроші в державний бюджет, і виділити їх на підвищення обороноздатності країни. Ми вимагаємо голосування за цей закон&nbsp; невідкладно, щоб країна мала можливість побачити на табло голосування: хто за українську армію, а хто для того&nbsp; прийшов у парламент, щоб&nbsp; бути "сторожовим псом" грошей&nbsp; Януковича. Кошти, вкрадені злодієм і бандитом у нашого народу, повинні запрацювати&nbsp; на оборону, на безпеку громадян,&nbsp; на збереження&nbsp; України.</p>
<p>Третє – освіта. Вимагаємо підтримати законопроект 4524. Він стоїть першим в порядку денному і стосується зовнішнього незалежного оцінювання&nbsp; у частині фінансування ЗНО. Це ще один законопроект, який є&nbsp; тестом для кожного з нас. Можна блокувати трибуну, влаштовувати годинні політичні&nbsp; зомбування у прямих ток-шоу,&nbsp; знущатися над&nbsp; свободою слова і виганяти опонентів зі студій, але будьте відповідальними хоча б там, де йдеться про молодь і завтрашній день нашої&nbsp; країни.</p>
<p>Четверте. Хочу поставити на місце професійних провокаторів у цьому залі щодо їхніх фальшивих заяв і повідомити. "Народний фронт"&nbsp; переконливо стоїть на позиції того, що вибори на окупованих територіях Донбасу можливі лише після виконання Росією Мінських&nbsp; домовленостей. Тому що останнім часом від лідерки політичної сили з теперішньої "широкої опозиції" звучить, нібито&nbsp; "Народний фронт" готовий голосувати за вибори на окупованому Донбасі. Офіційно повторюю незмінну позицію нашої фракції. Досить вішати локшину на вуха&nbsp; людям! Спочатку&nbsp; припинення Росією бойових дій, звільнення всіх наших заручників, виведення військ-окупантів з нашої території, повне відновлення суверенітету&nbsp; країни над кордоном та всіма територіями Донбасу і лише потім – політичні врегулювання. Ця позиція&nbsp; "Народного фронту" виголошувалась десятки разів, і тільки глухий її не чув. Жодних виборів на окупованих&nbsp; територіях.</p>
<p>&nbsp;</p>
<p>ГОЛОВУЮЧИЙ. Дайте, будь ласка, завершити.</p>
<p>&nbsp;</p>
<p>10:27:59</p>
<p>БУРБАК М.Ю.</p>
<p>Неприпустимо&nbsp; капітулювати перед Кремлем.</p>
<p>Виконання вимог Путіна про демонтаж української державності не припинить, а лише відкладе збройне насильство. Легалізація путінської квазідержави на Донбасі не врятує, а зруйнує економіку країни, крапка, все інше це ваша лицемірна брехня. Нагадаю, що псевдовиборів на окупованих територіях вимагають саме ваші союзники з "Опозиційного блоку".</p>
<p>"Народний фронт" захищатиме українську армію, Україну і українську людину. Нехай про це пам'ятають запроданці і провокатори, в якій би овечій шкурі вони в залі тут не маскувалися. Слава Україні!</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Будь ласка, наступний виступ від групи "Відродження" лідера пана Бондаря.</p>
<p>&nbsp;</p>
<p>10:28:40</p>
<p>БОНДАР В.В.</p>
<p>Дякую. Шановні колеги, я думаю, що всі розуміють, що сьогодні є надзвичайно критична ситуація, треба дуже терміново переглядати державний бюджет України на цей рік і готувати абсолютно нову податкову, митну, інвестиційну базу для формування бюджету на 2017 рік. Зараз ми хочемо звернути увагу, наша група "Відродження", партія "Відродження", на ситуацію, яка склалася з субвенціями з держбюджету на фінансування субсидій населенню на оплату житлово-комунальних послуг. Треба терміново переглядати бюджет, в цьому році заклали 35 мільярдів на цю субвенцію. Але по областях України, по містах України ці субвенції практично вже повністю використані на 70, 80, а то і 90 відсотків.</p>
<p>Наприклад, по місту Харкову було передбачено в держбюджеті 1 мільярд 646 мільйонів гривень на цю субвенцію. На жаль, на сьогоднішній день вона вже використана на 85 відсотків і додатково необхідно ще 700 мільйонів для того, щоб населення міста Харкова мало можливість отримати якісні послуги комунальні, опалення і щоб не було проблем з цими оплатами. Та сама ситуація склалася по Одесі, де було передбачено 789 мільйонів, повністю ці кошти вже використані і не вистачає 420 мільйонів. Про що це говорить? Це говорить про те, що, на жаль, минулий уряд пішов по хибній практиці і цей уряд, ця парламентська коаліція її підтримує. Коли 35 мільярдів використовується на субвенції, замість того, щоб не піднімати тарифи, щоб прийняти наш мораторій на підняття тарифів і ці кошти спрямувати на те, щоб забезпечити програми енергозбереження по всій Україні.</p>
<p>Для того, щоби перекрити повністю на цей рік недостачу коштів, потрібно додатково ще знайти&nbsp; 24 мільярди. Це говорить про те, що взагалі на цей рік компенсація місцевим бюджетам має бути на рівні 60 мільярдів гривень.</p>
<p>На думку нашу,&nbsp; треба було все ж таки прислухатися до наших пропозицій, ввести мораторій, не піднімати тарифи. А цих 60 мільярдів спрямувати у місцеві бюджети на програми енергозбереження, програми енергозбереження в комунальних підприємствах, житлових будинках, і за рахунок економії тепла, за рахунок економії енергії цих 60 мільярдів були би більш економно використані. Ми би за 5 років тоді би 300 мільярдів гривень використали на програми енергозбереження. На жаль, ця практика продовжується.</p>
<p>Тому ми вимагаємо переглянути бюджет на цей рік, передбачити додаткові 24 мільярди місцевим бюджетам на компенсацію&nbsp; населенню оплат послуг у житлово-комунальні господарства, і це буде справедливо. Взагалі ми вимагаємо за ці два тижні проголосувати новий Податковий, Митний кодекс, Бюджетний кодекс, і формувати бюджет на наступний рік абсолютно на новій податковій базі: із зниженими податкам, зниженим навантаженням на фонд заробітної плати і з можливостями для бізнесу …</p>
<p>&nbsp;</p>
<p>ГОЛОВУЮЧИЙ.&nbsp; Дякуємо.</p>
<p>Будь ласка, до&nbsp; слова запрошується заступник голови фракції "Блок Петра Порошенко" Оксана Продан. На трибуну, будь ласка.</p>
<p>Пане Олеже!.. <i>(Шум у залі)</i> Пане Олеже! Шановний пане Олеже, ми просимо дати пані Оксані можливість виступити з трибуни Верховної Ради.</p>
<p>Шановний пане Олеже… Шановний пане Олеже, ми просимо вас, будь ласка, можливість дати заступнику голови фракції "Блок Петра Порошенка" Оксані Продан виступити з трибуни Верховної Ради&nbsp; України.</p>
<p>Шановний пане Олеже, ми до вас також з повагою, ви не записалися на виступ, ми дамо вам виступ від вашої фракції. А зараз, будь ласка, пані Оксані дайте можливість виступити з трибуни Верховної Ради&nbsp; України.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги!</p>
<p>Олег Валерійович, Оксана, сьогодні о 12 годині ми проведемо нараду по питанню створення ТСК. Я дуже прошу зараз зняти напругу біля трибуни. О 12 годині ми це питання вирішимо.</p>
<p>&nbsp;</p>
<p>ГЕРАЩЕНКО І.В. Шановний пане Олеже, шановний пане Олеже! Шановний пане Олеже, я хочу звернути вашу увагу, що ваша фракція не встигла записатися на виступ. Після... і Оксана Петрівна має право на виступ з трибуни Верховної Ради України. Ми дуже, ми просимо вас дотримуватися Регламенту роботи Верховної Ради України і надати право народному депутату Продан виступити зараз з трибуни Верховної Ради України.</p>
<p>&nbsp;</p>
<p>10:33:01</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, Оксана Продан, прошу до виступу.</p>
<p>&nbsp;</p>
<p>10:34:19</p>
<p>ПРОДАН О.П.</p>
<p>Шановні колеги, доброго дня! Шановний Андрій Володимировичу, пані Ірина, шановні колеги, дуже хочу до вас звернутися стосовно питання, яке ми сьогодні вперше в стінах парламенту обговорюємо і презентуємо. Сьогодні всеукраїнське об'єднання народних депутатів міжфракційне "Буковина" проводить тут, у Верховній Раді України День Буковини. Буковина, Чернівецька область, вона за територією найменша серед усіх областей України. Разом з тим, Чернівецька область є найбільш толерантною, є багатонаціональною і має в собі частинки кожної з інших областей України. Ми всі – буковинці, а в залі дуже багато буковинців є, ми всі запрошуємо вас до нас в Чернівецьку область і там можна побачити, і почути, і поцікавитися, і взнати дуже багато речей, які будуть цікаві для кожного, хто хоч якось цікавиться, хоч трошки цікавиться Україною.</p>
<p>Для тих, хто цікавиться історією, буде дуже цікавим те, що Буковина, Чернівецька область була приєднана в єдиний масив західноукраїнських земель після російсько-турецької війни в XVIII столітті. Для тих, хто вважає важливим, найважливішим економічний розвиток України, великим і гарним прикладом буде те, що Буковині свого часу Відень дав 30 років податкових канікул, без сплати податків, для того щоб Буковина розвивалась, для того щоб там був бізнес і були люди з достатнім рівнем життя.</p>
<p>Поцінювачі архітектури з задоволенням побачать і будуть вражені будинками, які, з одного боку, стоять поряд, і в румунському стилі, і в австрійському стилі, і вже в українському стилі, коли цілі вулиці в Чернівцях побудовані як дипломні роботи віденських, австрійських, українських архітекторів. І, звичайно,&nbsp; це будівля митрополита, резиденція митрополита, яка є історичною пам'яткою ЮНЕСКО.</p>
<p>Віруючі всіх конфесій знайдуть на Буковині і свій інтерес. Є церква старообрядців в Білій Криниці, є синагога Цадика в Садгорі, є велика кількість монастирів православних. Філософи, науковці – абсолютно всі, хто вивчає, і хто бореться&nbsp; за те, щоб в Україні був мир, любов і злагода, завжди мають можливість вивчати… 65 національностей, які співмешкають, співпрацюють і які разом живуть на території Буковини.</p>
<p>Тому ми вас запрошуємо на Буковину і запрошуємо сьогодні на третій поверх в кулуари, де відбувається виставка художніх творів прикладного мистецтва, де буде…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте, пані Оксано.</p>
<p>&nbsp;</p>
<p>10:37:30</p>
<p>ПРОДАН О.П.</p>
<p>…де буде автограф-сесія буковинських письменників. І так само запрошуємо вас 15 червня на Буковину до дня народження Івана Миколайчука. Дякую дуже, і Буковина вас чекає.</p>
<p>&nbsp;</p>
<p>ГОЛОВУЮЧИЙ. Дякую, пані Оксано.<i> </i></p>
<p>Від Радикальної партії теж буде з місця, а не з трибуни, виступ. Хто ще з фракцій не виступав?&nbsp;</p>
<p>Всі. Завершальний виступ, так? Ще "Батьківщина", так? Добре. Тоді зараз Ляшко. Потім – Соболєв.</p>
<p>Будь ласка, Ляшкові мікрофон з місця.</p>
<p>&nbsp;</p>
<p>10:38:02</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги-депутати з різних фракцій, я хочу від імені нашої фракції принести вам вибачення за те, що ви не маєте можливості виступати з парламентської трибуни. Але у нас як в опозиційної фракції немає іншого виходу, іншої можливості привернути увагу суспільства, увагу парламенту до кричущих проблем, які є сьогодні в країні.</p>
<p>Тому як опозиційна політична сила ми вимушені використовувати цей інструмент: блокування парламентської трибуни, - бо в нас немає іншого способу заставити олігархічно-регіоналівську більшість чути інтереси нашої опозиційної сили і вирішувати проблеми українських громадян.</p>
<p>Ми цього тижня продовжуємо блокувати парламентську трибуну, тому що ми наполягаємо на створенні тимчасової слідчої комісії Верховної Ради по розслідуванню корупції і офшорів найвищих посадовців держави. Тому що, коли з українських громадян… обдирають людей нещасних, як липку; у фермерів забирають пільговий режим оподаткування; селянам пропонують відмовитися від газу, перейти на кізяки чи на дрова; людям піднімають до 7 тисяч гривень ціну за газ; в аптеку пенсіонери зайти не можуть, тому що в них немає можливості сплатити за ліки; онкохворим людям і дорослим можливості лікуватися немає. Водночас ми бачимо: Президент, голова Національного банку, міністр фінансів Данилюк, заступник Секретаря РНБО Гладковський і десятки інших високопосадовців в офшорах реєструють свої фірми, не платять податки, обкрадаючи українців, обкрадаючи українських дітей, українських селян, українських виробників. Що ми маємо робити? Ми блокуємо трибуну, бо, на жаль, у нас тільки 20 депутатів від Радикальної партії, для того щоб змусити владу припинити красти, припинити грабувати українців, припинити проводити ту антиукраїнську економічну політику, яка в підсумку призводить до того, що мільйони українців залишаються без роботи,&nbsp; без зарплати, без можливості&nbsp; годувати свої сім'ї. Тому я вимагаю від вас, від олігархічно-регіоналівської більшості, яка змовилась, на жаль, із нашими колегами, які колись були демократичними фракціями, а сьогодні&nbsp; по безпределу міняють закони, щоб призначити незаконно уряд Гройсмана, щоб&nbsp; призначити незаконно Генерального прокурора – усе для того, щоб узурпувати владу і далі&nbsp; грабувати країну.</p>
<p>Ми вимагаємо створення слідчої комісії по розслідуванню корупції і зловживань&nbsp; Президента України Петра Порошенка, його оточення. Ми вимагаємо від уряду повернути українським громадянам пільгову ціну на газ…</p>
<p>&nbsp;</p>
<p>ГОЛОВУЮЧИЙ. Від фракції "Батьківщина"&nbsp; слово надається Сергію Соболєву.</p>
<p>Будь ласка,&nbsp; пане Сергій.</p>
<p>&nbsp;</p>
<p>10:41:19</p>
<p>СОБОЛЄВ С.В.</p>
<p>Шановні колеги, фракція "Батьківщина" звертає увагу парламенту на те, що вкотре&nbsp; в парламент&nbsp; сьогодні буде внесено законопроект щодо зміни переліку підприємств, які не підлягають приватизації.&nbsp; В цей перелік дивним чином в черговий раз навіть після зміни уряду замість того, щоб відкликати цей законопроект і переробити потрапляють об'єкти, які розташовані&nbsp; на окупованій території. Так,&nbsp; зверніть увагу, в переліку об'єктів є&nbsp; фітостанції, станції екоконтролю, які розташовані прямо на&nbsp; території&nbsp; міста Донецьк і міста Луганськ.</p>
<p>Як це можливо? Як може&nbsp; український уряд вносити на приватизацію е, що прямо заборонено Законом про окуповані території, включаючи портові господарства, які знаходяться або прямо&nbsp; біля лінії фронту, або в зоні АТО. Так, це стосується Маріупольського&nbsp; і Бердянського портів – стратегічних об'єктів, від яких буде залежати у тому числі і обороноздатність&nbsp; нашої&nbsp; країни.</p>
<p>Крім того, в переліку включаються цілий ряд об'єктів, які підлягають приватизації, де функція держави є виключною. Це всі станції фітоконтролю, державного фіто контролю, які безпосередньо&nbsp; і&nbsp; на які покладаються функції&nbsp; держави.</p>
<p>Крім того, в переліку об'єктів ви знайдете практично всі спиртові заводи. Причому це приватизація не окремих спиртових заводів, а приватизація об'єднання "Укрспирт", що ми вже спостерігали, коли приватизовуючи "Укррудпром" фактично розбазарили всі ГОКи, коли вони були поділені між найбільшими фінансово-промисловими групами, держава отримала копійки від такої так званої приватизації, і в кінцевому варіанті ми фактично, ні копійки не отримавши від приватизації, розбазарили державну власність.</p>
<p>Наша фракція виступає за продовження процесу приватизації на гласному і відкритих конкурсах, але ця приватизація неможлива в умовах, коли приватний бізнес відмовляється продавати свою власність, бо чудово розуміє яким чином сьогодні можна продати власність в умовах війни. В той же час виставляються на продаж об'єкти, які належать державі і які є високорентабельні і високоприбильні, і які чомусь хочуть приватизувати. В той же час ми, наприклад, в порядку денному, не дивлячись на те, що пройшло 30 днів з моменту реєстрації наших двох законопроектів щодо деофшоризації про внесення зміни доповнень до податкового законодавства, яке врегулює питання сплати податків всіма офшорними юрисдикціями на території України. Ми хотіли, щоб на ці питання звернув увагу зал. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, пане Сергій.</p>
<p>Шановні колеги, час, відведений для виступів від фракцій, вичерпаний, переходимо до розгляду питань порядку денного.</p>
<p>Шановні колеги, я хотів би усіх закликати в зал. Під час Погоджувальної ради було багато вимог щодо законопроектів, у нас є шанс сьогодні зробити наш день ефективним і продуктивним.</p>
<p>Отже, я ставлю на розгляд перше питання порядку денного. Це проект Закону про внесення змін до додатків 3 та 6 до Закону України "Про Державний бюджет України на 2016 рік" щодо збільшення видатків на проведення зовнішнього незалежного оцінювання. Цей закон потребує невідкладного прийняття. Він передбачає збільшити видатки Міністерству освіти і науки України по загальному фонду державного бюджету для того, щоб ми змогли профінансувати зовнішнє незалежне оцінювання, яке вже в процесі, яке вже триває. І тому я прошу всіх депутатів до концентрації і прошу всіх депутатів до активності.</p>
<p>Зараз я ставлю на голосування пропозицію про розгляд даного проекту закону за скороченою процедурою. Колеги, я прошу зайняти робочі місця, приготуватись до голосування. Скорочена процедура, важливе питання, яке потребує невідкладного рішення. Прошу голосувати злагоджено і відповідально. Готові до голосування?</p>
<p>Отже, я ставлю пропозицію розгляд за скороченою процедурою. Колеги, і хто підтримує дану пропозицію, прошу проголосувати, прошу голосувати. Будь ласка, голосуємо.</p>
<p>&nbsp;</p>
<p>10:46:27</p>
<p>За-149</p>
<p>Я бачу, що не встигли. Я ще раз поставлю, колеги, але я прошу, щоб депутати під час робочого дня були на робочих місцях.</p>
<p>Я ще раз ставлю пропозицію розгляду проекту Закону 4524 за скороченою процедурою. Хто підтримує дану пропозицію, прошу голосувати. Голосуємо, колеги. Будь ласка, голосуємо.</p>
<p>&nbsp;</p>
<p>10:47:11</p>
<p>За-158</p>
<p>Рішення прийняте.</p>
<p>І я запрошую до доповіді першого заступника міністра освіти і науки Совсуна Інну… Совсун Інну Романівну. Будь ласка, мікрофон у вас включений. Включіть, будь ласка, мікрофон. Не хвилюйтесь, почекайте. Зараз система спрацює.</p>
<p>Включіть, будь ласка, мікрофон першому заступнику міністра освіти і науки.</p>
<p>&nbsp;</p>
<p>10:48:00</p>
<p>СОВСУН І.Р.</p>
<p>Доброго дня, шановні народні депутати! До вашої уваги пропонується законопроект номер 4524 про внесення змін до додатків 3 та 6 до Закону України "Про державний бюджет на 2016 рік" щодо збільшення видатків на проведення ЗНО в 2016 році. Міністерство освіти і науки України, як головний розробник законопроекту, дуже просить підтримати законопроект для того, щоб забезпечити вчасне та належне проведення зовнішнього незалежного оцінювання випускників вищих загальноосвітніх навчальних закладів. Йдеться про необхідність додати 30 мільйонів для оплати праці так званих залучених працівників, це люди, котрі безпосередньо перебувають, знаходяться на пунктах тестування. На сьогодні для цієї функції необхідно 59 мільйонів 800 тисяч гривень. Натомість на сьогодні ця потреба профінансована на половину, у нас є тільки 30 мільйонів на оплату праці залучених працівників, ще 30 нам необхідно для того, щоби забезпечити оплату праці людей, котрі безпосередньо будуть знаходитися на пунктах тестування.</p>
<p>Хочу звернути увагу і наголосити, що ми просимо проголосувати, в тому числі уточнення до пояснювальної записки і уточнити, що це дофінансування буде здійснюватися за рахунок резерву освітньої субвенції. Тому що на сьогодні в пояснювальній записці вказано, що буде здійснюватися за рахунок видатків, котрі були заплановані на неконтрольовані території Донецької і Луганської областей, ми просимо уточнити, що це за рахунок загального держаного резерву освітньої субвенції не за рахунок Донецької і Луганської області. Просимо прийняти цю поправку до пояснювальної записки і підтримати законопроект, тому що дійсно нам необхідно забезпечити максимально прозоре, ефективне проведення ЗНО.</p>
<p>Ще декілька слів. Хочу роз'яснити, чому виник дефіцит такий. Тому що при плануванні бюджету не було враховано підняття зарплати для працівників Українського центру оцінювання якості освіти. Натомість у зв'язку з ситуацією, котра склалася в центрі після того як було розпочато розслідування, після того як було частину змінено працівників в Українському центрі, у нас постало велике питання&nbsp; щодо залучення кваліфікованих працівників, тому було піднято зарплати в Українському центрі для того, щоб дійсно&nbsp; залучити найкращих працівників для проведення зовнішнього незалежного оцінювання. Через те&nbsp; в тому числі утворився дефіцит в Українському центрі по проведенню зовнішнього&nbsp; незалежного оцінювання.</p>
<p>Тому ми пропонуємо вирішити це питання шляхом перерозподілу, шляхом передачі частини грошей з резерву освітньої субвенції загальнодержавної&nbsp; на оплату праці залучених працівників при проведенні зовнішнього&nbsp; незалежного оцінювання.</p>
<p>Законопроект було підтримано бюджетним комітетом, з&nbsp; відповідною&nbsp; правкою було підтримано Комітет з питань&nbsp; науки і освіти. І я дуже сподіваюся, що зал так само підтримає цей законопроект. Дякую за увагу.&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дуже вам дякую.</p>
<p>Шановні колеги, ми розглядаємо важливий законопроект,&nbsp; в залі шум і гам. Я дуже прошу, з повагою один до одного і до доповідача. Я дуже прошу, щоб дискусії проводились поза межами залу, а в залі була активна&nbsp; робота.</p>
<p>До співдоповіді запрошується секретар Комітету з&nbsp;&nbsp;&nbsp; питань&nbsp; бюджету Шкварилюк Володимир Васильович. Включіть, будь ласка, мікрофон Шкварилюку.</p>
<p>&nbsp;&nbsp;</p>
<p>10:51:28</p>
<p>ШКВАРИЛЮК В.В.</p>
<p>Добрий день. Шановний Андрій Володимирович, шановні народні депутати, перший заступник міністра озвучила проблематику по Закону 4524, яку 11 травня на засіданні бюджетного комітету одноголосно було підтримано. Це стосується збільшення на 30 мільйонів видатків на зарплату, а також на нарахування, тому це дуже важливий законопроект. Воно не стосується збільшення видатків&nbsp; із державного&nbsp; бюджету, тобто тут є збалансування. Тому комітет пропонує прийняти цей закон&nbsp; за основу і в цілому. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, я прошу провести запис на виступи:&nbsp; два - "за",&nbsp; два - "проти". Прошу записатись шляхом написання кнопки, а не підняттям рук. Будь ласка, записуємось.</p>
<p>Андрієвський.</p>
<p>&nbsp;</p>
<p>10:52:32</p>
<p>АНДРІЄВСЬКИЙ Д.Й.</p>
<p>Шановні колеги, я прошу передати слово своєму колезі Співаковському.&nbsp;&nbsp;&nbsp;</p>
<p>Дякую.</p>
<p>&nbsp;</p>
<p>10:52:44</p>
<p>СПІВАКОВСЬКИЙ О.В.</p>
<p>Шановні колеги, на Комітеті з питань науки і освіти було розглянуто це питання, одноголосно було прийнято рішення проголосувати за цей законопроект, але в тій редакції, про яку зараз сказала перший заступник міністра. Конкретно, за рахунок резерву освітньої бюджетної субвенції і крапка, це є дуже важливим. Тому що в тій редакції, яка зараз внесена в зал, це неможливо, бо це дає інформаційний привід для наших друзів, в лапках. Тому там є кошти відповідні і тому я прошу проголосувати за це рішення, і за основу, і в цілому. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Євтушок передає слово Іванові Кириленку. Будь ласка, пане Іван.</p>
<p>&nbsp;</p>
<p>10:53:40</p>
<p>КИРИЛЕНКО І.Г.</p>
<p>Шановний Голово! Шановні колеги! Кириленко, фракція "Батьківщина".</p>
<p>Я хочу вас звернути увагу, усіх колег, на профанацію, при якій прийнявся бюджет на 2016 рік. Всі пам'ятають, як він готувався, як приймався, як відбувалося голосування в цьому залі. Ми не голосували за той бюджет, в тому числі, і по цій причині.</p>
<p>Шановний Андрій Володимирович, я звертаюсь до Голови Верховної Ради, Андрій Володимирович, пора закінчувати ганебну практику, так приймати, як ми приймали бюджет попереднього року і ще попереднього. Забули про освітян, виправляємо ситуацію, забули про науку, в черзі денній стоїть фінансування науки додаткове, забули про шахтарів, на минулому тижні рятували шахтарів, забули про ПТУ, сотні тисяч людей вийшли на вулиці, будемо долати вето Президента.&nbsp;</p>
<p>Друзі, ми працюємо чи гасимо пожежі, які самі натворили? Це ганебна практика, готувати так і приймати бюджет. Звичайно, за цей закон треба голосувати. Як можна було в бюджеті забути, що вдвічі менше передбачені видатки і сьогодні вступна компанія під загрозою, сотні тисяч дітей. Як поступати? Друзі, латаємо діри, гасимо пожежі. Звичайно, голосуємо за цей закон, звичайно, треба прибрати, навіть коли готувалися ці зміни. Як можна допустити політичний "ляп" за рахунок субвенцій у Донецькій і Луганській областях? Що це за підготовка законопроектів?</p>
<p>Андрій Володимирович, ви говорили, що з цим буде покінчено&nbsp; край. Давайте, дійсно, покінчувати край з цим.</p>
<p>І я не бачу сьогодні у порядку дня подолання вето Президента по ПТУ, по фінансуванню ПТУ. Питання так і не вирішено!&nbsp; Сотні тисяч людей, дітей, які зараз навчаються, без фінансування залишились. Це соціально активна частина молоді. Голосуємо за цей законопроект. Ми будемо голосувати "за". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, пане Іван.</p>
<p>У порядку&nbsp; інформації, на четвер. На четвер стоїть питання по ПТУ.</p>
<p>Федорук Микола Трохимович, будь ласка.</p>
<p>&nbsp;</p>
<p>10:55:50</p>
<p>ФЕДОРУК М.Т.</p>
<p>Прошу передати слово знаному фахівцю в царині освіти Тарасу Креміню.</p>
<p>&nbsp;</p>
<p>10:56:02</p>
<p>КРЕМІНЬ Т.Д.</p>
<p>Шановні колеги, однозначно, треба підтримувати цей законопроект. Він повинен бути проголосований сьогодні за основу і в цілому, якою й була пропозиція міністра освіти і науки Лілії Гриневич минулого тижня, так і сьогодні першого заступника міністра.</p>
<p>Але я хотів би сказати ще про такі важливі речі.&nbsp; Крім тих&nbsp; втрачених можливостей у зв'язку з особливостями прийняття бюджету, однозначно, що питання перегляду&nbsp; освітньої субвенції для закладів освіти – це наш один з найголовніших пріоритетів. Але розуміючи ті ризики, які мають сьогодні освітяни, наші колеги Донецької і Луганської областей, розуміючи те, що сьогодні вони повинні бути забезпечені навіть трошки більше за їхніх власних потреб, я би хотів звернутися до своїх колег із профільного бюджетного комітету, щоб обов'язково були переглянуті обсяги освітньої субвенції для освітян Донецької і Луганської областей з тим, щоби питання придбання шкільних автобусів, матеріально-технічне забезпечення закладів освіти, інші потреби, в тому числі, були враховані. Це наша основна передова гвардія на Сході країни – освітяни, науковці, які сьогодні, перебуваючи під обстрілами, проводять, власне, в ці хвилини навчальні заняття, проводять зустрічі з дітьми, займаються їхнім вихованням.</p>
<p>Прошу підтримати цей законопроект. А також по-особливому&nbsp; подивитися на потреби наших освітян Донецької і Луганської областей. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, зараз буде заключний виступ. Я прошу депутатів зайти в зал, щоб ми від закликів проголосувати змогли, змобілізуватися і таки проголосувати.</p>
<p>А зараз я надаю слово Войціцькій Вікторії Михайлівні, фракція "Самопоміч".</p>
<p>&nbsp;</p>
<p>10:57:47</p>
<p>ВОЙЦІЦЬКА В.М.</p>
<p>Прошу передати слово Анні Романовій.</p>
<p>&nbsp;</p>
<p>10:57:55</p>
<p>РОМАНОВА А.А.</p>
<p>Фракція "Об'єднання "Самопоміч", безперечно, буде підтримувати цей законопроект.</p>
<p>Але у мене питання до першого заступника міністра. Ви представляли минулий уряд. І як самі висловилися, що ці зміни, вони продиктовані тим, що в державному бюджеті України було не враховано те, що працівникам українського центру підвищення якості освіти було підвищено заробітну плату. У мене питання, якщо Постанова Кабінету Міністрів про підвищення їх зарплати вийшла у листопаді минулого року, то чому ви як представник міністерства не&nbsp; запланували ці 30 мільйонів у проект державного бюджету? І хто понесе за це відповідальність?</p>
<p>Ви знаєте, ось ми зараз розглядаємо той законопроект, який, в принципі, не мали розглядати, якби ви вчасно стратегічно планували свої видатки. Така сама ситуація сталася і з підручниками, які учні 4 і 7 класів досі не отримали, вони отримають їх вкінці року. І хто за це буде відповідати?</p>
<p>"Об'єднання "Самопоміч" вимагає від всього уряду, від&nbsp; представників своєчасного стратегічного планування, щоб бюджет і всі&nbsp; пропозиції до нього не писалися на коліні і потім, щоб ви парламент не ставили в ганебну ситуацію виправляння ваших помилок. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, обговорення завершене. Ще зараз одну хвилину – Литвин.</p>
<p>Я прошу усіх заходити в зал. Добре, ще фракції не виступали, ну, треба було швидше повідомити, друзі, щоб я панував собі час, підійти і повідомити.</p>
<p>Будь ласка, пане Володимир, одна хвилина.</p>
<p>&nbsp;</p>
<p>10:59:53</p>
<p>ЛИТВИН В.М.</p>
<p>Шановний Голово, шановні народні депутати! Виявляється, що у нас проблем у Міністерстві освіти немає, оскільки існують резерви і пропонується кошти взяти з резерву освітньої субвенції. Я думаю, Кабінет Міністрів витримав би, якби взяли з резервного фонду Кабінету Міністрів 30 карбованців, а ті, що в освітній субвенції закладені кошти, дали туди, куди й потрібно їх дати. Я пропонував би першому заступнику міністра бодай один раз з'їздити в сільську школу і побачити, які там умови.</p>
<p>І друге. Я дуже просив би, щоб наблизили розгляд питання щодо вето Президента на фінансування профтехосвіти щодо фінансування Академії наук, щодо призупинення передачі профтехосвіти на місцевий рівень і в комплексі розглянули всі ці питання. Дякую.</p>
<p>&nbsp;</p>
<p>ГОЛОВУЮЧИЙ. Пане Володимире, лишень повідомляю, що всі пропозиції Президента на четвер стоять в дуже добрий час, в дуже добрий час стоять. Стоять вони в цей четвер, і, я думаю, ми їх приймемо в четвер.</p>
<p>Від "Опозиційного блоку" Долженков.</p>
<p>&nbsp;</p>
<p>11:01:02</p>
<p>ДОЛЖЕНКОВ О.В.</p>
<p>Спасибо, Председательствующий.</p>
<p>Уважаемые коллеги, уважаемые граждане Украины! Мне хотелось бы объяснить позицию фракции "Оппозиционный блок", которая будет воздерживаться, не поддерживать эту законодательную инициативу по следующей причине. Естественно, проводить внешнюю независимую оценку необходимо. Если не хватает денежных средств для проведения полной комплексной оценки, а это 30 миллионов гривен, это небольшая сумма, действительно, небольшая сумма, то должны быть найдены другие источники финансирования.</p>
<p>Вот, в поддержку предыдущего выступающего: мы не можем решать все вопросы за счет неконтролируемых территорий Донбасса. Фактически эти деньги, которые предназначаются для осуществления финансирования учебных заведений Донецкой и Луганской областей, которые ныне не контролируются, но при этом никто же не говорит, что многие высшие учебные заведения переехали в другие территории Украины, они функционируют. Почему эти денежные средства не направить на их функционирование? Мы решаем сейчас этот вопрос за счет исключительно Донецкой и Луганской областей, но это несправедливо. Мы должны наоборот стараться реинтегрировать эти территории, увеличивать бюджетное финансирование. А мы делаем…</p>
<p>&nbsp;</p>
<p>ГОЛОВУЮЧИЙ. Я хотів би вам повідомити: ви просто, очевидно, не до кінця уважно слухали доповідь. Ця норма знята з законопроекту, і перший заступник міністра рекомендує голосувати без цієї норми, без зняття субвенцій з Донецької, Луганської областей. І я поставлю на голосування тільки з пропозицією першого заступника міністра. Добре? Домовились?</p>
<p>Будь ласка, готуємось до голосування, займаємо робочі місця.</p>
<p>Отже, шановні колеги, важливий законопроект, потребує невідкладного рішення. Ми провели по ньому обговорення. І я ставлю на голосування проект Закону про внесення змін до додатків № 3 та № 6 до Закону України "Про Державний бюджет України на 2016 рік" щодо збільшення видатків на проведення зовнішнього незалежного оцінювання (№ 4524) спочатку за основу. Хто підтримує дану пропозицію, прошу проголосувати. Колеги, голосуємо, будь ласка.</p>
<p>&nbsp;</p>
<p>11:03:44</p>
<p>За-230</p>
<p>230 – "за". Рішення прийняте.</p>
<p>Шановні колеги, є пропозиція від комітету, щоб ми поставили в цілому з тими пропозиціями, які для стенограми озвучила з трибуни Верховної Ради перший заступник міністра освіти Совсун Інна Романівна, а власне, зняття статті субвенцій Луганської і Донецької областей. І я ставлю пропозицію комітету на голосування.</p>
<p>Хто підтримує Закон 4524 з поправками, які озвучила для стенограми Совсун Інна Романівна, в цілому, прошу проголосувати. 4524 в цілому з поправками Совсун Інни Романівни прошу голосувати. Будь ласка, колеги, голосуємо.</p>
<p>&nbsp;</p>
<p>11:04:45</p>
<p>За-235</p>
<p>235 – "за". Рішення прийняте.</p>
<p>Вітаю і комітет за активну, плідну роботу, і міністерство. Це, справді, пожежа, яку ми гасимо, але ми мусили це зробити. І парламент рішення прийняв, Закон 4524 прийнятий.</p>
<p>Наступний, шановні колеги, не менш важливий закон. На Погоджувальній раді голова Комітету правоохоронної&nbsp; діяльності Андрій Кожем'якін звернувся, власне, з вимогою щодо цього законопроекту, і я невідкладно взяв до уваги пропозицію комітету цей закон, який встановлює кримінальну відповідальність осіб, які займають вище становище в&nbsp; злочинній ієрархії (так званих "злодіїв в законі"), і теж потребує швидкого рішення парламенту.</p>
<p>Є пропозиція від комітету і від автора, щоб ми його розглянули за скороченою процедурою. 1188 – за скороченою процедурою. Хто підтримує дану пропозицію… <i>(Шум у залі) </i>&nbsp;</p>
<p>Так, так, так. Ми зараз голосуємо за&nbsp; скорочену процедуру.</p>
<p>Хто підтримує скорочену процедуру, прошу проголосувати. Будь ласка,&nbsp; голосуємо.</p>
<p>&nbsp;</p>
<p>11:06:10</p>
<p>За-153</p>
<p>Рішення прийняте.</p>
<p>І я запрошую до доповіді по проекту Закону про внесення змін до деяких законодавчих актів України (щодо відповідальності для "злодіїв в законі" та за злочини, вчиненні злочинними угрупованнями) народного депутата України Геращенка Антона Юрійовича.</p>
<p>Будь ласка,&nbsp; включіть мікрофон.</p>
<p>&nbsp;</p>
<p>11:06:32</p>
<p>ГЕРАЩЕНКО А.Ю.</p>
<p>Уважаемые народные депутаты! Уважаемый народ Украины! Уважаемые представители средств массовой информации! В нашем государстве на сегодня отсутствует&nbsp; детальное описание в законодательной сфере понятия "воры в законе". Из-за этого происходят&nbsp; ситуации, при которых сами по себе личности, которых называют "ворами в законе" практически недосягаемы для привлечения их к ответственности. Как правило, они сами лично не совершают&nbsp; никаких правонарушений, но при этом управляют деятельностью преступных групп.</p>
<p>Для этого группой депутатов разработан законопроект, который позволил бы идентифицировать и ввести в законодательное поле понятие "вор в законе" по примеру грузинского законодательства и сделать, таким образом, возможность привлечения этих лиц к ответственности с большей вероятностью, чтобы таким образом повысить безопасность граждан в нашей стране.</p>
<p>Напомню, что в Грузии после прихода новой команды в 2003 году было введено аналогичное законодательство, которое позволило уничтожить засилье "воров в законе". Но они потом из Грузии перебрались к нам в Украину, и теперь на сегодня нашим правоохранительным органам приходится з ними бороться. Однако зачастую им приходиться&nbsp; их всего лишь высылать за границу, поскольку отсутствуют доказательства их полной вины в полной мере.</p>
<p>Этот законопроект позволит урегулировать данную ситуацию и повысить безопасность наших граждан. Прошу его поддержать. Спасибо.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова до співдоповіді запрошується голова Комітету з питань законодавчого забезпечення правоохоронної діяльності Кожем'якін Андрій Анатолійович.</p>
<p>Будь ласка, пане Андрій.</p>
<p>&nbsp;</p>
<p>11:08:02</p>
<p>КОЖЕМ’ЯКІН А.А.</p>
<p>Шановний головуючий, шановні колеги, Комітет з питань законодавчого забезпечення правоохоронної діяльності розглянув доопрацьований проект, він напрацьовувався майже рік, номер 1188. Проект доопрацьовувався в комітеті безпосередньо групою разом з авторами цього проекту.</p>
<p>Для досягнення встановленої мети проектом закону вносяться, пропонується доповнити статтю 27 Кримінального кодексу, 28-у, 255-у Кримінального кодексу. Також законопроектом пропонується для зазначених вище осіб, тобто злодіїв в законі, включаючи засуджених до позбавлення волі, передбачає тримання в приміщеннях камерного типу в режимі сурової ізоляції.</p>
<p>Аналіз інформації, яка надходить сьогодні до комітету, свідчить про загострення криміногенної ситуації в Україні. За інформацією Служби безпеки України, сьогодні на території України перебуває понад 27 злодіїв так званих злодіїв в законі. І останнім часом фіксуються спроби злодіїв в законі встановити вплив на високорентабельні сфери бізнесу та об'єкти економіки. Яскравим прикладом таких кримінальних розбірок є боротьба за кримінальний контроль над незаконним видобутком бурштину на територіях Рівненської, Житомирської, Волинської областей. Проте злодії в законі в більшості випадків не беруть безпосередньої участі у скоєні злочинів, у зв'язку з чим унеможливлюється притягнення їх до відповідальності.</p>
<p>Колеги, комітет рекомендував Верховній Раді під час розгляду в першому читанні прийняти за основу. Ми його доопрацюємо і дякую вам, Андрій Володимирович, що ви погодились на цю пропозицію.</p>
<p>Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І я прошу, шановні колеги, провести запис на виступ: два – "за", два – "проти". Будь ласка, прошу провести запис.</p>
<p>Від "Самопоміч" Маркевич Ярослав передає… Шановні колеги, я дам зараз Олені Сотник. Але я надалі попрошу, це не так складно, з мікрофону оголошувати, якщо не важко. Добре? Оголосити прізвище, і я буду… і таким чином система сама буде автоматично передавати.</p>
<p>Будь ласка, пані Олена Сотник.</p>
<p>&nbsp;</p>
<p>11:10:43</p>
<p>СОТНИК О.С.</p>
<p>Дякую. Шановні колеги, насправді є актуальним на даному етапі, звичайно, нам обговорювати тематику більш складних злочинних організаційних структур. Якщо ви пам'ятаєте історію Італії, де боротьба з мафією була однією з ключових, і взагалі стала переворотом в суспільстві, коли корупційні клани були фактично знищені, то оце була така перша, можливо, спроба все ж таки боротися з складною ієрархією, коли злочинці переходять не тільки від злочинної діяльності, а вже й до законної діяльності, фактично впливають на політику, впливають на певні якісь корупційні оборудки. Але те, що прописано в даному законі, на превеликий жаль, з юридичної точки зору є, м'яко кажучи, не досконалим. Цей закон, він явно потребує доопрацювання, він потребує більш широкого врегулювання і більш, я б сказала, такого правильного і точного в термінології, і особливо щодо відповідальності даних осіб.</p>
<p>Наша ж задача не просто прийняти закон з дуже гучною назвою "злодії в законі". Наша задача&nbsp;– прийняти закон, за яким ми зможемо реально притягати до відповідальності мафіозі, які на сьогоднішній день теж існують в Україні, і які є серйозною суспільною проблемою.</p>
<p>Тому фракція "Самопоміч" стоїть на тому принципі, що ми маємо не тільки піаритись на законах і на їх гучних назвах, а все ж таки фактично вводити ті норми, які будуть реально вирішувати проблему, проблему мафіозних угрупувань.</p>
<p>Тому ми закликаємо до доопрацювання даного законопроекту і більш зваженого, і грамотного підходу до формулювання норм. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Пані Олена, я тільки нагадую, пропозиція комітету є тільки за основу. Це і є спроба і можливість доопрацювати його. І я прошу, щоб ви з цього приводу провели дискусію. За основу треба підтримати, я думаю.</p>
<p>Будь ласка, Величкович Микола Романович, "Народний фронт". Будь ласка, пане Микола.&nbsp;</p>
<p>&nbsp;</p>
<p>11:13:00</p>
<p>ВЕЛИЧКОВИЧ М.Р.</p>
<p>Шановні колеги. в умовах, коли в Україні зростає злочинність, питання покарання злодіїв в законі стоїть зараз дуже важливо. Ми бачимо, наскільки з південних країн до нас зайшла велика кількість так званих злодіїв в законі, які намагаються контролювати злочинність в Україні.</p>
<p>Фракція "Народний фронт" буде голосувати за цей законопроект, тому що ми вважаємо, саме через ті норми, які є в цьому законопроекті, ми зможемо поставити цих злодіїв в законі понад злодійський закон і поставити їх таким чином, щоби мати можливість контролювати злочинне середовище.</p>
<p>Закликаємо усіх голосувати не лише за основу, але і в цілому.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Івченко Вадим.</p>
<p>&nbsp;</p>
<p>11:13:57</p>
<p>ІВЧЕНКО В.Є.</p>
<p><i>(Не чути)</i></p>
<p>&nbsp;</p>
<p>ГОЛОВУЮЧИЙ. Ну, передайте&nbsp; слово, я ж скільки раз повторюю, це ж так не складно.</p>
<p>&nbsp;</p>
<p>ІВЧЕНКО В.Є. Прошу передати слово колезі Євтушку. Дякую.</p>
<p>&nbsp;</p>
<p>11:14:08</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина". Шановний пане головуючий, шановні колеги! В тому числі я звертаюсь до колег із "Самопомочі". Ну, зверніть увагу, коли із Росії, із Грузії, з інших держав видворяють саме таким нормативно-правовим актом оцих злодії в законі, які приїжджають сюди до нас в Україну, починають встановлювати свої правила злодійські, в тому числі на Рівненщині, на Житомирщині, на бурштинових покладових полях, саме вони там здійснюють адміністрування. Ви зараз говорите про якийсь піар. Я просто вас прошу, давайте ми все ж таки приймемо цей законопроект і не дозволимо цьому криміналітету розгулювати нашими… територією України.&nbsp; Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую вам.</p>
<p>Від&nbsp; "Опозиційного блоку"&nbsp; Німченко Василь,&nbsp; будь ласка.</p>
<p>&nbsp;</p>
<p>11:14:59</p>
<p>НІМЧЕНКО В.І.</p>
<p>Уважаемые коллеги! Нимченко Василий Иванович, "Оппозиционный блок".</p>
<p>Относительно указанного законопроекта, я хотел бы обратить внимание на отсутствие правовой культуры в этом законопроекте. Вы посмотрите&nbsp; только: авторы законопроекта&nbsp; предлагают Верховному Совету уже на сленге преступного мира употреблять, узаконивать. Что такое "вор в законе?&nbsp; Для авторов&nbsp; я&nbsp; хочу сказать, посмотрите,&nbsp;&nbsp; это выражение, блатное выражение, а мы его&nbsp; вводим в ранг закона, это название. Это недопустимо.</p>
<p>Второе. Когда мы говорим&nbsp; о наличии проблем, которые создают так называемые "воры в законе", преступным жаргоном&nbsp; говоря, как это нам предлагают авторы законопроекта. Мы должны смотреть&nbsp; в корень, в причину и точно, и фахово с правовой точки зрения определять&nbsp; этого субъекта. Посылаться на то, что так было в Грузии, для этого не надо иметь&nbsp; много ума. Но говорить о том, что здесь отсутствует напрочь&nbsp; правовая культура,&nbsp; что не дается&nbsp; правовая оценка как правовой категории такому составу людей, такому составу преступных элементов. А&nbsp; они действительно у нас есть, и с ними надо бороться, но бороться надо, исходя из правовых основ, из квалификации, квалифицирующих признаков в Уголовном&nbsp; праве, как это есть, и называть этих лиц соответствующей правовой категорией.</p>
<p>Поэтому исходить&nbsp; из того, что предлагают авторы законопроекта,&nbsp;&nbsp;&nbsp; безусловно, нельзя. Вот поэтому&nbsp; "Оппозиционный блок" не может…</p>
<p>&nbsp;</p>
<p>ГОЛОВУЮЧИЙ. Шановні колеги, всі бажаючі по фракціях виступили? Так, всі виступили. Я прошу народних депутатів займати робочі місця,&nbsp;приготуватися до голосування. Секретаріат Верховної Ради України&nbsp; я прошу повідомити депутатів про те, що зараз відбудеться голосування, будь ласка.</p>
<p>Шановні колеги, поки заходять депутати в зал, я хочу повідомити, рішенням комітету є лишень за основу, лишень за основу. Ми зможемо до другого читання внести всі ці поправки, які необхідні і які звучали під час виступів. І, я думаю, це буде важливий символічний акт, який ми можемо зробити сьогодні, це міжнародний досвід боротьби з організованим злочинним світом. І Україна в час війни повинна в цьому питанні жорстко діяти, і діяти ефективно, як держава, як державне управління. Тому я прошу всіх народних депутатів приготуватися до голосування. Лишень за основу, нагадую, лишень за основу. Колеги, готові?</p>
<p>Я ставлю на голосування проект Закону про внесення змін до деяких законодавчих актів України (щодо відповідальності для "злодіїв в законі" та за злочини, вчинені злочинними угрупуваннями) номер проекту 1188. За пропозицією комітету за основу. Хто підтримує дану пропозицію, прошу голосувати. Товариство, лишень за основу. Голосуємо, колеги, голосуємо.</p>
<p>&nbsp;</p>
<p>11:19:46</p>
<p>За-178</p>
<p>178 – "за".</p>
<p>Колеги, давайте ми, можливо, обміняємося думками з того&nbsp; приводу? Це буде&nbsp; неприйнятна річ, мені видається, якщо ми зараз відхилимо цей законопроект.</p>
<p>Колеги, голови фракцій! Ми можемо обмінятися думками? Ще раз попробуємо, так? Давайте ще раз попробуємо. Ніхто не заперечує? Заперечує Опозиційний блок.</p>
<p>Ще раз пробуємо, так? Зараз депутати підійдуть. Колеги, лишень перше читання за основу. Я прошу максимально змобілізувати фракції, ті, які підтримують, щоб наша підтримка була не тільки заявами, а й голосуванням. А й нашим відповідальним голосуванням. Я бачу, багато є опонентів цього законопроекту в залі. Це насторожує.</p>
<p>Шановні колеги, я ставлю пропозицію повернутися до розгляду проекту Закону про внесення змін до деяких законодавчих актів України щодо відповідальність для злодіїв у законі та за злочини, вчи нені злочинними угрупуваннями. 1188. Хто підтримує дану пропозицію, прошу проголосувати, колеги. Голосуємо!</p>
<p>&nbsp;</p>
<p>11:21:59</p>
<p>За-183</p>
<p>Дякую, прошу включити по фракціям: "Блок Петра Порошенка" – 76, "Народний фронт" – 63, Опозиційний блок – 0, "Самопоміч" – 18, Радикальна партія Олега Ляшка – 0, "Батьківщина" – 15, "Партія "Відродження" – 1, "Воля народу" – нуль.</p>
<p>Шановні колеги, згідно Регламенту, я маю поставити дві наступні пропозиції. Одна з них – це повернути в комітет на доопрацювання, друга – суб'єкту законодавчої ініціативи.</p>
<p>&nbsp;Першою я поставлю: повернути в&nbsp; комітет на доопрацювання. Чи можемо ми навколо цієї ідеї змобілізуватися? Цю ідею озвучила "Самопоміч" – в комітет на доопрацювання. Можемо, можемо, колеги, я прошу змобілізуватися. І я поставлю пропозицію, згідно Регламенту, повернути в комітет на повторне перше читання проект Закону про внесення змін до деяких законодавчих актів України (номер 1188) повернути в комітет на повторне перше читання, для підготовки для повторного першого читання. Хто підтримує дану пропозицію, прошу проголосувати. Колеги, голосуємо.</p>
<p>&nbsp;</p>
<p>11:23:34</p>
<p>За-209</p>
<p>І остання моя пропозиція – це автору на доопрацювання.</p>
<p>І, колеги, я прошу&nbsp; зайти в зал, нам&nbsp; бракує буквально кілька голосів. <i>(Шум у залі)</i> Питання злодіїв в законі – це не питання коаліції і опозиції, це питання української держави, колеги.</p>
<p>Шановні колеги, прошу приготуватися. І я ставлю на голосування останню пропозицію, яка передбачена Регламентом, це пропозиція повернути на доопрацювання суб'єкту законодавчої ініціативи. Прошу приготуватися до голосування. І я ставлю на голосування пропозицію: проект Закону внесення змін до деяких законодавчих актів України (щодо відповідальності для "злодіїв в законі" та за злочини, вчиненні злочинними угрупованнями) (номер 1188) повернути суб'єкту законодавчої ініціативи на доопрацювання. Хто підтримує дану пропозицію, прошу проголосувати. Будь ласка, голосуємо, колеги.</p>
<p>&nbsp;</p>
<p>11:24:56</p>
<p>За-210</p>
<p>Рішення не прийняте, законопроект відхилений.</p>
<p>Шановні колеги, зараз у нас розділ "Включення до порядку денного сесії". Серед тих законопроектів, які плануються і пропонується включити в порядок денний сесії є велика кількість тих законопроектів, які нам вкрай важливі для співпраці з Міжнародним валютним фондом. І тому я прошу особливої уваги під час голосування. І я прошу особливої концентрації депутатів для голосування в даному розділі. Це найважливіший момент сьогодні для співпраці з урядом, я прошу змобілізуватись усі фракції парламенту.</p>
<p>Отже, пропонується включити в порядок денний сесії проект Закону 4510, це є проект Закону&nbsp; про внесення зміни до статті 19 Закону України "Про центральні органи виконавчої влади" щодо заступників керівника центрального органу виконавчої влади. Законопроект 4510, пропонується його включення в порядок денний. Колеги, лишень включення в порядок денний. Хто підтримує пропозицію включити в порядок денний сесії, прошу проголосувати. Будь ласка, голосуємо.</p>
<p>&nbsp;</p>
<p>11:26:44</p>
<p>За-165</p>
<p>Рішення не прийняте.</p>
<p>Наступне, 4515: &nbsp;проект Закону про внесення змін до Митного кодексу України щодо оптимізації територіальних органів державної фіскальної служби. Це комітет Южаніної Ніни Петрівни. 4515.</p>
<p>Хто підтримує включення даного проекту закону в порядок денний сесії, прошу проголосувати. Будь ласка, голосуємо.</p>
<p>&nbsp;</p>
<p>11:27:33</p>
<p>За-167</p>
<p>167 – "за". Рішення не прийняте.</p>
<p>Наступний: 4526. Проект Закону про внесення змін до деяких законів України у зв'язку з прийняттям Закону України "Про державну службу". 4526. Хто підтримує його включення в порядок денний сесії, прошу голосувати. 4526, прошу проголосувати.</p>
<p>&nbsp;</p>
<p>11:28:13</p>
<p>За-167</p>
<p>167 – "за". Рішення не прийняте.</p>
<p>Наступний: 4536. Проект Закону про внесення змін до Закону України "Про перелік об'єктів права державної власності, що не підлягають приватизації" щодо деяких об'єктів сільськогосподарської та транспортної галузей. Хто підтримує включення його в порядок денний сесії, прошу проголосувати. Будь ласка, голосуємо.</p>
<p>&nbsp;</p>
<p>11:29:03</p>
<p>За-174</p>
<p>174 – "за". Рішення не прийняте.</p>
<p>Наступний: 2409а. Проект Закону про засади державної політики охорони здоров'я. Цей той законопроект, на якому наполягав комітет і по якому було багато вимог різних фракцій. І від нас залежить, чи він попаде в порядок денний, чи не попаде.</p>
<p>Тому, колеги, я прошу сконцентруватись. Наступний проект Закону про засади державної політики охорони здоров'я (2409а). Хто підтримує включення його в порядок денний сесії, прошу проголосувати.</p>
<p>Будь ласка, голосуємо 2409а. Голосуємо.</p>
<p>&nbsp;</p>
<p>11:29:59</p>
<p>За-224</p>
<p>Шановні колеги, 224. Я поставлю ще раз, я поставлю… Я прошу депутатів зайти в зал.</p>
<p>Оля Богомолець, змобілізуйте фракцію максимально, два голоси не&nbsp; вистачає.</p>
<p>Шановні колеги, хто підтримує&nbsp; даний законопроект, прошу змобілізуватись. Є мобілізація. Так? Отже&nbsp; я ще раз ставлю на голосування пропозицію включити в порядок денний сесії проект Закону про засади державної політики…&nbsp; засади державної політики охорони здоров'я&nbsp; (номер 2409а). Хто підтримує дану пропозицію, прошу голосувати.&nbsp; Будь ласка,&nbsp; колеги, голосуємо.</p>
<p>&nbsp;</p>
<p>11:30:56</p>
<p>За-232</p>
<p>Рішення прийняте.</p>
<p>Наступний. Проект Закону… Це теж від Комітету охорони здоров'я. Проект Закону про внесення зміни до статті 9 Закону України "Про лікарські засоби" (щодо доступу до результатів доклінічного вивчення та клінічних випробувань лікарських засобів) (4074).</p>
<p>Я розумію, це теж є консолідована позиція комітету. Пані Іра, так? Консолідована позиція. Колеги,&nbsp; прошу змобілізуватися, і я ставлю включити&nbsp; в порядок денний сесії проект Закону про внесення зміни до статті 9 Закону України "Про лікарські засоби" (4074). Хто підтримує дану пропозицію, прошу&nbsp; проголосувати. Будь ласка,&nbsp;&nbsp; голосуємо.</p>
<p>&nbsp;</p>
<p>11:31:59</p>
<p>За-246</p>
<p>Рішення прийняте.</p>
<p>Наступний. Проект Закону про особливості імплементації окремих положень законодавства Європейського Союзу щодо обігу лікарських засобів.</p>
<p>Це є проект Закону 4465, це теж входить до переліку компромісних законопроектів Комітету охорони здоров'я. І я прошу всіх бути уважними під час голосування.</p>
<p>Готові? Я ставлю пропозицію включення в порядок денний сесії проекту Закону про особливості імплементації окремих положень законодавства Європейського Союзу щодо обігу лікарських засобів, номер 4465, включення в порядок денний сесії. Прошу голосувати, будь ласка, голосуємо, колеги.</p>
<p>&nbsp;</p>
<p>11:33:02</p>
<p>За-250</p>
<p>Рішення прийняте. Вітаю, комітет.</p>
<p>І у нас ще є далі законопроекти від Комітету охорони здоров'я.</p>
<p>Наступний, проект Закону про внесення змін до деяких законодавчих актів України щодо надання психіатричної допомоги, номер 4449. Теж є узгоджений всім комітетом.</p>
<p>Так, так, друзі, 4449. Так, узгоджений усіма членами різних фракцій, які є в комітеті, і він ставиться включення в порядок денний сесії.</p>
<p>Проект Закону про внесення змін до деяких законодавчих актів України щодо надання психіатричної допомоги (номер 4449), включення в порядок денний сесії. Хто підтримує, прошу проголосувати. Будь ласка, колеги, голосуємо.</p>
<p>&nbsp;</p>
<p>11:34:05</p>
<p>За-253</p>
<p>Рішення прийняте.</p>
<p>Наступний, проект Закону про організацію медичного обслуговування населення в Україні (4456). Наскільки мені відомо, він теж узгоджений усім комітетом, і є підтримка усіх політичних фракцій.</p>
<p>Можемо голосувати, пані Оля? Оля, можемо голосувати, Богомолець?</p>
<p>Підтримуємо. Проект Закону про організацію медичного обслуговування населення в Україні (номер 4456), включення в порядок денний сесії. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>11:35:06</p>
<p>За-263</p>
<p>Рішення прийняте.</p>
<p>Таким чином ми включили цілий блок законопроектів по охороні здоров'я в порядок денний сесії. Сподіваюся, на чимшвидше рішення комітету, щоб чимшвидше ми могли поставити їх на розгляд в першому читанні нашої сесії. Вітаю членів комітету, вітаю авторів законопроекту.</p>
<p>Наступний проект Закону про внесення змін до Бюджетного кодексу України щодо удосконалення законодавства України з питань фінансування охорони здоров'я. Це комітет бюджетний, але він теж стосується питання охорони здоров'я (4457).</p>
<p>Отже, хто підтримує проект Закону про внесення змін до Бюджетного кодексу України щодо удосконалення законодавства України з питань фінансування охорони здоров'я (номер 4457), прошу проголосувати. Будь ласка, голосуємо, колеги.</p>
<p>&nbsp;</p>
<p>11:36:18</p>
<p>За-253</p>
<p>Рішення прийняте.</p>
<p>Наступний, проект Закону про внесення змін до статті 23 Закону України "Про мобілізаційну підготовку та мобілізацію" (щодо звільнення від призову на військову службу під час мобілізації близьких родичів осіб, які загинули під час безпосередньої участі в АТО) (4482).</p>
<p>Шановні колеги, я думаю, є загальне розуміння про підтримку даної пропозиції. Хто підтримує включення в порядок денний сесії проект Закону про внесення змін до статті 23 Закону України "Про мобілізаційну підготовку та мобілізацію" (4482), прошу проголосувати. 4482, включення в порядок денний сесії. Будь ласка, голосуємо.</p>
<p>&nbsp;</p>
<p>11:37:23</p>
<p>За-251</p>
<p>Рішення прийняте.</p>
<p>Наступний, проект Закону про внесення змін до Закону України "Про Державний бюджет України на 2016 рік" щодо підвищення державної підтримки Національної академії наук України та національних галузевих академій наук. Це те, що пан Іван Кириленко сьогодні наголошував.</p>
<p>Шановні колеги, 4477, хто підтримує включення в порядок денний даного проекту закону, прошу проголосувати. Підтримаємо науковців. Будь ласка, голосуємо.</p>
<p>&nbsp;</p>
<p>11:38:14</p>
<p>За-228</p>
<p>Рішення прийняте.</p>
<p>Наступний, проект Закону про внесення змін до статті 87 Бюджетного кодексу України (щодо забезпечення застосування в бюджетному законодавстві поняття "громадське об'єднання" у зв'язку з прийняттям Закону України "Про громадські об'єднання") (4280).</p>
<p>Хто підтримує включення в порядок денний даного законопроекту, прошу проголосувати. 4280, включення в порядок денний сесії. Будь ласка, голосуємо.</p>
<p>&nbsp;</p>
<p>11:39:01</p>
<p>За-242</p>
<p>Рішення прийняте.</p>
<p>Шановні колеги, наступний у нас по порядку це є 4419, проект Закону про внесення зміни до статті 60 Регламенту Верховної Ради України. 4419, включення в порядок денний сесії. Хто підтримує, прошу проголосувати. 4419, будь ласка, голосуємо.</p>
<p>&nbsp;</p>
<p>11:39:48</p>
<p>За-223</p>
<p>Шановні, 223.</p>
<p>Я ще раз прошу сконцентруватись і приготуватись до голосування, колеги. Колеги, отже, я ще раз ставлю 4419 включення в порядок денний сесії. Хто підтримує включення даного законопроекту, прошу проголосувати. 4419,&nbsp; будь ласка, голосуємо.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>11:40:21</p>
<p>За-215</p>
<p>215. Рішення не прийнято.&nbsp;</p>
<p><a href="http://w1.c1.rada.gov.ua/pls/zweb2/webproc4_2?pf3516=4256&skl=9" target=_blank>4256</a> – наступний. Проект Закону про внесення змін до Кодексу України про адміністративні правопорушення щодо удосконалення процедури внесення змін.&nbsp; 4256 – законопроект від комітету Кожем'якіна.</p>
<p>Хто підтримує включення даного законопроекту&nbsp; в порядок денний сесії, прошу проголосувати. 4256, хто підтримує, я прошу проголосувати.</p>
<p>&nbsp;</p>
<p>11:41:06</p>
<p>За-195</p>
<p>195. Рішення не прийнято.&nbsp;</p>
<p>Наступний проект Закону про внесення змін до Закону України "Про Національне антикорупційне бюро України" (щодо уточнення окремих положень) (4262).&nbsp; Хто підтримує включення в порядок денний даного&nbsp; проекту закону, прошу проголосувати,&nbsp; будь ласка,&nbsp; голосуємо.</p>
<p>&nbsp;</p>
<p>11:41:41</p>
<p>За-205</p>
<p>205.&nbsp; Рішення не прийнято.&nbsp;</p>
<p>Шановні колеги, це лишень включення&nbsp; в порядок денний сесії, це лишень право на розгляд&nbsp; законопроектів.</p>
<p>Переходимо до наступного.&nbsp; Проект Закону про внесення змін до Закону України "Про захист економічної конкуренції" щодо удосконалення процедур контролю за концентрацією суб'єктів господарювання (4287). Хто підтримує включення в порядок денний сесії, прошу проголосувати. Будь ласка, 4287 голосуємо.</p>
<p>&nbsp;</p>
<p>11:42:25</p>
<p>За-199</p>
<p>Рішення не прийняте.</p>
<p>Наступний проект Закону про внесення зміни до розділу ХІІ "Прикінцеві положення" Закону України "Про прокуратуру" щодо відтермінування набрання чинності окремих положень (4467).</p>
<p>Відкладаємо його, так? Підтверджуєте, що він не актуальний? Підтверджують два комітети не актуальний. Відкладаємо у зв'язку із змінами відповідальними, які ми внесли минулого четверга.</p>
<p>Наступний проект Закону про внесення змін до деяких законів України стосовно обмеження використання медійної продукції держави-агресора. Колеги, закон по захисту інформаційної безпеки нашої держави.</p>
<p>Хто підтримує включення його в порядок денний сесії, прошу проголосувати, 4303. Прошу проголосувати, хто підтримує даний законопроект. Голосуємо.</p>
<p>&nbsp;</p>
<p>11:43:34</p>
<p>За-217</p>
<p>Я поставлю ще раз на голосування. Я прошу бути більш уважними. Хто підтримує включення в порядок денний сесії проекту Закону 4303, прошу проголосувати. Будь ласка, голосуємо.</p>
<p>&nbsp;</p>
<p>11:44:02</p>
<p>За-223</p>
<p>Депутати вимагають по фракціям, прошу включити по фракціям. "Блок Петра Порошенка" – 109, "Народний фронт" -&nbsp; 65, "Опозиційний блок" – 0,&nbsp;&nbsp; "Самопоміч" – 19, Радикальна партія Олега Ляшка – 1, "Батьківщина" – 9, "Партія "Відродження" – 1, "Воля народу" – 3.</p>
<p>Наступний, проект Закону про внесення змін до Закону України… <i>(Шум у залі)</i></p>
<p>Шановні колеги, коли я чую десь вимоги, що ви не встигаєте, я не можу збагнути, а де ви були хвилину перед голосуванням, що ви не встигли на робоче місце.</p>
<p>Ми приймаємо питання надзвичайної ваги, і я&nbsp; не знаю, що може відволікати депутата у момент війни, коли ми голосуємо за інформаційну безпеку. Які більші питання є, пане Сергію Лещенко, у питаннях, коли ми обговорюємо питання національної безпеки. Я ще раз ставлю на голосування 4303. Хто підтримує включення його у порядок денний сесії,&nbsp; прошу проголосувати.</p>
<p>Будь ласка, голосуємо.</p>
<p>&nbsp;</p>
<p>11:45:28</p>
<p>За-229</p>
<p>Рішення прийнято.</p>
<p>Наступний, проект Закону про внесення змін до Закону України "Про наукову і науково-технічну діяльність" (щодо уточнення деяких положень). Це є&nbsp; Комітет освіти. Сьогодні піднімалося скільки раз це питання, але ми, щоб його розглянути, маємо включити спочатку у порядок денний&nbsp; сесії. 4349, прошу сконцентруватися.</p>
<p>Хто підтримує включення у порядок денний сесії проект Закону про внесення змін до Закону України "Про наукову і науково-технічну діяльність", 4349, прошу проголосувати. Колеги, будь ласка, голосуємо.</p>
<p>&nbsp;</p>
<p>11:46:23</p>
<p>За-237</p>
<p>Рішення прийнято.</p>
<p>Наступний, проект Закону про внесення змін до Закону України "Про автомобільний транспорт" (щодо дотримання вагових або габаритних норм та/або умов, визначених у дозволі на участь у дорожньому русі) (4660).</p>
<p>Хто підтримує включення у порядок денний сесії 4660, прошу проголосувати. Будь ласка, голосуємо.</p>
<p>&nbsp;</p>
<p>11:47:05</p>
<p>За-198</p>
<p>Рішення не прийнято.</p>
<p>По фракціям, прошу включити на екран по фракціям. Дякую.</p>
<p>Отже, 4660 не набрав необхідної кількості підтримки.</p>
<p>Наступний, 4661, це є проект Закону про внесення змін до деяких законодавчих актів України щодо посилення контролю за безпекою автомобільних перевезень вантажів і відповідальності за порушення правил дорожнього руху (4661).&nbsp; Хто підтримує включення даного проекту закону в порядок денний сесії, прошу проголосувати. Будь ласка, колеги, голосуємо.</p>
<p>&nbsp;</p>
<p>11:48:07</p>
<p>За-194</p>
<p>Рішення не прийнято.</p>
<p>Наступний, проект Закону про внесення змін до Закону України "Про Державний бюджет України на 2016 рік" (щодо соціальних виплат) (4316). Шановні колеги, хто підтримує включення в порядок денний сесії 4316, прошу проголосувати. Будь ласка, голосуємо.</p>
<p>&nbsp;</p>
<p>11:48:42</p>
<p>За-223</p>
<p>Колеги, не вистачило 3 голоси. Я прошу змобілізуватися, я поставлю ще раз. Так, я бачу, що не встигли проголосувати. Я прошу сконцентруватися.</p>
<p>Отже, ще раз ставлю на голосування питання стосовно соціальних виплат. Хто підтримує включення в порядок денний 4316, прошу проголосувати. Будь ласка, колеги, голосуємо.</p>
<p>&nbsp;</p>
<p>11:49:20</p>
<p>За-242</p>
<p>Рішення прийнято.</p>
<p>Наступний – проект Закону про внесення змін до додатка № 3 до Закону України "Про Державний бюджет України на 2016 рік" щодо фінансового забезпечення реформування рибної галузі України (4464). Хто підтримує включення в порядок денний сесії, прошу проголосувати. Колеги, прошу голосувати.</p>
<p>&nbsp;</p>
<p>11:50:05</p>
<p>За-217</p>
<p>Колеги, у нас є шанс вийти на результат? Є шанс. Тоді я за звичаєм поставлю ще раз на голосування це питання. Хочу вам наголосити, що включення в порядок денний сесії не потребує повернення, їх можна ставити стільки раз, скільки є необхідно для того. Я прошу змобілізуватись.</p>
<p>І я ще раз ставлю на голосування пропозицію - включити в порядок денний сесії проект Закону про внесення змін до додатка № 3 до Закону України "Про Державний бюджет України на 2016 рік" щодо фінансового забезпечення реформування рибної галузі України. Хто підтримує дану пропозицію, прошу голосувати, колеги. Будь ласка, голосуємо!</p>
<p>&nbsp;</p>
<p>11:51:10</p>
<p>За-234</p>
<p>Рішення прийняте.</p>
<p>І останнє з цього розідму у нас питання – це проект Закону про внесення зміни до підпункту 4 пункту 24 розділу VI "Прикінцеві та перехідні положення" Бюджетного кодексу України (щодо перерозподілу залишків коштів місцевих бюджетів населених пунктів, на території яких органи державної влади тимчасово не здійснюють своїх повноважень). Дуже важливий законопроект. Я прошу колег змобілізуватись і приготуватись до голосування. Отже, хто підтримує включення до проекту Закону 4623 в порядок денний, прошу голосувати. Будь ласка, колеги, голосуємо.</p>
<p>&nbsp;</p>
<p>11:52:12</p>
<p>За-231</p>
<p>231 – "за". Рішення прийняте. Вітаю тих авторів законопроекту, які пройшли законопроекти.</p>
<p>Шановні колеги, зараз дам, зараз дам з мотивів. Я хотів би з вами порадитись. Дивіться, я, в принципі, є прихильником того, щоб ми використовували певну форму: ділитись думками перед тим, як переходити до рішень. Дивіться, в нас наступний є розділ – це "прийняття рішення з обговорених питань". Зокрема, це 4232: Суспільне телебачення. Надзвичайно важливий закон, ми його повністю проговорили. По ньому треба тільки прийняти рішення. Так само 2766: про телебачення і радіомовлення. Ми його теж повністю проговорили, тільки потрібне прийняття рішення. Але я не хотів би ставити на голосування перед тим, як ми не відчуємо, що в залі є підтримка для цих законопроектів.</p>
<p>Я просив би колег – голів фракцій по хвилині з того приводу висловитись, щоб ми по результатах цього обговорення могли вирішити, чи ставити, чи не ставити їх на голосування.</p>
<p>Прошу, "Народний фронт", Максим Бурбак. А потім Ігор Гринів, "Блок Петра Порошенка". Будь ласка, Максим Бурбак, одна хвилина.</p>
<p>&nbsp;</p>
<p>11:53:31</p>
<p>БУРБАК М.Ю.</p>
<p>Андрій Володимирович, дякую за надану можливість врешті-решт донести нашим людям позицію і "Народного фронту", і щоб люди почули позицію депутатів, які не голосують за такі потрібні законопроекти, які ходять на ТВ-шоу, там розказують, як вони люблять нашу державу, а самі не голосують за законопроекти. 4660, 4661 – це ті законопроекти, які захищають дороги. Подивіться, що було на вихідних: блокували трасу до Одеси, блокують траси на Миколаївщині. Нам треба захистити вітчизняні дороги. Добре, уряд закумулював, є 19 мільярдів, але можна 19 трильйонів витратити, а ці дороги будуть руйнуватися.</p>
<p>Тому вкотре бачимо, що лобі перевізників, які руйнують наші дороги, присутнє у Верховній Раді і не дає приймати дуже важливі закони – закони на захист&nbsp; наших доріг.</p>
<p>Повертаємося до голосування&nbsp; і включаємо в порядок денний. Дякую.</p>
<p>&nbsp;</p>
<p>ГОЛОВУЮЧИЙ. Пане Максим, чи можу я вважати, що ви підтримуєте 4232&nbsp; і 2766, фракція "Народний фронт"? Суспільне телебачення і телебачення радіомовлення. <i>(Шум у залі) </i>&nbsp;Підтримуєте.</p>
<p>Прошу, Ігор Гринів, будь ласка,&nbsp; одну хвилину. Потім Олег Березюк. Одну хвилину – Ігор Гринів.</p>
<p>&nbsp;</p>
<p>11:54:46</p>
<p>ГРИНІВ І.О.</p>
<p>Фракція "Блоку Петра Порошенка" біде підтримувати включення&nbsp; і 4232 і&nbsp; 2766 до порядку денного.</p>
<p>&nbsp;</p>
<p>ГОЛОВУЮЧИЙ. Пане Ігор, ми вже їх обговорили. Йдеться про прийняття рішення. Підтримуєте прийняття рішення?</p>
<p>&nbsp;</p>
<p>ГРИНІВ І.О. Да.</p>
<p>&nbsp;</p>
<p>ГОЛОВУЮЧИЙ. Дякую. Дякую дуже вам.</p>
<p>Будь ласка,&nbsp; по мотивам Олег Березюк, "Самопоміч".</p>
<p>&nbsp;</p>
<p>11:55:06</p>
<p>БЕРЕЗЮК О.Р.</p>
<p>Репліка тим політикам, які&nbsp; на телебаченні захищають українські дороги, створюючи&nbsp;&nbsp; нові корупційні схеми. Закон, який поступає в Верховну Раду, має пройти комітети, має бути обговорений, а&nbsp; тоді прийнятий. Тому що ті закони, які&nbsp; пропонуються,&nbsp; і величезна 99-відсоткова ймовірність нової корупційної схеми на дорогах України.&nbsp; А потім будем говорити, хто захищає це!</p>
<p>Партія… фракція "Самопоміч" підтримає ті законопроекти, які запитує зараз… що запитує пан Голова. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.&nbsp;&nbsp;&nbsp;&nbsp;</p>
<p>Колеги, я ще хотів почути би "Батьківщину" . Підтримуєте?</p>
<p>Колеги, тоді я хотів би по інших фракціях, що нема застережень. Це Суспільне телебачення і радіомовлення. Шановні колеги, ми вже пройшли по них повне обговорення.&nbsp; Колеги, я не починаю обговорення.&nbsp; Ми тільки тут зараз зібрані,&nbsp; сконцентровані, ми маємо&nbsp; змогу просто проголосувати. <i>(Шум у залі) </i></p>
<p>Колеги, нема обговорення, я перепрошую. Я не надам слово, бо нема обговорення. Я тільки прошу всіх максимально зібратися в залі для голосування і приготуватися до голосування. Колеги, займаємо робочі місця.</p>
<p>Отже, колеги, 4232. Проект Закону про внесення змін до Закону України "Про Суспільне телебачення і радіомовлення" (щодо порядку приєднання&nbsp; "Українська студія телевізійних фільмів "Укртелефільм"), повністю обговорений нами в цьому залі по повній процедурі в другому читанні і в цілому. 4232 в цілому. Прошу підтримати 4232, колеги, прошу всіх підтримати, прошу голосувати. Важливий законопроект, будь ласка, голосуємо, колеги.</p>
<p>&nbsp;</p>
<p>11:57:24</p>
<p>За-224</p>
<p>Колеги, я дуже прошу сконцентруватись.</p>
<p>Оля і інші наші медійники, не піднімайте руку мені а обдзвонюйте тих членів фракцій, які зараз відсутні тут. Будь ласка, обдзвоніть усіх, кого можете, і вийдіть в кулуари і приведіть їх в зал, не до мене звертайтесь.</p>
<p>Я зараз поставлю на повернення, товариство. Я прошу всіх сконцентруватись в залі. Я прошу всіх приготуватись до голосування. Це повна безвідповідальність, коли за такі важливі закони ми гуляємо по кулуарах.</p>
<p>Я ставлю пропозицію повернутись до проекту Закону про внесення змін до Закону України "Про суспільне телебачення і радіомовлення" (4232). Хто підтримує повернення до даного законопроекту, прошу проголосувати. Будь ласка, голосуємо, колеги.</p>
<p>&nbsp;</p>
<p>11:58:33</p>
<p>За-228</p>
<p>Отже, ми повернулись до розгляду даного проекту Закону.</p>
<p>І я повторно ставлю на голосування проект Закону про внесення змін до Закону України "Про суспільне телебачення і радіомовлення", 4232 в другому читанні та в цілому. Прошу голосувати, колеги, в другому читанні та в цілому. Будь ласка, голосуємо.</p>
<p>&nbsp;</p>
<p>11:59:08</p>
<p>За-235</p>
<p>Рішення прийняте.</p>
<p>Вітаю авторів законопроекту, вітаю всю українську журналістську громадськість з тим важливим рішенням.</p>
<p>І наступний, проект Закону про внесення змін до Закону України "Про телебачення і радіомовлення".</p>
<p>Не виходіть з залу, будь ласка, колеги.</p>
<p>2766, повністю обговорений по повній процедурі, потребує тільки прийняття рішення. Я прошу сконцентруватись, колеги, сконцентруватись. І я ставлю на голосування проект Закону… Пані Оксана, голосування, я вас прошу. Проект Закону про внесення змін до Закону України "Про телебачення і радіомовлення" (щодо визначення передач європейського виробництва)&nbsp; (2766)&nbsp; в другому читанні та в цілому. Прошу голосувати. Будь ласка, колеги, голосуємо.</p>
<p>&nbsp;</p>
<p>12:00:16</p>
<p>За-220</p>
<p>Колеги, 6 голосів. 6 голосів, колеги.</p>
<p>Я прошу секретаріат закликати депутатів в зал. Це, хлопці, дівчата, останнє голосування, після того буде перерва. Я прошу сконцентруватись і запросити депутатів в залі, і зайняти місця.</p>
<p>Юрій Мірошниченко, йдіть, підтримуйте українську державу, телебачення і радіомовлення. Зробіть вчинок всупереч фракції і підтримайте. Колеги, як відчуваєте по залу? Вікторія, Оля? Завели, кого могли, в зал? Можемо голосувати?</p>
<p>Отже, прошу сконцентруватись. Я, колеги, шановні депутати, я з великою повагою до всіх народних депутатів, але в такі моменти важливо, щоб ми були здатні приймати рішення. І я ставлю пропозицію повернутись до проекту Закону про внесення змін до Закону України "Про телебачення і радіомовлення" (2766). Хто підтримує дану пропозицію, колеги, прошу проголосувати.</p>
<p>Шановні колеги, шановні колеги, прошу голосувати. Будь ласка, голосуємо повернення. Прошу проголосувати, колеги.</p>
<p>&nbsp;</p>
<p>12:01:52</p>
<p>За-222</p>
<p>Я бачу, що ще товариство. Але…</p>
<p>Колеги, я ще раз ставлю повернення до розгляду проекту Закону про телебачення і радіомовлення (2766). Я прошу усіх сконцентруватись і проголосувати. 2766, повернення. Прошу колеги, голосувати. Будь ласка, голосуємо.</p>
<p>&nbsp;</p>
<p>12:02:49</p>
<p>За-231</p>
<p>Повернулися.</p>
<p>А тепер я ставлю проект Закону про внесення змін до Закону України "Про телебачення і радіомовлення" (2766) в другому читанні та в цілому. Прошу голосувати, колеги. Будь ласка, голосуємо.</p>
<p>&nbsp;</p>
<p>12:03:18</p>
<p>За-229</p>
<p>Рішення прийняте. Вітаю комітет. Вітаю авторів-розробників.</p>
<p>Дякую за активну плідну роботу. І згідно Регламенту я оголошую перерву на 30 хвилин, до 12.35, продовжиться наша робота.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу заходити в зал і займати робочі місця. Секретаріат Верховної Ради&nbsp; України я прошу повідомити депутатів, що продовжується наша не проста, але така важлива робота. Будь ласка, заходимо в зал.</p>
<p>Шановні колеги, я ще раз запрошую депутатів заходити в зал, займати робочі місця. Іщейкін Костянтин Євгенович, якщо в залі, прошу підійти до мене. Іщейкін Костянтин Євгенович.</p>
<p>Пацкан. Є в залі Пацкан?</p>
<p>Колеги,&nbsp; я ще раз прошу голів фракцій закликати депутатів, ми чекаємо ще хвилину, поки зайдуть&nbsp; народні депутати. Прошу заходити в зал.</p>
<p>Колеги, ми можемо починати роботу? Колеги, прошу приготуватися до роботи.</p>
<p>Отже, наступним у нас по порядку денному є проект Закону про внесення змін до Бюджетного кодексу України (3560-д). Є пропозиції і від авторів, і від комітету, щоб ми його розглядали за скороченою процедурою. Так?</p>
<p>Шановні колеги, я прошу приготуватися до голосування пропозицію за скороченою процедурою. Отже, хто підтримує пропозицію розгляду 3560-д за скороченою процедурою, прошу голосувати. Хто підтримує дану пропозицію, прошу проголосувати. Будь ласка.</p>
<p>&nbsp;</p>
<p>12:42:52</p>
<p>За-94</p>
<p>Зал наполягає, щоб був розгляд за повною процедурою. Я, звичайно, поставлю це на повну процедуру і нагадаю вам, що таким чином кількість законопроектів, які ми плануємо&nbsp; прийняти, тут же зменшується. Але тим не менш я виконаю те, що маю виконувати.</p>
<p>Я запрошую до доповіді голову підкомітету Комітету з питань бюджету Іщейкіна Костянтина Євгеновича. Будь ласка, включіть мікрофон Костянтину Євгеновичу.</p>
<p>&nbsp;</p>
<p>12:43:23</p>
<p>ІЩЕЙКІН К.Є.</p>
<p>Шановний Андрію Володимировичу, шановні колеги і запрошені! Вашій увазі пропонується законопроект за номером 3560-д про внесення змін до Бюджетного кодексу (щодо технічного уточнення найменувань доходів державного та місцевого бюджетів, пов'язаних із закупівлями).</p>
<p>Його метою є узгодження бюджетних норм із Законом про публічні закупівлі, який розпочав діяти з 1 квітня цього року, та передбачає зарахування до державного та місцевого бюджетів платежів щодо закупівель.</p>
<p>Законопроект, що розглядається, є доопрацьований у редакції&nbsp; відповідного урядового законопроекту, що знятий з розгляду у зв'язку із зміною уряду. Загалом, законопроект підтримує і Міністерство економічного розвитку, і Міністерство фінансів.</p>
<p>Комітет з питань бюджету 16 березня розглянув зазначене питання та ухвалив наступне рішення: рекомендувати Верховній Раді&nbsp; прийняти законопроект 3560д за основу та в цілому як закон. Враховуючи&nbsp; необхідність якнайшвидшого врегулювання зарахування&nbsp; відповідних платежів до бюджету, дуже прошу колег підтримати рішення комітету. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Прошу записатися на питання до доповідача. Отже, хто має необхідність дати питання доповідачу, прошу записатися на виступ.</p>
<p>Немає бажаючих дати питання.</p>
<p>Співдоповіді в нас немає, ви даєте і доповідь, і співдоповідь.</p>
<p>І в нас наступним розділом є виступи від фракцій по три хвилини. Шановні колеги, прошу провести запис на виступи від фракцій по даному законопроекту. Будь ласка, прошу провести запис.</p>
<p>Від Опозиційного блоку Мороко Юрій Миколайович. Будь ласка, включіть мікрофон.</p>
<p>&nbsp;</p>
<p>12:45:56</p>
<p>МОРОКО Ю.М.</p>
<p>Уважаемый Андрей Владимирович, желающих выступать по законопроекту нету, я&nbsp; думаю, по простой причине, что это делать, чаще всего, бесполезно, потому что Регламент в Верховной Раде не соблюдается. Вы 2766 законопроект поставили с грубейшим нарушением. Я просил у вас слова по процедуре, вы его не предоставили. Этот законопроект 21 апреля был проголосован депутатами во втором и в целом – 205 человек. Вы не ставили его на повторное голосование. По статье 107 этот законопроект был отклонен Верховной Радой. На каком вы основании ставили его – абсолютно непонятно, этот законопроект.</p>
<p>Более того, что в этом законопроекте мы дискриминировали европейские страны: Нидерланды, Данию, Бельгию, Швецию, Ирландию, Грецию, Люксембург. Вы его вы давали как&nbsp; проевропейский, это был антиевропейский законопроект. Мы фактически наклали ограничение на кинопродукцию стран: Австралии, Индии, Бразилии, Южной Кореи, Турцию, Китая. Большая просьба и требование к вам, Андрей Владимирович, соблюдать все-таки Регламент, не нарушать его.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Миколайович, згідно Регламенту я мав би зупинити ваш виступ як такий, що не стосується теми даного законопроекту. Але, виходячи з глибокого переконання необхідності свободи слова, демократії, плюралізму, я того не зробив, порушуючи Регламент.</p>
<p>Зараз я надаю слово Мельнику Сергію Івановичу від блоку, фракції "Блоку Петра Порошенка". Будь ласка, Сергій Іванович.</p>
<p>&nbsp;</p>
<p>12:47:39</p>
<p>МЕЛЬНИК С.І.</p>
<p>Шановні колеги, метою цього закону є узгодження бюджетних норм&nbsp; із Законом про публічні закупівлі, який розпочав діяти із 1 квітня цього року. І що головне, що передбачає, що кошти, що надійшли як забезпечення тендерної пропозиції, у разі, якщо вони не повертаються учаснику, підлягають перерахуванню до відповідного бюджету, якщо закупівлі здійснюються за бюджетні кошти. Тому фракція підтримує даний законопроекту і пропонує його підтримати колег. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Народного фронту" Унгурян Павло Якимович, будь ласка.</p>
<p>&nbsp;</p>
<p>12:48:18</p>
<p>УНГУРЯН П.Я.</p>
<p>Шановні колеги, безумовно, ми зараз розглядаємо один із тих законопроектів, які є, можливо, ззовні суто технічними, але вони є життєво необхідними для функціонування нашої фінансової системи у державі.</p>
<p>Хочу сказати, що Закон про публічні закупівлі вступив в силу і саме завдяки зусиллям попереднього уряду, які будуть продовжені і в роботі цього уряду. А публічні закупівлі і тендерні закупівлі через систему "ProZorro" почали працювати. Зараз ми узгоджуємо ці норми із Бюджетним кодексом. І фракція буде підтримувати голосування позитивне цього законопроекту. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, виступи від фракцій вичерпані. Ніхто з фракцій більше не хоче виступати? Наступний наш розділ – це виступи від народних депутатів. По три хвилини. Я вас тільки дуже прошу виступати по даному законопроекту, інакше мені доведеться виключати мікрофон. Отже, прошу провести запис на виступи від народних депутатів. Будь ласка, прошу провести запис.</p>
<p>Слово надається народному депутату України Юрію Левченкові. Будь ласка.</p>
<p>&nbsp;</p>
<p>12:50:14</p>
<p>ЛЕВЧЕНКО Ю.В.</p>
<p>Дякую.</p>
<p>Законопроект, справді, мав би бути здебільшого технічний. І в тій частині законопроекту, яка стосується приведення до відповідності до нового Закону про публічну закупівлі, ми абсолютно погоджуємося. Але справа в тому, що в цей законопроект затесалися певні норми, які абсолютно не відповідають його первинному змісту, які стосуються питань формування місцевих бюджетів і питань фінансування експерименту щодо будівництва доріг. І це не відповідає первинній меті законопроекту.</p>
<p>Тому я би попросив головуючого, будь ласка, поставити законопроект виключно на перше читання, а не в цілому, для того щоб можна було б розібратися, власне кажучи, між першим і другим читанням, які там інші норми з'явилися в цьому законопроекті, які, ще раз наголошую, не відповідають його первинному технічному, суто технічному змісту.</p>
<p>І, пане головуючий, я все ж таки би, враховуючи те, що як позафракційному мені&nbsp;&nbsp; не завжди вдається отримати слово, я би все ж таки хотів вас дуже… звернути вашу увагу і звернути увагу всіх депутатів, що у нас сьогодні якимось дивом опинився в порядку денному законопроект 2506а. Ми ще до нього не дійшли, він опинився в розділі раніше обговорених. Це, на моє глибоке переконання, антинародний законопроект щодо приватних судових виконавців, щодо яких&nbsp; було&nbsp; два законопроекти, і ми по них дуже тут довго дискутували кілька тижнів тому. Так от, законопроект 2506а був відхилений Верховною Радою, ця інформація є на сайті Верховної Ради. Там чітко написано, що він був поставлений на голосування в другому читанні і в цілому, не сигнальне голосування, а в другому читанні і в цілому був поставлений, не набрав достатньо голосів. Тому він є відхилений.</p>
<p>Тому я публічно звертаюся до пана головуючого. Будь ласка, в цьому плані дотримуватись Регламенту – і не виставляти цей законопроект повторно в порушення Регламенту на голосування, якщо до цього дійде наш сьогодні порядок денний. Дякую за увагу.</p>
<p>&nbsp;</p>
<p>ГОЛОВУЮЧИЙ. Пане Юрій, я змушений відповісти. Я нагадаю, що відхиленим був перший законопроект, який пропонувався в цьому розділі "судові реформи", а 2506а і 2507а – я оголосив, що ми їх будемо розглядати в розділі " по раніше обговорених". Ми тоді… відхилений був тільки перший законопроект, а тих два я оголосив під стенограму, що по них будуть прийматись рішення пізніше. Дякую вам.</p>
<p>Унгурян, будь ласка, включіть мікрофон. І потім Соловей. Будь ласка.</p>
<p>&nbsp;</p>
<p>12:53:05</p>
<p>УНГУРЯН П.Я.</p>
<p>Дякую. Дякую, шановний Андрій Володимирович.</p>
<p>Я хотів би сказати як репліку щодо шановного колеги з правої частини залу, що, дійсно, однією з норм цього законопроекту є саме норма, яка стосується експерименту, який все ж таки доводить свою ефективність на території Волинської, Львівської, Одеської, Чернівецької областей та міста Києва. Ми бачимо значний ресурс фінансів, який направляється саме на будівництво та ремонт доріг.</p>
<p>Але що стосується саме того, що ми виправляємо у даному законопроекті. До сих пір ми могли кошти від експерименту направляти лише на заходи з&nbsp; розвитку автомобільних доріг загального користування державного значення. І значно-значно&nbsp; звужує можливість використання цих коштів, хоча у нас великі проблеми з дорогами не лише державного значення, але й місцевого значення. Саме тому в цьому законопроекті ми пропонуємо прибрати позицію лише про&nbsp; державне значення доріг і замінити її на&nbsp; те, що можуть бути забезпечені заходи з фінансового забезпечення розвитку автомобільних доріг загального користування будь-якого значення: державного значення чи місцевого значення. Якщо відповідна митниця змогла акумулювати ці кошти, 50 відсотків від цієї цифри згідно експерименту направляється у державний бюджет, 50 відсотків направляється у&nbsp; місцевий бюджет для фінансування заходів з розвитку автомобільних доріг будь-якого значення: як державного, так і місцевого. Я вважаю, що це є… дуже-дуже&nbsp; є&nbsp; важливим особливо (особливо підкреслюю) для міста Києва, оскільки в місті Києві величезна кількість саме доріг місцевого значення, а доріг державного&nbsp; значення в місті Києві проходить не так багато, оскільки це є місто, яке складається з&nbsp; автомобільних доріг місцевого значення. Тому я вважаю, що це якраз правильна і дуже корисна новела, яка є… закладається в&nbsp; цей законопроект. Його необхідно підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.&nbsp;</p>
<p>Соловей Юрій Ігоревич, будь ласка.</p>
<p>&nbsp;</p>
<p>12:55:29</p>
<p>СОЛОВЕЙ Ю.І.</p>
<p>Юрій Соловей, 89 виборчий округ. Шановний головуючий! Шановні колеги! Я хочу… Дійсно, практика показала, що експеримент з митницею&nbsp; пов'язаний з перевиконанням індикативних показників, які спрямовуються в 50 відсотках до місцевого бюджету на вирішення&nbsp; проблеми доріг, дійсно, показав свою ефективність і, дійсно, показав, що органи місцевого самоврядування в такому випадку більш мотивовані наводити порядок на митниці.</p>
<p>Проте поряд з тим я хочу зауважити, що проблема доріг&nbsp; є не тільки в&nbsp; чотирьох областях: Одеса чи Закарпаття, чи Чернівецька область, чи місто Київ. Поряд з тим проблема доріг –&nbsp; це проблема, яка сьогодні стосується всієї держави Україна. І тому дещо дискримінаційним виглядає принцип залишати ці кошти виключно в чотирьох областях, а решту областей не застосовувати в цей принцип.</p>
<p>Тому моя пропозиція полягає в тому, щоб все ж таки прийняти даний законопроект виключно в першому читанні, детально його розглянути на бюджетному комітеті і прийняти зважене кінцеве рішення, яке би збалансувало інтереси всіх регіонів України, а не виключно тих регіонів, які записані були в першочерговому проекті закону. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, якщо є пропозиції залу, я і поставлю його тільки за основу, але для того, щоб ми прийняли будь-яке рішення, я прошу запросити депутатів в зал, ми через хвилину-дві переходимо до голосування. Прошу голів фракцій змобілізувати депутатів в залі.</p>
<p>І я хотів би спитатися, чи є необхідність в заключному слові, Костянтин Євгенійович? Заключне слово. Включіть мікрофон Іщейкіну Костянтину Євгенійовичу для заключного слова. Включіть мікрофон, Іщейкін Костянтин Євгенійович.</p>
<p>&nbsp;</p>
<p>12:57:36</p>
<p>ІЩЕЙКІН К.Є.</p>
<p>У зв'язку з цим, що законопроект підтримується багатьма колегами і фракціями в цілому, в мене тільки одне прохання, щоб ми поставили на голосування в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, переходимо до голосування. Я просто хотів би уточнити, щоб знати ставити чи не ставити на розгляд.</p>
<p>"Самопоміч", ви підтримуєте за основу? Підтримуєте. "Батьківщина"? Підтримує за основу. "Воля народу", "Відродження" за основу. "Народний фронт", за основу підтримує? Так, за основу. Шановні колеги, прошу приготуватися до голосування, прошу зайняти робочі місця. Будь ласка, заходимо, займаємо робочі місця, переходимо до прийняття рішення.</p>
<p>Колеги, я ставлю на голосування проект Закону про внесення змін до Бюджетного кодексу України, 3560-д за основу. Хто підтримує дану пропозицію, прошу проголосувати. Будь ласка, колеги, голосуємо за основу.</p>
<p>&nbsp;</p>
<p>12:59:41</p>
<p>За-198</p>
<p>Будь ласка, включіть по фракціям.</p>
<p>Шановні колеги, згідно Регламенту я маю поставити наступну пропозицію на повторне, на повторний розгляд в комітет. Колеги, я прошу сконцентруватись, щоб ми не втратили законопроект. На повторне перше читання в комітет. Підтримується така ідея? Чи ще раз попробуємо повернутися до?... Попробуємо повернутись?</p>
<p>Колеги, ще раз я поставлю на голосування повернення до голосування за основу. Потім по Регламенту будуть інші пропозиції. Колеги, я ще раз ставлю пропозицію повернутись до розгляду 3560-д в голосуванні за основу. Хто підтримує дану пропозицію, прошу проголосувати. Будь ласка, голосуємо. Прошу голосувати.</p>
<p>&nbsp;</p>
<p>13:01:11</p>
<p>За-208</p>
<p>Нема необхідної кількості голосів.</p>
<p>Товариство, я намагаюся тільки раз ставити… Я намагаюсь реагувати на ваші застереження щодо дотримання Регламенту. Але, пане Олег, хіба одна людина зараз вирішить? Нам бракує 15 людей. Нам бракує 15 людей.</p>
<p>Колеги, я прошу зайти в зал. Зараз я поставлю наступну пропозицію по порядку денному. Прошу зайняти робочі місця. Колеги, зараз я поставлю повернення в комітет на повторне перше читання. І, напевно, попрошу усіх, щоб ми не втратили законопроект, підтримати цю пропозицію. Колеги, приймається така пропозиція? Прошу не виходити з залу, а навпаки заходити в зал, колеги.</p>
<p>Я ставлю на голосування пропозицію про… направити до комітету для підготовки на повторне перше читання проект Закону про внесення змін до Бюджетного кодексу України (3560-д). Колеги, прошу голосувати. Будь ласка, голосуємо.</p>
<p>&nbsp;</p>
<p>13:02:43</p>
<p>За-216</p>
<p>Ця пропозиція не набрала необхідної кількості голосів.</p>
<p>Ставлю наступну пропозицію. Повернути суб'єкту права законодавчої ініціативи на доопрацювання. І, колеги, хто зацікавлений, щоб ми не втратили законопроект, допоможіть змобілізувати депутатів, бо депутати виходять з залу просто під час голосування.</p>
<p>Я ставлю останню пропозицію, після якої законопроект буде відхилений. Отже, ставлю пропозицію повернути суб'єкту права законодавчої ініціативи на доопрацювання проект Закону про внесення змін до Бюджетного кодексу України (3560-д).</p>
<p>Шановні колеги!&nbsp; Шановні колеги!&nbsp;&nbsp;&nbsp;</p>
<p>Ви могли би, під час голосування, повернутися на місця і голосувати? Хто підтримує дану пропозицію 3569д, прошу проголосувати, прошу підтримати, колеги, щоб ми не втратили&nbsp; законопроект.&nbsp; Будь ласка,&nbsp; голосуємо, колеги.</p>
<p>&nbsp;</p>
<p>13:04:03</p>
<p>За-220</p>
<p>Колеги, 220. Товариство, 6 голосів, 6 голосів. Товариство, я ще раз поставлю останню пропозицію на голосування: повернути суб'єкту законодавчої ініціативи. І&nbsp; я прошу голів фракцій максимально змобілізувати депутатів.</p>
<p>Колеги, пане Ігор, пане Олег! Всі ж підтримують, і я вас дуже прошу, просто здисциплінуйте депутатів.&nbsp;</p>
<p>Колеги, прошу&nbsp; зайняти робочі&nbsp; місця. І я ставлю ще раз на голосування&nbsp; пропозицію повернути суб'єкту права законодавчої ініціативи на доопрацювання&nbsp; проект Закону про внесення змін до Бюджетного кодексу&nbsp; України (3560). Хто підтримує дану пропозицію,&nbsp; прошу проголосувати. Колеги, голосуємо, прошу голосувати, голосуємо. За повернення, так, за повернення.</p>
<p>&nbsp;</p>
<p>13:05:34</p>
<p>За-224</p>
<p>224.&nbsp; Шановні колеги, законопроект відхилений.&nbsp;</p>
<p>Наступний проект Закону про внесення змін до Кримінального кодексу України щодо криміналізації контрабанди алкогольних напоїв, тютюнових виробів (3254).</p>
<p>&nbsp;Шановні колеги, є пропозиція&nbsp; і від автора, і від комітету, щоб ми розглянули&nbsp; за скороченою процедурою. Так?</p>
<p>Колеги, якщо підтримується ця пропозиція розгляду за скороченою процедурою, я прошу проголосувати. 3254 розгляд за скороченою процедурою, будь ласка, голосуємо.</p>
<p>&nbsp;</p>
<p>13:06:30</p>
<p>За-174</p>
<p>Рішення прийнято.</p>
<p>До доповіді запрошується народний депутат України, автор законопроекту Пацкан Валерій Васильович, будь ласка.</p>
<p>&nbsp;</p>
<p>13:06:40</p>
<p>ПАЦКАН В.В.</p>
<p>Шановний головуючий, шановні народні депутати, на ваш розгляд виноситься законопроект 3254, що стосується криміналізації контрабанди в нашій державі.</p>
<p>Після тих подій, які відбулися минулого року в Мукачевому, ми бачимо, що такий вид злочину, як контрабанда, не повинен залишатися непокараним. Ми пропонуємо внесення до 201 статті Кримінального кодексу криміналізувати в частині контрабанди… криміналізувати цю статтю. В усіх країнах світу, в тому числі в Ірландії, контрабандисту загрожує від 12 місяців і до багатьох років, у Великобританії – завжди, і в усіх країнах контрабанда є одним з найважких злочинів.</p>
<p>Дуже багато авторів цього законопроекту, вся тимчасова слідча комісія, яка працювала в Закарпатті, є підписантами цього законопроекту. Так само, разом з Андрієм Володимировичем, було внесено альтернативний законопроект, ще рядом колег внесений ще один законопроект. Ми пропонуємо, пане Голово і народні депутати, проголосувати за цей законодавчий акт за основу і до другого читання доопрацювати ті важливі меседжі, ті важливі ваші напрацювання, які є у вашому законодавчому акті, і в інших колег наших, в інших законодавчих актах. Обіцяю, що в найкоротший термін ця робоча група збереться, відпрацює ті можливі моменти до включення, до нашого законопроекту ваших важливих аспектів і ми вже будемо мати, можливо, через тиждень або на наступному засіданні готовий законопроект, котрий буде у сесійній залі. Прошу всіх підтримати за основу наш законопроект, законопроект, який напрацьовано тимчасовою слідчою комісією по розслідуванню тих подій, які мали місце у Закарпатті.</p>
<p>Так само прошу підтримати колег з Радикальної партії, у тому числі, Ігоря Мосійчука, який є так само підписантом, автором цього законопроекту щодо криміналізації статті 201 вказаного…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам дуже, пане Валерій.</p>
<p>Я надаю слово співдоповідачу,&nbsp; голові Комітету з питань забезпечення правоохоронної діяльності Кожем'якіну Андрію Анатолійовичу. Будь ласка.</p>
<p>&nbsp;</p>
<p>13:08:58</p>
<p>КОЖЕМ’ЯКІН А.А.</p>
<p>Шановний головуючий, шановні народні депутати! Комітет розглянув проект Закону (номер 3254) про внесення змін до Кримінального&nbsp; кодексу України щодо криміналізації алкогольних напоїв, тютюнових виробів. Правильно сказав пан Валерій, законопроектом пропонується внести зміни до статті 201 Кримінального кодексу України і віднести до складу злочину контрабанду переміщення&nbsp; алкогольних напоїв тютюнових виробів через митний кордон, поза митним кордоном, поза митним контролем або з приховування від митного контролю.</p>
<p>Цим законопроектом встановлюється відповідальність. Є питання, які на комітеті викликали дискусію. Ну, в першу чергу, це пов'язано із тим, що у свій час ми йшли європейським шляхом і декриміналізовували ці статті, економічне контрабанду, тому що як правило – як правило! – після того, як&nbsp; відбувалась контрабанда, скоювалась контрабанда, то на лаву підсудних сідали хто? Водії, люди, які їхали разом, потім директори фірм, так звані "фунти", тобто ті, хто цю контрабанду організовував, вони завжди були поза законом.</p>
<p>Тому досить таке рішення комітету було складне, але ми прийняли рішення, щоб підтримати наших колег і всю комісію, яка працювала, ефективно працювала у Тимчасовій слідчій комісії по подіям на Закарпатті. І ми рекомендуємо цей законопроект прийняти у першому читанні за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам. Дякую за рішення комітету.</p>
<p>Я просто хочу сказати, що в нас на сьогодні за контрабанду дається адміністративне лишень покарання. Економічну контрабанду. Для Служби безпеки України, для всіх правоохоронних органів вкрай важко боротися з контрабандою, тому що контрабандистам легше заплатити штраф, і знову нести контрабанду і заробляти мільярди на бюджеті української держави. Я згоден, там є ще багато недопрацювань. І тому і автори, і я був автором одного з таких законопроектів, рекомендують за основу, щоб ми змогли до другого читання всі ці пропозиції внести і включити до другого читання. Я впевнений, що всі будуть дуже активними під час цієї роботи.</p>
<p>І я прошу колег народних депутатів провести запис: два – "за", два –&nbsp; "проти", хто має бажання взяти участь в обговоренні по даному законопроекту. Будь ласка.</p>
<p>Олег Барна передає? Не передає Олег Барна. Будь ласка, Олег Барна, "Блок Петра Порошенка".</p>
<p>&nbsp;</p>
<p>13:11:56</p>
<p>БАРНА О.С.</p>
<p>Пану Віктору Пинзенику… Прошу... пану Чумаку передаю.</p>
<p>&nbsp;</p>
<p>ГОЛОВУЮЧИЙ. Будь ласка, пане Чумак.</p>
<p>&nbsp;</p>
<p>13:12:05</p>
<p>ЧУМАК В.В.</p>
<p>Дякую. Шановні друзі, наш парламент хитається, як маятник, в одну сторону, від однієї сторони до іншої. Як правильно казав Андрій Кожем'якін, стаття 201, кримінальна відповідальність за економічну&nbsp; контрабанду, вже було в українському законодавстві, але потім була декриміналізована, декриміналізована за дуже простими показниками. Тому що до відповідальності притягувалися не ті люди, які були організаторами цієї контрабанди, а – просто-на-просто виконавці. Більше того, за всіма європейськими стандартами і нормами контрабандою є тільки те, що заборонено для переміщення через кордони. Тобто контрабандою може бути зброя, наркотики, інші засоби, які заборонені до вільного вжитку і за це тільки може наступати кримінальна відповідальність.</p>
<p>Питання в організації відповідальності тих людей, які, в принципі, причетні до контрабанди, про яку ми з вами&nbsp; сьогодні всі говоримо, це&nbsp; організація контрабандної діяльності, а не просто – переміщення через кордони. Але це вже абсолютно інший склад злочину, це склад злочину, який зветься службовими злочинами в сфері виконання своїх посадових обов'язків митними органами або прикордонними органами..</p>
<p>Тому, чесно кажучи, я не бачу сенсу застосовувати знову&nbsp;&nbsp;популістичний&nbsp; метод такий, як притягувати за контрабанду дуже простих людей, які є виконавцями, а посилити, в принципі, відповідальність тих людей, які приймають рішення щодо її організації. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Лапін Ігор Олександрович від "Народного фронту".</p>
<p>&nbsp;</p>
<p>13:13:48</p>
<p>ЛАПІН І.О.</p>
<p>Шановні колеги, я всіх закликаю все-таки віддати свої голоси за даний законопроект і проголосувати його. Перш за все, ну, скажу відверто, я проживаю на території Волинської області, де є безліч переходів, пов'язаних з іншими державами. І можу сказати, що, будучи адвокатом, пропрацювавши 17 років в сфері адвокатури, я досить часто бачив і знаю, як працює контрабанда на території Волині. Завдяки тому, що ми змогли зменшити потік контрабанди на митницях, ми зуміли залучити додаткові кошти на дороги на Волині, і так і в різних областях.</p>
<p>Хочу сказати, що поняття контрабанди цигарок і тютюнових виробів, і алкоголю, воно взагалі курується працівниками ФСБ з території Росії. Я вам можу розказати, як через Сумську область заїжджають з Росії фури сигарет, які потім переміщаються на територію Польщі через Україну, і це все є тіньові кошти. Всі тіньові кошти, вони, перш за все, фінансують криміналітет. Можу розповісти, як з Донецька, з фабрики цигаркової, фури їдуть на територію Волині, а далі, в подальшому, пересікають кордон з Польщею. Це теж є фінансування тероризму.</p>
<p>Тому, шановні колеги, якщо ми нічого не будемо робити, як говорив попередній виступаючий, а будемо думати над іншими механізмами, ми так будемо далі прославляти контрабанду. Тому я закликаю всіх, зал, зайняти свої робочі місця, припинити всі дискусії з приводу інших моментів, які стосуються не лише парламентської діяльності, а все-таки взятися до роботи і проголосувати даний законопроект. Я впевнений, що в другому читанні можна буде поправити. І зважаючи на те, що говорив колега – автор законопроекту, можна буде до другого читання почистити всі недоліки, які є. Але, тим не менше, цей законопроект потрібний, і нам потрібно боротися з контрабандою, залучаючи кошти в бюджет України. Слава Україні!</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Мельничук&nbsp; Сергій Петрович, будь ласка.</p>
<p>&nbsp;</p>
<p>13:16:00</p>
<p>МЕЛЬНИЧУК С.П.</p>
<p>Сергій Мельничук, група "Воля народу". Повністю підтримую те, що сказав Ігор Лапін. І група "Воля народу" буде підтримувати даний законопроект. Але потрібно підсилити, звичайно, відповідальність посадових осіб, які контролюють і "кришують" цей вид злочинної діяльності, а саме контрабанду. Хто повністю супроводжує проходження від Донецька, хто проходить через лінію фронту, хто їх далі по дорогах веде міжобласними, хто їх "кришує" далі, в інших обласних центрах, які європейськими країнами уже далі вони проходять митницю? Хто голови цих, інших, силових структур, хто голови адміністрацій? Вони всі в темі, повірте. І потрібно, щоб наші слідчі органи новостворені запрацювали все-таки і відповідальність несли всі, не тільки водії, хто перевозять і хто створює саме це, а ті, хто їх "кришують". Там основні статки осідають.</p>
<p>Тому до другого читання потрібно плідно попрацювати, і ми також внесемо свої зміни до цього законопроекту. Ми будемо підтримувати даний проект.</p>
<p>&nbsp;</p>
<p>ГОЛОВУЮЧИЙ. Дякую вам, пане Сергій.</p>
<p>Будь ласка, Олег Березюк, "Самопоміч", дві хвилини. Пане Олег! Пане Олег!</p>
<p>Будь ласка, народний депутат Острікова. Дві хвилини, будь ласка.</p>
<p>&nbsp;</p>
<p>13:17:46</p>
<p>ОСТРІКОВА Т.Г.</p>
<p>Шановні колеги, контрабанда, безумовно, це є зло для економіки держави. Через діяльність фірм-мінімізаторів до бюджету України не надходить як мінімум 50 мільярдів гривень. І це в той час, коли ми стаємо на вуха, шукаючи, де нам взяти гроші, позичаючи їх за кордоном, приймаючи надзвичайні зусилля, щоб нам зараз виділили 1,7 мільярда доларів. А скільки мільярдів доларів не надходить до бюджету через контрабанду?</p>
<p>Я хочу сказати, що перекрити контрабанду – це перше завдання уряду Гройсмана. А заодно привести в чувство ті підрозділи по боротьбі з контрабандою, СБУ, які насправді не займаються боротьбою&nbsp; з контрабандою, вони займаються насправді терором легальних білих імпортерів, які відмовляються їм сплачувати хабарі і не беруть участі в їх&nbsp; схемах.</p>
<p>Насправді, ви знаєте, перекрита діяльність банди&nbsp; "податкових білок". Тепер на митниці і на кордони&nbsp; України&nbsp; поїхала банда&nbsp; злочинних "охотников за привидениями" Служби безпеки, які вигружають товар, вигружають коробки легальних імпортерів, псують їх товарний вигляд.</p>
<p>Тому в першу чергу я&nbsp; погоджуюся з колегою Мельничуком, що ми не там шукаємо, де треба. Треба привести в чувство ті підрозділи, які&nbsp; реально повинні боротися з контрабандою, а не тероризувати звичайних&nbsp; підприємців.</p>
<p>&nbsp;Їм підказати, де їдуть фури і контейнери мінімізаторів орестів, шерманів, альперіних? Чи вони цього не бачать? А вони бачать тільки там, де працюють легальні імпортери.</p>
<p>Тому, звичайно, цей законопроект наша фракція&nbsp; буде в першому читанні підтримувати,&nbsp; тому що контрабанда підакцизних товарів становить&nbsp; істотну небезпеку для національної економіки України. А ті санкції, які пропонуються, ми їх допрацюємо між першим і другим читанням. Але позитивним фактором в цьому законопроекті є те, що ним пропонується конфісковувати не тільки&nbsp; предмети контрабанди, а й транспортні засоби в дохід держави, на яких ці предмети перевозились. Можливо, це…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість закінчити. 30 секунд, будь ласка.</p>
<p>&nbsp;</p>
<p>13:19:59</p>
<p>ОСТРІКОВА Т.Г.</p>
<p>І ми вважаємо, що це&nbsp; ще одна додаткова конфіскація стане ще одним стимулом для того, щоб підприємці легальні не займалися контрабандою і не брали участь в СБУшних схемах.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка,&nbsp; Олег Ляшко від Радикальної партії. Потім – "Батьківщина".</p>
<p>Олег Валерійович! Я дуже прошу з місця виступити, як виступають всі народні депутати. У нас трибуна жорстко заблокована, і ніхто не має права з неї виступати.</p>
<p>&nbsp;</p>
<p>13:20:17</p>
<p>ЛЯШКО О.В.</p>
<p>13:20:39</p>
<p>ЛЯШКО О.В.</p>
<p>Олег Ляшко, Радикальна партія. Коли ви говорите, шановні колеги, про декриміналізацію…&nbsp; про криміналізацію контрабанди і про посилення відповідальності, ви боретесь з наслідками, а не з причинами. Давайте глибше дивитися на причини контрабанди, у тому числі ці причини криються в цьому залі. Давайте згадаємо, хто голосував за уряд Гройсмана –&nbsp; олігархічні групи. Як влада розраховується за голосування олігархічних груп за уряд Гройсмана, про це сказав губернатор Закарпатської області Москаль, коли одного із смотрящих із цієї олігархічної групи посадили на закарпатську митницю.</p>
<p>Що таке закарпатська митниця? Що таке одеська митниця і всі інші митниці? Це мільярдні можливості, які б мали іти до бюджету для того, щоб піднімати заробітні плати і пенсії, для того, щоб давати робочі місця молоді. Ви тут розводите контрабанду, ви тут розводите корупцію, створюючи олігархічно-регіоналівську більшість у парламенті, а потім дурите народ, що ви начебто боретесь з цією контрабандою. Якщо ви хочете реально боротися з контрабандою, ідіть в кабінет Прем'єра, який призначає керівників митниць, розраховуючись в олігархічний корупційний спосіб з тими, хто підтримав його голосування і програму уряду.</p>
<p>Ви хочете боротися з корупцією? То протріть очі і подивіться в кабінеті Президента і в його оточенні. Увесь світ говорить про офшори, про корупцію найвищих високопосадовців, український парламент морозиться, як сліпий, глухий і німий, бо вони блокують розслідування антикорупційні проти найвищих керівників держави.</p>
<p>Тому фракція Радикальної партії продовжує блокувати парламентську трибуну. Ми вимагаємо створення слідчої комісії парламенту по розслідуванню офшорної корупції найвищих посадових осіб держави, ми вимагаємо вернути українцям пільгову ціну на газ, яку ви в людей забрали, тому що вам треба розплачуватись за корупцію…</p>
<p>&nbsp;</p>
<p>ГОЛОВУЮЧИЙ. Шановні колеги, було до мене звернення, з вашого дозволу, я відреагую. Я дам слово.</p>
<p>Шановні колеги, тут в цьому парламенті ми створили антикорупційне бюро і антикорупційну незалежну прокуратуру. Ми її створили за всіма рекомендаціями Європейського Союзу через конкурс, який проводився в тому залі.</p>
<p>Тому у мене велике прохання до всіх народних депутатів. Замість голосних заяв, є документи – давайте в НАБУ, в антикорупційну прокуратуру. Нема документів, нема фактів – будь ласка, не займайтесь просто популізмом з найвищої трибуни нашої держави.</p>
<p>Шановні колеги, я надаю слово від фракції "Батьківщина" Іванові Крульку. Іван Крулько.</p>
<p>&nbsp;</p>
<p>13:23:35</p>
<p>КРУЛЬКО І.І.</p>
<p>Іван Крулько, фракція "Батьківщина". Шановні колеги народні депутати, шановні українці! Фракція "Батьківщина" підтримає в першому читанні даний законопроект. Ми вважаємо, що контрабанда в Україні набула загрозливих чинників. Від фракції "Батьківщина" я представляв позицію під час роботи комісії по подіях у Мукачевому, коли через такі оборудки була вбита людина. Фактично, в Закарпатті питання з контрабандою, і не тільки в Закарпатті, а в усіх прикордонних регіонах України, набуло надзвичайно загрозливих і небезпечних для держави наслідків.</p>
<p>Що цей закон передбачає? Цей закон передбачає криміналізувати відповідальність за контрабанду підакцизних товарів тютюну і алкоголю. Але в той же час Кримінальний кодекс передбачає інші види покарання, окрім утримання під вартою. Ми вважаємо, що тим особам, які вчинили економічні злочини, до них мають в порядку кримінального судочинства застосовуватися економічні наслідки і економічна відповідальність: тобто конфіскація, штрафи до найвищих можливостей. І я вважаю, що саме таким чинником ми зможемо подолати контрабанду в країні. Тому в першому читанні треба цей законопроект голосувати, а до другого читання дуже серйозно над ним попрацювати у питанні санкцій, тому що не може бути ситуації, коли за економічні злочини ми наповнюємо тюрми. В тюрмах повинні сидіти ті, хто вчинили злочини, в першу чергу проти особистостей: бандитизм, розбої, вбивства і так далі. А що стосується економічних злочинів, вони мають притягатись до відповідальності економічним шляхом. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Розенблат, 1 хвилина. Включіть мікрофон.</p>
<p>&nbsp;</p>
<p>13:25:26</p>
<p>РОЗЕНБЛАТ Б.С.</p>
<p>Шановні колеги, дуже слушний законопроект. І посилення відповідальності кримінальної за злочини по контрабанді, вони сьогодні дуже потрібні, перш за все, інвесторам, які сьогодні обожають вкладати кошти в нашу країну, які сьогодні обожають конкурувати на загальних засновах, а не сірими, зеленими і чорними контрабандистами. Але в той час, я хочу зазначити. За низьку зарплату тих людей, які сьогодні проходять через їх руки мільярди грошей. Перш за все Закон 3782, наших прикордонників, які ще отримують зарплату, вдумайтесь, 2500 тисячі гривень. Я хочу як би наголосити на про те, що наші митники, які теж отримують зарплати низькі, ми повинні дбати про те, якщо ми бажаємо все-таки боротися законними шляхами з контрабандою, то давайте будемо підтримувати тих людей, які це повинні робить. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Товариство, добре, я дам всім по репліці, тільки прошу дуже коротко. Я усім дам слово для репліки.</p>
<p>Унгурян. Потім – Антонищак. Потім – Віктор Пинзеник. Потім –&nbsp; Курячий. І на тому ми завершуємо обговорення. Оце останні чотири репліки.</p>
<p>Будь ласка, Унгурян, включіть мікрофон.&nbsp;</p>
<p>&nbsp;</p>
<p>13:26:33</p>
<p>УНГУРЯН П.Я.</p>
<p>Шановні колеги, давайте ще раз глибше подивимося в причини цього законопроекту. Це контрабанда алкогольних та тютюнових виробів або, як ми їх називаємо, підакцизні. Чому вона виникає? Вона виникає тому, що держава суттєво збільшує, і правильно робить, суттєво збільшує акцизне навантаження на ці види товарів. Демократичні уряди 2007-2010 років та демократичний уряд 2014-16 років два рази суттєво підвищували акцизи на ці товари. І ділки, які хочуть заробляти на контрафактному товарі, починають організовувати контрабанду. І ось з цим ми маємо боротися. Тому що підвищення акцизів дає нам зменшення кількості алкоголіків, курців, вперше за роки незалежності, і наповнює державний бюджет і вони хочуть використати контрабанду. Ми маємо з цим боротися, тому підтримуємо цей законопроект, який направлений на те, щоби контрабанда була неможливою. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Віктор Пинзеник. Одна хвилина.</p>
<p>&nbsp;</p>
<p>13:27:44</p>
<p>ПИНЗЕНИК В.М.</p>
<p>Шановні колеги, про що іде мова в цьому законі. За незаконне, тобто без сплати податків, ввезення алкогольних і тютюнових виробів передбачена кримінальна відповідальність. Скажіть, будь ласка, а яка різниця без податків ввезли алкогольні напої чи бензин, чи легкові автомобілі, чи м'ясо, чи цукерки? Мова іде про уникнення податків. Якщо ми передбачаєм кримінальну відповідальність, то вона має бути&nbsp; однакова в усіх випадках незаконного ввезення товарів, а не тільки стосовно одної позиції.</p>
<p>Друге. Якщо ми говоримо про уникнення від оподаткування, то яка різниця –&nbsp; це уникнення при імпорті чи всередині країни. Має бути єдиний. Тому в підготовленій редакції закон спрямований лише на одне: він матиме наслідком зміну пропорцій розподілу доходів від контрабанди тими особами, які кришують контрабанду. В цій версії&nbsp; закон не дає відповідь на проблему.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Андрій Антонищак.</p>
<p>&nbsp;</p>
<p>13:28:52</p>
<p>АНТОНИЩАК А.Ф.</p>
<p>Шановне товариство! Я був одним з членів тимчасової слідчої комісії по подіях в Закарпатті і я бачив, до чого контрабанда довела. Це була кров,&nbsp; це було насильство. І така&nbsp; річ могла статися не тільки на Закарпатті,&nbsp; вона могла статися у Львівській, у Волинській&nbsp; області, в Чернівецькій області –&nbsp; там, де процвітає контрабанда. Тому законопроект правильний, він своєчасний, тому що контрабанда досягла найвищих вершин в державі і є небезпекою держави.</p>
<p>Тому я вас прошу&nbsp; прийняти законопроект в першому читанні. Між першим&nbsp; і&nbsp; другим читанням ми доповнимо його тими пропозиціями. Так, я згоден, що не тільки алкоголь і цигарки&nbsp; потрібно записувати, а потрібно включити всю групу підакцизних товарів.</p>
<p>І ще одна річ, шановне товариство. Хочу звернутись і підтримати тут пана Розенблата, потрібно звертати не тільки на контрабанду, а що спонукає до контрабанди – це низькі, вкрай низькі зарплати прикордонників і митників. Доки вони будуть жевріти…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд, завершуйте, Андрій.&nbsp;</p>
<p>&nbsp;</p>
<p>13:30:04</p>
<p>АНТОНИЩАК А.Ф.</p>
<p>До тих пір, поки прикордонники і митники будуть купувати&nbsp; за свої гроші уніформи, до&nbsp; тих пір, поки будуть отримувати 2 тисячі гривень, от будемо ми мати такі наслідки. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Курячий.</p>
<p>&nbsp;</p>
<p>13:30:21</p>
<p>КУРЯЧИЙ М.П.</p>
<p>Шановний Андрію Володимировичу, шановні колеги народні депутати, поза всяким сумнівом цей закон необхідно сьогодні приймати в першому читанні. Оскільки&nbsp; це питання вноситься до питань національної безпеки, до питань національної економіки, це питання дійсно важливе, в тому числі, і для міжнародного іміджу&nbsp; України.&nbsp; Всім відомо, що багато часів, багато років територія України застосовувалася всякими злодійниками саме як транзитна територія задля транзиту контрабандних цигарок та алкоголю з Азії до Європейського Союзу. Сьогодні Україна долучається до Європейського Союзу, і ми мусимо стояти на охороні своїх власних національних інтересів.</p>
<p>Але я хочу сказати, що ми не здолаємо контрабанду лише прийняттям цього закону. Друзі, контрабанду можна здолати не тільки завдяки законам, а ще і в безперечній правозастосовчій діяльності. А для цього нам необхідно сьогодні реформувати Державну фіскальну службу, реформувати Державну українську митницю, зробити її інституційно спроможною задля того, щоб вона стояла на…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останній виступ, Іван Кириленко і переходимо до голосування. Будь ласка, Іван Кириленко.</p>
<p>&nbsp;</p>
<p>13:31:38</p>
<p>КИРИЛЕНКО І.Г.</p>
<p>Дякую, пане Голово, за те, що надали слово ще раз фракції. Я хочу звернути увагу на виступ одного з наших колег, який правильно сказав, друзі, контрабанда двох видів підакцизних товарів це не рішення питання. Свого часу українську м'ясну галузь знищила контрабанда, так званого, фаршу по 25 центів за кілограм, м'ясна галузь була знищена ціла в країні аграрній, овочева, плодово-овочева галузь була знищена за рахунок контрабанди плодово-овочевої продукції, за рахунок контрабанди свого часу цукрової тростини була знищена майже цукрова галузь.</p>
<p>Андрію Володимировичу, прав колега, цей закон не може мати вибіркове значення. Треба комплексний закон про боротьбу з контрабандою всього і вся, тільки тоді можна навести порядок.</p>
<p>І плюс, друге питання, яке правильно говорять колеги, економічними методами, дійсно, боротися треба. Різниця в цінах між різними країнами, різниця в заробітній платі і, звичайно, відповідальність, перш за все, економічна, а не кримінальна. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Заключне слово, Валерій Пацкан. І я прошу секретаріат Верховної Ради запросити депутатів в зал, і приготуватися до голосування.</p>
<p>Будь ласка, пан Валерій.</p>
<p>&nbsp;</p>
<p>13:32:51</p>
<p>ПАЦКАН В.В.</p>
<p>Шановний Андрій Володимирович, шановні народні депутати, я в своєму виступі наголосив на тому, що ми хочемо об'єднати ряд законодавчих актів і розширити самі межі контрабанди іншими товарами. Це не буде стосуватися виключно лише підакцизних товарів тютюну, алкоголю. Робоча група буде працювати. Запрошую всіх народних депутатів прийняти участь у роботі робочої групи і напрацювати нормальний законодавчий акт, котрий зупинить контрабанду в Україні.</p>
<p>Я дуже хочу, щоб&nbsp; всі перестали піаритись на контрабанді, і зараз голосування в сесійній залі покаже, хто бореться з контрабандою, той підтримає законопроект за основу, а хто "кришує", той не буде голосувати за цей законопроект.</p>
<p>Дякую. Прошу всіх підтримати законопроект за основу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, з вашого дозволу, поки депутати заходять, а я впевнений, що вони заходять, а не виходять із залу, я прошу запросити в зал усіх депутатів, які є в кулуарах, зайти в зал, зайняти робочі місця. І скажу вам кілька слів. Пане Іване! Пане Іван Кириленко, в тому числі, і вам.</p>
<p>Колеги, цей законопроект, насправді, є один з кількох, який був поданий. В інших законопроектах була пропозиція, щоб усі підакцизні товари, щоб вони комплексно були позбавлені, власне, адміністративного порушення і були ці статті криміналізовані. Але ми дали один, щоб він став лишень майданчиком для доопрацювання до другого читання.</p>
<p>Проблема контрабанди в усіх куточках України є надзвичайно важливою, і в Закарпатті, і на Волині, і на Львівщині. Але відбувається ще одна жахлива річ: шляхом контрабанди інколи через українську територію постачаються на окуповані території товари у тому числі. І до мене звернулися представники Служби безпеки, майданівці, чесні хлопці, які пішли працювати в Службу безпеки з тим, щоб дати їм інструментарій для оперативної щоденної роботи, тому що контрабандистам сьогодні легше відкупитися, аніж припинити контрабанду, їм легше заплатити&nbsp; штраф, аніж зупинити контрабандні потоки.</p>
<p>Ми говоримо про комплексне вирішення. Я повністю підтримую цей момент. Давайте законопроекти&nbsp; будемо вирішувати комплексно. Але якщо ми сьогодні не зробимо крок уперед, ми цю ситуацію заморозимо ще на три роки… на три місяці-півроку.</p>
<p>І тому я думаю, що нам необхідно і важливо приймати рішення і дати інструментарій нашим чесним, відданим правоохоронцям, щоб вони могли зупиняти контрабанду, щоб вони могли давати кримінальну відповідальність тим людям, які організовують і здійснюють контрабанду. І я впевнений, що парламент з цього приводу має дати можливість робочій групі доопрацювати в другому читанні і до другого читання врахувати всі ці пропозиції, які звучали в залі. І тому, шановні колеги, я закликаю усіх зайти в зал і приготуватися до голосування для прийняття відповідального рішення великого колективу депутатів з різних фракцій.</p>
<p>Готові? Я ставлю на голосування проект Закону про внесення змін до Кримінального кодексу України щодо криміналізації контрабанди алкогольних напоїв, тютюнових виробів (номер 3254) за основу. Хто підтримує дану пропозицію, прошу проголосувати. Будь ласка, колеги, голосуємо.</p>
<p>&nbsp;</p>
<p>13:36:50</p>
<p>За-211</p>
<p>Я прошу по фракціям включити. "Блок Петра Порошенка" – 100, "Народний фронт" – 52, "Опозиційний блок" – нуль, "Самопоміч" – 21, Радикальна партія Ляшка – 1, "Батьківщина" – 4, "Партія Відродження" – 4, "Воля народу" – 9.</p>
<p>Шановні колеги, чи можу я поставити на повернення? Чи можу розраховувати, що "Батьківщина" дасть більшу кількість голосів? Колеги, пане Іване, ні, так? Немає.</p>
<p>Шановні колеги, я поставлю на повернення, якщо не буде голосів – ми підемо за процедурою. Але моє глибоке переконання, що тут ми маємо бути&nbsp; більш відповідальними, поскільки ми не приймаємо в цілому.</p>
<p>Колеги, ну, ну, колеги з БПП, ну виходять ваші два депутати! Ну, невже нема нікого, хто був би ідейний борець з контрабандою, який би піднявся би і сказав би: "Хлопці, не виходьте з залу"? Невже немає того, хто би зупинив би людей за хвилину до голосування? Ми або всі гуртом і разом будемо працювати відповідально, або ми не будемо приймати рішень. Коли є законопроект якогось депутата, він бігає до мене і вимагає поставити вже і негайно. Коли є голосування інших законопроектів, просто зникають з залу. Тому я дуже прошу повернутися в зал, приготуватися до голосування. І, шановні колеги, я прошу ще раз приготуватись до голосування.</p>
<p>І я ставлю пропозицію – повернутись до розгляду проекту Закону про внесення змін до Кримінального кодексу України щодо криміналізації контрабанди алкогольних напоїв, тютюнових виробів (3254). Хто за боротьбу з контрабандою, прошу голосувати. 3254, повернення. Будь ласка. Голосуємо, колеги. Голосуємо!</p>
<p>&nbsp;</p>
<p>13:39:05</p>
<p>За-215</p>
<p>Я ставлю іншу пропозицію на голосування згідно Регламенту: в комітет для підготовки на повторне перше читання. Підтримується, так? Наступна пропозиція – повернення в комітет для підготовки на повторне перше читання. Я прошу колег змобілізуватись, я прошу взяти участь в голосуванні.</p>
<p>Отже, я ставлю на голосування пропозицію – направити до комітету для підготовки на повторне перше читання проекту Закону про внесення змін до Кримінального кодексу України щодо криміналізації контрабанди алкогольних напоїв, тютюнових виробів (номер 3254). Хто підтримує дану пропозицію, прошу проголосувати. Будь ласка, голосуємо 3254.</p>
<p>&nbsp;</p>
<p>13:40:04</p>
<p>За-228</p>
<p>Рішення прийнято.</p>
<p>Я закликаю авторів, комітет підготувати, і ми будемо сподіватися, що наступного разу буде більше розуміння в залі необхідності боротьби з контрабандою. Дякую вам.</p>
<p>Переходимо до наступного розділу порядку денного. Це є проекти законів – друге читання. Друге читання. Їх є небагато, я дивлюсь, нема багато поправок. Давайте спробуємо попрацювати ефективно.</p>
<p>Отже, наступний в нас в порядку денному проект&nbsp; Закону про внесення змін до Закону України "Про тимчасові заходи на період проведення АТО" (щодо безперешкодної діяльності органів місцевого самоврядування) (4048) (друге читання). Єфімов Максим Вікторович готовий доповідати?</p>
<p>І я надаю слово для доповіді Єфімову Максиму Вікторовичу. Будь ласка, я прошу депутатів… Прошу… <i>(Шум у залі)</i></p>
<p>&nbsp;Шановні колеги, я перепрошую, я зроблю репліку, бо в мене звернення. І прошу не виходити з залу. Шановні колеги, коли є мало людей в залі, треба звертатись не до мене – треба звертатись до інших колег-депутатів, зокрема тих, які є біля вас. І дуже часто закликають, що необхідно, щоб були депутати, щоб вони не прогулювали засідання. Роблять фотографії по п'ятницях, розміщують їх в Фейсбук. Треба до них звертатись, щоб вони були в залі і працювали. І я сподіваюся, що зараз ми всі сконцентруємо свою увагу, щоб депутати були в залі і приймали рішення, а не в тому, щоб ми зупиняли нашу роботу у вівторок, товариство. Що тоді буде в середу і в п'ятницю?</p>
<p>Я прошу всіх скликати в зал, готуватись для прийняття рішення. А доповідача Єфімова Максима Вікторовича прошу доповідати. Будь ласка.</p>
<p>&nbsp;</p>
<p>13:41:05</p>
<p>ЄФІМОВ М.В.</p>
<p>Дякую. Шановний пане Голово, шановні народні депутати України, шановні виборці! Верховна Рада України восьмого скликання 12 квітня 2016 року прийняла за основу проект Закону&nbsp; України про внесення змін до Закону України "Про тимчасові заходи на період проведення антитерористичної операції", поданий народними депутатами України: Курилом, Галасюком, Ледовських, Бойко, Веселовою, Єфімовим, Довгим, Мустафою Найємом, Матейченком, Недавою, Лубінцем, Герасимовим, Матвієнковим.</p>
<p>Метою прийняття законопроекту, як зазначено у "Пояснювальній записці", є перегляд положень Закону України "Про тимчасові заходи на період проведення антитерористичної операції" шляхом редакційних змін абзацу третього статті 4 щодо заборони проведення зміни керівництва юридичної особи та складу її засновників на період проведення антитерористичної операції, місцезнаходження якої є відповідна територія, з відокремленням тих територій, де відбулися місцеві вибори у відповідності до Закону України "Про місцеві вибори".</p>
<p>Також законопроектом пропонується залишити звільнення&nbsp; від сплати за користування&nbsp; земельними ділянками державної та комунальної власності, а також оренди комунального і державного майна суб'єктів господарювання, які здійснюють свою діяльність на території проведення антитерористичної операції. Крім територій, на яких&nbsp; здійснюють повноваження&nbsp; представницькі органи місцевого самоврядування, обрані&nbsp; у&nbsp; відповідності до Закону України "Про місцеві вибори".</p>
<p>У процесі підготовки законопроекту до другого читання надійшло 12 поправок від суб'єктів права законодавчої ініціативи, з яких 10 зауважень та пропозицій членами комітету запропоновано врахувати повністю, частково або редакційно, дві були відхилені.</p>
<p>В ході доопрацювання законопроекту до другого читання спільно з народними депутатами України авторами законопроектів 3821 та&nbsp; 3821-1, якими також передбачені&nbsp; зміни&nbsp; до Закону України "Про тимчасові заходи на період проведення антитерористичної операції" та опрацьовано узгоджену редакцію зазначеного законопроекту.</p>
<p>Суть цих правок полягає у тому,&nbsp; що обмеження щодо проведення реєстраційних&nbsp; дій, пільги на сплату податку на землю та пільги на сплату за оренду державного майна мають стосуватися суб'єктів господарювання, які знаходяться в населених пунктах&nbsp; на територіях, яких органи державної влади тимчасово не здійснюють&nbsp; свої повноваження та в населених пунктах, розташованих на лінії зіткнення.</p>
<p>Одночасно Кабінет Міністрів&nbsp; України&nbsp; зобов'язано&nbsp; затвердити перелік населених пунктів і забезпечувати його&nbsp; своєчасну актуалізацію.</p>
<p>Проект завізований&nbsp; Головним юридичним управлінням із зауваженнями.</p>
<p>20 квітня поточного року комітет прийняв рішення: порівняльну таблицю до проекту Закону України про внесення змін до Закону України "Про тимчасові заходи на період проведення антитерористичної операції", поданий народними депутатами України&nbsp; Курилом, Галасюком, Ледовських та іншими народними депутатами України підтримати з урахуванням&nbsp; технічно-юридичних зауважень. Внести на розгляд Верховної Ради і пропонувати прийняти у другому читанні та в цілому як закон.</p>
<p>Прошу підтримати рішення комітету і прийняти його у другому читанні та в цілому як закон з урахуванням техніко-юридичних зауважень. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, в даному законопроекті&nbsp; всього дві поправки. Тому ми перейдемо до голосування буквально за кілька хвилин. Тому я прошу тих депутатів, які щойно вийшли з залу, повернутися в зал, приготуватися до голосування.</p>
<p>Ми просто будемо відхиляти надважливі законопроекти тільки із-за того, що у депутатів є більш важливі справи, в деяких депутатів, аніж виконання своїх безпосередніх обов'язків.</p>
<p>Отже, переходимо до обговорення даного законопроекту.</p>
<p>Відхилена поправка номер 7 народного депутата Мартовицького. Чи наполягає він на обговоренні і на голосуванні? Мартовицький. Ні, не наполягає.</p>
<p>Наступна поправка 11, народний депутат Ленський. Чи наполягає Ленський на обговоренні даного законопроекту? Не, наполягає.</p>
<p>В нас було всього дві поправки. Ми можемо переходити до голосування. Я прошу запросити колег депутатів в зал, приготуватись до голосування. Секретаріат Верховної Ради і голів фракцій я прошу депутатів запросити в зал, підготуватись до голосування.</p>
<p>Оскільки обговорення було коротким, я даю одну хвилину для того, щоб голови фракцій могли закликати депутатів в зал, одну хвилину до голосування. Будь ласка, запрошуємо депутатів в зал.</p>
<p>Шановні колеги, готові до голосування? Я прошу ще раз усіх зайняти робочі місця, приготуватись до голосування.&nbsp;&nbsp;&nbsp;</p>
<p>Шановні колеги, перед тим як поставити даний законопроект на голосування, з вашого дозволу, я проведу рейтингове голосування на предмет того, наскільки ми здатні приймати рішення. Є згода всіх фракцій? Є згода, так? Отже, на предмет того, чи зал готовий до прийняття рішень.</p>
<p>Отже, я ставлю рейтингове голосування. Прошу народних депутатів України взяти участь в рейтинговому голосуванні. Шановні колеги, прошу голосувати, прошу взяти участь в голосуванні.</p>
<p>&nbsp;</p>
<p>13:49:10</p>
<p>За-210</p>
<p>Бракує 15 чоловік. Ми можемо їх зараз закликати в зал, колеги? <i>(Шум у залі)</i></p>
<p>Шановні колеги, давайте ще раз, може не всі встигли, мені показали. Ніхто не заперечує? Ніхто не вважає, що я спекулюю тим правом? Колеги, я прошу сконцентруватися всіх. Шановні колеги, прошу сісти на місця, зайти в зал, хто знаходиться в кулуарах. Закличте депутатів в зал. Я ще раз провірю рівень мобілізації в залі, колеги.</p>
<p>Я ще раз ставлю рейтингове голосування. Я прошу в ньому взяти участь, прошу зайняти робочі місця. Будь ласка, голосуємо, колеги, голосуємо. Голосуємо рейтингове голосування.</p>
<p>&nbsp;</p>
<p>13:50:18</p>
<p>За-220</p>
<p>Мені здається, ми зможемо прийняти рішення, колеги. Мені здається, якщо ми зараз дамо 30 секунд і зберемо всіх депутатів, ми зможемо прийняти рішення.</p>
<p>Колеги, я дуже прошу запросити депутатів в зал, нам бракує буквально 3-4 голоси. Я прошу запросити в зал депутатів. І Секретаріат Верховної Ради прошу повідомити депутатів негайно зайти в зал. І голів фракцій прошу допомогти змобілізувати депутатів в залі.</p>
<p>Колеги, я прошу сідати, приготуватись до голосування. Колеги, я прошу не виходити, а заходити в зал.</p>
<p>Ваша фракція підтримує даний законопроект.</p>
<p>Шановні колеги, будь ласка, займаємо місця. Колеги, займаємо місця.</p>
<p>Я ставлю на голосування проект Закону про внесення змін до Закону України "Про тимчасові заходи на період проведення антитерористичної операції" (щодо безперешкодної діяльності органів місцевого самоврядування) (4048). Прошу голосувати. Будь ласка, голосуємо колеги. Прошу підтримати. Голосуємо.</p>
<p>&nbsp;</p>
<p>13:52:24</p>
<p>За-222</p>
<p>Я бачу, що не встигли. Колеги, ну, я прошу зайти в зал, я ж просив вас. Як же так можна, колеги?</p>
<p>Шановні колеги, я ще раз поставлю на голосування на повернення, якщо не вийде.&nbsp; Будь ласка, Андрій Володимирович, забезпечте три голоси. Забезпечте три голоси Андрій Володимирович. Колеги, змобілізуйтесь, зайдіть зал займіть робочі місця. Колеги, прошу зайняти робочі місця, прошу бути уважнішими, голосувати. Всі готові, колеги?</p>
<p>Отже, колеги, я ставлю на голосування повернення до проекту Закону про внесення змін до Закону&nbsp; України "Про тимчасові заходи&nbsp; на період проведення антитерористичної операції (щодо&nbsp; безперешкодної діяльності органів&nbsp; місцевого самоврядування) (4048). Прошу проголосувати за повернення. Колеги, голосуємо, прошу голосувати відповідально.</p>
<p>&nbsp;</p>
<p>13:54:16</p>
<p>За-235</p>
<p>Повернулися.</p>
<p>Наступне голосування і прошу всіх на місцях бути. Це є проект Закону про внесення змін до Закону&nbsp; України "Про тимчасові заходи на період проведення АТО" (4048) в другому читанні та в цілому. Хто підтримує дану пропозицію, прошу проголосувати. Будь ласка, колеги, голосуємо, голосуємо.&nbsp;&nbsp;&nbsp;</p>
<p>&nbsp;</p>
<p>13:54:56</p>
<p>За-227</p>
<p>Рішення прийнято.&nbsp; Вітаю комітет, вітаю авторів.</p>
<p>Наступне в нас… Андрія Володимировича&nbsp; Іванчука, від імені народу&nbsp; України, вітаю особисто.</p>
<p>І хочу звернути увагу на відповідальність&nbsp; фракції&nbsp; Радикальної партії, які, не зважаючи на блокування трибуни, дали голоси для прийняття цього рішення.</p>
<p>Наступний в нас – проект Закону 2696. Доповідь має Шкрум Альона Іванівна. Чи є Шкрум Альона Іванівна в залі? Увага, Шкрум Альона Іванівна, чи є вона в залі? Чи знала Шкрум Альона Іванівна, що законопроект, який вона доповідає, є наступний? Я прошу звернути увагу фракції "Батьківщина", що коли стоїть питання і доповідає, і автором є член вашої фракції, щоб вона була в залі на робочому місці, і на другий раз я прошу бути більш уважними під час цього розгляду. Без автора ми не можемо поставити на розгляд законопроект, тому ми його відставляємо.</p>
<p>Зараз я даю слово для оголошення Першому заступнику Голови Верховної Ради України&nbsp; Ірині Геращенко. Прошу зробити оголошення.</p>
<p>&nbsp;</p>
<p>13:56:14</p>
<p>ГЕРАЩЕНКО І.В.</p>
<p>Дуже дякую. Шановні колеги, шановні журналісти, міжфракційне об'єднання "Рівні можливості" просить всіх вас долучитися зараз до фотовиставки "Мами на передовій та в тилу", яка проходить в кулуарах Верховної Ради України. Ця фотовиставка присвячена Дню матері, який нещодавно вшановувався в Україні.</p>
<p>І так само, ми хочемо наголосити, що з часу прийняття Резолюції Ради безпеки ООН (1325) "Жінки, мир, безпека" минуло вже 15 років, але ситуація залишається далекою від ідеальною і від конфлікту на Донбасі, інспірованого Російською Федерацією, країною-агресором, найбільше страждають українські жінки, які і несуть на своїх плечах дуже серйозну ношу задля встановлення миру в Україні.</p>
<p>Тому просимо доєднатися. І хочемо сказати, що на відкритій цій виставці будуть наші жінки-героїні, які є мобілізованими, але при цьому є мамами і залишаються ще… вдається їм дистанційно виховувати дітей. Дякую і прошу доєднатися.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, ми провели дуже плідні дискусії. Ми прийняли важливі рішення. І згідно Регламенту наша робота ранкового засідання доходить до завершення. Я закликаю всіх депутатів о 16.00 сумлінно, дисципліновано бути в залі для продовження нашої роботи.</p>
<p>А на цьому ранкове засідання Верховної Ради України оголошую закритим.</p>
<p>Дякую вам, колеги.</p>
<p>&nbsp; <br></p>
