Стенограма пленарного засідання
22 травня 2015
&nbsp;
<p align=center>ЗАСІДАННЯ СОРОК ЧЕТВЕРТЕ</p>
<p align=center>Сесійний зал Верховної Ради України</p>
<p align=center>22 травня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>ГОЛОВУЮЧИЙ. Добрий ранок, шановні колеги народні депутати! Розпочинаємо наше засідання. Будь ласка, прошу народних депутатів займати свої місця, підготуватися до реєстрації. Ми розпочинаємо наше засідання. Будь ласка.</p>
<p>Шановні колеги народні депутати, будь ласка, підготуйтесь до реєстрації, починаємо наше засідання. Будь ласка, включіть систему "Рада" для реєстрації народних депутатів України у залі.</p>
<p>&nbsp;</p>
<p>10:02:15</p>
<p>Зареєстровано 233 народних депутата, оголошую ранкове засідання Верховної Ради України відкритим.</p>
<p>Шановні колеги, у нас зараз з вами година запитань до уряду. Прошу всіх підготуватись, у нас буде два виступи: виступ міністра соціальної політики Павла Розенка і міністра юстиції Павла Дмитровича Петренка. Після того, ми визначимо 30 хвилин, як завжди, на запитання до урядовців. Розпочинаємо нашу роботу, на трибуну парламенту я…&nbsp;</p>
<p>Перед тим, я хочу повідомити про те, що 22 травня голова фракції Юлія Володимирівна Тимошенко, фракції "Батьківщина", відсутня на пленарному засіданні з поважних причин, а саме: стан здоров'я.</p>
<p>Шановні колеги, розпочинаємо нашу роботу. Будь ласка,&nbsp; запрошую міністра соціальної політики Павла Валерійовича Розенка для доповіді, 15 хвилин.</p>
<p>&nbsp;&nbsp;&nbsp;</p>
<p>10:03:43</p>
<p>РОЗЕНКО П.В.</p>
<p>Шановні народні депутати! Шановний Володимир Борисович! Було прохання у&nbsp; зв'язку з тим, що особливих питань в письмовій формі до уряду не надійшло, було прохання трошки більш детально розповісти про ту реформу, ті напрямки пенсійних змін, які вніс уряд&nbsp; як комплексну пенсійну реформу до Верховної Ради України. І сконцентрувати, і я думаю, я сконцентрую свій виступ саме на тому, що пропонує уряд в змінах, в пенсійній системі України.&nbsp;</p>
<p>Отже, до Верховної Ради України була внесена комплексна реформа пенсійного забезпечення в Україні. Чому власне це відбулося, я думаю, що&nbsp; ні для кого немає секрету, що нинішній стан, нинішня якість і рівень&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; життя нинішніх категорій пенсіонерів є незадовільна. І в основному цей фактор незадовільного життя наших співгромадян, і спонукає нас шукати відповідь для майбутніх вже категорій пенсіонерів, разом з тим не покращуючи нинішню&nbsp; систему, ми відповіді на це питання не знайдемо. Ми сьогодні констатуємо факт, що солідарна система, яка сьогодні існує в країні, фактично вичерпала свій потенціал. При власних доходах Пенсійного фонду в розмірі біля 170 мільярдів гривень видатки Пенсійного фонду складають 250 мільярдів гривень. Сьогодні виключно завдяки тому, що Державний бюджет України, держава в цілому, виділяє ці 80 мільярдів гривень щороку в державному бюджеті на покриття цього розриву Пенсійного фонду, нам вдається виплачувати своєчасно і в повному обсязі всі пенсійні виплати, хоч і в тих мізерних сумах, які сьогодні є.</p>
<p>Але внаслідок такої катастрофічної ситуації в Пенсійному фонді України, говорити про суттєве зростання пенсійних виплат, говорити про суттєве зростання якості життя наших пенсіонерів, говорити неможливо. Так, ми можемо проводити якісь мізерні індексації, так, ми можемо міняти трішки, підвищувати прожитковий мінімум, але якісного прориву в пенсійному забезпеченні наших громадян при нинішній солідарній системі держава забезпечити не може. І всім треба чітко визнати це перед суспільство, це чітко треба сказати громадянам, але мало констатувати факти, мало сидіти, склавши руки, і говорити про те, що ми нічого не можемо, що ні на що не здатні, що ми не знаємо що робити. Ні, влада має показати і влада сьогодні це показала, що ми маємо шлях європейського розвитку пенсійної системи, ми маємо шлях, як змінити ситуацію в пенсійній системі. І цей шлях вигаданий не нами, цей шлях, який існує в усіх цивілізованих країнах світу, це шлях запровадження трьохрівневої системи пенсійного забезпечення. Мета нашої сьогодні політики – це розбудова багаторівневої, багатокомпонентної пенсійної системи, що дозволить підвищити якість життя наших співгромадян і дозволить виплачувати пенсії з трьох різних джерел: солідарної системи, з накопичувальної системи та системи не державного пенсійного забезпечення.</p>
<p>Хочу відразу сказати, що запропоновані уряд законопроекти йдуть чітко на виконання коаліційної угоди. Саме в коаліційній угоді записані принципи запровадження накопичувальної системи і розвитку не державних пенсійних фондів.</p>
<p>Тому, основні напрямки пенсійної реформи – це наведення порядку і встановлення соціальної справедливості у солідарній системі. Друге, запровадження накопичувальної системи, третє – призначення всіх видів пенсії згідно єдиного закону і перехід на єдині принципи нарахування пенсії. Четверте, розвиток не державного пенсійного забезпечення.</p>
<p>Щодо солідарної пенсійної системи. Я хочу відразу сказати, що питання і уряд в цьому питанні жорстко стоїть на одному принципі, щоб призначення пенсій має здійснюватися згідно єдиного закону. Система спецпенсій в Україні має бути скасована, всі прокурори, народні депутати України, міністри, податківці, судді, має нараховуватися пенсія згідно єдиного закону як і для всіх громадян України. Саме тому такий принцип зафіксований в нинішній пенсійній реформі.</p>
<p>Друге питання – це запровадження накопичувальної системи. Основною метою запровадження накопичувальної системи – це зниження навантаження на солідарну систему, формування індивідуальних накопичень громадян, персоніфікація пенсійної системи. Ми міняємо ідеологію взагалі підходу до пенсійної системи, до пенсійного майбутнього, коли кожна людина буде залучена до формування свого пенсійного майбутнього. Це персональна відповідальність людини, який буде розмір її пенсій в майбутньому. Ми говоримо сьогодні суспільству: друзі, все у ваших руках, хочете мати більші пенсії – ви матимете ці можливості. І&nbsp; держава вам такий інструментарій дає у вигляді накопичувальної системи, у вигляді розвитку недержавного пенсійного страхування, розвиток накопичувальної системи.</p>
<p>Окрім того, це залучення потужного інвестиційного ресурсу, який буде працювати на економіку, працювати на підняття економіки. Зокрема, якщо взяти приклад сусідніх наших країн, зокрема, сьогодні в Польщі після запровадження накопичувальної системи, вже на сьогоднішній день її ресурс, який крутиться економіці Польщі, складає 71 мільярд євро.</p>
<p>Ще&nbsp; один принциповий момент – це легалізація заробітних плат. Ми відходимо від загальних гасел про легалізацію до конкретних принципів. Як раз накопичувальна система стимулюватиме людей показувати легальний свій заробіток. Сьогодні&nbsp; людина не розуміє, чому йому треба легалізуватися&nbsp; і платити внески в Пенсійний фонд. Після ухвалення пенсійних змін ми покажемо: людина, у вас є персональний рахунок. Ти формуєш самостійно свою пенсію. Якщо ти хочеш мати більшу пенсію – легалізуй свої доходи і дивись, як рухаються твої кошти. Дуже важливо в цьому питанні – це персоніфікація і можливість спадкоємництва або спадщини пенсій. Тобто&nbsp; пенсійні накопичення є власністю громадянина, пенсійні накопичення&nbsp; можуть передаватися у спадщину. Якщо&nbsp; людина не досягає свого пенсійного віку і, не дай Бог, помирає – він зможе, його спадкоємці скористатися тою частиною накопичувальної системи, яку людина це накопичила. Це дуже важливий соціальний аспект – запровадження накопичувальної системи.</p>
<p>Уряд пропонує запровадити накопичувальну систему з 1 січня 2017 року. Тому що ми чудово розуміємо, що накопичувальна система може вводитися лише на етапі підняття економіки, на етапі розвитку економіки. І тому 1 січня 2017 року для нас є оптимальним варіантом запровадження накопичувальної системи.</p>
<p>Ми передбачаємо, що накопичувальна система буде обов'язковою для осіб до 35-річного віку і добровільною для осіб старше 35 років, до 55 років. Ставка внеску на початку буде складати 2 відсотки пенсії, далі вона буде збільшуватися на 1 відсоток щороку – і досягне 7 відсотків до 2022 року.</p>
<p>Окремо я хочу сказати, що збільшення такого накопичувального внеску не буде збільшувати загальне навантаження на фонд праці. Все це буде відбуватися в рамках діючого навантаження на фонд оплати праці без його збільшення. Тобто ні тиск на підприємства, ні тиск на громадянина від цього не збільшиться.</p>
<p>Особливо я хотів би сказати на державних гарантіях накопичувальної системи. Багато питань лунає, і я хочу сказати чітко і однозначно: в законопроекті абсолютно чітко зафіксована гарантія держави за контролем та безпекою збереження і процвітання коштів накопичувальної системи. Задля того державою створюється накопичувальний пенсійний фонд, який створює рада накопичувального фонду, який, власне, буде під жорстким контролем держави визначати і здійснювати адміністрування накопичувальної системи, здійснювати адміністрування її коштами.</p>
<p>Ще раз чітко заявляю: гарантії держави щодо накопичувальної системи чітко прописані в законах України. І гарантія держави є 100-відсотковою.</p>
<p>Окрім цього, управляти залученими коштами відповідно до затверджених накопичувальною радою фонду будуть здійснювати відповідні компанії з управління активами, які будуть відбиратися на&nbsp; відкритому конкурсі.</p>
<p>І наостанок. Я хотів би закликати народних депутатів&nbsp; України. Зараз з'являється дуже багато цікавої аналітики в засобах масової інформації щодо пенсійної системи. У нас з вами є тиждень, щоби узгодити питання. Ми закликаємо Верховну Раду України здійснити реальні кроки щодо&nbsp; здійснення пенсійної реформи і проголосувати цю реформу на наступному тижні на початку червня цього року, щоб дати потужний сигнал, що ця влада,&nbsp; що ця коаліція, ця Верховна Рада України здатна проводити&nbsp; реформи. Вона здатна проводити реформи не задля реформи, не задля того, як було це в 2011 році, підвищивши пенсійний вік, підвищивши страховий стаж. Ми можемо довести суспільству, що без цих жорстких і каральних заходів ми бачимо вихід, ми бачимо вихід в накопичувальній системі, і ми зможемо провести цю реформу і даті відсіч всім критикам, які розказують, що немає коаліції, немає згоди влади, ця влада ні на що не здатна і не здатна на проведення реформ.</p>
<p>Я хотів би… от побачив буквально, у мене є ще пару хвилин для того, щоби привернути вас до справді тої аналітики, яка сьогодні з'являється в засобах масової інформації. Прекрасна стаття, просив би вас всіх прочитати, на "Українському тижні" відомого економіста народного депутата України колишнього Віталія Мельничука, який дуже фахово і професійно розписав всі проблеми нинішньої пенсійної системи і показав вихід, показав… описав все, весь досвід країн світу про запровадження накопичувальної системи. Я не хочу вам переказувати цю статтю. Прочитайте самі. Я зверну увагу лише на останні абзаци його статті, які полягають в наступному: що саме запровадження накопичувальної системи матиме потужний мультиплікаційний вплив на соціально-економічну ситуацію України. Саме так було в Польщі, де проведення пенсійної реформи та запровадження накопичувальної системи дозволило полякам, на відміну від України, безболісно пройти світову кризу 2008-2010-го років .</p>
<p>Пенсійна реформи кардинально в країнах Європи і запровадження накопичувальної системи кардинально вплинули на покращення соціально-економічного життя інших країн. І саме головне, що пише дуже поважний експерт: вікно можливостей зараз поки що відкрито. Важливо сьогодні всім нам не втратити шанс, не поховати справу в розмовах та популізмі.</p>
<p>Тому я закликаю народних депутатів об'єднатися і проголосувати на наступному тижні в першому читанні законопроект уряду. Ми готові далі працювати з комітетами Верховної Ради, ми готові далі ще пояснювати, роз'яснювати, розкривати зміст накопичувальної системи. Але цей крок – цей важливий крок для пенсійного майбутнього України – ми повинні з вами спільно зробити. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, пане міністр. Запрошую до слова Павла Петренка, міністра юстиції.</p>
<p>&nbsp;</p>
<p>10:19:11</p>
<p>ПЕТРЕНКО П.Д.</p>
<p>Шановний голово, шановні народні депутати, шановний український народ! Насправді дуже важливо підняти питання, пов'язане з багатьма реформами, які проводяться в цьому сесійному залі. Мова йде і про реформу правоохоронної системи, мова йде і про той закон, який голосується по питанням запобігання корупції.</p>
<p>Але сама основна реформа, ту, яку відчуває кожен український громадянин, полягає в децентралізації. Ця реформа полягає в тому, що коли простий українець приходить до державного органу, і він стикається з бюрократією, з тяганиною, з чергами, з демотивацією отого державного чиновника, який призначається з Києва, будь-які інші реформи він не сприймає. Тому що він відчуває, що держава не піклується за ті питання, які стосуються кожного простого українця.</p>
<p>Тому Міністерство юстиції спільно з фракціями коаліції розробило два комплексних законопроекти, які зараз знаходяться в сесійному залі, які зараз підтримуються і підписуються народними депутатами, які пов'язані з децентралізацією надання адмінсервісів і адмінпослуг.</p>
<p>Я хочу вам просто зараз декілька про ці законопроекти. Тому що я думаю, що найближчими сесійними днями ми будемо за них голосувати. Суть їх полягає в наступному. Перше саме основне. Це передача повноважень щодо реєстрації нерухомості і бізнесу безпосередньо місцевим органам влади. Ми принципово вважаємо, що міський голова, міські депутати і місцева влада, яка є найближчою до місцевої громади, є найбільш зацікавленими в наданні якісного сервісу. Тому що саме ці люди підзвітні і підконтрольні безпосередньо місцевій громаді.</p>
<p>Тому основною філософією цього закону, який ми розробили спільно з фракціями коаліції, полягає в тому, що ми передаємо повноваження спільно з грошима і з відповідальністю місцевими громадами.</p>
<p>Друге і саме основне. Ми визначаємо, що держава і Міністерство юстиції не будуть займатися цими сервісами безпосередньо. Тому що ми побачили за останні декілька років те, що було вибудувано попередніми міністрами. Фактично що відбувалося. Була створена централізована структура державних чиновників, які фактично не надавали сервіси, а займалися поборництвом і побутовою корупцією.</p>
<p>Держава не буде займатися цими сервісами. Цими сервісами будуть займатись безпосередньо місцеві органи влади, раз. І ми створимо в цій сфері демонополізацію.</p>
<p>Третій основний принцип, який ми заклали в цьому законопроекті, полягає в запровадженні принципу екстериторіальності. Хочу пояснити нашим українським громадянам, що це означає. Якщо ви маєте певну компанію в місті Києві, ви знаєте, що величезні черги в реєстраційних службах. Ви зможете внести будь-які зміни до статуту, перереєструвати цю компанію в будь-якому місті України. Тобто запроваджується екстериторіальний принцип реєстрації бізнесу по всій території України.</p>
<p>Це та новація, яка була запроваджена в Грузії, в Польщі, в країнах Східної Європи. І вона працює абсолютно нормально. І вона дає можливість прибрати дискомфорт і незручність, які створюються українським громадянам в силу черг і бюрократії. Так само ми запроваджуємо можливість надання електронних сервісів. За останні такі комісії, коли Міністерство юстиції за вашою допомогою запровадило електронні сервіси в частині надання тих послуг, які ми зараз надаємо у сфері реєстрації бізнесу, а мова йде про видачу довідок і виписок так званих, ми отримали максимальний позитив. Поясню чому. До минулого року близько півтора мільйона українців щорічно зверталися до реєстраційних служб за тим, щоб отримати виписки і довідки з приводу реєстрації бізнесу. Це були черги, це була побутова корупція, це були величезні негативи для всіх органів влади. Що ми зробили. Спільно з вами, коли ми приймали Закон про дерегуляцію ми передбачили, що ці довідки і виписки можна отримувати в електронному вигляді і довідка, яка отримана в електронному вигляді має таку саму юридичну силу як і паперова довідка.</p>
<p>Станом на сьогодні працює електронний сервіс на сайті Міністерства юстиції, який дає можливість кожному українцю без будь-яких проблем за 30 секунд отримати виписку з реєстру, довідку про ту чи іншу компанію. І фактично йому не треба стояти в чергах і не треба займатися тим, щоб просити конкретного державного чиновника за ту чи іншу інформацію, яка є в загальному доступі. Ми пропонуємо в наші комплексних законах перевести практично всі реєстраційні дії, мова йде: про реєстрацію компанії; про внесення змін про місце знаходження компанії; про зміни щодо керівництва компанії; про реєстрацію нерухомості, так само дати можливість нашим українцям альтернативно всі ці функції виконувати в електронному форматі. Україна до цього готова і, я думаю, що це той серйозний крок в дерегуляції, який очікують прості українці.</p>
<p>Тому третім основним блоком нашої реформи, яку ми пропонуємо – це запровадження максимально електронних сервісів у сфері адмінпослуг.</p>
<p>Четверте саме основне. Ми передаємо всі функції місцевим органам влади. Ми провели дуже багато круглих столів, обговорень і, знаєте, коли певні експерти розповідають, що наші місцеві органи влади не готові, що вони не зможуть це робити, що не будуть якісні послуги, я хочу публічно з цієї трибуни заявити, що наші місцеві органи влади і наші громадяни на місцях є більш готовими до реформ ніж навіть в центральних органах влади. І ми це побачили, коли ми передали повноваження щодо формування місцевих бюджетів місцевим громадам.</p>
<p>Тільки за чотири місяця перевиконання бюджетів місцевих складає 40 відсотків. Тому я переконаний, що наші місцеві громади є найбільш вмотивовані в тому, що кожен українець, який проживає в маленькому містечку, в селищі, в районі, отримав якісний сервіс. І ця децентралізація, яка передбачає не просто передачу повноважень і відповідальність, але і передачу грошей. Мова іде про півмільярда гривень, які на сьогоднішній день надходять до державного бюджету за адмінпослуги. Ці гроші перейдуть конкретним місцевим громадам, які будуть ці послуги надавати. Ця децентралізація дасть ще раз одним з підтвердженням того, що українське місцеве самоврядування на сьогоднішній день є інституційно спроможним створювати якісні послуги для українських громадян.</p>
<p>Тому насправді я вас дуже прошу, щоб ми ці закони прийняли максимально швидко. Тому що будь-які розмови, обговорення концепції, вони не мають ніякого значення, якщо ми не передаємо ці повноваження конкретно маленькому місту, селищу, району, області. І Міністерство юстиції в принципі за останніх п'ять років займалось тільки тим, що… набирало ці повноваження на себе. Ми вперше в історії Міністерства юстиції віддаємо повноваження місцевим органам влади. Тому спільно з повноваженнями ми&nbsp; віддаємо&nbsp; так само&nbsp; іще і бюджетні надходження.</p>
<p>Третє саме основне, я хочу так само розвіяти ті міфи, які розповідаються певними експертами про те, що ви створюєте можливість, щоб приватний сектор так само надавав ці послуги. Так, дійсно, ми передаємо ці повноваження іще і нотаріусам. Хочу навести прості приклади. В сфері реєстрації є такий сегмент, який стосується реєстрації договорів оренди сільгосппризначення. Мова іде про мільйон договорів кожного року, які наші селяни зобов'язані приходити до реєстраційних служб, стояти в чергах, просити державних чиновників, щоб зареєстрували цей договір, який дає можливість кожному селянину отримати там мішок гречки чи мішок пшениці за свій земельний пай. Три місяці назад спільно з парламентом українським ми прийняли зміни до закону, де дали можливість крім <a name=Temp></a>державних службовців, проводити реєстрацію цих земельних ділянок ще й і нотаріусам.&nbsp;</p>
<p>Хочу навести перші позитивні приклади з цієї новели: тільки за останній&nbsp; місяць близько 10 відсотків договорів оренди земель, а це 100 тисяч договорів, були зареєстровані у нотаріусів. Без будь-яких черг, без будь-якої корупції, без будь-яких принижень наших українців, наших селян вони змогли це зробити у будь-якого нотаріуса&nbsp; на території області. І я вважаю,&nbsp; що нотаріуси готові до того, щоб вони здійснювали реєстрацію всіх видів нерухомості – це&nbsp; інституційно спроможна спільнота, вони підключені до реєстру, вони навчені, вони&nbsp; професійні, 7 тисяч нотаріусів реально створять можливість для кожного&nbsp; українця вибору.</p>
<p>Якщо в певній місцевості міський голова, чи місцевий чиновних є неякісним, він не створив можливість сервісу, він створює побутову корупцію, то українець має можливість вибору: він піде до нотаріуса, зареєструє&nbsp; свою квартиру, зареєструє свій будинок і свою земельну ділянку. Тому ми запроваджуємо в цьому законі принцип демонополізації&nbsp; в сфері надання&nbsp; адмін. послуг, ми пропонуємо, щоб українські нотаріуси і&nbsp; українські і банки, які будуть акредитовані при бажанні, так само надавали ці послуги. Я думаю, що це наш шлях і ми зможемо, якщо ми приймемо цей закон в червні місяці, ми зможемо&nbsp; вже до осені показати реальні результати&nbsp; кожному конкретному українцю, який прийде і отримає&nbsp; сервіс без черг, без&nbsp;&nbsp;&nbsp; бюрократії і без хабарів.</p>
<p>Тому, шановні колеги, я вас дуже прошу,&nbsp; на сьогоднішній день, я знаю, що в парламенті близько 20-и народних депутатів з усіх фракцій коаліції підтримали і підписались під цими законопроектами – це велика робота, яку ми робили спільно з вами протягом останніх 2-х місяців. Я вас дуже прошу, я&nbsp; звертаюсь до Голови парламенту, я звертаюсь до фракцій коаліції,&nbsp; я звертаюсь до депутатів з опозиції, тому що це стосується&nbsp; простих українців, тут немає якихось переваг, чи привілеїв між коаліцією, чи опозицією. Підтримайте ці законопроекти, дайте реальну&nbsp; децентралізацію, передайте ці повноваження місцевим органам влади і ми&nbsp; отримаємо позитив буквально в перші місяці, коли ці закони почнуть працювати.&nbsp; Міністерство юстиції з свого боку максимально швидко буде ці функції передавати, ми не тримаємося&nbsp; за функції,&nbsp; ми хочемо,&nbsp; щоб отримав позитив кожен&nbsp; маленький українець, щоб він нарешті отримав відчуття тих реформ,&nbsp; які стосуються його квартири, його будинку, його земельної ділянки.&nbsp;&nbsp;&nbsp;&nbsp;&nbsp;</p>
<p>Тому, шановні колеги, прошу згуртуватися над спільною ідеєю:&nbsp; децентралізація в сфері адмінпослуг, щоб це не були слова, щоб це була реальна реформа. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, колеги, завершені виступи. Прошу, запишіться на запитання до уряду. Запишіться, будь ласка.</p>
<p>Будь ласка, народний депутат Сторожук, "Народний фронт".</p>
<p>&nbsp;</p>
<p>10:30:55</p>
<p>СТОРОЖУК Д.А.</p>
<p>Прошу надати слово Ігорю Гузю.</p>
<p>&nbsp;</p>
<p>ГОЛОВУЮЧИЙ. Будь ласка, Ігор Гузь.</p>
<p>&nbsp;</p>
<p>10:31:02</p>
<p>ГУЗЬ І.В.</p>
<p>Слава Україні! Ігор Гузь, 19 виборчий округ. По-перше, я хочу втішити шахтарів Нововолинська, які сьогодні збираються на акцію протесту перекривати дорогу через Буг. Тільки що пан Демчишин задекларував, що сьогодні підуть перші 25 мільйонів для 10 шахти. Тому, будь ласка, прошу вас не вчиняти акції протесту.</p>
<p>Але моє питання до міністра Клімкіна, якого зараз тут немає. Пане Клімкін, до якого часу наша країна і МЗС не буде призначати послів, а їх немає, в наступних країнах: Великобританія, Канада, Угорщина, Норвегія, Швеція, Австралія, Білорусь? До якого часу ми будемо шукати кадри? Що в нас немає школи дипломатичної для того, щоб ми призначили наших представників…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте. Будь ласка, 10 секунд, завершуйте.</p>
<p>&nbsp;</p>
<p>10:32:11</p>
<p>ГУЗЬ І.В. Це ключові гравці на геополітичній карті країни, а МЗС місяцями тягне, щоб призначити в ці ключові країни послів нашої держави.</p>
<p>І останнє. Ви всі повинні знати, що в Чехії стався провал, Чехія не підтримала…</p>
<p>&nbsp;</p>
<p>ГОЛОВУЮЧИЙ. Будь ласка, міністр Демчишин. Демчишин? Заступник міністра? Будь ласка,&nbsp; відповідайте.</p>
<p>&nbsp;</p>
<p>10:32:47</p>
<p>ГАЛІБАРЕНКО Н.М.</p>
<p>Дякую за ваше запитання, буду рада відповісти – перший заступник міністра закордонних справ Наталія Галібаренко – оскільки міністр перебуває у відрядженні, бере участь у Ризькому саміті Східного партнерства.</p>
<p>Те, що стосується процедури призначення послів, то&nbsp; тут ключове питання не коли, а хто? І саме тому, триває відповідні консультації, внесені кандидатури. І наше завдання в тому, що не стільки прискорити призначення, скільки обрати справжніх професійних і патріотичних людей, які зможуть виконувати, відповідним чином, свої обов'язки.</p>
<p>Те, що стосується блокування чеськими комуністами Угоди про асоціацію, питання ратифікації в парламенті, то це треба не з нашого посольства питати, а це треба проводити прямі паралелі з тим, що робить Російська Федерація в Чехії. І це є прямим наслідком інформаційної пропаганди, яку веде Російська Федерація, це є наслідком тої лобістської кампанії, яку веде Росія, в тому числі в Чехії і інших країнах Східної Європи. Ми цього свідомі, ми з цим працюємо, але знову ж таки підкреслюю – це є питання більш широкого масштабу, ніж лише дії нашого посольства. Тому я, звичайно, не можу погодитися з тим, що вина має покладатися на конкретну закордонну дипломатичну установу в цьому питанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Добродомов, "Блок Петра Порошенка".</p>
<p>&nbsp;</p>
<p>10:34:26</p>
<p>ДОБРОДОМОВ Д.Є.</p>
<p>Доброго дня, колеги! Я хотів би передати слово своїй колезі Ользі Черваковій, будь ласка.</p>
<p>&nbsp;</p>
<p>10:34:38</p>
<p>ЧЕРВАКОВА О.В.</p>
<p>Доброго дня! У мене питання, напевно, хто відповість, два питання. Перше, 6 березня Президент підписав Указ закон, який передбачав передумови для створення ліквідації комісії з питань моралі.&nbsp;</p>
<p>Перехідними положеннями цього закону було обумовлено, що протягом трьох місяців ця комісія має бути ліквідована, натомість навіть досі не видана постанова. Скажіть, будь ласка, чому державний бюджет досі фінансує цю установу, якої вже нема навіть&nbsp; згадки про неї в законі?</p>
<p>І друге питання – щодо побиття журналістів телеканалу "Zik", ми знаємо, що їх спочатку побили, а тепер ще шантажують кримінальною справою за заявою Варвари Чоботар щодо втручання в приватне життя. Не могли б ви нас поінформувати, чи відбулося там дійсно якесь втручання і коли припиниться цей шантаж журналістів? Дякую.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>Колеги, колеги, хто відповідає від&nbsp; уряду? <i>(Шум у залі) </i></p>
<p>&nbsp;</p>
<p>ГОЛОС ІЗ ЗАЛУ. Микрофон дайте, пожалуйста. Спасибо. Спасибо.</p>
<p>&nbsp;</p>
<p>ГОЛОВУЮЧИЙ. Да.</p>
<p>&nbsp;</p>
<p>10:36:39</p>
<p>КАРАНДЄЄВ Р.В.</p>
<p>Шановні колеги! Карандєєв Ростислав, заступник міністра культури.</p>
<p>Міністерство культури в новій редакції Закону про захист суспільної моралі&nbsp; визначено як&nbsp; один з ключових виконавців, а саме, тих, хто формує державну політику. Наразі нами підготовлені відповідні пропозиції спільно із&nbsp; іншими співучасниками процесу, а саме, Державним агентством з питань кіно та Держтелерадіо. Ці пропозиції проходять узгодження у відповідно центральних органах виконавчої влади. І я сподіваюсь, що вже самим&nbsp; найближчим часом вони будуть винесені на розгляд Кабінету Міністрів.</p>
<p>Ми маємо низку проблем, пов'язаних, звичайно, із кадровим&nbsp; забезпеченням цього процесу, з розробкою підзаконних актів, але вони, на нашу думку, планомірно вирішуються і протягом найближчого часу Верховна Рада буде поінформована про внесення відповідних підзаконних актів на розгляд Кабінету Міністрів.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Юрій Вознюк, "Народний фронт".</p>
<p>&nbsp;</p>
<p>10:37:38</p>
<p>ВОЗНЮК Ю.В.</p>
<p>Прошу передати слово Олександру Кодолі.</p>
<p>&nbsp;</p>
<p>10:37:43</p>
<p>КОДОЛА О.М.</p>
<p>Олександр Кодола, Чернігівщина, фракція "Народний фронт". У мене питання до міністра соціальної політики. Шановний Павло Валерійович, дуже багато питань надходить від фізичних осіб-підприємців, зокрема в місті Чернігові, в Чернігівській області. Відповідно до методики обчислення сукупного доходу сім'ї для всіх видів соціальної допомоги у доходи фізичної особи-підприємця йде вся сума коштів, отриманих ним без врахування його затрат на надання послуг.</p>
<p>Для прикладу, якщо на рахунок ФОП за 2014 рік поступило 50 тисяч гривень, з яких дохід складав лише 15 тисяч гривен, а все інше, наприклад витрати на придбання продукції чи щось інше, то при нарахування субсидії братиметься вся сума – 50 тисяч гривень. Це позбавить усі ФОП субсидії, які чесно проводили свою підприємницьку діяльність та сплачували податки.</p>
<p>Тому питання: чи будуть внесені зміни до методики обчислення…</p>
<p>&nbsp;</p>
<p>10:38:54</p>
<p>РОЗЕНКО П.В.</p>
<p>Шановний пане народний депутат України! Справа в тому, що методика розрахунку сукупного доходу в цій реформі системи субсидій не змінювалася, тобто ця методика існує протягом, скажемо так, десяти останніх років. Нічого нового тут немає. Але, незважаючи на це, ми цю проблему знаємо, і зараз Державна податкова… є відповідне доручення, є державні податкові адміністрації, державні фінінспекції, дане відповідне доручення, яким чином врахувати все-таки доходи від підприємницької діяльності, зокрема від ФОП, в обрахуванні системи субсидій. Я думаю, що, я переконаний, що такі зміни найближчим часом будуть внесені до методики обрахунку системи субсидій - і це питання буде знято. Тобто уряд зараз працює над цим. Справді, раніше таких питань не виникало, бо, як правило, ця категорія громадян за субсидіями не зверталася. Але в зв'язку з тим, що ми розширили право кожного громадянина звернутися до соціальної допомоги, це питання зараз вирішено і…. виникло, і ми оперативно на нього відреагуємо. Тому дякую вам за увагу, це буде зроблено, да.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>ГОЛОВУЮЧИЙ. Прошу, народний депутат Олександр Долженков, "Опозиційний блок".&nbsp;&nbsp;</p>
<p>&nbsp;</p>
<p>10:40:21</p>
<p>ДОЛЖЕНКОВ О.В.</p>
<p>Прошу передати слово Матвієнкову Сергію Анатолійовичу.</p>
<p>&nbsp;</p>
<p>ГОЛОВУЮЧИЙ. Народний депутат Матвієнков, "Опозиційний блок". Прошу.</p>
<p>&nbsp;</p>
<p>10:40:28</p>
<p>МАТВІЄНКОВ С.А.</p>
<p>Матвиенков, 57 округ, "Оппозиционный блок". Я хотел вообще-то задать вопрос министру финансов. Нет ни Премьер-министра, поэтому адресую вопрос к вице-премьеру,&nbsp; первому вице-премьеру&nbsp; господину Зубко.</p>
<p>Одна из основных проблем горно-металлургического комплекса&nbsp; на сегодняшний день – это несвоевременный возврат НДС. На 1 апреля 2015 года задолженность перед предприятиями составила уже более 5,6 миллиарда гривен. Помесячное возмещение упало на 47 процентов, а сейчас оно&nbsp; вообще скатилось до 28 процентов. Кроме того, с середины мая начали отключать крупнейших производителей-экспортеров таких, как комбинат Ильича, "Азовсталь", "Запорожсталь". Рынок на сегодняшний день… внутреннего рынка нет, 90 процентов – экспорт. Цены на внешнем рынке упали на 38 процентов.</p>
<p>Скажите, пожалуйста, как можно отрасли, которая дает 25 процентов валютных поступлений, выживать в этих условиях. Работает 350 тысяч людей, миллион смежников в общей сложности. Как выживать в этих условиях?</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. 10 секунд. Завершуйте, будь ласка.</p>
<p>&nbsp;</p>
<p>10:41:33</p>
<p>МАТВІЄНКОВ С.А. Как выживать в этих условиях и как строить экономику? Каким образом нам организовать работу "основного хребта" нашей экономики? Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І я просив би… Геннадій Григорович, було запитання до МВС від народного депутата Червакова. Я прошу, дайте відповідь по цьому питанню і потім те, що було задано щойно депутатом Матвієнковим. Будь ласка.&nbsp;</p>
<p>&nbsp;</p>
<p>ЗУБКО Г.Г. Шановні колеги! Шановні колеги, прошу питання по МВС вважати офіційним запитом і… <i>(Шум у залі) </i></p>
<p>&nbsp;</p>
<p>ГОЛОС ІЗ ЗАЛУ. Включіть мікрофон!</p>
<p>&nbsp;</p>
<p>10:42:14</p>
<p>ЗУБКО Г.Г. Прошу питання по МВС вважати вашим офіційним запитом, і МВС вам підготують офіційну відповідь на запитання народного депутата, який задавав. Дякую.</p>
<p>Те, що стосується запитання пана Матвієнкова. Я хотів би "Опозиційний блок" трошки повернути в реальність, да, і згадати, що ву вас в Широкиному піл Маріуполем зараз практично іде військова агресія. І якщо ми зараз згадаємо про те, що 25 відсотків економіки втрачено за рахунок позиції українських громадян, які були обмануті російською пропагандою, то давайте або ми чітко разом будемо співпрацювати і вирішувати питання конкретних великих підприємств "Ілліча", "Азовсталі".</p>
<p>Тому я хотів би попросити. У нас чітко зараз на автоматі йде відшкодування ПДВ. 2014 рік... Зачекайте, не машіть головою. 2014 рік – відшкодування йшло в автоматичному режимі. Заборгованість, яка була складена в 2013 році, в 2012-му, можливо, ще до кінця не була повернута. Але, вибачте, це розрахунки інших людей, які повинні були розрахувати це.</p>
<p>Будь ласка, я готовий включитися по кожному крупному підприємству, яке на сьогоднішній день має борги. Запрошую поряд з вами Олексія Білого, вас, Риженкова, будь ласка, на наступному тижні я вас запрошу, разом сядемо. Я запрошу заступника міністра фінансів або міністра фінансів. І ми пройдемося по питанню ПДВ. Я розумію, що це оборотка, це ті речі, які дозволяють сьогодні платити заробітну плату великій кількості людей в Маріуполі.</p>
<p>Єдине, що я б хотів з питань тарифів, з питань ПДВ, з питань роботи промислових підприємств прибрати зараз політичну складову. Нам потрібно чітко відпрацювати ті речі, які дозволять вийти з кризової ситуації в Україні, яка стосується військової агресії, яка стосується падіння економіки. І саме головне, ми повинні об'єднатися навколо цих питань. Я вам дуже вдячний.</p>
<p>&nbsp;</p>
<p>ГОЛОВУЮЧИЙ. Дякую за відповідь. Будь ласка, народний депутат Лещенко, "Блок Петра Порошенка".</p>
<p>&nbsp;</p>
<p>10:44:15</p>
<p>ЛЕЩЕНКО С.А.</p>
<p>Добрий ранок, шановні члени уряду. Запитання до Арсенія Петровича Яценюка, який відсутній в цій сесійній залі. Дві години на місяць ходити, звітувати для парламенту – це не так багато. Тому хотілося б, щоб Голова Верховної Ради проінформував про причини відсутності прем'єра.</p>
<p>А відповідь прошу дати, напевне, міністра енергетики. Минулого разу ви повідомили, що для отримання 2 мільярдів гривень від "Укрнафти" треба проводити збори акціонерів. Повідомте, навіщо це потрібно? Ми можемо вже наступного тижня зібрати наглядову раду "Укрнафти", яка матиме вже повноваження збиратися після того, як вступить в дію новий закон, за який ми тут так боролися. І вже наступного тижня поміняти менеджмент "Укрнафти" на представників держави. Щоб нарешті в бюджет поступило 2 мільярди гривень лише від дивідендів, які вже прострочені на 7 місяців. Я не кажу вже про ренту, яка так само мала би бути заплачена до бюджету.</p>
<p>Пане Володимире, чи зберете ви наглядову раду "Укрнафти" наступного тижня? Дякую за відповідь.</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Будь ласка, Юрій. Відповідь, будь ласка, відповідь.</p>
<p>&nbsp;</p>
<p>10:45:33</p>
<p>ДЕМЧИШИН В.В.</p>
<p>Пане Лещенко, дякую за запитання. Насправді, після 26 травня, дійсно, у відповідності до змін, які були проголосовані Радою два місяці тому, виникає можливість провести засідання наглядової ради. І на цьому засіданні приймати рішення щодо заміни керівництва "Укрнафти".</p>
<p>Я вже вам попереднього разу говорив, що дійсно, планується проведення наглядової ради. І в принципі після цього засідання буде проведено також засідання, проведено загальні збори. І на цих двох засіданнях будуть прийняті всі необхідні рішення для того, щоб управляти цим підприємством.</p>
<p>На даний момент інших ніяких засобів не існує в юридичному полі. Тому я пропоную трошки почекати. Тут вже залишилось небагато. Після цього почнуть проводитись міроприємства, прийматись рішення. Ну, і ви будете відповідно бачити, яким чином держава утримує свій вплив на це підприємство. Дякую.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Юрій Левченко, позафракційний.</p>
<p>&nbsp;</p>
<p>10:47:02</p>
<p>ЛЕВЧЕНКО Ю.В.</p>
<p>Прошу передати слово Андрію Іллєнку.</p>
<p>&nbsp;</p>
<p>ГОЛОВУЮЧИЙ. Андрій Іллєнко, будь ласка.</p>
<p>&nbsp;</p>
<p>10:47:07</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". У мене запитання до міністра внутрішніх справ пана Авакова, який сьогодні з незрозумілих причин відсутній. Так само, як я розумію, відсутні взагалі представники Міністерства внутрішні справ сьогодні і це дуже погано, тому що на цьому тижні у вівторок ввечері відбулася екстраординарна подія в місті Києві. А саме те побоїще, яке відбулося біля метро "Осокорки" навколо незаконної забудови, яка там відбувається. І міліція замість того, щоб захищати людей, замість того, щоб захищати громаду координувала свої дії, з якимись тітушками в балаклавах і все це відбувалося на фоні того, що 30 чоловік отримали поранення, активістів, активісти були затримані, перекривався рух по проспекту Бажана. І в мене питання, коли нарешті міліція перестане покривати забудовників в місті Києві і коли нарешті буде реальна відповідальність міністра і всіх його підлеглих щодо тієї вакханалії, яка відбувається сьогодні в столиці? Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Геннадій Зубко.</p>
<p>&nbsp;</p>
<p>10:48:12</p>
<p>ЗУБКО Г.Г.</p>
<p>Я думаю, що таким же чином офіційний запит, який ви проголосили до МВС, відповідь офіційно до вас надійде. Я вам дуже дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Суслова.</p>
<p>&nbsp;</p>
<p>10:48:25</p>
<p>СУСЛОВА І.М.</p>
<p>Прошу передати слово Володимиру Парасюку.</p>
<p>&nbsp;</p>
<p>ГОЛОВУЮЧИЙ. Володимир Парасюк, будь ласка.</p>
<p>&nbsp;</p>
<p>10:48:43</p>
<p>ПАРАСЮК В.З.</p>
<p>… міністру оборони, якого немає, мене, я хочу запитати: чому хлопці на Яворівському полігоні далі без форми, а коли приїжджають журналісти знімати, їх ховають, щоб не бачити того всього позору. Я хочу запитати Арсенія Петровича Яценюка: чи він отримав платіжки за газ, бо пів України отримало і в щоці. Кого запитувати? Немає кого запитувати, бо всім плювати.</p>
<p>А тепер по суті. Я хочу запитатись: чому 15 відсотків податку все ж таки накладаються на тих пенсіонерів, які мають оцю мінімальну пенсію – 1200 гривень? Це є факт, тому що є звернення.</p>
<p>І накінець хочу сказати, до пана Голови. Вчора було підходили, до нього підходили і казалося, що вчора видатний день, вчора народився видатний журналіст – Гонгадзе. І вчора ми навіть на секунду не вшанували пам'ять за цією героїчною особистістю, бо вчора всі тут ходили і тішились, що велике свято, то давайте зараз встанемо і вшануємо пам'ять за цією людиною.</p>
<p><i>(Хвилина мовчання)</i></p>
<p>Дякую. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Героям слава!</p>
<p>&nbsp;</p>
<p>ГОЛОВУЮЧИЙ. Шановні колеги, я хочу офіційно вам повідомити, що народний депутат до мене не підходив і взагалі цього питання не задавав. Колега, я на цьому наголошую. Ви тоді, якщо підходите, ви давайте робіть записи, і я буду тоді вам підтверджувати. Вам нічого вчора не заважало взяти слово в будь-якому питанні і сказати&nbsp; про те…</p>
<p>&nbsp;</p>
<p>ГОЛОС ІЗ ЗАЛУ.&nbsp; <i>(Не чути)</i></p>
<p>&nbsp;</p>
<p>ГОЛОВУЮЧИЙ. Ви просили мене слово про те, щоби проінформувати про роботу комісії, задати питання про роботу комісії щодо… Наголошую, я просто скажу про це.&nbsp; Вчора до мене було звернення усне під час розгляду якогось із питань, щоби надати інформацію щодо розслідування загибелі Георгія Гонгадзе. Це було. А вшанувати пам'ять цієї видатної постаті навіть питання такого не було. І треба було це вчора зробити. Навіть і я би оголосив це з самого початку засідання нашої роботи парламенту.</p>
<p>Будь ласка, Павло Розенко.</p>
<p>&nbsp;</p>
<p>10:51:26</p>
<p>РОЗЕНКО П.В.</p>
<p>Шановний пане Володимире, я хочу відповісти на питання щодо оподаткування пенсій. Насправді у на сьогоднішній день оподатковуються пенсії лише працюючим пенсіонерам і лише від суми, яка перевищує півтора прожиткових мінімумів. Це вище 1 тисячі 700 гривень.</p>
<p>Якщо є конкретні факти з конкретним прізвищем, будь ласка, або запит, або передайте зараз мені це, ми будемо розбиратися і надамо аргументовану відповідь, хто, де, звідки чогось питають. Але у мене, наприклад, особисто таких фактів немає. Тому давайте можуть бути збої, можуть бути… Ми готові всі ці питання розглянути.</p>
<p><b>&nbsp;</b></p>
<p>ГОЛОВУЮЧИЙ. Дякую.</p>
<p>Будь ласка, Юрій Береза, "Народний фронт".</p>
<p>&nbsp;</p>
<p>10:52:15</p>
<p>БЕРЕЗА Ю.М.</p>
<p>Прошу передати слово народному депутату Княжицькому.</p>
<p>&nbsp;</p>
<p>10:52:21</p>
<p>КНЯЖИЦЬКИЙ М.Л.</p>
<p>Дякую.</p>
<p>По-перше, я хотів би від імені фракції&nbsp; "Народного фронту" привітати Арсенія Петровича Яценюка з днем народження, який в нього сьогодні – це&nbsp; Прем'єр-міністр нашої країни. І хоті в би привітати ще одну людину відомого поета-пісняра Юрія Рибчинського, який справді написав одні з найкращих пісень в сучасній українській естраді, з днем народження, який в нього сьогодні. <i>(Оплески)</i></p>
<p>А запитання в мене коротке до уряду&nbsp; і до всіх присутніх&nbsp; в залі. Зараз&nbsp; Національна рада телебачення і радіомовлення розглядає питання про продовження на 10 років ліцензії каналу "Інтер", який заснований невідомими офшорними компаніями, які за даними преси фінансують тероризм. Жодного доказу того, що ця компанія українська в нас немає. Міністра інформації тут немає, уряд мовчить депутати мовчать. Ця група компанії вкрала 20 відсотків Фонду держмайна, безкоштовно&nbsp; переписала на себе. Чому уряд не звертає на це увагу і через суд не вимагає повернути&nbsp; державну&nbsp; власність? Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка, Геннадій&nbsp; Зубко.</p>
<p>&nbsp;</p>
<p>10:53:31</p>
<p>ЗУБКО Г.Г.</p>
<p>Точно так же, Миколо, я вас дуже прошу, підготуйте запит і ми його відпрацюємо.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, Єгор Соболєв&nbsp; "Самопоміч".</p>
<p>&nbsp;&nbsp;&nbsp;&nbsp;</p>
<p>10:53:53</p>
<p>СОБОЛЄВ Є.В.</p>
<p>Прошу передати слово&nbsp; Ірині Сисоєнко.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, Ірина Сисоєнко.</p>
<p>&nbsp;</p>
<p>10:54:03</p>
<p>СИСОЄНКО І.В.</p>
<p>Ірина Сисоєнко&nbsp; фракція об'єднання&nbsp; "Самопоміч". В мене запитання до міністра охорони здоров'я. Шановний пане міністр, вся&nbsp; Україна вже більше ніж півроку чекає&nbsp;&nbsp; від вас початку реформ в&nbsp; системі охорони здоров'я. В квітні місяці ми збиралися з вами&nbsp; разом з представниками фракцій коаліції і ви презентували той пакет законопроектів, з яких повинна розпочатись ця реформа. Скажіть,&nbsp; будь ласка, чи плануєте ви найближчим часом подавати цей пакет законопроектів і&nbsp; якщо так, то коли?</p>
<p>Дякую.</p>
<p>&nbsp;</p>
<p>10:54:45</p>
<p>КВІТАШВІЛІ&nbsp; О..</p>
<p>Спасибо&nbsp; за вопрос.</p>
<p>На следующем заседании Кабмина мы вносим весь пакет,&nbsp; который был завершен буквально вчера после консультаций валютного фонда и всемирного банка, они поддерживают эти законопроекты. Это было нужно, потому что они находятся в рамочном договоре с Международным валютным фондом. Так что у нас все готово и на следующее заседание Кабмина мы выносим, и сразу будем заносить в Верховную Раду на обсуждение. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Іван Рибак, "Блок Петра Порошенка".</p>
<p>&nbsp;</p>
<p>10:55:15</p>
<p>РИБАК І.П.</p>
<p>202 виборчий округ, Чернівецька область, Іван Рибак. В мене питання до міністра соціальної політики. Неодноразово перебуваючи на прийомах громадян в окрузі, є одне просте запитання, щоб почути від вас особисто і щоб почули всі виборці, що після прийняття закону, який ви сьогодні, по суті, презентували в нашій залі, будуть чесні нарахування пенсій? Тобто не буде той отримувати так само, хто працював і той, хто взагалі не дня не працював за своє життя однакову пенсію, повинна бути якась справедливість, скажіть це на всю державу?</p>
<p>&nbsp;</p>
<p>10:56:00</p>
<p>РОЗЕНКО П.В.</p>
<p>Я є абсолютно чітким прихильником саме цієї формули. На жаль, та пенсійна зрівнялівка, яка була в свій час запроваджена за політичними мотивами під час виборів Президента у 2004 році, коли почали зрівнювати фактично всім пенсії, хто все життя працював, хто не працював не дня це була ганебна історія. І, на мій погляд, зараз від неї буде відійти надзвичайно важко, але Україна повинна пройти цей шлях.</p>
<p>Пенсійний фонд має бути класичною страховою організацією, яка має виплачувати пенсію виключно в залежності від того скільки людина працювала, скільки сплачувала внески. Працювала людина належним чином все своє трудове життя, 30-40 років, вона має отримати високу пенсію. Вибачте, пила, гуляла, невідомо чим займалася – з Пенсійного фонду жодної виплати ця людина не може отримувати. Це класична система. Бо зараз виходить парадоксальна ситуація: вчитель працював, пахав 40 років на невеличкій заробітній платі, приходить в Пенсійний фонд йому нараховують пенсію тисячу гривень. Людина, яка ні дня не працювала, приходить в Пенсійний фонд, Пенсійний фонд каже у вас пенсія нуль гривень, але ми ж соціальна держава, ми вам встановлюємо пенсію на рівні прожиткового мінімуму 949 гривень. Де ж справедливість, люди питають?</p>
<p>Тому з Пенсійного фонду тільки пенсійні виплати, все інше може надаватися соціальна допомога, але за однією умови, фінансової, майнової перевірки стану кожної людини, яка звертається до соціальних служб. Щоб не було ні тінізації доходів, ні тінізації заробітних плат і перший крок в цьому плані в пенсійній реформі, якраз зроблено.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; народний депутат Драюк, "Народний фронт".</p>
<p>&nbsp;</p>
<p>10:58:19</p>
<p>ДРАЮК С.Є.</p>
<p>Прошу передати слово Олександру Дроздику.</p>
<p>&nbsp;</p>
<p>10:58:29</p>
<p>ДРОЗДИК О.В.</p>
<p>Я хочу звернутися до Павла Розенка. Пане міністре, у мене до вас питання, скажіть, будь ласка, чи є у вас совість? Ви зараз дуже багато&nbsp; розказували нам про те, який ви великий реформаторські дії зробили і подали дуже позитивний законопроект. Проте хочу запитати у вас чому ви жодного разу не були присутні на засіданні профільного комітету? Чому ви не були присутні на засіданні при розгляді цього питання, по пенсійному забезпеченню? А в той же час займаєтесь популізмом і те, що ви сказали не відповідає дійсності. Я вважаю, що ваше висловлювання, які ви озвучували в бік членів комітету…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; десять секунд завершуйте.</p>
<p>&nbsp;</p>
<p>10:59:33</p>
<p>ДРОЗДИК О.В. … є не коректні ваші висловлювання. І ви, як мінімум, повинні були вибачитись перед всіма членами комітету. А для того, щоб коментувати дії чи рішення комітету, треба на ньому бути присутнім.</p>
<p>&nbsp;</p>
<p>10:59:51</p>
<p>РОЗЕНКО П.В.</p>
<p>Шановний пане народний депутат, представник "Народного фронту", я хотів би вам зауважити, що законопроект подав не Павло Розенко, міністр&nbsp; соціальної політики - подав уряд за підписом Прем'єр-міністра України Арсенія Петровича Яценюка. Це не є моєю власною ініціативою, хоча, справді, ця реформа розроблялася в Міністерстві соціальної політики із залученням великого кола і широкого кола експертів і фахівців соціальної політики. Тому це урядова реформа, це консолідована позиція уряду, це консолідована позиція всіх нас, які пропонують вам цю реформу схвалити і підтримати. І я звертаюсь особисто до вас, для всіх членів коаліції, це зробити через тиждень.</p>
<p>Щодо присутності чи не присутності на комітеті, міністерство і, власне, команда – це не лише міністр, на засіданні комітету була присутня вся команда Міністерства, яка розробляла цей закон. Тому казати про те, що ви не могли там щось розібратися чи не були присутні – ну, знаєте, або ми хочемо проводити реформи, або ми шукаємо будь-яких підстав для того, щоб реформи не проводити. Або проводимо, або&nbsp; шукаємо, або кажемо:&nbsp; чого ви на засіданні не присутні, чому у вашого заступника не така зачіска чи щось таке інше. Були присутні два заступника&nbsp; міністра, керівник Пенсійного фонду, фахівці, які працювали над реформою. В цей час – в засідання&nbsp; комітету в мене було засідання соціально-економічної трьохсторонньої комісії з профспілками і з роботодавцями. Люди зібралися з усієї України. Питання на комітет було, ну, винесено раптово. Не з'явитися мені до людей, які з'їхалися зі всієї України, на мій би погляд, це було б неповагою. Тому позиція міністерств, позиція уряду була представлена на засіданні комітету і не треба шукати підстав для того, щоб не проводити реформу.</p>
<p>Тому я закликаю вас у вівторок набратися політичної мужності, скасувати систему спецпенсій в Україні, через яку зараз точаться дискусії, ввести накопичувальну систему – і показати шлях України для розвитку пенсійної системи в Україні.</p>
<p>&nbsp;</p>
<p>ГОЛОВУЮЧИЙ. Шановні колеги, час на запитання до уряду завершено. Я хочу з вами порадитися в наступному, шановні колеги. <i>(Шум у залі)</i></p>
<p>&nbsp;Будь ласка, ви займіть своє місце, колега! Ви задали вже запитання. Шановні колеги, час вичерпаний на запитання. Якщо у вас є запитання, ви можете підійти до міністра і поговорити.</p>
<p>Шановні колеги, у мене є пропозиція, яку ми обговорювали, щодо результативності нашої з вами діяльності. Мова йде про те, що… <i>(Шум у залі)</i></p>
<p>&nbsp;Шановні колеги, є пропозиція наступна. У нас зараз з вами стоїть на 11 годин запити. Є пропозиція, щоб ми об 11 годині – у нас є ряд, там, чотири-п'ять важливих законів, - є пропозиція в тому, щоб ми перенесли запити на потім, а зараз з 11 години почали розгляд питань, прийняття рішень, законів, які ми вчора не ухвалили. Але це потребує нашої з вами відповідальності, друзі, і потребує результативного голосування, тобто 226.</p>
<p>Крім того, шановні колеги, хотів би вас просити зараз, щоб ми розглянули можливість перенесення запитів і це буде означати готовність депутатів парламенту по розгляду питань порядку денного. Будь ласка, шановні колеги, запросіть народних депутатів до зали. І зараз буде поставлена пропозиція, щоби зачитати запити після розгляду питань порядку денного, а саме: проектів Законів України.</p>
<p>Колеги, готові до голосування? Будь ласка, займайте свої місця. Прошу керівників і народних депутатів зайняти свої місця. Міністрів прошу залишити ложу уряду. Дякуємо міністрам. Тільки ті залишаються, питання яких розглядаються зараз в законодавстві, будь ласка. <i>(Шум у залі) </i></p>
<p>&nbsp;</p>
<p>ПАРУБІЙ А.В. Шановні колеги, прошу зайняти місця робочі, для голосування підготуватися.</p>
<p>&nbsp;</p>
<p>ГОЛОВУЮЧИЙ. Шановні колеги, вноситься пропозиція на голосування перенести оголошення запитів на… після розгляду питань порядку денного, законів. Прошу цю пропозицію голосувати, колеги.</p>
<p>Хвилиночку! Зупиніть!</p>
<p>Колеги, голосуємо перенесення розгляду, і це буде свідчити про готовність&nbsp; парламенту для прийняття відповідних важливих рішень. Прошу голосувати і прошу підтримати цю пропозицію щодо перенесення заслуховування&nbsp; запитів і розгляд питань порядку денного. Голосуємо, колеги! Прошу підтримати. Голосуємо! Голосуємо за цю важливу пропозицію.</p>
<p>&nbsp;</p>
<p>11:08:36</p>
<p>За-215,</p>
<p>Так, 215. Не сконцентрувалися. Ще раз. Спокійно! Давайте ще раз. Треба проявити силу волі, друзі. До роботи. Будь ласка. Готові?</p>
<p>Голосуємо, колеги, перенесення і початок розгляду проектів законів. Хвилину, хвилину, підготувались.</p>
<p>Ну, що? Голосуємо, колеги, про перенесення зачитання запитів і розгляд проектів законів. Будь ласка, голосуємо. Прошу. Прошу підтримати цю пропозицію. Це вже краще.</p>
<p>&nbsp;</p>
<p>11:10:25</p>
<p>За-234</p>
<p>234, по фракціям, колеги. По фракціям. Добре. Перенесені запити.</p>
<p>Розпочинаємо розгляд. Шановні колеги, для включення до порядку денного вноситься проект Закону (реєстраційний номер 2931) щодо оподаткування доходів, отриманих нерезидентами за борговими зобов'язаннями. Проект народного депутата Вознюка Юрія Володимировича. За включення до порядку денного і прийняття рішення сьогодні. І прийняття рішення щодо цього. І прийняття рішення, 2931. Включення в порядок денний і прийняття рішення, пропозиція народних депутатів.</p>
<p>Голосуємо, шановні колеги.</p>
<p>&nbsp;</p>
<p>11:11:33</p>
<p>За-218</p>
<p>218, будь ласка, Долженков. Народний депутат Долженков, хвилину. Хвилину. Хвилину. Заспокойтесь.</p>
<p>&nbsp;</p>
<p>11:11:44</p>
<p>ДОЛЖЕНКОВ О.В.</p>
<p>Шановні, шановні! Дякую, Володимире Борисовичу. Фракція "Опозиційний блок" не підтримує вказаний законопроект 2931 з яких причин. Шановні громадяни України! Зараз нам пропонують включити до порядку денного законопроект, який створює необґрунтовані пільги, податкові пільги для нерезидентів, які є номінальними утримувачами державних цінних паперів та місцевих, зовнішніх позик. Зараз Україна має кредитний портфель заборгованостей зовнішнього суверенного боргу у розмірі 70 мільярдів доларів. Відповідно біля 20 мільярдів доларів номіновані в цінних паперах. Відповідно держава не доотримує внаслідок прийняття вказаних законопроектів більше 100 мільйонів доларів – це 2,2-2,5 мільярдів доларів. З одного боку, ми не голосуємо за індексації пенсій, а, з іншого боку, надаємо необґрунтовані пільги нерезидентам. Я закликаю не підтримувати вказану законодавчу ініціативу. Дякую.</p>
<p>&nbsp;</p>
<p>ГОЛОВУЮЧИЙ. Ми ще її не включили для розгляду. Будь ласка, Віктор Михайлович Пинзеник.</p>
<p>&nbsp;</p>
<p>11:12:57</p>
<p>ПИНЗЕНИК В.М.</p>
<p>Шановні народні, шановний головуючий, частина народних депутатів сприйняла це голосування як за процедуру скорочену і проголосували "Утримались". Тому прохання поставити ще раз включення в порядок денний і, я думаю, ми наберемо достатню кількість голосів.</p>
<p>&nbsp;</p>
<p>ГОЛОВУЮЧИЙ. Дякую, Віктор Михайлович. Конструктивна пропозиція. 2931 проект закону, питання включення в порядок денний та прийняття рішення. Прошу, колеги, підготуватись до голосування. 2931. Включення в порядок денний та прийняття рішення. Будь ласка, прошу голосувати, колеги. Включення до порядку денного та прийняття рішення відповідно до пропозиції народних депутатів. Будь ласка, голосуємо. Голосуємо, колеги.</p>
<p>&nbsp;</p>
<p>11:13:52</p>
<p>За-221</p>
<p>Не встигли, да? Друзі, давайте ще раз. Треба продовжувати нам роботу. Будь ласка, будь ласка. Колеги, 2931 для включення до порядку, включення до порядку денного та прийняття рішення. Прошу підтримати цю пропозицію і прошу голосувати включення в порядок денний та прийняття рішення 2931. Прошу. Голосуємо!</p>
<p>&nbsp;</p>
<p>11:14:34</p>
<p>За-224</p>
<p>Вже краще.</p>
<p>Ще раз, будь ласка,&nbsp; 224. Будь ласка, ще раз. Ще раз, будь ласка, 2931 включення в порядок денний та прийняття рішення, Голосуємо. Голосуємо. Будь ласка, давайте підтримаємо пропозицію народних депутатів включення в порядок денний та прийняття рішення.</p>
<p>&nbsp;</p>
<p>11:15:05</p>
<p>За-228</p>
<p>Є, включено. Дякую.</p>
<p>Далі, колеги, ще один проект закону для повернення до розгляду раніше не підтриманого питання та прийняття по ньому рішення 2743 щодо першого читання, наголошую, за основу тільки. Питання про інституційну спроможність Національного банку. Прошу голосувати для повернення до розгляду раніше не підтриманого питання та прийняття рішення. Будь ласка, прошу голосувати. Прошу голосувати, прошу підтримати. 2743, будь ласка. 2743, будь ласка.</p>
<p>&nbsp;</p>
<p>11:15:55</p>
<p>За-263</p>
<p>Дякую, шановні колеги.</p>
<p>Прошу… По закону можемо розглядати проект закону 2743. Голосуємо за основу. За основу, голосуємо. Ми вчора його обговорили. 2743 ставлю на голосування за основу. За основу 2743, за основу. Тільки за основу. А ви зараз скажете пропозиції, ми їх врахуємо. За основу, і потім будуть пропозиції Лаврика. 2743 за основу. Стоп, стоп, стоп.</p>
<p>Олег Лаврик, тоді пропозиції, так? Віктор Галасюк? Віктор Галасюк?</p>
<p>Олег Лаврик, будь ласка. Він вчора співдоповідав його.</p>
<p>&nbsp;</p>
<p>11:16:41</p>
<p>ЛАВРИК О.В.</p>
<p>Шановні колеги, ми вчора дуже довго дискутували над проектом закону 2743. Ми готові підтримати законопроект в першому читанні за умови, що&nbsp; з даного законопроекту ми виключаємо перший і другий пункт, тобто виключаємо можливість давати прогнозні показники виключно уряду і знімаємо з Національного банку України таку відповідальність. Дякую. Тобто ми підтримуємо за умови виключення першого і другого пунктів.&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, Віктор Галасюк.</p>
<p>&nbsp;</p>
<p>11:17:34</p>
<p>ГАЛАСЮК В.В.</p>
<p>Дякую.</p>
<p>Шановні колеги! Фракція Радикальної партії буде підтримувати цей законопроект&nbsp; у першому читанні. Ми згодні з тим, що частина&nbsp; прибутку до розподілу Нацбанком має визначатися після затвердження, після міжнародного аудиту. Але разом&nbsp; з тим, ми категорично незгодні з тим, щоб знімати&nbsp; з Національного банку України обов'язок повідомляти&nbsp; показники валютно-курсової політики і подавати їх, подавати показники монетарної політики.&nbsp; Ми вважаємо, що ці правки, які&nbsp; знімають з Національного&nbsp; банку ці повноваження, вони насправді призводять не до підвищення його інституційної спроможності, а навпаки. Тому ми підтримуємо, якщо виключаємо&nbsp; оте, про що я тільки що сказав, до другого читання.</p>
<p>&nbsp;</p>
<p>ГОЛОВУЮЧИЙ. Шановні колеги, будь ласка, прошу колеги, нормально, це компромісне рішення, будь ласка, за основу, при підготовці&nbsp; до другого читання врахувати правку. За основу з поправками Лаврика і Галасюка. Так? Так. Будь ласка, голосуємо за основу з поправками,&nbsp;&nbsp; які були озвучені Лавриком народним депутатом і Галасюком народним депутатом. Проект Закону (реєстраційний номер 2743) за основу голосуємо, за основу, прошу голосувати, за основу.</p>
<p>&nbsp;</p>
<p>11:19:31</p>
<p>За-267</p>
<p>Дякую. Рішення прийнято.</p>
<p>Колеги, йдемо далі.&nbsp;&nbsp;</p>
<p>2931, шановні колеги, ми прийняли щойно рішення. В першому читанні є пропозиція автора Юрія Вознюка розглядати його за скороченою процедурою. Я прошу визначатися щодо розгляду за скороченою процедурою. Будь ласка, визначаємось, колеги. Розгляд за скороченою процедурою, колеги.</p>
<p>&nbsp;</p>
<p>11:20:01</p>
<p>За-183</p>
<p>Дякую. Рішення прийнято.</p>
<p>Будь ласка, народний депутат Юрій Вознюк. Доповідайте, колего.</p>
<p>&nbsp;</p>
<p>11:20:11</p>
<p>ВОЗНЮК Ю.В.</p>
<p>Шановні колеги, шановний Володимир Борисович, вашій увазі пропонується законопроект номер 2931 про внесення змін до Податкового кодексу України щодо оподаткування доходів, отриманих нерезидентами за борговими зобов'язаннями. Я прошу всіх депутатів коаліції відповідально віднестися до цього законопроекту. Про що він говорить? Він стосується виключно державних цінних паперів, державних облігацій і боргових зобов'язань, виключно державних.</p>
<p>З 1 січня почала діяти норма, яка говорить про те, що зовнішній інвестор, який придбав державні цінні папери, сплачує податок з дивідендів у розмірі 15 відсотків. Це дуже і дуже негативно впливає на залучення зовнішніх інвестицій в економіку нашої держави. Сьогодні держава планує випуск нових цінних паперів, нових облігацій і зовнішній інвестор просить про те, щоб ми відмінили цю норму для того, щоб він вклав кошти в нашу економіку і підтримав сьогодні тяжкий стан нашої держави. Тому прошу всіх депутатів коаліції підтримати даний законопроект як за основу так і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Южаніна Ніна Петрівна, голова профільного комітету.</p>
<p>&nbsp;</p>
<p>11:21:35</p>
<p>ЮЖАНІНА Н.П.</p>
<p>Шановні народні депутати, шановний Голово, Комітет Верховної Ради України з питань податкової та митної політики розглянув проект закону про внесення змін до Податкового кодексу України (реєстраційний номер 2931). Під час обговорення законопроекту на засіданні народні депутати, члени комітету висловилися на підтримку законопроекту та зазначили аналогічні норми діяли в Україні протягом 15 років. І лише з 1 січня 2015 року випадково були вилучені при прийнятті нами в грудні закону, який реформував повністю цей підрозділ щодо оподаткування юридичних осіб.</p>
<p>Дана ситуація спричинила жваву негативну реакцію інвесторів, кредиторів України, що суттєво впливає на їх рішення щодо подальшої купівлі українських державних цінних паперів, призводить до збільшення вартості запозичень та має&nbsp; значні репутаційні ризики.</p>
<p>Тобто, ми відновлюємо ту норму, яка діяла у нас в Україні всі 15 років. Не треба нікому в цій залі пояснювати, що наша країна потребує фінансових вливань. Тому Комітет з питань податкової і митної політики пропонує прийняти даний законопроект за основу та в цілому.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги.</p>
<p>Будь ласка,&nbsp; два – "за", два – "проти". Народний депутат Веселова, будь ласка,&nbsp; "Самопоміч".</p>
<p>&nbsp;</p>
<p>11:23:28</p>
<p>ВЕСЕЛОВА Н.В.</p>
<p>Передаю слово Тетяні Остріковій.</p>
<p>&nbsp;</p>
<p>11:23:34</p>
<p>ОСТРІКОВА Т.Г.</p>
<p>Шановні колеги! Цим законопроектом пропонується відновити норми, які діяли і були в Податковому кодексі до 1 січня 2015 року. Згідно з цими нормами пропонується не оподатковувати доходи&nbsp; отримані не резидентами у вигляді процентів або доходу дисконту на державні цінні папери або облігації місцевих позик. Йдеться, виключно, про державні цінні папери.</p>
<p>Я хочу зазначити, що близько 43 мільярдів доларів на сьогодні є в Україні зовнішніх запозичень, з них близько 17 мільярдів – це євробонди – це інструменти, які вільно обертаються на ринку, відповідно їхні власники можуть змінювати буквально кожні 15 хвилин. Решта запозичень – це дво, або багатосторонні угоди – це наші угоди з IMF, з Ібіарді, з Світовим банком. Це двосторонні кредитори такі як Єврокомісія, уряди США, Німеччини і Японії. Відповідно, коли ми підписали і стали учасниками цих багатосторонніх кредиторів, ми зобов'язалися виконувати їх статути. Яким чином зараз ми, згідно із цим Податковим кодексом, з тою редакцією, яка зараз є, можемо утримувати з них податки, з тих доходів, які ми їм виплачуємо?&nbsp; Це абсолютно нелогічно, не знаходить розуміння у наших кредиторів. Саме тому пропонується виключно по державних цінних паперах, виключно, скасувати оподаткування доходів нерезидентів і не оподатковувати їх так, як це було всі роки Незалежності України.</p>
<p>&nbsp;Тому ми просимо всіх підтримати цей законопроект за основу і в цілому, щоб виконати той структурний маяк МВФ, який на сьогоднішній день є по реструктуризації зовнішніх боргів України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Віктор Галасюк, Радикальна партія.</p>
<p>&nbsp;</p>
<p>11:25:36</p>
<p>ГАЛАСЮК В.В.</p>
<p>Шановний Володимире Борисовичу, шановні колеги! Віктор Галасюк, фракція Радикальної партії.</p>
<p>&nbsp;Наша фракція наполягає на підтримці рішення податкового комітету. Ми маємо зараз прийняти цей закон в цілому. Але, разом із тим, я хочу наголосити, що ми маємо це зробити в порядку виключення. Бо, насправді, ми маємо створити потужні стимули податкові, інвестиційні, регуляторні для вітчизняного товаровиробника, для всіх галузей промисловості. Ми маємо пройтися по тих болючих точках, де ми маємо потенціал для зростання, де ми можемо наростити виробництво, де ми можемо створити нові робочі місця, де ми можемо наростити експорт і тим галузям давати потужні податкові преференції. Так, як ми вчора з вами зробили, чи позавчора, по деревообробному обладнанню, так само ми маємо роботи по кожній галузі промисловості для того, щоб створити нові робочі місця, для того, щоб створити інвестиційні можливості не тільки для закордонних інвесторів, які дають нам кредити чи позики, чи допомогу, а щоб створити ті інвестиційні можливості для вітчизняного інвестора, який в Україні створює робочі місця, який в Україні сплачує податки, який наповнює український бюджет і з того виплачуються заробітні платні і пенсії.</p>
<p>Тому, шановні колеги, ще раз вас закликаю, для того, щоб ми отримали&nbsp; мільярдні державні гарантії і отримали сьогодні кредитні інвестиційні&nbsp; ресурси, підтримати цей законопроект в цілому, але викликати сюди міністра економіки, вимагати по кожній конкретній галузі пропозиції щодо розвитку цих галузей, щодо створення робочих місць, щодо залучення інвестицій, щодо стимулювання експорту. А ми як народні депутати підтримаємо такі законодавчі ініціативи. Якщо це не буде зроблено Міністерством економіки і урядом, то ми будемо продовжувати це робити, так, як ми робимо сьогодні. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, Сергій Соболєв, "Батьківщина".</p>
<p>&nbsp;</p>
<p>11:27:47</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, ну, абсолютно зрозуміла логіка нашого колеги Вознюка, я так розумію, не лише його, вони підтримана виконавчою владою. Ну, як ми можемо вимагати оподаткування з тих, хто вирішив допомогти державі Україна і викупити її боргові зобов'язання? Ми на це ще хочемо накладати податок? Ну, хто тоді після цього буде викуповувати боргові зобов'язання держави? Я вважаю, це була помилка, коли ухвалювалося це рішення, її треба виправити.</p>
<p>Тому наша фракція підтримує те, щоб відповідні зміни були внесені. І ті, хто викуповує боргові зобов'язання держави, вони і так несуть своє навантаження. Тому додаткове оподаткування, без сумніву, безглузде. Ми будемо голосувати за це. Дякую.</p>
<p>&nbsp;</p>
<p>ГОЛОВУЮЧИЙ. Долженков, "Опозиційний блок". Почуємо опозицію.</p>
<p>&nbsp;</p>
<p>11:28:53</p>
<p>ДОЛЖЕНКОВ О.В.</p>
<p>Здравствуйте, уважаемые коллеги, уважаемый Президиум, уважаемые граждане Украины! Что сейчас предлагают проголосовать? Очень много сейчас выступлений услышали представителей коалиции о том, что этот законопроект направлен на повышение инвестиционной привлекательности, на повышение привлекательности долгового инструмента, имитируемого государством. На самом деле это очень цинично слышать после того, как во вторник было проголосовано о том, что Кабмин имеет право объявить технический дефолт по соответствующим внешним государственным ценным бумагам.</p>
<p>Предлагается, в частности, данным законопроектом не налогооблагать прибыть резидентов (еще раз подчеркиваю, прибыль резидентов, не доходов),&nbsp; полученных от долговых ценных бумаг, размещенных на внешних рынках и местных займов, гарантированных&nbsp; государством. Что это значит? С&nbsp; 70-миллиардного кредитного долга, который есть у государства, 20 миллиардов номинировано в государственных ценных бумагах. <i>(Шум у залі) </i></p>
<p>Соответственно в этих 20 миллиардов государственных ценных бумаг – это прибыль на уровне полутора миллиардов долларов. Соответственно, не будет уплачено в государственный бюджет, это только по государственным ценным бумагам, больше 100 миллиардов долларов. Это около 2,5 миллиардов гривен, которые бы могли получить Государственный бюджет&nbsp; и быть направлены на социальные выплаты, на индексацию пенсий и так далее.&nbsp;</p>
<p>Необходимо констатировать, тут говорили о том, что несправедливо облагать&nbsp; налог с зарубежных инвесторов. А почему этим законопроектом не освобождаются от налогообложения внутренние инвесторы, которые покупают не только&nbsp; внешние государственные облигации, но и ОВДП, внутренние государственные облигации? Те должны платить, а те не должны платить – очень хороший подход!</p>
<p>Уважаемая коалиция, на кого вы сейчас&nbsp; работаете? На иностранных&nbsp; инвесторов, освобождая их прибыль? Либо на украинский народ, когда не голосуете об индексации пенсий и социальных льгот? Спасибо.</p>
<p>&nbsp;</p>
<p>ГОЛОВУЮЧИЙ. Віктор Михайлович Пинзеник, "Блок Петра Порошенка".</p>
<p>&nbsp;</p>
<p>11:31:16</p>
<p>ПИНЗЕНИК В.М.</p>
<p>Шановні колеги, я хотів би привернути увагу до одної проблеми. Я – прихильник того, що всі доходи мають оподатковуватися. Але тут є одна проблема. Кілька днів назад&nbsp;&nbsp; ви голосували закон, в якому є великий перелік зобов'язань уряду, який пропонується їм доручити можливість реструктурувати. Ці зобов'язання здійснені вже, облігації випущені. Наприклад, є зобов'язання 2005 року. Є проспект емісії українських облігацій. Там зафіксована ставка&nbsp; купонного&nbsp; доходу.</p>
<p>Після того, коли уряд вніс і парламент схвалив закон, за яким&nbsp; оподатковується цей дохід, у нас можуть виникнути проблеми, бо ми повинні гарантувати цей дохід. Зараз після податку… а Мінфін не може виплатити… нарахувати &nbsp;більший дохід, ніж передбачено в проспекті емісії. Виникнуть проблеми з тими, хто придбав українські облігації. І країна ризикує отримати юридичні судові позови. Тому є пропозиція: підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, будь ласка, на ваш розгляд для голосування внесено проект Закону (реєстраційний номер 2931) про внесення змін до Податкового кодексу України щодо оподаткування доходів, отриманих нерезидентами за борговими зобов'язаннями. Проект народного депутата Юрія Вознюка, який щойно ми з вами заслухали, по ньому інформацію. Є пропозиція прийняти його за основу і в цілому. Готові голосувати, колеги? Прошу, підготуйтеся. 2931, колеги, за основу. Займіть місця, колеги. За основу та в цілому. Прошу голосувати, колеги. За основу та в цілому. Прошу голосувати, колеги, важливий закон, давайте підтримаємо. За основу та в цілому.</p>
<p>&nbsp;</p>
<p>11:33:36</p>
<p>За-242</p>
<p>Рішення прийнято. Дякую, шановні колеги. Шановні колеги, фракціями коаліції внесена пропозиція, і окремими народними депутатами з різних фракцій, внесена пропозиція, щоб зараз розглянути реєстраційний номер Закону 2852, 2852-1. Проект Закону про внесення змін до прикінцевих положень Закону України "Про внесення змін до деяких законодавчих актів України" щодо пенсійного забезпечення, щодо перенесення… Після? Звісно, він буде прийматися після всіх інших законів останнім в порядку денному. Останнім в порядку денному цей буде закон. 2852, 2852-1, внесений народним депутатом Денісовою Людмилою Леонтіївною, народним депутатом Юрієм Шухевичем і ще рядом народних депутатів: Дроздик, Драюк, Веселова, Каплін, Королевська.</p>
<p>Тому, шановні колеги, є пропозиція включити 2852, 2852-1 в порядок денний для розгляду проект Закону про внесення змін до Прикінцевих положень Закону України про внесення змін до деяких законодавчих актів щодо пенсійного забезпечення. Щодо пенсійного забезпечення.</p>
<p>Є пропозиція включити його в порядок денний для прийняття рішення сьогодні останнім в порядку денному. Прошу підготуватись до голосування і прошу голосувати. 2852, 2852-1 – включення в порядок денний та прийняття рішення. Прошу голосувати. Прошу голосувати, колеги.</p>
<p>&nbsp;</p>
<p>11:35:38</p>
<p>За-244</p>
<p>244, рішення прийнято, шановні колеги. Продовжуємо розгляд питань порядку денного.</p>
<p>Проект Закону реєстраційний номер 2862, урядовий Закон, міністр юстиції доповідає. Є пропозиція міністра юстиції за скороченою процедурою розглянути цей проект Закону.</p>
<p>Прошу визначитись щодо скороченої процедури розгляду. Будь ласка.</p>
<p>&nbsp;</p>
<p>11:36:10</p>
<p>За-186</p>
<p>Будь ласка, міністр юстиції Петренко.</p>
<p>&nbsp;</p>
<p>11:36:26</p>
<p>ПЕТРЕНКО П.Д.</p>
<p>Шановні колеги! Надзвичайно важливий законопроект. Я хочу розказати основні новації цього законопроекту. Комітет профільний, який розглядав цей законопроект, одноголосно його підтримав і навіть з пропозицією його проголосувати в цілому. Голова підкомітету зараз буде доповідати. Ми підтримуємо таку пропозицію.</p>
<p>Основна суть. В цьому законопроекті прибираються пільги по судовому збору для прокуратури і для податкової служби, для фіскальної служби. Про що йде мова. На сьогоднішній день органи прокуратури і фіскальна служба не платять судовий збір. Наведу вам статистику. Окружні адміністративні суди, система адміністративних судів, яка створювалася з цілью, щоб захищати українського громадянина від держави на сьогоднішній день розглядають 60 відсотків справ за позовами держави проти українського громадянина. Фіскальні органи звертаються по кожним своїм питанням пов'язаними з перевірками до українських підприємців, до окружних судів, а чому? А тому що дуже просто, вони не платять ніяких судових платежів, судового збору і для того, щоб шантажувати український бізнес вони використовують українські суди. Міжнародний валютний фонд звернув на це увагу і сказав, що так не може бути, щоб державні органи мали якісь преференції порівняно з українськими громадянами і підприємцями, які платять судовий збір, коли звертаються до судді з відповідними позовами. Ми це підтримуємо. І я прошу, щоб сьогодні ми проголосували цей закон за основу і в цілому, профільний комітет сказав, що не треба… Профільний комітет зробив таке застереження, що якщо ми підтримуємо, щоб цей закон вступив в силу з 1 вересня поточного року, а не з 1 січня 2016 року, то вони готові, щоб він був прийнятий в цілому. Я теж не проти. Я прошу вас підтримати. Закон правильний. І цей закон дійсно піде на користь українського бізнесу, українським підприємцям, тому що Податкова і прокуратура не будуть зловживати своїми правами, подаючи сотні, тисячі позовів проти українського бізнесу. Прошу підтримати в цілому і за основу. Ми готові, щоб він вступив в силу з 1 вересня цього року. Дякую.</p>
<p>&nbsp;</p>
<p>ГОЛОВУЮЧИЙ. Колеги, будь ласка, Южаніна…</p>
<p>&nbsp;</p>
<p>ГОЛОС ІЗ ЗАЛУ Голосуємо!</p>
<p>&nbsp;</p>
<p>ГОЛОВУЮЧИЙ. Южаніна… Ні, не Южаніна. Алексєєв Ігор Сергійович. Є якісь зміни, доповнення в комітету? комітет вніс пропозицію голосувати за основу і в цілому. Я вважаю, що можемо це питання ставити на голосування.</p>
<p>&nbsp;</p>
<p>11:38:51</p>
<p>АЛЕКСЄЄВ І.С.</p>
<p>Шановні присутні, за дорученням Голови Верховної Ради від 18 травня цей законопроект невідкладно був розглянутий на профільному комітеті. За пояснювальною запискою цей законопроект спрямований на встановлення єдиних підходів щодо формування і справляння судового збору, подвоєння коштів, які будуть справлятися і надходитимуть до державного бюджету, тим самим забезпечить самостійність, фінансову самостійність судової системи України.</p>
<p>Під час обговорення на профільному комітеті цей законопроект був підтриманий за основу. Але, враховуючи, що була дискусія і запропоновано було набрання чинності цього законопроекту не з 1 січня 2016-го, як пропонувалось спочатку автором, а з 1 вересня 2015 року комітет підтримав таку позицію і може голосувати за цей законопроект за основу і в цілому.</p>
<p>&nbsp;</p>
<p>ГОЛОВУЮЧИЙ. Шановні колеги, за основу? За основу. Все, колеги, за основу. Колеги, хвилину, підготуйтесь будь ласка, до голосування. Запишіться два – "за", два – "проти".</p>
<p>Будь ласка, Олена Кошелєва, Радикальна партія</p>
<p>&nbsp;</p>
<p>11:40:42</p>
<p>ГАЛАСЮК В.В.</p>
<p>Віктор Галасюк, фракція Радикальної партії.</p>
<p>Шановний Володимире Борисовичу, шановні колеги, фракція Радикальної партії буде підтримувати цей законопроект виключно за основу. Там є низка дуже корисних норм. Але, разом з тим цим законопроектом передбачається суттєве збільшення вдвічі судового збору, це раз. Два, зняття верхньої планки по судовому збору, по майнових позовах фізичних осіб. Чи це покращить життя підприємцям? Та жодним чином. Тому фракція Радикальної партії виступає категорично проти підняття судового збору для простих фізичних осіб, для підприємців і так далі. Це не Державна фіскальна служба.</p>
<p>Тому, шановні колеги, ми розділяємо необхідність прийняття низки реформаторських норм, яка тут закладена. Але ми категорично проти підняття судового збору. Тому голосуємо в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Колеги, дивіться, я думаю, що всі хочуть висловити свою позицію. Всі наполягають далі на тому, на виступах? Наполягаєте всі? Якщо мова іде про те, щоб голосувати його за основу. Наполягають, так?</p>
<p>Будь ласка, "Блок Петра Порошенка", Розенблат.</p>
<p>&nbsp;</p>
<p>11:41:58</p>
<p>РОЗЕНБЛАТ Б.С.</p>
<p>Прошу передати слово Руслану Князевичу.</p>
<p>&nbsp;</p>
<p>ГОЛОВУЮЧИЙ.&nbsp; Руслан Князевич.</p>
<p>&nbsp;</p>
<p>11:42:03</p>
<p>КНЯЗЕВИЧ Р.П.</p>
<p>Пане Голово! Шановні колеги! Справа в&nbsp; тім, що сутність цього&nbsp; закону, в тому числі передбачає необхідність збільшення відповідних ставок судового збору вдвічі не як примха України, а як пряме зобов'язання в рамках&nbsp; Меморандуму про економічну співпрацю з Міжнародним валютним&nbsp; фондом. От текст меморандуму переді мною і я вам просто зацитую: "Відповідно&nbsp; до Меморандуму про економічну і фінансову політику, укладеного Міжнародним валютним фондом, Україна взяла на себе зобов'язання" – прошу уваги – "не пізніше&nbsp; травня 2015 року прийняти вже в цілому Закон&nbsp; про внесення змін до Закону про судовий збір, відповідно до якого&nbsp; надходження коштів судового збору до спеціального фонду державного бюджету повинні збільшитись вдвічі".&nbsp;</p>
<p>Таким чином, нам немає часу приймати цей в першому і другому читанні, ми зобов'язані до кінця травня&nbsp; його прийняти&nbsp; в цілому, сьогодні останнє в травневе засідання парламенту. Прошу, пане Голово, все ж таки поставити його в цілому з врахуванням тієї правки, на якій наполіг міністр юстиції, про те, щоби вже започаткувати такого роду надходження з 1 вересня цього року – це пряме зобов'язання. Більше того, ми вже попередньо прозвітували перед МВФ, що ми його обов'язково&nbsp; виконаємо,&nbsp; принаймні в тій частині, що стосується збільшення і розмірів.</p>
<p>Дуже дякую!</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Шановні колеги!&nbsp; Будь ласка, Сергій Власенко.</p>
<p>&nbsp;</p>
<p>11:43:35</p>
<p>ВЛАСЕНКО С.В.</p>
<p>Шановні колеги! Як зазначив попередній виступаючий: якщо треба збільшити вдвічі доходи бюджету, то нетреба&nbsp; тягти це з людей. Будь ласка, абсолютно логічна і справедлива вимога: примусити прокуратуру платити судовий збір, примусити податкову службу платити судовий збір, але для того, щоб це відбувалося&nbsp; необхідно, щоб у них в кошторисах були на це кошти – раз. А відтак, це неможна вводити з будь-якого числа крім 1 січня, якщо не буде внесено зміни до державного бюджету, і&nbsp; будь ласка, за цей&nbsp; рахунок збільшуйте вдвічі надходження державного бюджету, але залиште людей у спокої.</p>
<p>Саме тому, за цей законопроект&nbsp; неможна голосувати в цілому, його можна підтримати лише в першому читанні,&nbsp; внісши суттєві виправлення і доповнити його належним чином. Дякую.</p>
<p>&nbsp;</p>
<p>ГОЛОВУЮЧИЙ. Народний депутат Долженков.</p>
<p>&nbsp;</p>
<p>11:44:38</p>
<p>ДОЛЖЕНКОВ О.В.</p>
<p>Уважаемый Владимир Борисович, уважаемые коллеги, фракция "Оппозиционный блок" будет категорически выступать этого законопроекта, поскольку он является фактически антинародным. Этот законопроект ограничивает доступ обычных граждан, физических лиц, чьи доходы резко упали в следствии девальвации гривны к правосудию. Доступ к правосудию почему будет ограниченный? Во-первых, хочу сказать, что по действующей редакции Закона Украины "О судебном сборе" лица могут подавать апелляционно-кассационные жалобы либо заявление о пересмотре дел Верховным Судом, выплачивая 50 процентов от цены иска.</p>
<p>Сейчас что предлагается? Апелляция – 110 процентов, кассация – 120 процентов, пересмотр решений Верховным Судом – 130 процентов. Тут кто-то говорит о том, что повышается в два-три раза. Для многих юридических лиц цена соответствующего судебного сбора увеличивается в десятки раз. Как можно за это голосовать? Какое мы имеем моральное право ограничивать физические и юридические лица, по подаче отстаивать свои законные и охраняемые законом права в судебных учреждениях, когда не остается других инстанций для того, чтобы достичь какой-то справедливости и получить правосудное решение?</p>
<p>Я хочу сказать о том, что кто говорит о том, что законопроект вносит некоторые хорошие новеллы, но при этом нужно исключить повышение судебного сбора. 70 процентов законопроекта содержит положение, по которому этот судебный сбор увеличивается. Если не согласны с увеличением судебного сбора, пожалуйста, направляйте на доработку, но не в коем случае его за основу голосовать нельзя. Потому что концептуально закон является фискальным и направлен на сбор соответствующих денежных средств в виде судебного сбора с простых физических лиц, субъектов предпринимательства, с юридических лиц, ограничивая тем самым, как я сказал ранее, доступ к их правосудию.</p>
<p>Прошу не поддерживать этот законопроект либо, как минимум, направить его на доработку. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, будь ласка! Народний депутат Пташник від фракції "Самопоміч".</p>
<p>&nbsp;</p>
<p>11:46:53</p>
<p>ПТАШНИК В.Ю.</p>
<p>Шановні колеги, ми би хотіли, все-таки, ми чуємо те, що сказав пан Князевич, про те, що це вимога МВФ і у нас немає часу для того, щоб зараз вносити зміни до другого читання і так далі. Але я хочу звернути увагу, що там є деякі положення, ми хотіли би, принаймні, з ними розібратися. Зокрема, раніше в справах про позови, про визнання особи недієздатною такі позови звільнялися від сплати судового збору. Так само звільнялися від судового збору позови від засудженої до позбавлення волі особи. Тобто особа засуджена вона не отримує, вона не працює і, відповідно, у неї немає можливості заробляти гроші для того, щоб судовий збір сплачувати. Але ми розуміємо, що це вимога МВФ тоді ми пропонуємо зараз проголосувати перше читання і за скороченою процедурою розглянути його до другого читання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; ще раз уточнення пропозиції Віктора Галасюка. Справа в тім, що перше, друге читання за скороченою процедурою буде після 25 травня і ми тут зробимо… Краще би зараз знайти спільний варіант, проголосувати його в цілому з мінімізацією. Можливо, якісь певні речі просто звідти видалити зараз, дискусійні і потім їх дискутувати.</p>
<p>Будь ласка,&nbsp; Віктор Галасюк.</p>
<p>&nbsp;</p>
<p>11:48:16</p>
<p>ГАЛАСЮК В.В.</p>
<p>Віктор Галасюк. Фракція Радикальної партії. Шановний Володимир Борисович! Шановні колеги! Фракція Радикальної партії пропонує прийняти зараз цей законопроект в цілому, тільки за умови вилучення з нього всіх норм, що стосуються підвищення судового збору, раз. А також всіх норм, які скасовують верхню межу судового збору, два. Таким чином ми приймаємо правильний реформаторський закон, ми виконуємо те, що необхідно для наших закордонних донорів і партнерів, але ми не накладаємо додатковий фінансовий тягар на наших підприємців, на фізичних осіб, на людей, яким ми ще до сих пір не зробили індексацію заробітних плат і пенсій. Це та умова, за якої фракція Радикальної партії підтримає цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановні колеги. Тут повинна була сутність цього проекту, будь ласка,&nbsp; позиція міністра? І далі ми визначимося, або ми йдемо по шляху, за основу і доопрацьовуємо за скороченою процедурою, або голосуємо в цілому.</p>
<p>&nbsp;</p>
<p>11:49:18</p>
<p>ПЕТРЕНКО П.Д.</p>
<p>Дякую, пане Голово! Я щиро вдячний за конструктивну позицію фракції коаліції, зокрема Радикальної партії. Я так само вважаю, що треба дійсно підходити до цього питання з позиції інтересів громадян, простих українських&nbsp; громадян. Тому в вашій пропозиції є одне застереження. Якщо мова йде про українського громадянина, який, наприклад, звертається з позовом про розірвання шлюбу, про отримання якихось компенсацій з держави – питань немає. Але якщо мова іде, наприклад, про позови на сотні мільйонів гривень, з якими не звертаються українські громадяни, а з якими звертаються відповідні компанії з офшорними власниками в рамках війн олігархів, то ми не можемо тут встановлювати верхню межу.</p>
<p>Про що говорять нам наші міжнародні експерти? Ваші суди перенавантажені тими справами, які використовуються як інструмент в боротьбі між різними фінансово-промисловими групами. І простий&nbsp; український громадянин у зв'язку із тим, що на сьогоднішній день, шановні колеги, в українських судах розглядається 3 мільйони справ. До&nbsp; прикладу, до прикладу, в Сполучених Штатах за рік, в країні, в якій 200 мільйонів людей, розглядається 2,5 мільйони справ, а в українських судах – 3 мільйони справ. Український громадянин через те, що фактично суди перенавантажені, немає нормального доступу до правосуддя. Тому що я пропоную як компроміс, шановні колеги?</p>
<p>&nbsp;</p>
<p>ГОЛОС ІЗ ЗАЛУ. Підтримати.</p>
<p>&nbsp;</p>
<p>ПЕТРЕНКО П.Д. Да. Те, що стосується сімейних спорів, те, що&nbsp; стосується позовів українських громадян до судів, давайте ми залишимо відповідно верхню планку.</p>
<p>Все, що стосується державних органів, які мали пільги, все, що стосується комерційних справ, де на сотні мільйонів звертаються з позовами компанії – давайте залишимо в редакції, яка запропонована комітетом, це буде компроміс, це буде справедливо. Прошу проголосувати, тим паче, в нас нема часу, нам треба цей закон прийняти до кінця травня. Дякую, шановні колеги.</p>
<p>&nbsp;</p>
<p>ГОЛОВУЮЧИЙ. Цей варіант може бути прийнятним – те, що сказав міністр? Сергій Соболєв.</p>
<p>&nbsp;</p>
<p>11:51:23</p>
<p>СОБОЛЄВ С.В.</p>
<p>Соболєв, "Батьківщина".&nbsp; Ми готові голосувати в цілому, якщо буде включена поправка, що для органів прокуратури і податкової будуть терміново внесені зміни в кошторис. Інакше вони взагалі не зможуть звертатися. Добре?</p>
<p>&nbsp;</p>
<p>ГОЛОВУЮЧИЙ.&nbsp; Єсть.</p>
<p>&nbsp;</p>
<p>СОБОЛЄВ С.В. Якщо це погоджено: Фонд держмайна, прокуратура і податкова – і тоді ми голосуємо. І Галасюка поправка.</p>
<p>&nbsp;</p>
<p>ГОЛОВУЮЧИЙ. І так, і так, колеги, хвилину. Значить, я пропоную, з поправкою Сергія Соболєва,&nbsp; з поправкою Галасюка… Не Галасюка. Давайте, Петренко ще раз озвучить поправки. Хвилину.</p>
<p>&nbsp;</p>
<p>11:52:03</p>
<p>ПЕТРЕНКО П.Д.</p>
<p>Шановні колеги, ще раз дякую за позицію фракції "Батьківщина". Ми погоджуємося, щоб в тексті закону було написано, що доручити уряду до набуття чинності закону до 1 вересня забезпечити фінансування відповідних державних органів, у яких прибрані пільги на сплату судового збору. Мова йде про прокуратуру, мова йде про Фонд держмайна і про фіскальні органи. Це перше.</p>
<p>Друге. Що стосується поправки, яка є компромісною. Прийняти в цілому цей закон, щоб він набув чинності з 1 вересня, прибравши з тексту закону норму, яка стосується позовів наших громадян у сімейних спорах, і залишити їм планку, яка була визначена в попередньому, в чинному законодавстві.</p>
<p>Що стосується комерційних спорів, що стосується інших положень закону, залишається в силі. Тобто цей закон буде захищати, не буде збільшений судовий збір для українських громадян, які звертаються з відповідними справами і позовами в суди. Для підприємств, для крупних позовів, залишаємо текст закону, який визначений.</p>
<p>&nbsp;</p>
<p>ГОЛОВУЮЧИЙ. З поправками міністра…</p>
<p>Олег Березюк, хвилина. Значить, зрозуміло. Поправка врахована, те, що сказав міністр, "Батьківщина" – плюс, і Радикальна партія – плюс. Тепер "Самопоміч", будь ласка.</p>
<p>&nbsp;</p>
<p>11:53:22</p>
<p>БЕРЕЗЮК О.Р.</p>
<p>Шановні колеги, всі прекрасні поправки, тільки на коліні і з голосу. Такий важливий закон має прийматися дуже нормальним, регламентним шляхом. Фракція "Самопоміч" голосує за цей закон за основу за скороченою процедурою доопрацювання.</p>
<p>&nbsp;</p>
<p>ГОЛОВУЮЧИЙ. Вікторія Сюмар. Просто я наголошую на тому, що друге читання відбудеться після 25 травня. Вікторія Сюмар, "Народний фронт".</p>
<p>&nbsp;</p>
<p>11:54:00</p>
<p>СЮМАР В.П.</p>
<p>Шановні колеги, ну, у нас цей закон, дійсно, випадав з порядку денного, тому що ми не доходили деякі питання. І ціна питання - учора Прем'єр-міністр говорив про це на Раді коаліції, - це 1 мільярд доларів США, які країна просто недоотримає через те, що ми не приймемо цей закон в цілому до кінця травня. Достатньо висока, погодьтеся, ціна питання. величезне прохання до наших партнерів з фракції "Самопоміч" все-таки озвучити безпосередньо&nbsp; поправки, щоб ми могли схвалити сьогодні цей законопроект, який передбачає&nbsp; цілком нормальні норми про те, аби полегшити, власне, умови для бізнесу в тому числі і припинити часом&nbsp;&nbsp; надмірне свавілля правоохоронних органів і податкової.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Давайте… Дивіться, давайте щоб ми попробували… давайте, щоб ми спробували питання... спробували отримати необхідне, значить є пропозиція, яку озвучив міністр, і з нею погоджуються чотири фракції коаліції. Можливо погоджуються і інші народні депутати, яке не входять в фракції і так далі.</p>
<p>Я зараз поставлю цю пропозицію за основу і в цілому з урахуванням пропозицій, які озвучив міністр, як сигнальне голосування. Якщо ми набираємо кількість, я ставлю на голосування одразу. Домовились?&nbsp; Підготуйтесь, колеги, до голосування. <i>(Шум у залі) </i>Не все озвучив? Все озвучив? <i>(Шум у залі) </i>Давайте за основу і в цілому сигнальне. Сигнальне!</p>
<p>Давайте сигнальне за основу і в цілому з&nbsp; поправками, які озвучив міністр юстиції. Давайте за основу і в цілому сигнальне, колеги. Сигнальне! Сигнальне. Будь ласка,&nbsp; колеги, за основу і в цілому сигнальне.</p>
<p>&nbsp;</p>
<p>11:56:04</p>
<p>За-208</p>
<p>Потенціал є!Андрій Володимирович подивився і каже: "Потенціал є!" Давайте, ще раз сконцентруйтесь.</p>
<p>&nbsp;</p>
<p>ПАРУБІЙ А.В.</p>
<p>Шановні колеги, я 30 секунд, поки підходять наші колеги депутати. Якщо до 29 числа це не буде прийнято, "Народний фронт" буде змушений ініціювати позачергову сесію Верховної Ради України.&nbsp; Тому що це питання, яке потребує вирішення чимшвидше. Будемо збиратися ще раз… <i>(Шум у залі) </i>Будемо розглядати. І тому я думаю, що всі члени коаліції&nbsp; підтримають позачергову сесію на наступному тижні, якщо ми зараз не приймемо. Дуже дякую.</p>
<p>&nbsp;</p>
<p>ГОЛОВУЮЧИЙ. Андрій Володимирович, хвилину!&nbsp;</p>
<p>Шановні друзі народні депутати, шановні колеги, я отак відчув оцю ініціативу дуже гарну, яку я вітаю з Андрієм Володимировичем. Я десь по аплодисментам почув депутатів 50. Ми вчора з вами 5 разів голосували продовження роботи між другою і четвертою годиною. А мова йде вже про те, що ми зберемо з вами позачергову сесію, в чому я маю величезний сумнів.</p>
<p>Виходячи з того, що є 25 число маяком, я пропоную. Ми зараз його обговорили, я пропоную зараз виділити по одній людині, отам з міністром, допрацювати в текстовій частині те, що потрібно зробити. Я це під стенограму оголошу, щоб це було абсолютно грамотно. І ми повернемося і проголосуємо в цілому з урахуванням всіх пропозицій. А зараз ми після обговорення перейдемо до іншого питання порядку денного. Приймається така пропозиція?</p>
<p>Будь ласка, фракція "Самопоміч", виділіть, будь ласка, одну людину напрацювати пропозиції. Щоб не зривати голосування в подальшому. Єгор Соболєв, будь ласка. Далі йдемо.</p>
<p>&nbsp;</p>
<p>11:58:00</p>
<p>СОБОЛЄВ Є.В.</p>
<p>Колеги, якщо треба зібратися позачергово, давайте зберемося позачергово. Але велике прохання, давайте не займатися фарисейством. Уряд, правоохоронні органи нічого не роблять з того, що міжнародні партнери України очікують у боротьбі з корупцією. Вчора за наполяганням фракції "Блок Петра Порошенка" був зроблений крок назад щодо обрання антикорупційного прокурора. А малесеньке питання про судовий збір стає головною причиною, чому МВФ буде незадоволений. Міжнародний валютний фонд подвоїть суму кредиту…</p>
<p>&nbsp;</p>
<p>ГОЛОВУЮЧИЙ. Шановні другі, хвилину одну, одну хвилину. Одну хвилину. Давайте, я пропоную наступне, давайте ми зараз його за основу проголосуємо, допрацюємо зараз пропозиції і проголосуємо його в цілому з пропозиціями. Щоб ми зараз його взагалі не завалили, добре?</p>
<p>Прошу зайняти свої місця, колеги. Прошу зайняти свої місця. Голосуємо за основу, допрацьовуємо. Якщо знаходимо розуміння, я ставлю пропозицію. Давайте, колеги, за основу. Будь ласка, за основу. Голосуємо за основу, я потім дам Єгору Соболєву ще хвилину, щоб він закінчив слово своє. Будь ласка, шановні колеги, будь ласка, давайте. 2862 за основу. І далі проведемо консультації. Прошу голосувати. За основу голосуємо. І зараз будемо проводити консультації.</p>
<p>&nbsp;</p>
<p>12:00:19</p>
<p>За-238</p>
<p>Дякую, шановні колеги. Рішення прийнято. Я вибачаюсь, насправді, 40 секунд говорив Єгор Соболєв. Єгоре, я вибачаюсь. Будь ласка, Єгор Соболєв.</p>
<p>&nbsp;</p>
<p>12:00:28</p>
<p>СОБОЛЄВ Є.В.</p>
<p>Колеги, 20 секунд. Перше. Вибачення прийняті.</p>
<p>Друге. Фракція "Самопоміч" поділяє ідеї цього законопроекту. Буде працювати і голосувати в другому читанні і в цілому.</p>
<p>&nbsp;</p>
<p>ГОЛОВУЮЧИЙ. Зараз будемо голосувати і в цілому теж? Колеги, я прошу, одну людину виділіть, будь ласка, одну. Доопрацюйте зараз і повернемося.</p>
<p>Ідемо далі, колеги. Ідемо далі. Друге читання. Ми працюємо без перерви. Проголосуємо це? Давайте. Та яка перерва, про що мова? Без перерви. Працюємо без перерви, домовились. Я відчуваю десь 230 голосів хочуть, так? Добре.</p>
<p><a href="http://w1.c1.rada.gov.ua/pls/zweb2/webproc4_2?pf3516=1165&skl=9" target=_blank>1165</a> доповідає Андрій Анатолійович Кожем'якін. Важливий закон, до речі, дуже важливий. Давайте уважно послухаємо.</p>
<p>&nbsp;</p>
<p>12:01:26</p>
<p>КОЖЕМ’ЯКІН А.А.</p>
<p>Шановні колеги, шановний головуючий! Дякую, що в цю п'ятницю, як завжди, не як завжди залишились в повному складі майже і є голоси для того, щоб сьогодні прийняти цей революційний для українських громадян закон.</p>
<p>На ваш розгляд пропонується проект Закону про внесення змін до деяких законодавчих актів України щодо посилення ролі громадянського суспільства в боротьбі з корупційними злочинами (номер 1165). За останні півроку Верховна Рада прийняла, ви знаєте, важливі закони по боротьбі з корупцією. Сьогодні вбачається доцільним до цього процесу долучити також представників громадськості і простих громадян України. Ніхто не має жодних сумнівів в тому, що без участі громадян України, без громадянського суспільства, громадянського контролю за діяльністю органів влади корупцію не подолати. Причиною тому є відпрацьована роками корупційна солідарність працівників різних гілок влади: судів, прокурорів, слідчих, співробітників органів, органів правоохоронних, а також державних службовців, впровадження в Кримінально-процесуальне законодавство інституту громадського обвинувача та запровадження інституту кримінального провадження у формі громадського обвинувачення у сфері службових злочинів зі знаками корупційних діянь. Тобто мова йде про дві статті Кримінального кодексу, по якій можуть бути притягнуті до відповідальності службові, тільки службові, суто, тільки службові особи, які перебувають на державній службі. Це стаття 368 і стаття 370 Кримінального кодексу.</p>
<p>Важливо, що громадським обвинувачем може бути фізична особа або юридична особа, тобто будь-який громадянин України, який безпосередньо є потерпілим від кримінального правопорушення або, якому стало відомо про вчинення службових злочинів з ознаками корупційних діянь щодо інших осіб передбачених статтею 368, це прийняття пропозиції, обіцянки або одержання неправомірної вигоди службовою особою, а також статтею 370 провокація підкупу Кримінального кодексу. При цьому громадський обвинувач користується такими ж правами… Вибачте, мене. Користується такими ж правами, що і слідчий та прокурор, це важливо, та стає повноправним учасником розслідування кримінального провадження. Громадському обвинувачеві проектом закону надається юридична зброя у протидії корупції, яка полягає в наступному, дозволяє: ініціювати особливий порядок кримінального провадження; користуватись технічними засобами для фіксування злочину, подавати клопотання про застосування заходів забезпечення у кримінальному провадженні. Якщо слідчий, якому подали заяву або повідомлення, або прокурор подивились&nbsp; і вони корумповані і вважають, що…</p>
<p>&nbsp;</p>
<p>ГОЛОВУЮЧИЙ. Будь ласка, не обмежуйте…</p>
<p>&nbsp;</p>
<p>КОЖЕМ’ЯКІН А.А. … подавати, сьогодні об'являти підозру корупціонера вони не хочуть, то громадському обвинувачу дається право цим законом іти до суду, слідчого судді і подавати таку заяву-повідомлення.</p>
<p>Дуже важливо, що з моменту подачі заяви громадським обвинувачем про кримінальне правопорушення та внесення відповідних відомостей в реєстр, прокурори мають 10 днів для того, щоб повідомити про підозру. Після цього вже наступає deadline, громадському обвинувачу надається право робити це самостійно. Вразі встановлення підстав передбачених статтею 284 Кримінально-процесуального кодексу, слідчий і прокурор зобов'язані закрити провадження, якщо інформація не підтвердилась.</p>
<p>Колеги, я вдячний авторському колективу, який складається сьогодні із 25 народних депутатів всіх фракцій і позафракційних. Я вдячний народним депутатам, які подали поправки, це пан Яценко, пані Сотник, Ленський, Помазанов і Левченко. Ми рахували 41 пропозицію, узгодили з авторами. І 103 пропозиції відхилили.</p>
<p>На змінах я зупинятись не буду. Тільки одна зміна. Ви знаєте, сьогодні існує 359 стаття. 359 стаття, яка чітко регламентує незаконне придбання, використання і збут технічних засобів отримання інформації. Служба безпеки України, на жаль, має внутрішній документ, який на її розсуд дає можливість сьогодні експертам трактувати, що є технічним засобом отримання інформації, які заборонені до обігу. Наприклад, як хтось в залі сидить з годинниками Apple, Watch або з окулярами Google Glass , то це теж ті речі, які підпадають під цю кримінальну, цю статтю. Тому авторами статті за допомогою теж пані Сотник, і я дякую, ми декреміналізовуємо придбання і збут, а використання залишається під кримінальною відповідальністю.</p>
<p>Шановні колеги! Комітет повністю підтримав і рекомендують Раді прийняти цей закон в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую,&nbsp; шановні колеги.</p>
<p>Я так розумію, що зі всіма авторами поправок все узгоджено і є консолідована позиція. Тоді я напевно дав би можливість керівникам фракцій висловитись від фракцій, по хвилині, будь ласка.</p>
<p>Сергій Каплін&nbsp; "Блок Петра Порошенка".&nbsp;</p>
<p>&nbsp;</p>
<p>12:07:28</p>
<p>КАПЛІН С.М.</p>
<p>Шановні українські громадяни! Сьогодні в питаннях боротьби з корупцією насправді революційний день. По суті, кожен простий, активний громадянин тепер може стати справжнім народним прокурором, підкреслюю: справжнім народним прокурором! Тепер ми, разом з вами, можемо&nbsp; сформувати велику антикорупційну солідарність, велику силу здатну боротися з негідниками, до яких не може дотягнутися рука прокурора офіційного.</p>
<p>Додатково&nbsp; хочу повідомити, що сьогодні о 6.30 ранку Чеботарю було пред'явлено підозру і після цього, цей негідник, колишній заступник&nbsp; міністра внутрішніх справ утік до Відня. Я закликаю сьогодні: консолідуватися громадянському суспільству, силовим структурам&nbsp;&nbsp; України, усього світу, притягти&nbsp; його сюди і судити. Це буде показовий суд, який продемонструє чітко всьому світу: Україна бореться з корупцією за допомогою громадянського суспільства!</p>
<p>Дякую.&nbsp;&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Дякую. Це було слово співавтора, наскільки я розумію.&nbsp;</p>
<p>Будь ласка, від Радикальної партії Ігор Мосійчук. Потім – Леонід Ємець&nbsp; "Народний фронт".</p>
<p>&nbsp;&nbsp;</p>
<p>12:08:44</p>
<p>МОСІЙЧУК І.В.</p>
<p>Радикальна партія Ігор Мосійчук. В часі тотальної недовіри і корумпованості правоохоронної системи країни – це дійсно, без перебільшень, революційний законопроект, який дає українським громадянам зброю для боротьби з корупцією.&nbsp; Тому що як можна пояснити наприклад таку річ, що нещодавно суддя Ржищівського суду був призначений Руслан …, який до цього в ДНР в Харцизьке виносив смертні вироки. Хто Президенту готував на нього документи? Корупціонери.</p>
<p>Тому ті народні депутати, які зараз не будуть голосувати за цей законопроект, вони свідомо будуть зберігати систему захисту Советской прокуратури і тієї системи.</p>
<p>&nbsp;</p>
<p>ГОЛОВУЮЧИЙ. Леонід Ємець, "Народний фронт", будь ласка.</p>
<p>&nbsp;</p>
<p>12:09:54</p>
<p>ЄМЕЦЬ Л.О.</p>
<p>Леонід Ємець, фракція "Народний фронт".</p>
<p>Я вам скажу так, за цим законом кожен чиновник сто разів подумає, навіть пожартувати про хабар, не те, що про якісь натяки, а потім, не дай бог, вимагання реально цього хабару. Надзвичайно ключовий закон в боротьбі з корупцією і конкретно в боротьбі з провокуванням хабарів. Я вам скажу так, вчора прозвучала дуже конкретна думка і сьогодні той народний депутат, хто не проголосує за боротьбу з корупцією, той за Путіна. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Сотник, "Самопоміч". Будь ласка, народний депутат Сотник. Будь ласка, народний депутат Мірошниченко, "Самопоміч". Включіть мікрофон, де Мірошниченко.</p>
<p>&nbsp;</p>
<p>12:10:58</p>
<p>СОТНИК О.С.</p>
<p>Шановні колеги, вибачте, будь ласка. Фракція "Самопоміч" дійсно підтримує цей законопроект, ми дуже довго над ним працювали. Я хочу вам сказати, що насправді я розумію побоювання деяких колег про те, що будуть тотальні звернення. Але коли в нас сьогодні в правоохоронній сфері взагалі відсутня боротьба з корупцією. Я тут підтримую Ємця: десять разів державний службовець тепер продумає, що йому говорити чи що йому брати, чи які дії йому вчиняти, коли він буде знати, що кожен громадянин маючи у себе в кармані диктофон зможе його записати і використовувати це в якості доказу за корупційні злочини.</p>
<p>Я прошу вас всіх проголосувати і підтримати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Іван Григорович Кириленко, "Батьківщина". І будемо переходити до голосування, колеги. Прошу всіх депутатів зайти до зали, надзвичайно важливий закон, будь ласка.</p>
<p>&nbsp;</p>
<p>12:12:25</p>
<p>КИРИЛЕНКО І.Г.</p>
<p>Шановний пане Голово! Шановні колеги! Шановні друзі! На численних зібраннях, самітах уже звучить проти України одне слово: "Європа втомилася чекати від України зустрічних кроків!". На першому місці, що стоїть? Відсутність реформ, в якій сфері? У сфері правоохоронних органів, судової системи і величезними буквами написано слово "неподолана корупція".</p>
<p>Друзі, маємо можливість ввійти в історію, першим, дійсно, реформаторським законом. Після прийняття цього закону кожному дипломату, кожному президенту, кому завгодно можна показувати, що Україна почала серйозні, відповідальні реформи. Коли Польща запровадила цей закон, три випадки було, коли притягли до кримінальної відповідальності чиновників як пошептало, де Польща, де ми? Голосуємо!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Олег Ляшко, від фракції Радикальної партії. Це співавтори виступали. Прошу…</p>
<p>&nbsp;</p>
<p>12:13:35</p>
<p>ЛЯШКО О.В.</p>
<p>Олег Ляшко, Радикальна партія. Я, так само як і інші колега нашої фракції Ігор Мосійчук є співавторами серед інших 25 народних депутатів по цьому закону. Я звертаюся до громадян України, щоб ви розуміли, який історичний, епохальний закон зараз розглядається. Цим законопроектом дається право кожному українському громадянину, з якого чиновник, суддя, прокурор, міліціонер вимагає хабара, дається право зафіксувати цей злочин і потім використовувати ці докази у суді.</p>
<p>Сьогодні ви не можете довести цього злочину, навіть, коли від вас вимагають &nbsp;хабара. А коли ви йдете до міліції, до прокуратури – вони вас шпиняють ногами, бо не хочуть займатися. Цей закон дає можливість кожному, з кого вимагається хабара, зафіксувати, зафільмувати і щоб потім це було як докази у суді, і щоб корупціонера можна було посадити. Це історичний закон, який, насправді, дає можливість суспільству почати&nbsp; реальну боротьбу з корупцією. Прошу проголосувати.</p>
<p>&nbsp;</p>
<p>ГОЛОВУЮЧИЙ. Будь ласка, Юрій Луценко від фракції "Блоку Петра Порошенка". Готуємося до голосування, колеги.</p>
<p>&nbsp;</p>
<p>12:14:52</p>
<p>ЛУЦЕНКО Ю.В.</p>
<p>Шановний пане Голово, шановні народні депутати, а також ті, хто зараз біля сесійної зали, просив би зайти до неї і підтримати даний законопроект. Це законопроект закінчує вчорашню революцію у правоохоронних органах. Вчора ми зробили дуже серйозну реформу прокуратури, поліції, державного&nbsp; бюро розслідувань, муніципальної варти. Зараз ми даємо право громадянам&nbsp; - допомагати всім правоохоронним органам, як кажуть, усім миром боротися із корупцією, котра з'їдає перспективу України.</p>
<p>Я прошу підтримати цей законопроект як останній блок у системній реформі&nbsp; правоохоронних органів України. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, будь ласка, давайте підготуємося до голосування. Зараз ми зробимо сигнальне голосування 1165. Я розумію, що є повне розуміння між фракціями, народними депутатами. Проект закону (реєстраційний номер 1165), проект Закону про внесення змін до деяких законодавчих актів України щодо посилення ролі громадянського суспільства в боротьбі з корупційними злочинами, який підготовлений профільним комітетом до другого читання і внесений з узгодженою пропозицією – прийняти його&nbsp; в другому читанні та в цілому.</p>
<p>Шановні колеги, ставлю на голосування сигнально, сигнально в другому читанні та в цілому проект Закону 1165. Прошу його підтримати. 1165, сигнальне, в другому читанні та в цілому за рішенням комітету. Прошу голосувати. Це сигнальне.</p>
<p>&nbsp;</p>
<p>12:17:04</p>
<p>За-211</p>
<p>Шановні колеги, прошу… Будь ласка, колеги! Будь ласка, заходять ще народні депутати. Я бачу, бачу. Будь ласка, колеги, займайте свої місця.</p>
<p>Шановні колеги, хочу вас поінформувати, що на ваш розгляд для прийняття проекту Закону про внесення змін до деяких законодавчих актів України щодо посилення ролі громадянського суспільства в боротьбі з корупційними злочинами внесено для другого читання відповідним профільним комітетом. Є пропозиція голосувати його в другому читанні та в цілому за рішенням комітету. Готові? Сигнальне. Готові сигнальне?</p>
<p>Будь ласка, в другому читанні та в цілому. Сигнальне голосування, 1165, будь ласка. 1165, будь ласка.</p>
<p>&nbsp;</p>
<p>12:18:58</p>
<p>За-218</p>
<p><i>(Шум у залі)</i></p>
<p>Будь ласка, давайте ще раз спробуємо сигнальне голосування. Готові, колеги? Давайте ще раз. Важливий закон, давайте ще раз сигнальне голосування щодо прийняття цього закону у другому читанні та в цілому.</p>
<p>Давайте, давайте, колеги. Готові? Друге читанні і в цілому. Сигнальне, сигнальне. Сигнальне у другому читанні і в цілому. Будь ласка, в другому читанні і в цілому, прошу.</p>
<p>&nbsp;</p>
<p>12:20:13</p>
<p>За-223</p>
<p>Давайте ще раз. Давайте ще раз, колеги. Давайте ще раз сигнальне. Ще раз сигнальне. Голосуємо! Сигнальне. Голосуємо. Не встигли.</p>
<p>&nbsp;</p>
<p>12:20:39</p>
<p>За-185</p>
<p>Колеги, послухайте. Ще раз… Хвилину! Заспокойтесь. Ще раз сигнальне голосування в другому читанні&nbsp; та в цілому. Сигнальне. Прошу сигнальне голосування щодо другого читання. В другому читанні… Хвилину, хвилину! Зупиніть, зупиніть!</p>
<p>В другому читанні та в цілому. Це сигнальне. Сигнальне. В другому читанні та в цілому, будь ласка. Будь ласка,&nbsp; в другому читанні та в цілому.</p>
<p>&nbsp;</p>
<p>12:21:32</p>
<p>За-223</p>
<p><i>(Шум у залі) </i></p>
<p>Давайте ще раз. Ще раз сигнальне, займіть свої місця! Займіть свої місця! Ще раз, шановні колеги. Зібрались? Сконцентруйтесь, підготуйтеся. Давайте, підготувалися? Увага! Тиша в залі, увага! Хто зараз буде голосно говорити в залі, зарплату за цей місяць не отримає. Раз, два, без зарплати.</p>
<p>Шановні друзі! Будь ласка, колеги, давайте ще раз сигнальне, 1165, в другому читанні та в цілому за рішенням комітету. Голосуємо. Уважно голосуємо, уважно. Дуже уважно.</p>
<p>&nbsp;</p>
<p>12:23:20</p>
<p>За-226</p>
<p>В другому читанні та в цілому. В другому читанні та в цілому, ніхто не виходить. В другому читанні та в цілому, голосуємо. В другому читанні та в цілому, 1165. Голосуємо. Голосуємо!</p>
<p>&nbsp;</p>
<p>12:23:49</p>
<p>За-222</p>
<p>Юрій Луценко.</p>
<p>Ніхто не розходиться. Зараз будемо повертатись.</p>
<p>&nbsp;</p>
<p>12:23:59</p>
<p>ЛУЦЕНКО Ю.В.</p>
<p>Шановний пане голово, шановні колеги! Ми не готові голосувати за нього в цілому. Ми вважаємо, що знімати верхню планку судового збору можна лише по господарським справам. Для фізичних осіб ми не готові. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Колеги, хвилину. Хвилину, хвилину, хвилину. Займіть свої місця, займіть свої місця. Є пропозиція, займіть свої місця, займіть свої місця. Є пропозиція, є пропозиція. Займіть свої місця. Давайте ще раз, колеги.</p>
<p><a href="http://w1.c1.rada.gov.ua/pls/zweb2/webproc4_2?pf3516=1165&skl=9" target=_blank>1165</a> – закон, проект Закону про внесення змін до деяких законодавчих актів України щодо посилення ролі громадянського суспільства в боротьбі з корупційними злочинами. Сконцентруйтесь, будь ласка. Сконцентрувались. Зараз я поставлю на голосування за повернення. За повернення, за повернення. Займіть свої місця. Всі почули? За повернення.</p>
<p>Все, голосуємо, повернутись до 1165 щодо боротьби з корупцією, 1165. Повертаємося, колеги, голосуємо, голосуємо. Повертаємося. Прошу голосувати за повернення.</p>
<p>&nbsp;</p>
<p>12:25:52</p>
<p>За-229</p>
<p>Хвилину, по фракціям давайте подивимося. Добре.</p>
<p>А тепер в другому читанні та в цілому голосуємо. В другому читанні та в цілому 1165. 1165 голосуємо.</p>
<p>&nbsp;</p>
<p>12:26:23</p>
<p>За-231</p>
<p>Наполегливо, не розходитись, хвилинку. Двері закрийте, будь ласка.</p>
<p>Поверніться всі, колеги.</p>
<p>Далі. Ні-ні, далі. Колеги, 2 закони ще залишилося - один пенсійний і один пов'язаний з 2862, судовим збором. Прошу всіх залишитись народних депутатів. Прошу всіх залишитись на своїх місцях робочих. Колеги, по 2862, Єгор, є розуміння? 2862? Будь ласка, на місця. Іще є пенсійний закон. Будь ласка, 2862.</p>
<p>&nbsp;</p>
<p>ГОЛОС ІЗ ЗАЛУ Пенсійний!</p>
<p>&nbsp;</p>
<p>ГОЛОВУЮЧИЙ. 2862, готові?</p>
<p>&nbsp;</p>
<p>ГОЛОСИ ІЗ ЗАЛУ Да!</p>
<p>&nbsp;</p>
<p>ГОЛОВУЮЧИЙ. А поправки де? По 2862, де поправки?</p>
<p>Павло, будь ласка, Петренко. Запросіть депутатів до зали і міністру – слово.</p>
<p>&nbsp;</p>
<p>12:27:49</p>
<p>ПЕТРЕНКО П.Д.</p>
<p>Я зараз сформулюю. Да, по всім фізичним особам. Шановні колеги, є пропозиція, є доступна пропозиція, щоб ми зняли будь-які питання щодо фізичних осіб. Після консультацій з народними депутатами є пропозиція, щоб ми встановили для всіх фізичних осіб і підприємців, і просто фізичних осіб верхню межу судового збору, сформулюю прямо під стенограму.</p>
<p>"Один відсоток ціни позову, але не менше, там, 0,4 розміру мінімальної заробітної плати та не більше 5 розмірів мінімальних заробітних плат." Це буде стосуватися всіх фізичних осіб і підприємців, і звичайних фізичних осіб. І пропозиції, які були озвучені фракцією "Батьківщина" в "Прикінцеві положення" доручити уряду до 1 вересня поточного року забезпечити фінансування державних органів, які позбавляються пільг на судовий збір. Прошу в такому, в такому форматі проголосувати в цілому.</p>
<p>&nbsp;</p>
<p>ГОЛОВУЮЧИЙ. Є розуміння, колеги?</p>
<p>&nbsp;</p>
<p>ПЕТРЕНКО П.Д. По фізичним особам майнові спори.</p>
<p>&nbsp;</p>
<p>ГОЛОВУЮЧИЙ. Є розуміння? Давайте, колеги, зберіться, будь ласка, займіть свої місця. Юрій Луценко, хвилина.</p>
<p>&nbsp;</p>
<p>12:29:03</p>
<p>ЛУЦЕНКО Ю.В.</p>
<p>Шановний пане Голово, шановні колеги, з такою поправкою фракція вважає закон можливим для голосування "за". Підтримуємо з такою поправкою озвученою міністром юстиції.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Прошу фракцію зайняти свої місця, для голосування підготуватись. Прошу народних депутатів підготуватися до голосування. Одну хвилину, консультації.</p>
<p>Будь ласка, шановні колеги, займіть свої місця.</p>
<p>Будь ласка, шановні колеги, зараз у нас ще є консультація по фракції "Самопоміч".</p>
<p>Будь ласка, займаємо свої місця, запросіть депутатів до зали.</p>
<p>Колеги, я розумію прийняття цього рішення, оскільки 25 травня це маяк МВФ, і тут потрібно… І тут потрібно бути відповідальними, це зрозуміло.</p>
<p>Будь ласка, ще одна правка. Міністр під стенограму, Петренко, будь ласка.</p>
<p>&nbsp;</p>
<p>12:30:37</p>
<p>ПЕТРЕНКО П.Д.</p>
<p>Ще одна пропозиція "Самопомочі". По фізичним особам ми домовилися, якщо зал підтримає. Фракція "Самопоміч" пропонує, щоб за майновими позовами в господарських судах так само зробити верхню межу. МВФ нам рекомендував збільшити надходження вдвічі.</p>
<p>Значить, є наступна пропозиція під стенограму. Позови майнового характеру в господарських судах – півтора відсотки ціни позову, але не менше одного розміру мінімальної заробітної плати та не більше 150 розмірів мінімальних заробітних плат.&nbsp; Це компромісний варіант, прошу підтримати.</p>
<p>&nbsp;</p>
<p>ГОЛОВУЮЧИЙ. Колеги, от з цими правками, які були щойно оголошені, я ставлю сигнальне голосування в другому читанні та в цілому. Та в цілому законопроект з цими поправками, з цими пропозиціями. Це сигнальне, давайте, 2862 з правками, які щойно озвучив міністр юстиції під стенограму. Прошу голосувати. Це сигнальне, будь ласка.</p>
<p>Сигнальне.</p>
<p>&nbsp;</p>
<p>12:31:44</p>
<p>За-214</p>
<p>Запросіть депутатів до зали. 214, є голоси, я думаю, ми зараз проголосуємо. Ніхто нікуди не виходить,&nbsp; будь ласка, будь ласка, колеги,&nbsp; будь ласка, ще раз сигнальне 2862 зі змінами, в цілому, які були озвучені&nbsp; міністром юстиції. Сигнальне, колеги, 2862, 2862, хвилину. Колеги, давайте, це надзвичайно відповідальна позиція! 2863 з правками, які озвучив міністр, в цілому, в другому читанні, голосуємо. Це у на сигнальне, колеги, голосуємо! Будь ласка, 2862, сигнальне голосування в цілому з поправками, які&nbsp; щойно були озвучені, будь ласка, колеги,&nbsp; будь ласка, голосуємо, колеги.</p>
<p>&nbsp;</p>
<p>12:33:18</p>
<p>За-227</p>
<p>Є. І тепер голосуємо за&nbsp; основу і в цілому, точніше в другому читанні і в цілому з поправками, які озвучив міністр. Голосуємо, колеги, голосуємо 2862, голосуємо, будь ласка, прошу підтримати, будь ласка, голосуємо, прошу підтримати, колеги. Прошу підтримати.</p>
<p>&nbsp;</p>
<p>12:33:39</p>
<p>За-215&nbsp;&nbsp;&nbsp;&nbsp;&nbsp;&nbsp;</p>
<p>Ну це якась… Давайте за повернення 2862, за повернення. Колеги, це питання МВФ, узгоджені всі пропозиції фракцій. Повертаємося, 2862, за повернення.&nbsp; 2862. Давайте, за повернення 2862. Сконцентрувалися, колеги. Будь ласка, 2862 за повернення. Голосуємо. Це питання державне, колеги, це питання держави.</p>
<p>&nbsp;</p>
<p>12:34:53</p>
<p>За-217</p>
<p>Давайте ще раз за повернення, наголошую, до 2862. 2862 за повернення. Будь ласка, колеги, сконцентруємось давайте. 2862 за повернення. Голосуємо.</p>
<p>&nbsp;</p>
<p>12:35:30</p>
<p>За-217</p>
<p>Немає голосів, шановні колеги.</p>
<p>Давайте ще раз міністру юстиції. Будь ласка. Давайте ще раз всі узагальнені пропозиції. Запросіть депутатів до зали і ніхто нікуди не виходить, колеги.</p>
<p>&nbsp;</p>
<p>12:35:58</p>
<p>ПЕТРЕНКО П.Д.</p>
<p>Шановні колеги, я ще раз повторю основні положення цього закону. Перше і саме основне, ми не чіпаємо наших фізичних осіб українських громадян, ми домовилися, що по українським громадянам, незалежно від тих позовів, які вони подають, є верхня межа. Друге, ми так само не чіпаємо малий бізнес. Ми встановили верхню межу для господарських справ. Ті компанії, які подають на мільярди позови в суди, які фактично перевантажують ці справи, коли не можна туди достукатися маленькому українцю, повинні платити більше.</p>
<p>Третє – саме основне. Цей закон передбачає зняття пільг для правоохоронних органів по подачі позовів. Хочу ще раз їм нагадати, що на сьогоднішній день фіскальні органи по всім підприємцям подають купу позовів про стягнення з них збитків. 60 відсотків справ в адміністративних судах розглядається за позовами податкової проти українських підприємців. І жоден начальник податкової служби не поніс відповідальність, тобто вони займаються фактично вимаганням грошей із підприємців. Подають в суд, ходять на обшуки і вимагають гроші. Це закон дає можливість, якщо подав податківець справу в суд, заплатив судовий збір, програв, потім з нього спитаються, чому він безпідставно звернувся з позовом проти підприємця. Це державне питання. Це питання, яке стосується кожного українця. Це не питання Міністерства юстиції, чи народних депутатів – це державне питання. Давайте припинимо цю вакханалію з позовами. Україна має більше справ ніж Сполучені Штати – це нонсенс. При чому справи, які продукуються державою проти українських громадян. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Колеги, я думаю, треба ще раз зрозуміти одну річ. Це питання є дуже важливим в нашій співпраці з Міжнародним валютним фондом. Підтримка Міжнародного валютного фонду для України є надзвичайно важливою. Були дискусійні норми, які я попросив колег опрацювати. Опрацювали, є спільна позиція щодо голосування. Далі міністр озвучив цю пропозицію і ми зараз, я хочу вас попросити, ще раз, народних депутатів зайти до зали, зайняти свої місця і давайте ми повернемося до надзвичайно важливого цього закону. Оскільки, не голосування цього закону – це політика, чим гірше – тим краще. Для мене, от я зараз говорю, з позицію тільки єдиної, нашої співпраці з Міжнародним валютним фондом, яка надзвичайно важливою для підтримання фінансово-економічної стабільності в Україні. І так у нас багато викликів сьогодні.</p>
<p>Тому, будь ласка,&nbsp; колеги, ще раз займемо свої місця і я поставлю на голосування питання щодо повернення.</p>
<p>Готові голосувати повернення? 2862, 2862 щодо повернення до голосування в другому читанні в цілому, в цілому. Ми зараз повернемося, я поставлю на голосування в цілому із правкою, яку озвучив міністр юстиції, яка була узгоджена&nbsp; всіма. Будь ласка, прошу, прошу. Готові голосувати? Поверніть там колегу. Готові голосувати? Готові. Колеги, не відволікайте від голосування. Будь ласка, готові голосувати всі? Зайняли свої місця? Прошу тут, будь ласка. Голосуємо, за повернення голосуємо, колеги, голосуємо за повернення 2862. Голосуємо, колеги, повернення голосуємо. Голосуємо, за повернення голосуємо, голосуємо. Повернення голосуємо, колеги.</p>
<p>&nbsp;</p>
<p>12:40:22</p>
<p>За-219</p>
<p>Вже краще.</p>
<p>Іван Григорович Кириленко.</p>
<p>Давайте ще раз, збираємося, колеги, збираємося, збираємося, збираємося, будь ласка, колеги.</p>
<p>&nbsp;</p>
<p>12:40:36</p>
<p>КИРИЛЕНКО І.Г.</p>
<p>Дорогі друзі, шановні колеги, єсть унікальна практика українського парламенту за всі роки Незалежності, їх було випадків таких три чи чотири всього-на-всього, оце один із них. Ми, вибачте, приперті до стінки, нам треба до 1 червня прийняти цей закон. Володимир Борисович декілька разів підкреслював, наскільки нам важливо сьогодні співпраця з Міжнародним валютним фондом – єдине джерело допомоги Україні.</p>
<p>Друзі, є пропозиція така – звернутися до цієї унікальної практики. Не всі зрозуміли, не всі почули ці поправки з голосу, не всі довіряють, що вони в тіло закону ляжуть так, як саме сказано. Давайте проголосуємо закон, проголосуємо і врахуємо те, що наступного засідання в зал обов'язково юридичний департамент , комітет відповідний все відшліфують, а потім залу скажуть: треба переголосувати оці речі. Так було тричі в історії українського парламенту, ми голосуємо у другому читанні в цілому. А у вівторок &nbsp;наступний, перший, коли буде пленарне засідання, ми підшліфуємо те, що комусь щось здалось десь, як кажуть, недошліфоване. Давайте проголосуємо. Колеги, підтримайте!</p>
<p>&nbsp;</p>
<p>ГОЛОВУЮЧИЙ. Дякую, Іван Григорович. Слушна пропозиція.</p>
<p>Колеги, сконцентрувалися? Давайте зробимо таким чином. Ми зараз повернемося, проголосуємо в другому читанні і в цілому з поправками міністра, які були озвучені, і зразу ще раз доопрацюємо. Якщо будуть питання, ми доопрацюємо, для того щоб він був більш досконалий. Але він вже буде прийнятий українським парламентом і ми внесемо зміни після його підписання. Приймається, колеги?</p>
<p>&nbsp;</p>
<p>ГОЛОСИ ІЗ ЗАЛУ. Приймається.</p>
<p>&nbsp;</p>
<p>ГОЛОВУЮЧИЙ. Давайте ще раз, прошу, займіть свої місця. Повернемося – і буде поправка. Давайте повернемося, друзі. 2862 – за повернення. Готові? Давайте, повертаємося. Повертаємося, голосуємо, колеги. Давайте підтримаємо, прошу голосувати. За повернення, давайте повернемося.<br> <br></p>
<p>12:42:33</p>
<p>За-226</p>
<p>Повернулися. Повернулися, колеги. <i>(Шум у залі)</i></p>
<p>&nbsp;Голосуємо? Голосуємо. З правками міністра юстиції в цілому.</p>
<p>Ще одна правка. Тетяна Острікова, будь ласка. Давайте, колеги, збирайтесь.</p>
<p>&nbsp;</p>
<p>12:42:53</p>
<p>ОСТРІКОВА Т.Г.</p>
<p>Шановні колеги, ще одну поправку хочу озвучити. Фракція "Самопоміч". До статті 7 частини першої пункту третього, в якому йдеться про те, що сплачена сума судового збору повертається за клопотанням особи, яка його сплатили за ухвалою суду, у разі відмови у відкритті провадження у справі в суді першої інстанції, апеляційного та касаційного провадження у справі, крім випадків відмови у відкритті касаційного провадження у справі у зв'язку з тим, що касаційна скарга є необґрунтованою і викликані в ній доводи не викликають необхідності перевірки матеріалів справи.</p>
<p>На сьогоднішній день 90 відсотків касаційних скарг відмовляють у відкритті касаційного провадження у зв'язку з тим, що… одноособовою ухвалою у зв'язку з її необґрунтованістю. Тому з метою унеможливлення зловживань пропонуємо виключити з статті 7 частини першої пункту третього слова "крім випадків відмови у відкритті касаційного провадження у справі у зв'язку з тим, що касаційна скарга є необґрунтованою і викладені в ній доводи не викликають необхідних…</p>
<p>&nbsp;</p>
<p>ПЕТРЕНКО П.Д. Підтримаємо.</p>
<p>&nbsp;</p>
<p>ГОЛОВУЮЧИЙ. Є підтримка міністра юстиції. Це може бути узгоджена пропозиція в другому читанні та в цілому з пропозицією міністра юстиції, яка була озвучена під стенограму, і народного депутата Тетяни Острікової.</p>
<p>Готові, колеги? У нас було всього 226 голосів. Готові?&nbsp; Готуйтесь більш ретельно. Голосуємо з цими обидва ми правками, які були оголошені. Голосуємо. Голосуємо "за", прошу. Голосуємо, колеги, в другому читанні та в цілому з правками міністра юстиції, які були озвучені під стенограму, а також народного депутата Острікової, "Самопоміч".</p>
<p>Колеги, голосуєм. Голсоуєм, колеги.&nbsp; 2862. Голосуємо. Голосуємо, колеги.</p>
<p>&nbsp;</p>
<p>12:45:03</p>
<p>За-223</p>
<p>223. <i>(Шум у залі) </i>&nbsp;Не спрацювала?&nbsp; Народний депутат Новак, хвилина.</p>
<p>&nbsp;</p>
<p>12:45:23</p>
<p>НОВАК Н.В.</p>
<p>Шановні депутати, справа в тому, що сьогодні прокуратура дуже часто&nbsp; звертається&nbsp; на захист інтересів держави, може звертатися і на захист інтересів громадян України, які не можуть себе захистити.&nbsp; Так само органи землеустрою, благоустрою, "Зеленбуду". У них немає коштів. І тепер хто не звернеться, ніхто не буде подавати&nbsp; до суду, буде повний "беспрєдєл" органів влади. Таким чином навіть, якщо у них будуть невеликі кошти на позови, вони&nbsp; ці кошти не будуть&nbsp; використовувати, а будуть їх&nbsp; економити. Тому в умовах бюджету жебрацького – такий, який у нас є – ми&nbsp; просто паралізуємо будь-які суди, які навіть будуть&nbsp; на захист громадян і на захист&nbsp; справедливих рішень.</p>
<p>&nbsp;</p>
<p>ГОЛОВУЮЧИЙ. Алексєєв, "Народний фронт". І потім Сергій Соболєв. Хвилина. По хвилині, колеги. По суті.</p>
<p>Алексєєв, "Народний фронт". Будь ласка.</p>
<p>&nbsp;</p>
<p>12:46:31</p>
<p>АЛЕКСЄЄВ І.С.</p>
<p>Шановні колеги, я все ж таки звертаюсь до всього залу. Депутатська фракція "Батьківщина" внесла пропозицію, яка була підтримана Міністерством юстиції, про те, що уряд до 1 вересня 2015 року, коли цей закон набере чинності, забезпечить фінансування цих органів. Крім того, ми всі знаємо, що правоохоронні органи зловживають своїм правом подачі до суду. Тому вимога Міжнародного валютного фонду вилучити всі державні органи, які мають пільги.</p>
<p>&nbsp;</p>
<p>ГОЛОВУЮЧИЙ. Дякую. Сергій Соболєв, будь ласка. Хвилина. Запрошуйте депутатів до зали, будь ласка.</p>
<p>&nbsp;</p>
<p>12:47:21</p>
<p>СОБОЛЄВ С.В.</p>
<p>Шановні колеги, давайте припинимо спекуляції. Я називаю цифри, щоб ніхто не говорив, що він піклується про громадян і тому не голосує. Дійсно, для того, щоб звернутися в суд, тобі треба подати позови, заплатити судовий мінімальний збір 500 гривень. Але хто буде звертатися в суд з позовом, якщо сума позову менше 500 гривень? Давайте не сміятися один над одним.</p>
<p>Друге, нас тут лякають максимальною межею. Для того, щоб у вас максимальна межа була майже 7 тисяч, вам треба звернутися з позовом майже 1 мільйон гривень. Той, хто вимагає мільйон гривень, щоб не зловживав своїм правом, повинен сплатити принаймні 7 тисяч. І це абсолютно справедливо.</p>
<p>Тому я вважаю, що Міністерство юстиції пішло назустріч, виправило всі ці норми. Те, що стосується державних органів, ми прямо включили правку. Місцеві органи самоврядування, – це їх право негайно включити в бюджет. Для "Зеленгоспу" і інших установ, включити це в бюджет цих установ, і нехай звертаються з позовами. І давайте припиняти ці розмови про те, що ми…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, від Радикальної партії Ляшко. Хвилина, Олег.</p>
<p>&nbsp;</p>
<p>12:48:38</p>
<p>ЛЯШКО О.В.</p>
<p>Олег Ляшко, Радикальна партія. Ми дякуємо міністру юстиції, який врахував зауваження Радикальної партії і інших фракцій. І ми не обмежуємо цим законом права фізичних осіб, які звертаються до суду.</p>
<p>Тому ми, фракція голосує за цей закон. Я хочу звернутися до колег з інших фракцій.</p>
<p>Прошу почути мене. Коли нормальні ви вносите закони, ми завжди вас підтримуємо. Тому я звертаюсь до колег з інших фракцій, які зараз не голосують, велике прохання, підтримайте цей закон, який треба країні. Земля кругла, завтра ви нас попросите, ми вас підтримаємо. Голосуйте, будь ласка. Дякуємо.</p>
<p>&nbsp;</p>
<p>ГОЛОВУЮЧИЙ. Шановні колеги, давайте ще раз, ми, вислухаючи всі розмови, давайте ще раз спробуємо повернутися до питання 2862. До голосування за це питання. Виходячи з пропозицій фракцій коаліції. Я бачу, всі фракції підходять і ці пропозиції надають, щоб повернутися ще раз. Тому давайте спробуємо ще раз повернутися.</p>
<p>Але наголошую на тому, що питання є важливим для нашої співпраці з Міжнародним валютним фондом. Прошу, колеги, сконцентруйтесь, 2862 на повернення до голосування в цілому. Сконцентрувались? Готові голосувати? Готові, колеги? Давайте, голосуємо за повернення 2862 до розгляду в цілому. Будь ласка. Будь ласка, повернення 2862. Прошу підтримати цю пропозицію, цю ініціативу, шановні колеги народні депутати.</p>
<p>&nbsp;</p>
<p>12:50:31</p>
<p>За-225</p>
<p>Ще раз, будь ласка. Будь ласка, ще раз.&nbsp; Будь ласка, ще раз цю ж саму пропозицію. Будь ласка, ще раз цю ж саму пропозицію. Прошу, ще раз сигнально за повернення, за повернення, за повернення. Ще раз за повернення. Давайте ще раз, будь ласка, колеги. Давайте ще раз за повернення.</p>
<p>&nbsp;</p>
<p>12:51:01</p>
<p>За-228</p>
<p>Є голоси. Тепер в цілому в другому читанні з поправкою міністра юстиції і Тетяни Острікової голосуємо. І Тетяни Острікової, 2862. "Батьківщина", те, що сказав міністр, він узагальнив всі пропозиції і Тетяни Острікової. Голосуємо в другому читанні. Голосуємо, голосуємо, голосуємо. Голосуємо, голосуємо цю пропозицію в цілому. Голосуємо, колеги.</p>
<p>Отлично.</p>
<p>&nbsp;</p>
<p>12:51:32</p>
<p>За-229</p>
<p>Колеги, якщо є проблеми, ми це з вами виправимо. Але ми виконали маяк співпраці з Міжнародним валютним фондом. Далі ми працюємо… Якщо є питання, будемо доопрацьовувати, внесіть пропозиції тільки.</p>
<p>Далі, колеги, працюємо. Далі, шановні колеги, голосуємо. Питання (реєстраційний номер 2852, 2852-1) проект Закону про внесення зміни до "Прикінцевих положень" Закону про внесення змін до деяких законодавчих актів України щодо пенсійного забезпечення. Доповідає Денісова Людмила Леонтіївна. Є пропозиція розглядати його, розглядати його за скороченою процедурою. Давайте хвилину. Хвилинку. Хвилинку. Залишайтесь всі на своїх місцях. Давайте ми його за скороченою процедурою проголосуємо. Зараз ми заслухаємо доповідь Людмили Денісової і визначимося, що з цим робити. Голосуємо, голосуємо за розгляд за скороченою процедурою. Будь ласка, прошу за скороченою процедурою, за, давайте підтримаємо. Послухаємо доповідь і приймемо рішення, що з цим робити далі. Будь ласка, колеги. Щодо розгляду за скороченою процедурою.</p>
<p>&nbsp;</p>
<p>12:53:02</p>
<p>За-138</p>
<p>Ще раз ставлю цю пропозицію на голосування. Щодо розгляду за скороченою процедурою, будь ласка. Будь ласка, голосуємо. Голосуємо за скороченою… Послухаємо зараз скорочену доповідь і приймемо рішення, що з цим робити. Будь ласка, прошу підтримати.</p>
<p>&nbsp;</p>
<p>12:53:20</p>
<p>За-151</p>
<p>Дякую.</p>
<p>Рішення прийнято.</p>
<p>Людмила Леонтіївна, будь ласка.</p>
<p>&nbsp;</p>
<p>12:53:24</p>
<p>ДЕНІСОВА Л.Л.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Денісова.</p>
<p>&nbsp;</p>
<p>ДЕНІСОВА Л.Л.Шановні народні депутати, як ви пам'ятаєте, що 2 березня ми з вами прийняли Закон про внесення змін до деяких законодавчих актів України щодо пенсійного забезпечення (номер 213). Цим законопроектом ми дали доручення Кабінету Міністрів України внести зміни та змінити систему надання соціальних, спеціальних пенсій. Вона, їм потрібно було внести до 1 травня, нам потрібно було прийняти до 1 червня.</p>
<p>На жаль, наш графік календарний не дав нам можливостей розглянути це питання. І тому ми дуже вас просимо, тому що є багато питань по доопрацюванню цього законопроекту, що стосується накопичувальної системи пенсійного забезпечення. Є зауваження Міжнародного валютного фонду. Тому ми пропонуємо дати можливість&nbsp; доопрацювати уряду, прийняти цей закон за основу та в цілому Верховною Радою, і відтермінувати термін до 1 липня 2015 року. Я дуже вас прошу підтримати.</p>
<p>&nbsp;</p>
<p>ГОЛОВУЮЧИЙ. Значить, мова іде про те, щоб 2852-1 підтримати відтермінування закону до 1 липня, наскільки я зрозумів.&nbsp;&nbsp;</p>
<p>Наталія Королевська.</p>
<p>&nbsp;</p>
<p>12:54:58</p>
<p>КОРОЛЕВСЬКА Н.Ю.</p>
<p>&nbsp;Уважаемые коллеги, уважаемые присутствующие, Комитет социальной политики и пенсионного обеспечения рассмотрел два законопроекта 2852 и 2852-1. И мы, я от имени комитета и от авторов законопроекта 2852, а авторами данного законопроекта стали все члены комитета, обращаемся к вам с просьбой, чтобы мы отсрочили переход на новые правила начисления пенсий для государственных слушающих и спецпенсий на полгода, с 1 июня на 1 декабря.</p>
<p>И хочу объяснить вам причины. Парламент давал поручения правительству подготовить законопроект, внести этот законопроект в зал до 1 мая, чтобы мы с вами могли его рассмотреть, принять, и чтобы новые нормы начали работать с 1 июня. И что мы с вами увидели. Правительство законопроект, который подготовило, внесло в зал, но комитет его не поддержал и он абсолютно не профессиональный. Сегодня мы здесь слушали министра и понимаем, что законопроекта нет. И с 1 июня нет того нового закона, который бы справедливо начислял бы пенсии для госслужащих и для спецпенсий. Поэтому мы посмотрели и реально оценили ситуацию. И предлагаем, чтобы выйти из этой сложной сегодня ситуации, перенести введение единых пенсий для госслужащих и для спецпенсий на 1 декабря.</p>
<p>Есть еще один законопроект 2852 автор господин Шухевич, он&nbsp; предлагает на 1 месяц&nbsp; отстрочить введение данного закона. В принципе и это неплохо как говорится, но ми&nbsp; с вами&nbsp; должны быть объективными, за месяц провести реформу пенсионного фонда и пенсионного обеспечения теми силами, которые сегодня есть&nbsp; в правительстве и в Министерстве социальной политики сделать будет реально невозможно. А парализовать работу по выплате пенсий для всех госслужащих – это будет сделать, наверное, возможно. Поэтому объективно: нужно переносить на полгода,&nbsp; за это время объединить усилия всех фракций&nbsp; парламента, создать правильную и справедливую…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>КОРОЛЕВСЬКА Н.Ю. … справедливую единую систему и с ней выходить в зал. Поэтому комитет просит поддержать законопроект 2852 и принять его за основу и в целом.</p>
<p>Спасибо за внимание.</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp; шановні колеги!</p>
<p>Насправді, це важливе питання і я запрошую до слова&nbsp;&nbsp; Юрія Шухевича&nbsp; одного з авторів даних законодавчих&nbsp; ініціатив,&nbsp; будь ласка,&nbsp; пане&nbsp;&nbsp; Юрію.</p>
<p>&nbsp;</p>
<p>12:57:51</p>
<p>ШУХЕВИЧ Ю.Р.</p>
<p>Шановний пане Голово! Шановні пані і панове депутати! Слухайте,&nbsp; згідно з Коаліційною угодою, згідно з програмою&nbsp; уряду, мав бути внесений законопроект про&nbsp; зміну обов'язкового пенсійного страхування до 1 червня. І що ж? Уряду було дано,&nbsp; це було 2 березня, уряду було&nbsp; дано як бачите, 3 місяці. Законопроект не був готовий, той який був поданий Міністерством соціальної політики недосконалий, там змішані дві системи: загальнообов'язкова&nbsp; - це пенсійне страхування і&nbsp; накопичувальна система. В той же ж час,&nbsp; знову&nbsp; є спроба, оскільки&nbsp; комітет&nbsp; не погодився і правильно не погодився, хоч і Розенко сказав, що комітет винен. Але дійсно,&nbsp; обговорення&nbsp; було і представники міністерства не могли пояснити, як буде працювати накопичувальна система, і правильно відхилив, взявся переробляти. Але ви розумієте, є готовий законопроект, який я подав, зареєстрував і ми пропонуємо не відкладати на півроку, бо то півроку, а тоді ще півроку і ми так ніколи не дійдемо до тієї реформи<i>.</i></p>
<p>І уряду, між іншим, нема часу розглядати, нема можливості. От жінок розглянути, вето Президента стосовно закону про жінок, які досягли 55 років і мають право на пенсію, маючи стаж 30 років, нема. Судовий збір для кого є? Тільки нема для учасників АТО, ще не внесений до залу. Так само й тут, це буде таке відкладання, знаєте, до другого приходу христового.</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ШУХЕВИЧ Ю.Р. Ми пропонуємо до 1 липня прийняти законопроект про загальне обов'язкове пенсійне страхування. І при чому відміна привілейованих пенсій, і єдині принципи нарахування. Прошу підтримати цю пропозицію.</p>
<p>&nbsp;</p>
<p>ГОЛОВУЮЧИЙ. Дякую. Віктор Пинзеник. Будь ласка, Віктор Михайлович.</p>
<p>&nbsp;</p>
<p>13:00:51</p>
<p>ПИНЗЕНИК В.М.</p>
<p>Шановні колеги, здається технічні питання. Із-за чого йде спір? Українські пенсіонери поділені на сорти, є звичайні пенсіонери, в яких одні правила призначення пенсії, є виняткові пенсіонери, в яких інші правила призначення, це грубе порушення Конституції, відповідно до якої всі громадяни рівні перед законом. У зв'язку з цим парламент доручив уряду до 1 червня внести і прийняти закон, який стосується, закон пенсійний єдиний для всіх громадян і інакше бути не може.</p>
<p>Що нам пропонує зараз уряд? Нам уряд пропонує не виконати це рішення і перенести на кінець року.</p>
<p>Я вважаю, що це аморальна пенсійна система України має бути скасована, вона ніякого відношення до накопичувальної пенсійної системи не має. Це окреме рішення, яке має бути врегульовано.</p>
<p>Я у зв'язку з цим пропоную відхилити урядовий проект закону і підтримати проект нашого колеги, народного депутата Шухевича. І навести нарешті, поставити крапку в пенсійному забезпеченні.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, народний депутат Пташник, "Самопоміч", потім – Олег Ляшко, Радикальна партія.</p>
<p>&nbsp;</p>
<p>13:02:03</p>
<p>ПТАШНИК В.Ю.</p>
<p>Шановні колеги! Я хочу звернути увагу на те, що у уряду було два місяці на підготовку відповідного законопроекту для того, щоб відмінити спеціальні пенсії. Тільки що на "годині запитань до Уряду" міністр пан Розенко виступав і говорив, що він повністю підтримує скасування спеціальних пенсій і спеціальні пенсії це ганьба і вони мають бути відмінені. Тоді у мене виникає питання, чому ми відкладаємо ті пенсії знову до кінця року, відміну спеціальних пенсій, і не можемо запровадити це вже зараз?</p>
<p>Тому наша фракція цілком підтримує пропозицію пана Юрія Шухевича і його законопроект, яким пропонується перенести на один місяць і надати уряду ще один додатковий шанс для того, щоб розробити належний законопроект, прийняти його на кінець і позбутися&nbsp; всіх питань зі спеціальними пенсіями.</p>
<p>Питання судового збору ми можемо швидко вирішувати в залі, а питання відміни спеціальних пенсій не можемо. Давайте підтримаємо Юрія Шухевича і проголосуємо за альтернативний законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Олег Ляшко, Радикальна партія.</p>
<p>&nbsp;</p>
<p>13:03:20</p>
<p>ЛЯШКО О.В.</p>
<p>Олег Ляшко, Радикальна партія. Відміна спеціальних пенсій, тобто відновлення соціальної справедливості у пенсійному забезпеченні – це була одна із умов фракції Радикальної партії на яку погодився уряд, коли розглядався Закон "Про Державний бюджет на 2015 рік" і&nbsp; внесення змін до пенсійного законодавства. Ми вважаємо, що побудована за 23 роки незалежності пенсійна система, коли прокурори, судді, державні чиновники отримують по іншому закону пенсію ніж усі інші мільйони українських громадян є абсолютно несправедливою системою і це наша вимога – скасування спеціального порядку нарахування пенсій. Тому ми наполягаємо на тому, щоб Верховна Рада, вона проголосувала за це, щоб з 1 червня були скасовані спеціальні пенсії, якщо не буде прийнято іншого закону. Уряд, на жаль, не дав цього нового закону. Тому ми просимо підтримати законопроект Шухевича, до 1 липня дати ще часу, але за умови набуття чинності Закону про скасування спеціальних пенсій.</p>
<p>&nbsp;</p>
<p>ГОЛОВУЮЧИЙ. Завершуйте, Олег Валерійович.</p>
<p>&nbsp;</p>
<p>ЛЯШКО О.В.</p>
<p>Має бути один порядок нарахування пенсій для всіх громадян України. Головне в пенсійному забезпеченні – це соціальна справедливість, щоб людина отримувала пенсію залежно від зарплати і від пенсійних внесків, які вона платила, а не від того, в якому кабінеті вона сиділа. Бо роботяга, колгоспник, столяр, вчитель, лікар, він має право так само на отримання&nbsp; високої пенсії, як і державний чиновник. Тому треба не спеціальні пенсії влаштовувати, а треба підіймати зарплати для того, щоб люди отримували високі пенсії, щоб не жебракували, коли виходять на пенсію, оце наше завдання, українського парламенту, оце мета пенсійної реформи. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Будь ласка, є ще пропозиція Наталі Королевської як автора закону щодо консолідованої позиції по голосуванню.</p>
<p>&nbsp;</p>
<p>13:05:30</p>
<p>КОРОЛЕВСЬКА Н.Ю.</p>
<p>Мы должны… Уважаемые коллеги, я к вам обращаюсь, да. Если сейчас мы не проголосуем ни один из данных законопроектов, то с 1 июня наши пенсионеры получат, ну, абракадабру вместо пенсии, потому что Пенсионный фонд сегодня не имеет модели, по какой начислять пенсии госслужащим и спецпенсии. Поэтому мы предлагаем, да, давайте все вместе, как мы понимаем, 2852-1 – готовы на один месяц отсрочить эту процедуру. Но мы должны поручить правительству, чтобы за этот месяц они внесли профессиональный законопроект. Потому что если они опять этот месяц ничего не сделают, то в результате этого мы через месяц вернемся к той же самой абракадабре, которую мы имеем с вами сейчас в этом зале. Но надо поставить им условие: если они за месяц не делают, то пускай они уходят сейчас в отставку. Они сегодня заложниками ситуации в пенсионной системе сделали всех пенсионеров, всех госслужащих, всех людей, которые всю свою жизнь отработали на государство и которые платили повышенные взносы…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Питання про що, колеги? Питання про що… Ні, дуже важлива була пропозиція в тому, щоб вони зараз не наполягають як автори ставити 2852. Є пропозиція консолідовано зараз голосувати 2852-1. Це на липень перенесення. Тому я оцю пропозицію зараз і поставлю на голосування, знову ж таки сигнально.</p>
<p>Тобто 2852-1 з зазначенням того, що цей закон, внесення змін в "Прикінцеві положення", де зазначено, що цей закон набирає чинності, змінити цифри з 1 червня на 1 липня, от тільки одну цю норму. Ставимо 2852-1, сигнальне голосування, за основу та в цілому, колеги. З правкою… Я ж сказав про це: на липень, на 1 липня, правка – 1 липня. Голосуємо сигнально в цілому цю зміну. Голосуємо, голосуємо, давайте всі разом, консолідовано. Я думаю, що, може, вистачить у нас зараз голосів. це сигнальне, це сигнальне.</p>
<p>&nbsp;</p>
<p>13:07:54</p>
<p>За-200</p>
<p>Колеги, давайте ще раз сконцентруємося. Я бачу, бачу, бачу, бачу. Давайте сконсолідуємося, колеги. Я думаю, що ми можемо з вами повторити голосування результат.</p>
<p>Отже, 2852-1. Пропозиція в тому, щоб змінити термін: з 1 червня на 1 липня. Консолідована позиція. Будь ласка, колеги, ще раз сигнальне голосування за основу та в цілому, от тільки це перенесення. Будь ласка, прошу, голосуємо. Голосуємо!</p>
<p>&nbsp;</p>
<p>13:08:43</p>
<p>За-202</p>
<p>Мій голос… У мене не спрацювала, я голосував "за". По фракціях, будь ласка.</p>
<p>Шановні колеги, давайте ще раз спробуємо сигнальне. І якщо не вийде, ми тоді перенесемо його. Але просто наголошую, 1 червня. В чому є питання? Питання ж в 1 червні. Послухайте, надзвичайно відповідальне є питання. Ми ж не будемо це переносити постійно, тобто мова йде на відтермінування тільки з 1 липня. Тому це тільки мова йде про один місяць. Давайте ще раз сконцентруємося, щоби ми з вами були відповідальні. Були відповідальні!</p>
<p>Будь ласка,&nbsp; 2852-1. Тільки в частині перенесення кінцевого терміну. Я бачу, вийшов депутат з "Народного фронту" з зали. Повертайтесь! Будь ласка,&nbsp; давайте, голосуємо. За основу та в цілому. Але це сигнальне. Голосуємо. Голосуємо!&nbsp; Сигнальне голосуємо.</p>
<p>&nbsp;</p>
<p>13:10:28</p>
<p>За-206</p>
<p>Очевидно, що чудо не відбудеться. Значить ми його обговорили, ми по ньому рішення не приймемо, і ми будемо переносити його на наступний пленарний тиждень. <i>(Шум у залі) </i></p>
<p>Дякую. Все! Дякую. На наступний пленарний тиждень ми його в перший день поставимо.</p>
<p>І, колеги, розпочинаємо запис на виступи в "Різному". <i>(Шум у залі) </i>&nbsp;А… запити. Запити, запити. Правда. Це ні, ні, ні, ми перенесли запити після розгляду питань порядку денного. Будь ласка,&nbsp; Оксана Іванівна, передаю вам слово.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>13:11:22</p>
<p>ГОЛОВУЮЧИЙ. Дякую.</p>
<p>Депутатські запити.</p>
<p>Віктора Развадовського до Прем'єр-міністра України, голови Житомирської обласної державної адміністрації щодо виділення коштів на ремонт даху у приміщенні військової частини – польова пошта В-2010, місто Житомир.</p>
<p>Віктора Развадовського до голови Житомирської обласної державної адміністрації щодо виділення коштів для ремонту критичного стану покрівлі будинку №4 по вулиці Воронкіна в селі Висока Піч Житомирського району Житомирської області.</p>
<p>Артема Вітка до Прем'єр-міністра України щодо продовження термінів складання списків, подання їх у відповідні структурні підрозділи з питань соціального захисту населення для виплат одноразової грошової допомоги.</p>
<p>Владислава Бухарєва до Прем'єр-міністра України щодо виділення коштів з Державного бюджету України для будівництва водогону до мікрорайону "Черемушки" в місті Лебедин Сумської області.</p>
<p>Василя Петьовки до Прем'єр-міністра України стосовно відновлення фінансування протипаводкового захисту басейну річки Тиса в Закарпатській області.</p>
<p>Руслана Князевича до Генерального прокурора України щодо протиправних дій начальника слідчого управління прокуратури Одеської області Петра Кушніра.</p>
<p>Олександра Дехтярчука до Прем'єр-міністра України, Міністра фінансів України щодо надання інформації стосовно фінансування "Державної цільової економічної програми енергоефективності і розвитку сфери виробництва енергоносіїв з відновлюваних джерел енергії та альтернативних видів палива на 2010-2015 роки", затвердженої Постановою Кабінету Міністрів України від 1 березня 2010 року №243.</p>
<p>Максима Бурбака до Прем'єр-міністра України про підпорядкування державного підприємства "Дослідне господарство "Чернівецьке" Буковинського інституту агропромислового виробництва Міністерству аграрної політики та продовольства України для подальшого його реформування та розпаювання землі і майна.</p>
<p>Сергія Куніцина до Генерального прокурора України щодо порушення прав учасника бойових дій в Афганістані Володимира Охріменка.</p>
<p>Павла Кишкаря до Міністра інфраструктури України, Міністра фінансів України, Міністра оборони України щодо завершення будівництва багатоквартирного будинку, розташованого за адресою: Київська область, місто Бровари, вулиця Черняхівського, 21-Б (забудовник ТОВ "Північзахідтрансбуд"), в тому числі для потреб учасників бойових дій з Російською Федерацією на Сході України.</p>
<p>Івана Балоги до Прем'єр-міністра України стосовно виконання положень Закону України "Про внесення змін до Бюджетного кодексу України щодо реформування міжбюджетних відносин" від 28 грудня 2014 року №79 - VIII.</p>
<p>Володимира Ар'єва до Генерального прокурора України щодо перевірки інформації про розкрадання керівництвом "Дельта Банку" коштів, виділених Національним банком України на рефінансування Публічного акціонерного товариства "Дельта Банк".</p>
<p>Сергія Лабазюка до Міністра інфраструктури України щодо закриття залізничної станції Грузевиця.</p>
<p>Сергія Соболєва до Генерального прокурора України про розгляд питання щодо вручення повідомлень про підозру (в рамках розслідування кримінальних проваджень №42013080390000028, №12013080230001652, №1201308080230002066, відкритих на підставі депутатських звернень) колишнім посадовим особам Запорізької районної державної адміністрації Запорізької області, за підписом яких, за часів режиму Януковича, систематично вчинялись посадові злочини, пов'язані із протиправним розпорядженням землею.</p>
<p>Владислава Бухарєва до Прем'єр-міністра України щодо виділення коштів з Державного бюджету України для будівництва самопливного каналізаційного колектору в місті Лебедин Сумської області.</p>
<p>Дмитра Андрієвського до Прем'єр-міністра України щодо захисту прав фізичних осіб, які надають соціальні послуги громадянам похилого віку, інвалідам, дітям-інвалідам, хворим, які не здатні до самообслуговування і потребують постійної сторонньої допомоги.</p>
<p>Андрія Вадатурського до Міністра економічного розвитку і торгівлі України, Міністра аграрної політики та продовольства України, Президента Національної академії аграрних наук України щодо забезпечення права працівників державного підприємства "Дослідне господарство "Реконструкція" - мешканців сіл Лепетиха, Червоний Яр та Веселе Березнегуватського району Миколаївської області на отримання земельних паїв.</p>
<p>Якова Безбаха до Міністерства соціальної політики України, Міністерства внутрішніх справ України, Рахункової палати, Антимонопольного комітету України, Генеральної прокуратури України щодо необхідності перевірки фактів викладених у розслідуваннях журналістів.</p>
<p>Андрія Шиньковича до Голови Хмельницької обласної державної адміністрації, голови Хмельницької обласної ради щодо необхідності передбачення коштів в обласному бюджеті на демонтаж завалу та будівництво нової частини поліклініки в місті Ізяславі Хмельницької області.</p>
<p>Андрія Шиньковича до міністра аграрної політики та продовольства України про необхідність передачі розпорядження землями сільськогосподарського призначення державної власності в управління територіальним громадам.</p>
<p>Олега Барни до міністра аграрної політики та продовольства України щодо відсутності реформування та підвищення ефективності в роботі державного підприємства "Укрспирт".</p>
<p>Групи народних депутатів (Кривошеї, Полякова, Романюка) до Президента Національної академії аграрних наук України щодо надання інформації відносно стану використання земель.</p>
<p>Групи народних депутатів (Романюка, Полякова, Кривошеї) до Прем'єр-міністра України стосовно надання інформації про кінцевий результат службового розслідування щодо діяльності колишнього голови Державної фіскальної служби України Ігоря Білоуса.</p>
<p>Групи народних депутатів (Полякова, Романюка, Кривошеї) до Голови Служби безпеки України щодо конфіскованих контейнерів з тютюновими виробами.</p>
<p>Дмитра Добродомова до прокурора Львівської області, начальника Головного управління Міністерства внутрішніх справ України у Львівській області, начальника Служби автомобільних доріг України у Львівській області щодо фактів розкрадання щебеню при будівництві автодороги Жовква-Червоноград-Ковель.</p>
<p>Ігоря Шурми до Прем'єр-міністра України щодо саботування організації лікування смертельно хворих дітей та поранених бійців АТО за кордоном з боку керівництва Міністерства охорони здоров'я України.</p>
<p>Ігоря Шурми до Голови Служби безпеки України щодо зловживань та правопорушень при отриманні дозволів на переміщення до зони АТО.</p>
<p>Володимира Кацуби до Прем'єр-міністра України, віце-прем’єр-міністра України - міністра регіонального розвитку, будівництва та житлово-комунального господарства України, голови Харківської обласної державної адміністрації, голови Харківської обласної ради щодо необхідності термінового вжиття заходів із забезпечення мешканців міста Люботин питною водою, завершення будівництва глибоководної свердловини по вулиці Курортній та початку будівництва додаткової свердловини, оскільки мешканці міста Люботин роками потерпають від проблем місцевого водопостачання та катастрофічної нестачі питної води.</p>
<p>Володимира Кацуби до Прем'єр-міністра України, віце-прем’єр-міністра України - міністра регіонального розвитку, будівництва та житлово-комунального господарства України, міністра освіти і науки України, голови Харківської обласної державної адміністрації, голови Харківської обласної ради щодо вирішення питань на користь місцевої громади селища типу, міського типу Пісочин Харківського району Харківської області питання стосовно необхідності виділення коштів у повному обсязі на будівництво навчального закладу (школи) у мікрорайоні "Мобіль" селища міського типу Пісочин.</p>
<p>Гліба Загорія до Прем'єр-міністра України стосовно переліку видів благодійної допомоги військовослужбовцям, їх родинам, внутрішньо переміщеним особам та мирним мешканцям, що проживають на території проведення АТО.</p>
<p>Олександра Супруненка до Прем'єр-міністра України щодо вжиття невідкладних та системних заходів зі встановлення лічильників обліку газу для киян у поточному році.</p>
<p>Олександра Ревеги до міністра оборони України про розміщення на фондах військового містечка №3 мікрорайону Елінг у місті Бердичів Житомирської області нової військової частини.</p>
<p>Руслана Сольварара до Кабінету Міністрів України, Міністерства охорони здоров'я України, Київської міської державної адміністрації щодо необхідності вдосконалення Закону України "Про здійснення державних закупівель" в частині проведення державних закупівель медикаментів і витратних матеріалів для лікування онкологічних та гематологічних хворих, а також тих, хто потребує трансплантації кісткового мозку.</p>
<p>Віталія Гудзенка до Міністерства екології та природних ресурсів України щодо перевірки якості питної води в місті Узин Білоцерківського району Київської області та прилеглих сіл.</p>
<p>Віталія Гудзенка до начальника Служби автомобільних доріг у Київській області щодо капітального ремонту комунальних доріг Сквирського району Київської області.</p>
<p>Групи народних депутатів (Сташука, Ємця та інших. Всього 6 депутатів) до Національної комісії, що здійснює державне регулювання у сферах енергетики та комунальних послуг, Публічного акціонерного товариства "Київенерго" щодо встановлення тарифів на водопостачання та водовідведення.</p>
<p>Івана Балоги до Прем'єр-міністра України щодо фінансування Програми для поліпшення житлових умов для учасників антитерористичної операції.</p>
<p>Анатолія Денисенка до голови Національної ради України з питань телебачення і радіомовлення, міністра інформаційної політики України щодо стану та перспектив впровадження в Україні цифрового телебачення.</p>
<p>Анатолія Денисенка до голови Харківської обласної державної адміністрації щодо створення та функціонування соціальних магазинів для малозабезпечених верств населення.</p>
<p>Анатолія Кузьменка до міністра екології та природних ресурсів України стосовно шкідливого впливу на навколишнє середовище, яке спричинено постійними пожежами, тлінням сміття на сміттєзвалищі, проведення державної екологічної експертизи щодо подальшого функціонування та експлуатації полігону твердих побутових відходів у місті Олександрія Кіровоградської області.</p>
<p>Юрія Бублика до Прем'єр-міністра України, міністра юстиції України про вжиття невідкладних заходів щодо попередження надзвичайної ситуації, що виникла у Комунального підприємства Полтавської обласної ради "Полтава-водоканал" через заборгованість за спожиту електроенергію при наданні послуг з водопостачання і водовідведення та відсутністю субвенцій з державного бюджету на погашення різниці в тарифах, що призведе до зупинення діяльності цього підприємства та його ліквідації.</p>
<p>Олександра Кодоли до Прем'єр-міністра України щодо погашення заборгованості по заробітній платі працівникам навчальних закладів та установ освіти Ніжинського району Чернігівської області.</p>
<p>Олександра Кодоли до Прем'єр-міністра України, голови Чернігівської обласної державної адміністрації щодо будівництва соціального житла для молодих спеціалістів медичних працівників Срібнянського району Чернігівської області.</p>
<p>Ірини Сисоєнко до Міністра охорони здоров'я України щодо визначення необхідного обсягу гемодіалізу для громадян України.</p>
<p>Віталія Барвіненка до Генерального прокурора України щодо розслідування зловживань службовим становищем голови Приморської сільської ради Білгород-Дністровського району Одеської області.</p>
<p>Групи народних депутатів (Войціцької, Лещенка та інших,. всього 12 депутатів) до Прем'єр-міністра України щодо повернення Публічного акціонерного товариства "Укрнафта" під державний контроль.</p>
<p>Віталія Сташука до Міністра внутрішніх справ України щодо організації перевірки на предмет правомірності дій (бездіяльності) працівників міліції під час інциденту, який мав місце 19 травня 2015 року поблизу станції метро "Осокорки" в Дарницькому районі міста Києва.</p>
<p>Івана Рибака до Голови Державної служби України з надзвичайних ситуацій щодо необхідності вжиття невідкладних заходів, направлених на відновлення функціонування окремого державного пожежно-рятувального поста в селищі міського типу Неполоківці Кіцманського району Чернівецької області.</p>
<p>Івана Рибака до Міністра фінансів України щодо необхідності виділення додаткового фінансового ресурсу.</p>
<p>Павла Різаненка до Генерального прокурора України щодо пред'явлення позову в інтересах держави до Публічного акціонерного товариства "Укрнафта" про стягнення до Державного бюджету України боргу в розмірі 1-го мільярду 779 мільйонів 624 тисяч 775 гривень.</p>
<p>Павла Різаненка до Прем'єр-міністра України, заступника Голови Державної фінансової інспекції України щодо не укладення із забудовниками договорів про пайову участь у розвиток інфраструктури міста Бровари, внаслідок чого до бюджету міста не надходять кошти.</p>
<p>Ігоря Алексєєва до Генерального прокурора України стосовно публічного звіту Генеральної прокуратури України з приводу розслідування кримінальних проваджень щодо фактів зловживань та розтрати бюджетних коштів з боку колишнього Міністерства охорони здоров'я України Раїси Богатирьової.</p>
<p>Олега Кулініча до міністра аграрної політики та продовольства України щодо першочергового виділення земельних ділянок для учасників АТО на території Миргородської міської ради Полтавської області.</p>
<p>Олексія Ленського до Генерального прокурора України, Міністра енергетики та вугільної промисловості України щодо проведення перевірки інформації про поставки на платній основі краденого на окупованій землі вугілля в Україну за 4 напрямками - Харків, Дніпропетровськ, Кіровоград та Одеса, вжиття відповідних заходів реагування.</p>
<p>Олексія Ленського до Секретаря Ради національної безпеки і оборони України, Генерального прокурора України щодо невідкладного вжиття заходів реагування для зупинення спецоперації екс-депутата Кіровоградської міської ради Артема Стрижакова та екс-губернатора Сергія Ларіна, які користуючись послугами "Московської PR групи Політ-консалтинг" за кошти благодійного фонду "Розвиток Кіровоградщини", що причетний до злочинного клану сім'ї Януковича проводять масовий підкуп виборців та розповсюджують поліграфічну продукцію, намагаючись розпалити сепаратиські антиукраїнські настрої.</p>
<p>Євгена Дейдея до Генерального прокурора України, Міністра оборони України, голови Івано-Франківської обласної державної адміністрації щодо незадоволення громадськості сіл Старі Кривотули, Нові Кривотули, Красилівка, Одаї, Марківці та інших жителів сіл Тисменицького району Івано-Франківської області відносно дій по руйнуванню пускових шахт ракетно-пускового комплексу Двіна та не реагування на зазначену ситуацію і на відповідні порушення законодавства України посадових осіб місцевого самоврядування та посадових осіб, на яких покладено обов'язки забезпечення екологічної та санітарно-епідеміологічної безпеки.</p>
<p>Олега Осуховського до Генерального прокурора України щодо здійснення перевірки дотримання процедури тендеру МВС України під час укладання угоди з ТОВ "Лемодо" на постачання номерних знаків.</p>
<p>Олега Осуховського до Прем'єр-міністра України щодо відповідальності Уряду з контролю використання бюджетних коштів НАК "Нафтогаз України".</p>
<p>Ігоря Попова до Генерального прокурора України щодо неухильного дотримання вимог Закону України "Про очищення влади" в органах прокуратури України.</p>
<p>Дмитра Добродомова до Міністра внутрішніх справ України щодо правомірності присвоєння спеціального звання підполковника внутрішньої служби Юрію Соболті.</p>
<p>Костянтина Яриніча до Міністра охорони здоров'я України, Міністра фінансів України щодо забезпечення дотримання соціальних гарантій працівників галузі охорони здоров'я в Кіровоградській області.</p>
<p>Сергія Рибалки до Прем'єр-міністра України стосовно створення міжурядової комісії між Кабінетом Міністрів України та Урядом Республіки Казахстан.</p>
<p>Групи народних депутатів (Войцеховської, Ємця та інших. Всього 7 депутатів) до Київського міського голови щодо приведення будівлі по вулиці Російській, 64 у Дарницькому районі міста Києва та прилеглої до неї території до належного санітарного стану, відновлення порушення благоустрою, забезпечення громадського порядку.</p>
<p>Групи народних депутатів (Демчака, Порошенка та інших. Всього 8 депутатів) до міністра фінансів України щодо коштів на ремонт доріг, залучених під державні гарантії Державним агентством автомобільних доріг.</p>
<p>Руслана Демчака до Міністра інформаційної політики України щодо трансляції українських телеканалів в кабельних мережах Республіки Казахстан.</p>
<p>Андрія Шипка до Прем'єр-міністра України щодо вжиття невідкладних заходів захисту колишніх працівників ВАТ "Нікопольбуд" у питанні встановлення справедливої пенсії у зв'язку із втратою документів, необхідних для її нарахування, при ліквідації цього підприємства.</p>
<p>Юрія Вознюка до міністра економічного розвитку і торгівлі України, голови Рівненської обласної державної адміністрації щодо фінансування будівництва загальноосвітньої школи І-ІІІ ступенів в селі Горбаків Гощанського району Рівненської області за рахунок коштів державного фонду регіонального розвитку будівництва.</p>
<p>Андрія Іллєнка до голови Київської міської державної адміністрації, першого заступника прокурора міста Києва, начальника Державної екологічної інспекції у місті Києві, тимчасово виконуючого обов'язки голови Деснянської районної в місті Києві державної адміністрації, генерального директора Комунального об'єднання "Київзеленбуд" щодо вжиття заходів реагування стосовно захисту прав територіальної громади міста Києва через будівництво торгівельних споруд по вулиці Кіото, 10 в Деснянському районі столиці.</p>
<p>Андрія Іллєнка до голови Київської міської державної адміністрації, заступника Київського міського голови - секретаря Київської міської ради, першого заступника прокурора міста Києва, начальника Державної екологічної інспекції у місті Києві щодо надання інформації про вжиті заходи стосовно захисту прав територіальної громади міста Києва шляхом недопущення будівництва торговельно-побутового комплексу на проспекті Броварському біля станції метро "Чернігівська" у Деснянському районі столиці.</p>
<p>Григорія Тіміша до голів районних рад та районних державних адміністрацій Герцаївського, Глибоцького, Новоселицького, Сторожинецького районів Чернівецької області щодо вжиття заходів для реалізації Закону України "Про засудження комуністичного та націонал-соціалістичного (нацистського) тоталітарних режимів в Україні та заборону пропаганди їх символіки".</p>
<p>Володимира Арешонкова до Прем'єр-міністра України про вирішення питання відшкодування заборгованості Державному територіально - галузевому об'єднанню "Південно-Західна залізниця" за надані послуги з перевезення окремих пільгових категорій громадян залізничним транспортом.</p>
<p>Володимира Арешонкова до Прем'єр-міністра України про фінансування природоохоронних заходів у місті Коростені.</p>
<p>Михайла Головка до Прем'єр-міністра України, міністра фінансів України щодо обсягів зовнішніх запозичень впродовж останнього року та причин зменшення державного боргу.</p>
<p>Михайла Головка до міністра фінансів України стосовно стану перемовин з іноземними кредиторами іноземними кредиторами щодо реструктуризації державного боргу України.</p>
<p>Ярослава Дубневича до Прем'єр-міністра України, міністра інфраструктури України, голови Державного агентства автомобільних доріг України щодо віднесення до переліку міжнародних автомобільних доріг ділянки дороги Р-15 від міста Жовква Львівської області в напрямку до міжнародного пункту пропуску "Угринів - Долгобичув".</p>
<p>Ярослава Дубневича до міністра інфраструктури України, виконуючого обов’язки генерального директора Державної адміністрації залізничного транспорту України щодо повернення плеча обслуговування пасажирського поїзда № 142 - № 141 в локомотивне депо "Львів-Захід".</p>
<p>Антона Кіссе до Прем'єр-міністра України, голови Одеської обласної державної адміністрації щодо розчищення та поглиблення русел річок Когильник та Чага, а також відновлення та будівництва системи водовідведення міста Арциз Одеської області.</p>
<p>Вадима Кривенка та Павла Дзюблика до Прем'єр-міністра України, міністра внутрішніх справ України, міністра екології та природних ресурсів України, міністра аграрної політики та продовольства України, Генерального прокурора України щодо незаконного створення в Одеській області на базі великих озер та лиманів, у тому числі морських, спеціальних товарних рибних господарств.</p>
<p>Олександра Домбровського до Прем'єр-міністра України, Генерального прокурора України, міністра освіти і науки України, міністра внутрішніх справ України, Голови Служби безпеки України, голови Вінницької обласної державної адміністрації, прокурора Вінницької області, начальника управління Міністерства внутрішніх справ України у Вінницькій області, начальника Управління Служби безпеки України у Вінницькій області щодо встановлення шляхів незаконного ввезення на територію України, притягнення до суворої кримінальної відповідальності осіб причетних до ввезення, виготовлення, перероблення та розповсюдження на території України наркотичного засобу "Насвай", включення до Переліку наркотичних засобів, психотропних речовин і прекурсорів затвердженого Постановою Кабінету Міністрів України №770 від 6 травня 2000 року, наркотичного засобу "Насвай", як особливо небезпечного наркотичного засобу, обіг якого заборонено на території України, а також проведення роз'яснювальної роботи в освітніх закладах стосовно неприпустимості вживання наркотичного засобу "Насвай" та повідомлення про такі факти правоохоронним органам.</p>
<p>Олександра Домбровського до Прем'єр-міністра України, міністра фінансів України, міністра закордонних справ України, міністра енергетики та вугільної промисловості України, Державного агентства України з управління зоною відчуження, голови Державної інспекції ядерного регулювання України щодо сплати Україною членських внесків за 2014-2015 роки до Міжнародного агентства з атомної енергії (МАГАТЕ), з метою недопущення позбавлення України права голосу в МАГАТЕ.</p>
<p>Олеся Довгого до Кабінету Міністрів України стосовно необхідності вжиття заходів щодо захисту законних прав та інтересів пенсіонерів.</p>
<p>Олеся Довгого до&nbsp; Міністерства регіонального розвитку, будівництва та житлово-комунального господарства України щодо вирішення питання проведення капітального ремонту аварійної покрівлі багатоквартирного будинку №12/36 по провулку Толстого у місті Знам'янка Кіровоградської області.</p>
<p>Миколи Томенка до Прем'єр-міністра України про необхідність проведення державної екологічної експертизи доцільності будівництва Біланівського гірничо-збагачувального комбінату.</p>
<p>Групи народних депутатів (Луценко, Коежм'якіна та інших. Всього 5 депутатів) до Уповноваженого Верховної Ради України з прав людини щодо порушення конституційних прав засуджених.</p>
<p>Групи народних депутатів (Семенухи, Веселової та інших. Всього 7 депутатів) до Прем'єр-міністра України щодо відновлення залізничного сполучення за напрямками Київ-Маріуполь, Львів-Маріуполь, Харків-Маріуполь.</p>
<p>Ярослава Маркевича до Президента - Генерального конструктора Державного підприємства "Антонов" щодо страхуванням авіаційних ризиків державного підприємства "Антонов".</p>
<p>Ярослава Маркевича до міністра юстиції України щодо утримання державних реєстрів.</p>
<p>Юрія Дерев'янка до міністра внутрішніх справ України щодо надання інформації про результати перевірки, передбаченої Законом України "Про очищення влади", проведеної відносно начальника Головного управління Міністерства внутрішніх справ України в місті Києві Олександра Терещука.</p>
<p>Юрія Дерев'янка до міністра внутрішніх справ України щодо надання копій декларацій про майно, доходи, витрати і зобов'язання фінансового характеру керівництва Державної автомобільної інспекції Міністерства внутрішніх справ України.</p>
<p>Групи народних депутатів (Юринець, Климпуш-Цинцадзе та інших. Всього 14 депутатів) до міністра економічного розвитку і торгівлі України щодо надання інформації про стан виконання Державної програми розвитку транскордонного співробітництва на 2011-2015 роки.</p>
<p>Дмитра Тимчука до міністра оборони України щодо розслідування діяльності посадових осіб Міністерства оборони України, які призвели до дискредитації Сил спеціальних операцій.</p>
<p>Сергія Капліна до голови Антимонопольного комітету України щодо проведення перевірок економічної обґрунтованості розрахунку підвищених тарифів на перевезення пасажирів у пасажирському транспорті міста Полтава.</p>
<p>Сергія Капліна до міністра внутрішніх справ України щодо проведення службового розслідування відносно ситуації, яка склалась із переведенням працівників Управління внутрішніх справ України в Полтавській області, які брали участь в антитерористичній операції, на нижчі посади.</p>
<p>Ігоря Бриченка до Генерального прокурора України, міністра внутрішніх справ України щодо припинення незаконних захоплень земель Національної академії наук України й неминучого притягнення до відповідальності винних у рейдерських захопленнях орних, особливо цінних державних земель зброярського та селекційного центрів країни.</p>
<p>Ганни Гопко до Прем'єр-міністра України про необхідність відзначення &nbsp;на державному рівні 2 вересня 2015 року визначної дати – 600-річчя першої писемної згадки про місто Одесу, посилення роботи органів державної влади та місцевого самоврядування з підготовки до належного відзначення цього ювілею за участі перших осіб держави та зарубіжних гостей.</p>
<p>Ганни Гопко до Прем'єр-міністра України про необхідність невідкладного відновлення пасажирського залізничного сполучення з містом Маріуполем, зокрема, відновлення курсування потягів Київ-Маріуполь, Львів-Маріуполь та Харків-Маріуполь та забезпечення надійної охорони залізниці на маріупольському напрямі.</p>
<p>Тараса Батенка до виконуючого обов'язки голови Національної комісії, що здійснює державне регулювання у сферах енергетики та комунальних послуг щодо перевірки діяльності облгазів, які свідомо вписують у квитанції зайві покази лічильників, а також здійснюють розрахунки за природний газ за завищеними цінами, що призводить до збагачення окремих осіб.</p>
<p>Тараса Батенка до Віце-прем'єр-міністра України – міністра культури України щодо надання інформації стосовно кількості та стану стародруків та рідкісних видань, які мають унікальну цінність і є невід'ємною частиною української та всесвітньої науково-культурної спадщини та потребують невідкладної реставрації та консервації.</p>
<p>Олександра Ксенжука до Генерального прокурора України, міністра внутрішніх справ України щодо порушення кримінальної справи по факту ухилення від виконання ухвали Вінницького окружного адміністративного суду керівництвом Державної фінансової інспекції України.</p>
<p>Едуарда Матвійчука до Комітету Верховної Ради України з питань охорони здоров'я, Кабінету Міністрів України, Міністерства охорони здоров'я України, Міністерства соціальної політики України, Міністерства фінансів України, Одеської обласної державної адміністрації, Одеської міської ради стосовно звернення мешканки Київського району міста Одеса Ірини Манченко щодо необхідності розробки на державному рівні програми соціальної щомісячної допомоги хворим на глаукому.</p>
<p>Едуарда Матвійчука до Комітету Верховної Ради України з питань охорони здоров'я, Кабінету Міністрів України, Міністерства охорони здоров'я України, Міністерства оборони України, Міністерства фінансів України, Одеської обласної державної адміністрації, Одеської міської ради стосовно необхідності об'єктивного розгляду звернення Військово-медичного клінічного центру Південного регіону Міністерства оборони України щодо необхідності створення комплексних умов для лікування військовослужбовців та планування придбання сучасної стаціонарної ангіографічної установки.</p>
<p>Групи народних депутатів (Суслової, Червакової та інших. Всього 11 депутатів) до міністра внутрішніх справ України щодо надання повної та достовірної інформації про заступників та радників міністра внутрішніх справ України.</p>
<p>Богдана Дубневича до голови Львівської обласної ради щодо незадовільної роботи бригад швидкої медичної допомоги.</p>
<p>Богдана Дубневича до міністра охорони здоров'я України щодо реформ у медичній галузі.</p>
<p>Олександра Супруненка до голови Київської міської державної адміністрації щодо вжиття системних заходів для ліквідації стихійних сміттєзвалищ у Дарницькому районі міста Києва.</p>
<p>Валерія Лунченка до Директора філії Державного підприємства «Укрдержбудекспертиза» у Закарпатській області щодо надання інформації про стан проведення експертизи кошторисної частини робочого проекту: капітальний ремонт житлового будинку громадянина Миколи Алейнікова.</p>
<p>Ігоря Артюшенка до Віце-прем’єр-міністра України – Міністра регіонального розвитку, будівництва та житлово-комунального господарства України, голови Запорізької обласної державної адміністрації, Секретаря Запорізької міської ради щодо забезпечення прав мешканців гуртожитків на приватизацію кімнат.</p>
<p>Ігоря Артюшенка до Генерального прокурора України, Міністра внутрішніх справ України щодо злочинної бездіяльності посадових осіб органів внутрішніх справ та наявності ознак корупційних діянь під час досудового розслідування злочинів.</p>
<p>Сергія Рудика до Міністра внутрішніх справ України щодо притягнення до відповідальності винних осіб у фальсифікації виборів народних депутатів України на виборчому окрузі №198 Черкаської області.</p>
<p>Сергія Рудика до Міністра освіти і науки України щодо неправомірного скасування виплати надбавки до заробітної плати за престижність професії вчителів у розмірі 20 % та бібліотекарів у розмірі 50 %в Черкаської області.</p>
<p>Сергія Євтушка до Прем'єр-міністра України, Генерального прокурора України, голови Одеської обласної ради, Одеського міського голови щодо перевірки фактів протизаконної зміни інвестором цільового призначення земельної ділянки у парковій зоні міста Одеси.</p>
<p>Івана Мельничука до Генерального прокурора України щодо надання інформації про стан та результати розслідування у кримінальному провадженні № 1201410010014777 від 31 грудня 2014 року.</p>
<p>Івана Мельничука до Голови Державної авіаційної служби України, Генерального директора державного підприємства обслуговування повітряного руху України "Украерорух", виконуючого обов’язки генерального директора Державного підприємства «Міжнародний аеропорт «Бориспіль» щодо надання інформації про авіакомпанії, які зареєстровані в Україні та мають сертифікат експлуатанта і ліцензію на надання послуг з перевезення пасажирів, вантажу повітряним транспортом.</p>
<p>Юрія Бублика до Міністра соціальної політики України про усунення дискримінаційних проявів щодо осіб, які чинним законодавством позбавлені права бути усиновлювачами через наявність погашеної або знятої в установленому порядку судимості.</p>
<p>Олександра Фельдмана до Прем'єр-міністра України щодо інформування про причини та обґрунтованість рішення про скасування посади Урядового уповноваженого з питань етнонаціональної політики.</p>
<p>Володимира Парасюка до Міністра оборони України щодо бездіяльності керівництва Яворівського військового полігону в особі підполковника Олексія Шевченка.</p>
<p>Володимира Парасюка до Генерального прокурора України, Міністра внутрішніх справ України щодо зловживання службовим становищем та службового підроблення головою Жовківської районної державної адміністрації Львівської області Надії Щур.</p>
<p>Ірини Суслової до Генерального прокурора України, Міністра внутрішніх справ України, Міністра оборони України, військового прокурора Центрального регіону України щодо неправомірної передачі та рейдерського захоплення земель господарства "Майдан".</p>
<p>Юрія Левченка до голови Київської міської державної адміністрації щодо бездіяльності Київського міського голови Віталія Кличка в питанні захисту інтересів громади мікрорайону "Осокорки" та необхідності розірвання договору оренди земельної ділянки переданої Київською міською радою у користування ТОВ "СКАЙ-БУД ЛТД" для спорудження приміщень торгівельно-розважального комплексу по проспекту Бажана у Дарницькому районі міста Києва.</p>
<p>Юрія Левченка до Генерального прокурора України, Міністра внутрішніх справ України щодо службової бездіяльності та порушення прав громадян працівниками МВС України, зокрема шляхом завдання тілесних ушкоджень та пособництва організованому злочинному угрупуванню під час протестів на скандальній забудові у мікрорайоні "Осокорки" міста Києва.</p>
<p>Артура Мартовицького до Прем'єр-міністра України щодо припинення порушень конституційних прав і свобод громадян.</p>
<p>Артура Мартовицького до Прем'єр-міністра України щодо забезпечення фінансування спеціалізованих медико-санітарних частин в перехідний період.</p>
<p>Ми завершили запити. Прошу, переходимо до розгляду "Різне". У нас залишилось 15 хвилин, прошу, записуйтеся. Прошу. Я вас прошу, шановні народні депутати, я вас прошу. Прошу.</p>
<p>У нас залишилося 20 хвилин до завершення засідання. Я зараз перевірю. Шановні народні депутати, шановні народні депутати, я вас прошу займіть свої місця.</p>
<p>Так, поки ви будете сваритися, то ніхто взагалі не виступить. Тому я оголошую перезапис на… Шановні народні депутати, ви можете продовжувати далі сваритися, і тоді взагалі ніхто не виступить. Тому є, відбувся запис, залишилося 15 хвилин для виступів. <i>(Шум у залі)</i></p>
<p>Народний депутат Олег Ляшко, Радикальна партія, і передав слово йому&nbsp; Скуратовський.</p>
<p>&nbsp;</p>
<p>13:43:50</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати, ті, хто ще залишився в цьому залі. Я хочу знову привернути увагу до тих проблем, до тих питань, які хвилюють українських громадян. В першу чергу це зниження пенсійного віку для жінок. У січні нинішнього року за ініціативою фракції Радикальної партії, автор законопроекту народний депутат Юрій Шухевич, парламент проголосував законопроект, який дає право жінкам, які досягли 55 віку, виходити на пенсію за умови, якщо у них є 30 років трудового стажу. У січні місця Президент України Петро Порошенко наклав вето на цей закон. Із січня місяця, на жаль, парламент не знайшов часу і можливості розглянути цей закон для того, щоб подолати вето Президента і дати можливість нашим чарівним жінкам, нашим українським квіткам, які все життя працювали, заробляли тяжко-важко дати їм можливість у 55 років виходити на пенсію.</p>
<p>Адже цілком очевидно, що людей у 55 років на роботу вже мало хто візьме. І виходить так, що до 60 років треба чекати, щоб нарахували пенсію, і потім і пенсії не буде, і життя пройшло. Тому ми вимагаємо невідкладно внести до зали Верховної Ради законопроект, який дасть можливість жінкам в 55 років виходити на пенсію і подолати у зв'язку з цим вето Президента. Так само ми вважаємо, що прийшов час скасувати норму, якою вираховується 15 відсотків від пенсії у працюючих пенсіонерів.</p>
<p>Дані державного бюджету показують, що перевиконання доходів державного бюджету за перший квартал 2015 року 21,5 мільярд гривень. Ми вважаємо, що прийшла можливість і час сьогодні у парламенті проголосувати закон і повернути працюючим пенсіонерам отримувати повну пенсію Люди тяжко-важко працювали. Ніхто не має права забирати у них пенсію. Ніхто не має права позбавляти їх копійок, які вони заробили – це є аморально. І тому фракція&nbsp; Радикальної партії, яка завжди стоїть насторожі&nbsp; інтересів трудового народу, пенсіонерів, жінок, чоловіків, всіх українських громадян, ми вимагаємо розглянути законопроект, і повернути 15 відсотків пенсії, які сьогодні не отримують наші пенсіонери.</p>
<p>Третя наша вимога&nbsp; фракції&nbsp; Радикальної партії – це індексація зарплат&nbsp; і пенсій. Як я вже сказав, доходи державного бюджету дають можливість індексувати, тобто підвищити зарплати&nbsp; і пенсії, бо тарифи&nbsp; виросли, ціни на все виросли, а зарплати і пенсії не виросли. Тому&nbsp; фракція&nbsp; Радикальної партії,&nbsp; яка завжди захищає&nbsp; інтереси людей, вимагає підвищення&nbsp; зарплат і пенсій, зниження тарифів, повернути пенсію, яку забрали…</p>
<p>&nbsp;</p>
<p>ГОЛОВУЮЧИЙ.&nbsp; Прошу, завершуйте.</p>
<p>&nbsp;</p>
<p>ЛЯШКО О.В. … і всіма своїми діями, я закликаю колег&nbsp; по парламенту, захищати інтереси мільйонів українських громадян, які сподіваються на нас, які чекають від нас рішучих, радикальних реформ спрямованих на підвищення рівня&nbsp; життя, на створення робочих місць, на забезпечення&nbsp; молоді роботою, зарплатою, житлом і перспективою.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Прошу, народний депутат Михайло Головко.</p>
<p>&nbsp;</p>
<p>13:47:35</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164-й виборчий округ, Тернопільщина.</p>
<p>Шановні виборці! Прикро сьогодні, що&nbsp; в сесійній залі, в&nbsp;&nbsp;&nbsp; черговий раз, в п'ятницю ця зала є порожня, адже коаліція і практично всі фракції порозбігалися, і залишилися горстка депутатів, яких турбує ще доля українського народу, і які працюють. Я би хотів підняти тему, адже рідко є можливість виступати, тому що і цього разу знову вже хотіли порушити Регламент, і я вважаю, це неприпустимо.&nbsp; І тому дати в п'ятницю, якраз в питанні "Різне", виступати&nbsp; позафракційним депутатам всім, які залишаються, які хочуть виступити.</p>
<p>Виступити на рахунок дуже&nbsp; болючої теми – це і захисту&nbsp; селян, це є питання про підняття ціни на молоко. Адже ми стали свідками, що вчергове знову цього тижня законопроект не розглянули, хоча він і був в порядку денному, бо так би мовити&nbsp; не дійшли до тієї&nbsp; теми. Я розумію, що завжди вистачає&nbsp; часу дійти до теми підняття, наприклад,&nbsp; судового збору для людей, що люди тепер мусять в декілька разів більше заплатити, щоб захистити свої права в судах, але в той же час, коли люди піднімають питання кричуще виживання на селі, а це підняття ціни на молоко, яке для них є практично корова єдиною годувальницею. Адже люди сьогодні іншого доходу сьогодні не мають, тому працюючи важко і ми бачимо, що тенденція дуже негативна. Люди практично вирізають худобу, здають її, тому що немає сенсу, важко працювати і отримувати копійки.</p>
<p>Сьогодні молоко дешевше ніж вода. Ціни на продукти повиростали, а молоко і надалі залишається на межі порядку 2 гривні, 2,5 гривні і це є ганьба, тому що реально в таких умовах люди вижити не можуть. Практично в селі іншої роботи немає, але вони важко працюють, а до них ставляться зневажливо.</p>
<p>Тому ми вимагаємо і наша політична сила, що негайно наступного пленарного тижня законопроект про підняття ціни на молоко 2089 був обов'язково включений в порядок денний в першій часті, щоб ми змогли його розглянути. Адже, якщо цього не буде зроблено, тоді ми залишаємо права за собою блокувати трибуну. Вважаємо, що нехтувати правами українців, обтирати об них ноги це не припустимо. І я хочу, щоб зала визначалася, стоїмо ми на інтересах все ж таки олігархів, переробників чи захищаємо простих селян? І тому від нас з вами, депутати, залежить чи ми дамо можливість&nbsp; селянам працювати, чи дамо можливість їм отримувати гідну оплату за їхню працю, адже ми розуміємо, що село сьогодні на грані вимирання. А такими діями, так як сьогодні працює влада, цією антисоціальною реформою, яку впроваджують, що практично ліквідовуючи селищні ради, тиск на село, позбавили допомоги і виплати на молодняк рогатої худоби, все це призводить до вимирання села. Тому наше завдання допомогти селянам. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Народний депутат Осуховський передав слово Супруненко. Народний депутат Супруненко. Дякую.</p>
<p>&nbsp;</p>
<p>13:51:07</p>
<p>СУПРУНЕНКО О.І.</p>
<p>Олександр Супруненко, мажоритарний виборчий округ 216, місто Київ. Шановний головуючий! Шановні колеги! шановні кияни! Змушений офіційно звернутися з цієї високої трибуни до нового Голови Антимонопольного комітету Юрія Терентьєва щодо перевірки економічної обґрунтованості тарифів на проїзд в Київському міському метрополітені та наземному міському транспорті столиці. Так, ще 30 січня 2015 року головою столичної адміністрації видано розпорядження про встановлення тарифів на перевезення пасажирів і вартості проїзних квитків, у міському пасажирському&nbsp; транспорті, який працює у звичайному режимі руху. Цим документом встановлені наступні тарифи на перевезення пасажирів, у метрополітені 4 гривні, у автобусах, трамваях, тролейбусах, які працюють у звичайному режимі руху 3 гривні. На моє глибоке переконання підняття цих тарифів відбулося без належного громадського та фахового обговорення економічної обґрунтованості цих тарифів. Без проведення незалежного аудиту фінансово-господарського стану відповідних комунальних підприємств.</p>
<p>На жаль, за своєю ініціативою Антимонопольний комітет не перевіряв обґрунтованості тарифів та не аналізував їх обрахунок. Враховуючи зазначене мною ще на початку лютого було скеровано депутатське звернення до попереднього очільника Антимонопольного комітету щодо перевірки дотримання вимог законодавства при ухваленні відповідних рішень Київським міським головою. Відповідь Антимонопольного комітету на моє звернення частково підтвердили відповідні припущення, адже як стало відомо при обрахунку обґрунтованості тарифів столична адміністрація занизила планову кількість пасажирів, які користуються громадським транспортом у поточному році, а також допустила інші порушення.&nbsp; Ще в лютому своєю відповіддю комітет повідомив мете про подальше проведення відповідної перевірки зазначеного питання. Проте пройшло вже три місяці, відповіді і досі немає. І у мене складається враження, що Антимонопольний комітет або ж не провів такої перевірки, як того вимагає закон, або ж замовчує її результати, які напевно є невтішними для Київського міського голови.</p>
<p>Враховуючи зазначене, прошу Голову Антимонопольного комітету України Юрія Терентьєва належним чином організувати розгляд мого депутатського звернення та повідомити про економічну обґрунтованість чи необґрунтованість тарифів у громадському транспорті в місті Києві та повідомити про законність дій відповідних посадовців при ухваленні рішень про збільшення тарифів.</p>
<p>Також прошу у випадку виявлення фактів порушень столичними чиновниками вжити дієвих заходів реагування та повідомити громадськість про такі факти.</p>
<p>Прошу мій виступ вважати депутатським запитом. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу, народний депутат Юрій Дерев'янко.</p>
<p>&nbsp;</p>
<p>13:54:17</p>
<p>ДЕРЕВ’ЯНКО Ю.Б.</p>
<p>Шановний головуючий, шановні депутати, шановний український народе! Юрій Дерев'янко, партія "Воля".</p>
<p>Уряд рапортує про те, що бюджети виконуються, державний бюджет перевиконується на 21 мільярд, місцеві бюджети перевиконуються на 40 відсотків. І в той самий час ми звертаємо увагу уряду на те, що ці перевиконання здебільшого, особливо державного бюджету, здійснені за рахунок того, що з початку року Державним бюджетом було скасовано основні соціальні виплати лікарям, вчителям, педагогам, а також жорстко заморожена індексація зарплат і пенсій.</p>
<p>Політична партія "Воля" зареєструвала законопроекти: 2180 і 2186, - які спрямовані на відновлення всіх соціальних виплат, і в тому числі на індексацію пенсій і заробітних плат для бюджетників.</p>
<p>Коли сьогодні говорять про те, що рівень інфляції за ці чотири місяці сягає близько 46 відсотків, то хочу сказати, шановні колеги, що за даними Стіва Ханке, професора університету Джона Хопкинса – це журнал "Форбс", - рівень інфляції уже за 4 місяці складає близько 111 відсотків.</p>
<p>Я хочу звернути вашу увагу на те, що у невеликих населених пунктах у сільській місцевості бюджетники, вчителі, лікарі давним-давно уже забули, що таке придбати нову одежу, тому що купують її в секонд-хенді; вони уже давно забули, що таке повноцінно харчуватися, тому що зарплата не дозволяє цим людям це робити.</p>
<p>В той самий час уряд обіцяв і в тому числі представникам із фракцій коаліції через перші 5-6 місяців переглянути державний бюджет і відновити. Уряд обіцяв, але нічого не зроблено.</p>
<p>&nbsp;Шановні колеги, крім шаленої соціальної напруги це також призводить до різкого охолодження споживчого ринку і як наслідок – гальмування економічної активності. Політична партія "Воля" закликає колег підтримати законопроект 2180, 2186 колег із Радикальної партії, "Самопомочі", "Блоку Петра Порошенка", "Народного фронту" для того, щоб ми виправили цю помилку. Ми вважаємо, що коли зараз всі люди докладають максимум&nbsp; зусиль, щоб підтримати своїх рідних, своїх друзів, які воюють в зоні АТО, віддають останню копійку для того, щоби наша армія могла втримати ворога, втримати агресора, в той самий час ми повинні негайно зараз на наступний сесійний тиждень внести ці законопроекти, підтримати цю ініціативу і відновити соціальні виплати, які стосувалися харчування дітей в школі, які стосувалися придбання підручників, які стосувалися надбавки для вчителів, лікарів за їхній фах, за перевірку зошитів закласти...</p>
<p>&nbsp;</p>
<p>ГОЛОВУЮЧИЙ. Прошу завершуйте.</p>
<p>&nbsp;</p>
<p>ДЕРЕВ’ЯНКО Ю.Б. ... всі виплати були нічим іншим, як частиною заробітної плати. І ми вважаємо, що ми повинні відновити конституційні права громадян, відновити соціальну справедливість, провести індексацію доходів громадян. Дякую вам за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Останній виступ. Андрій Лозовий.</p>
<p>&nbsp;</p>
<p>13:57:51</p>
<p>ЛОЗОВОЙ А.С.</p>
<p>Слава Україні! Андрій Лозовий, Радикальна партія Ляшка.</p>
<p>В цей день 154 роки тому збувся частково заповіт Тараса Шевченка, його прах перенесли в Україну і поховали в Каневі. Я не розумію, чого шановні депутати, яких так мало, сидять, замість того, щоб вшанувати батька Тараса і встати?</p>
<p>От, що пише очевидець цих подій Григорій Чистохівський: "Винесли гроб, поклали на козацький віз, накрили червоною китайкою. Замість волів впрягся люд хрещений, і повезли діти свого батька, що повернувся з далекого краю до свого дома.</p>
<p>Починаючи з 1 грудня 2013 року український народ почав уже повністю виконувати "Заповіт" батька Тараса, коли повстав проти московського царя, коли "вражою злою кров'ю" наші герої на Сході окроплюють нашу святу українську землю. Але про що мріяв батько Тарас? "І буде син, і буде мати, і будуть люди на землі!" І у кожної української сім'ї буде свій "садок вишневий коло хати". Коли у людей старшого віку буде нормальна пенсія. Коли у молоді буде робота і зарплата. Коли кожна людина матиме впевненість у завтрашньому дні.</p>
<p>А що ми маємо сьогодні? Те, що писав батько-Тарас, що ми всі "наче кріпаки", що у нас сьогодні про багатьох депутатів, які зараз повтікали особливо. Уявіть, до речі, якби лікарі, вчителі, пожежники так працювали, як працюють депутати Верховної Ради – може чоловік 35 на роботі, менше десятої частини зараз. І ні одна ж падлюка, якої нема, від зарплати не відмовиться, розумієте! Який сором!</p>
<p>Так от… про тих депутатів, які приходять у Верховну Раду, тільки коли їм треба, тільки з своїх бізнесових чи меркантильних&nbsp; інших&nbsp; інтересів і про виборців, які голосують за гречку за таких депутатів на округах батько-Тарас писав: "О люди, люди! За шмот гнилої ковбаси у вас хоч матір попроси, то отдасте!" У нас вся біда в тому, що багато людей (і депутатів Верховної Ради у тому числі) готові продавати рідну матір за шматок гнилої ковбаси, готові продавати Вітчизну.</p>
<p>Я хотів би, шановні глядачі й слухачі,&nbsp; щоб&nbsp; ви… розповісти вам… Дайте десять секунд, звершити.</p>
<p>Я позавчора на власні очі бачив, як депутатів Верховної Ради&nbsp; в кабінеті Гройсмана переконують голосувати за певні законопроекти і підкуповують ковбасою в прямому значенні слова. То скажіть мені, будь ласка,&nbsp; чи має майбутнє така країна, де депутатів можна підкупити? <i>(Шум у залі) </i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Включіть мікрофон.</p>
<p>&nbsp;</p>
<p>14:01:09</p>
<p>ЛОЗОВОЙ А.С. … серед депутатів, яких намагалися підкупити за ковбасу, був Олег Ляшко, і він відмовився. І тут для всієї нашої команди Радикальної партії є речі, які дорожче, ніж ковбаса, ніж гроші. Це Вітчизна, це свобода, і це майбутнє українського народу.</p>
<p>&nbsp;Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую вам. Ранкове засідання Верховної Ради оголошую закритим. Наступне засідання Верховної Ради відбудеться 2 червня о 10 годині. Дякую.</p>
<p>&nbsp;</p>

