Стенограма пленарного засідання
09 грудня 2014
&nbsp;
<p align=center>ЗАСІДАННЯ П’ЯТЕ</p>
<p align=center>Сесійний зал Верховної Ради України</p>
<p align=center>09 грудня 2014 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>ГОЛОВУЮЧИЙ. Доброго ранку, шановні народні депутати! Я прошу займати свої місця у сесійній залі для того, щоби ми розпочали нашу з вами роботу.</p>
<p>Шановні народні депутати, прошу займати свої місця. Я прошу підготуватися до реєстрації народних депутатів. Прошу увімкнути систему "Рада" і прошу депутатів реєструватися.</p>
<p>10:06:03</p>
<p>348 народних депутатів присутніх у залі.</p>
<p>Шановні народні депутати, хотів би підкреслити, що ми з вами затвердили перелік комітетів, керівних органів, і фактично від цього дня український парламент розпочав свою роботу.</p>
<p>Ефективний початок нашої роботи є надзвичайно важливим, оскільки без створення робочих органів український парламент не зміг би розпочати свою роботу. І, я думаю, що ми всі тут зібрались для того, щоби приймати закони, які необхідні державі, приймати рішення, які забезпечать проведення реформ в країні, які очікують не один рік.</p>
<p>Відповідно вчора я провів перше засідання Погоджувальної ради, де ми розглянули ряд питань, які є надзвичайно важливі. З огляду на те, що ми маємо сьогодні 9 грудня, ми розуміємо, що до завершення календарного року залишилось не так багато часу. А це означає, що від нас з вами необхідна максимальна організаційна здібність для того, щоб прийняти першочергові і важливі рішення, зокрема, прийняти бюджет країни на 2015 рік і не на старій основі, а на новій децентралізованій основі, яка дозволить забезпечити належними фінансами територіальні громади країни і розпочати реальний процес децентралізації влади.</p>
<p>Нам потрібно розглянути на цьому тижні і затвердити Програму діяльності уряду, яка підготовлена і буде розглянута. Нам потрібно зробити все для того, щоб рішення, які будуть підготовлені в комітетах і які мають бути прийняті в грудні місяці були прийняті в сесійній залі.</p>
<p>Ми розуміємо, що будь-яке рішення, яке буде вноситись в зал відповідно до законодавства, до Регламенту мають попередньо розглядатись в комітетах.</p>
<p>І дуже важливо, щоби від сьогодні була налаштована робота в комітетах таким чином, щоби ми сформували якісний порядок денний пленарних засідань сесії і приймали узгоджені рішення.</p>
<p>Я вже надав доручення комітетам, щоб вони розпочали свою штатну роботу. І я хочу всіх вас закликати до того, щоби ми максимально, буквально, якщо потрібно, цілодобово попрацювали в комітетах і напрацювали законопроекти, які будемо розглядати у залі.</p>
<p>Іще раз хотів би підкреслити важливість дотримання процедури персонального голосування. І я попросив би керівників фракцій неухильно наголошувати і дотримуватись цієї норми. Тільки персональне голосування, персональна відповідальність може забезпечити якість прийняття рішень. І це є надзвичайно важливо, і я би просив це враховувати.</p>
<p>Перед тим, як ми розпочнемо нашу роботу, я хотів би спільно з вами привітати з днем народження наших колег, а саме. Сьогодні відзначає день народження Олена Валеріївна Колганова, давайте її привітаємо. <i>(Оплески)</i></p>
<p>&nbsp;А також привітаємо Тараса Зіновійовича Юрика з днем народження і побажаємо всіх земних благ. <i>(Оплески)</i></p>
<p>&nbsp;Шановні колеги, з огляду на напружений графік, який у нас є до кінця року. І з огляду на те, що ми розпочинаємо сьогодні роботу в день боротьби з корупцією, я думаю, що всім потрібно замислитись над тим, які рішення нам потрібно приймати для того, щоб це ганебне явище, яке є у нашому суспільстві, яке руйнує абсолютно нормальне життя людей, зникло і було випалено каленим залізом. Але це можливо зробити тільки тоді, коли в українському парламенті будуть прийнятті рішення щодо реальних законів, які забезпечать&nbsp; і боротьбу з корупцією, і створення нормальних умов, щоби корупція не виникала. Корупція і хабарництво, яка роз'їдає сьогодні зсередини всю нашу країну. Тому це покладає на український парламент додаткові завдання, які є надзвичайно важливими.</p>
<p>Також я би хотів, шановні колеги, зробити декілька оголошень. І після того, відповідно до статті 25 Регламенту роботи Верховної Ради України, я надам слово і можливість для запису, для виступу депутатських фракцій і груп.</p>
<p>Шановні колеги, оголошення. Відповідно до статті 61 Регламенту Верховної Ради України згідно з особистою заявою повідомляю про входження народного депутата України Макаряна Давида Борисовича до складу депутатської фракції партії "Блок Петра Порошенка" у Верховній Раді восьмого скликання. <i>(Оплески)</i></p>
<p>&nbsp;Наступне. Відповідно до статті 60 Регламенту Верховної Ради України повідомляю про створення у Верховній Раді України восьмого скликання міжфракційного депутатського об'єднання "Буковина". Головою міжфракційного депутатського об'єднання "Буковина" обрано народного депутата України Оксану Петрівну Продан. <i>(Оплески)</i></p>
<p>&nbsp;Згідно з поданою заявою повідомляю про входження народного депутата Кондратюк Олени Костянтинівни до складу коаліції депутатських фракцій&nbsp; "Європейська Україна" у Верховній Раді восьмого скликання.</p>
<p>Відповідно до статті 60 Регламенту Верховної Ради України повідомляю про створення у Верховній Раді України восьмого скликання міжфракційного депутатського об'єднання "Ветерани Афганістану" та учасників інших бойових дій&nbsp; "За майбутнє". Головою об'єднання обрано народного депутат України Куніцина Сергія Володимировича. <i>(Оплески)</i></p>
<p>&nbsp;Відповідно до статті 60 Регламенту Верховної Ради України повідомляю про створення у Верховній Раді України міжфракційного депутатського об'єднання "За цифрове майбутнє України". Співголовами об'єднання обрано народних депутатів України Бєлькову Ольгу Валентинівну і Данченка Олександра Івановича. <i>(Оплески)</i></p>
<p>&nbsp;Відповідно до статі 60 Регламенту Верховної Ради України повідомляю про створення у Верховній Раді України восьмого скликання міжфракційного депутатського об'єднання "Залучення та захист інвестицій". Головою об'єднання обрано народного депутата України Крацер-Бучковську Наталію Володимирівну.</p>
<p>Відповідно до статті 60 Регламенту Верховної Ради України повідомляю про створення&nbsp; у Верховній Раді України восьмого скликання міжфракційного депутатського об'єднання "За добудову Національної&nbsp; дитячої спеціалізованої лікарні "Охматдит". Головою об'єднання обрано народного депутата&nbsp; України Карчинську Оксану Анатоліївну. <i>(Оплески)&nbsp; </i>Я думаю, що в це об'єднання&nbsp; увійдуть&nbsp; всі народні депутати, я в цьому глибоко переконаний.</p>
<p>Відповідно до статті 60 Регламенту Верховної Ради України повідомляю про створення&nbsp; у Верховній Раді&nbsp; України восьмого&nbsp; скликання міжфракційного депутатського об'єднання "Рівні можливості". Співголовами&nbsp; об'єднання обрано народних депутатів України: Іонову Марію Миколаївну,&nbsp; Кондратюк Олену Костянтинівну і Гриневич Лілію Михайлівну. <i>(Оплески)</i></p>
<p>&nbsp;Шановні народні депутати! 8 грудня 2014 року Центральна виборча комісія зареєструвала народного депутата&nbsp; України обраного на позачергових виборах 26 жовтня 2014 року Романовського Олександра Володимировича, включеного до виборчого списку політичної партії "Народний фронт".</p>
<p>Відповідно до статті 79 Конституції&nbsp; України, перед вступом на посаду, народні депутати України складають присягу перед Верховною Радою&nbsp; України. Для складення присяги на трибуну запрошується народний депутат&nbsp; України Романовський Олександр Володимирович. <i>(Оплески)</i></p>
<p><i>&nbsp;</i></p>
<p>10:14:27</p>
<p>РОМАНОВСЬКИЙ О.В.</p>
<p>Добрий день!</p>
<p>Шановні депутати! Присягаю на вірність Україні, зобов'язуюсь усіма своїми діями боронити суверенітет і незалежність&nbsp; України, дбати про благо Вітчизни і добробут українського народу. Присягаю додержуватися Конституції&nbsp; України та законів України,&nbsp; виконувати свої обов'язки в інтересах усіх співвітчизників.</p>
<p>Народний депутат&nbsp; України Романовський Олександр Володимирович. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Вітаємо вас і бажаємо успіхів&nbsp; на важливій роботі.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Шановні народні депутати, відповідно до статті 25 Регламенту у вівторок ми маємо 30 хвилин для виступів уповноважених представників фракцій і груп. Прошу представників фракцій і груп зареєструватись, записатись на виступи, у нас на це відведено 30 хвилин, тому, будь ласка,&nbsp; прошу записатись.</p>
<p>Будь ласка,&nbsp; запис здійснено, я запрошую до слова Олега Валерійовича Ляшка.</p>
<p>&nbsp;</p>
<p>10:16:47</p>
<p>ЛЯШКО О.В. Олег Ляшко, Радикальна партія.</p>
<p>Шановні громадяни України, шановні колеги,&nbsp; шановний Володимире Борисовичу! Ви щойно оголосили про те, що ми проголосували Постанову Верховної Ради про розподіл комітетів і тому давайте приступати до роботи. Ні, ми з вами не згодні. Ми згодні працювати, але, перше, фракція Радикальної партії не голосувала за Постанову про розподіл комітетів з однієї причини: 16 людей, депутатів-регіоналів, які голосували за криваві диктаторські закони 16 січня, обрані на керівні посади.</p>
<p>Ми вимагаємо від вас як від Голови Верховної Ради поставити законопроект, який ми вчора зареєстрували (1291) від вчорашнього числа, яким ми&nbsp; пропонуємо звільнити з усіх керівних посад у комітетах депутатів- регіоналів, які голосували за диктаторські закони 16 січня. І не робіть вигляд, що нічого не відбувається, <i>(оплески), </i>і не робіть вигляд, що ми про це забудемо. Ті, хто вбивав наших побратимів на Майдані, їх вбивала банда Януковича тому, що у парламенті цю банду підтримували, тому що голосували за диктаторські закони. Тому що ці закони 16 січня стали призвідником до кровопролиття на Грушевського, до кровопролиття на Інституцькій. А ви сидите із задоволеним виразом обличчя і кажете: "Любі друзі, давайте працювати". З ким працювати? Із вовками, які&nbsp; повинні в тюрмі сидіти? Із&nbsp; тими, хто пролив кров, хто&nbsp; причетний до кровопролиття?&nbsp;</p>
<p>Тому фракція "Радикальної партії" блокує парламентську трибуну із вимогою <i>(оплески)</i>, і просимо колег долучитися підтримати нас із вимогою скасувати цю постанову в частині призначення регіоналів, причетних до голосування 16 січня.</p>
<p>І щодо подій у Вінниці хотів би сказати. Це дзвінок для влади, це дзвінок Президента, це дзвінок для всіх нас. От що буде, коли злигуватися з регіоналами! От що буде, коли не буде реальних змін, коли не буде зміни системи влади, коли всіх регіоналів не попруть із влади.</p>
<p>Сьогодні у Вінниці влада домовляється з регіоналами. Регіонал-депутат Кузьменко в Кіровограді сидить, регіонали продовжують керувати по всій країні, бо влада з ними домовляється, бо влада робить вигляд, що народ забув про цю банду. Ні, не забув!</p>
<p>Тому не хочете повстань, не хочете бунту народного: женіть регіоналів із влади, міняйте реально владу, міняйте&nbsp; країну, як цього вимагав Майдан. А не&nbsp; мовчите, посідали і задовольняєтесь <i>(оплески) </i>&nbsp;тим, що є.</p>
<p>Тому вимагаємо прийняття постанови…</p>
<p>&nbsp;</p>
<p>ГОЛОВУЮЧИЙ. Дякую. Дякую, Олег Валерійович. Ви про це вчора мені говорили. І я вам сказав про те, що ми поставимо її на голосування,&nbsp;&nbsp; депутати визначаться.</p>
<p>&nbsp;</p>
<p>ЛЯШКО О.В. <i>(Із залу)</i> Коли поставите?</p>
<p>&nbsp;</p>
<p>ГОЛОВУЮЧИЙ. Що стосовно виступу, я би сказав наступну річ. Коли народні депутати вносили свої пропозиції по народним депутатам 16 січня, ніхто з присутніх в залі ні на Підготовчій робочій групі, ні в залі не назвав жодного прізвища…</p>
<p>&nbsp;</p>
<p>ГОЛОС ІЗ ЗАЛУ. Не правда…</p>
<p><b>&nbsp;</b></p>
<p>ГОЛОВУЮЧИЙ. Не назвав жодного прізвища, яке потрібно було б виключити з керівного складу&nbsp; комітетів.</p>
<p>Всі голови&nbsp; комітетів мають… Всі голови комітетів є відомі абсолютно, і я, наскільки розумію, що до них немає питань по 16-ому січня. Тому вважаю, що цілком нормально, коли зараз буде поставлена у порядок денний постанова і народними депутатами буде розглянута. Я думаю, що це є абсолютно об'єктивно. <i>(Шум у залі)</i></p>
<p>Закінчимо виступи від фракцій і далі перейдемо до голосування пропозицій&nbsp; Олега Валерія Ляшка. <i>(Шум у залі)</i></p>
<p>&nbsp;</p>
<p>ЛЯШКО О.В. Дайте слово, що ви її включите у порядок денний. Сьогодні.</p>
<p>&nbsp;</p>
<p>ГОЛОВУЮЧИЙ.&nbsp; Ну, я ж вам сказав, ми зараз включимо у порядок… <i>(Шум у залі)</i> Безперечно! У порядок денний, безперечно, ми розглянемо… <i>(Шум у залі)</i> Я поставлю у порядок денний постанову, яку щойно було оголошено для включення у порядок денний, на голосування. І сам особисто персонально проголосую.</p>
<p>Дякую, шановні колеги.</p>
<p>Наступні, будь ласка, "Самопоміч", Березюк Олег Романович.</p>
<p>&nbsp;</p>
<p>10:21:42</p>
<p>БЕРЕЗЮК О.Р.</p>
<p>Я перепрошую, я хочу попросити адміністрацію&nbsp; нашого парламенту вирішити це питання, а потім приступити до інших питань.</p>
<p>Будь ласка. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Наступний – "Блок Петра Порошенка", Юринець… Юрій Віталійович Луценко. Записався Юринець. Юрій Віталійович Луценко.</p>
<p>&nbsp;</p>
<p>10:22:04</p>
<p>ЮРИНЕЦЬ О.В.</p>
<p>А він мені не дав слоо сказати! Передаю слово Юрію Віталійовичу…</p>
<p>&nbsp;</p>
<p>ГОЛОВУЮЧИЙ. Юрій Луценко.</p>
<p>&nbsp;</p>
<p>10:22:12</p>
<p>ЛУЦЕНКО Ю.В.</p>
<p>Шановний головуючий, шановні колеги! "Блок Петра Порошенко" хоче зазначити, що ми розпочинаємо роботу, повноцінну роботу українського парламенту в умовах небаченої внутрішньої і зовнішньої кризи. Внутрішні виклики корупції, олігархії та найглибшого економічного спаду приходиться вирішувати&nbsp; в умовах неоголошеної агресії Російської Федерації. Виключно героїзм українських Збройних сил, Нацгвардії, добровольців і волонтерів унеможливив авантюрний план терористів та їх кремлівських господарів збройним шляхом захопити Україну. Відтак неоімперіалісти роблять ставку на підготовку внутрішньої дезорганізації української держави. Ми останнім часом бачимо, що смертоносні бацили сепаратизму, які довели до катастрофи третину українського Донбасу, починають пробувати посіяти в інших областях.</p>
<p>У зв'язку із цим "Блок фракції Петра Порошенка" вимагає від спецслужб дати відсіч антидержавним елементам і шпигунам та п'ятій колоні Кремля. Також ми вимагаємо припинити вакханалію антиукраїнського сепаратизму в певних засобах масової інформації, які підгодовуються з-за кордону і вільно мільйонними накладами поширюються по Україні.</p>
<p>Ми також вважаємо, що український парламент має зробити свій рішучий крок, а саме, розпочати процес змін Конституції України. Саме нова Конституція може стати завершенням революції, нова суспільна угода має скласти новий український порядок, де не буде місця сепаратизму, олігархії, корупції і протистояння гілок влади. Ми думаю, що саме Верховна Рада має зробити такий крок ще в цьому поточному 2014 році.</p>
<p>Декілька слів про ситуацію щодо керівництва Верховної Ради. Шановні колеги, позиція "Блоку Петра Порошенка" зрозуміла: парламент має працювати. Саме тому на минулому пленарному засіданні ми проголосували за початок роботи комітетів. Зрозуміло, що у суспільства і в ряду наших колег є запитання до складу керівників цих комітетів. Хочу сказати, що Регламент дає відповідь на питання, як зробити зміни. Закон про Регламент передбачає: будь-які зміни керівництва, членів, предметів відань мають проходити через Регламентний комітет. Ми підтримуємо позицію колег, які внесуть відповідне подання у Регламентний комітет разом... <i>(оплески)</i> разом з призначенням двох представників Радикальної партії Ляшка на дві вакантних посади Комітету по будівництву та Комітету фінансів.</p>
<p>&nbsp;</p>
<p>ГОЛОВУЮЧИЙ. Дякую, Юрій Віталійович Луценко.</p>
<p>Наступний Олександра Володимирівна &nbsp;Кужель. Сергій Соболєв.</p>
<p>&nbsp;</p>
<p>10:25:36</p>
<p>СОБОЛЄВ С.В.</p>
<p>Соболєв, "Батьківщина". Перше. Ну, у нас не такий насичений графік роботи на сьогодні. Я пропонував би підтримати пропозицію Радикальної фракції – і внести сьогодні, якщо для цього треба зібрати регламентний комітет, це не важко зробити, для цього достатньо проаналізувати стенограму виступів при затвердженні Постанови по головах комітетів, де в тому числі була моя заява про те, що особи, які голосували за закони 16 січня, не можуть бути в керівництві комітетів. Більше того, це дасть можливість виконати побажання людей про те, що ми повинні скоротити кількість керівних посад в комітетах, бо у нас нікому буде вносити законопроекти, а будуть всі тільки на керівних посадах. Пропозиція нашої фракції, "Батьківщина": за рахунок скорочення цих посад якраз укомплектувати комітети.</p>
<p>По-друге, для нас дуже важливо, щоб сьогодні було розглянуто питання – це законопроект 1099, - який зробить неможливим неперсональне голосування в парламенті. Нам остогидло постійно чути, кожен день, про те, що хтось за когось голосує. Ці особи повинні бути позбавлені права на 5 діб приймати участь в голосуванні. І ті, хто передали свої картки, і ті, хто за них голосували.</p>
<p>Третє. Наша фракція розпочала збір підписів за скасування феодальної недоторканності народних депутатів і суддів. Ми просимо наших колег по парламенту зробити і продовжити цю роботу, щоб ми мали можливість, зібравши 150 підписів, розпочати разом з реформою Конституції в тому числі і реформу парламентаризму. Ми вважаємо, що це є питання нагальне.</p>
<p>Стосовно Вінниці. Наша пропозиція: по завершенню сьогоднішнього засідання зібрати Раду коаліції і не допустити утворення в обласних, міських радах і повернення в ці ради старих представників Партії регіонів, які утворювали "антимайдани", які били людей в усіх регіонах України, а не лише в Києві. І я думаю, що Рада коаліції могла б ухвалити рішення про створення відповідних коаліцій на місцях, де неможливо було б входження в них представників Партії регіонів.</p>
<p>І останнє. Ми дуже вдячні, що сьогодні поставлені 2 питання, які ми ініціювали. Це про позаблоковий статус. Наша фракція підтримає будь-який варіант, який дозволить країні вийти із сірої зони і стати країною, яка буде мати і перспективу європейської інтеграції, і перспективу євроатлантичної інтеграції.</p>
<p>І останнє на сьогодні стоїть питання про звернення до офіційних органів Російської Федерації (ми його підтримуємо, ми його ініціювали) про звільнення політичних в’язнів, які перебувають у в’язницях Російської Федерації. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава! <i>(Оплески)</i></p>
<p><i>&nbsp;</i></p>
<p>ГОЛОВУЮЧИЙ. Дякую. Будь ласка, шановні колеги. Бойко Юрій Анатолійович, "Опозиційний блок".</p>
<p>&nbsp;</p>
<p>10:28:52</p>
<p>БОЙКО Ю.А.</p>
<p>Юрій Бойко, "Опозиційний блок".</p>
<p>Шановний Володимир Борисович, шановні народні депутати! Враховуючи складну економічну ситуацію в країні, фракція "Опозиційний блок" буде наполягати на прийнятті декількох законів, які направлені на соціальну підтримку наших людей.</p>
<p>Перш за все, це відновлення соціальних виплат, корегування пенсій у зв’язку з падінням національної валюти і захист малобюджетних верств населення від підвищення тарифів. Розуміючи, що всі ці законопроекти є ресурсними, логічно з нашого боку надати джерело наповнення бюджету для того, щоб ці законопроекти були втілені в життя. І бюджет був поповнений.</p>
<p>Ми бачимо джерелом наповнення бюджету 2 направлення. Перше направлення, Володимир Борисович, я звертаюся до вас, як раз ви проголосили День боротьби з корупцією, ми пропонуємо припинити роботу податкових ям в нашій країні. На сьогоднішній день в країні працює 429 податкових ям, через які в цьому році пройшло більше 20 мільярдів гривен, в цьому році. Найбільша податкова яма працює в місті Києві під дахом Деснянської районної державної податкової адміністрації. Називається ця податкова яма наукова дизайнерська компанія "Технологія", і в цьому році через неї пройшло 10 мільярдів 140 мільйонів.</p>
<p>Другий напрямок – це припинення постачання контрабандного бензину в країну, яке почалося в квітні цього року через Одеську митницю. В цій кампанії… працюють в цій кампанії&nbsp; по постачанню 25 тисяч тон бензину щомісячно. Цинізм в тому, що юридична адреса цих кампаній – це вулиця Грушевського і Майданний провулок, Музейний провулок якраз там де були розташовані барикади в період Майдану.</p>
<p>Схема працює, як годинник. Приблизні втрати Державного бюджету щомісячно – 100 мільйонів гривень.</p>
<p>Я прошу, Володимир Борисович, вважати мій виступ офіційним запитом до Генерального прокурора і відповідні документи будуть надані сьогодні в офіс Генерального прокурора.</p>
<p>І на останнє. Ми вчора отримали відповідь представника Кабінету Міністрів і вважаємо пріоритетним доповідь Міністерства енергетики стосовно ситуації на ринку енергоресурсів, щоб ми мали фаховий… фахову розмову і фахову доповідь про те, як ми будемо проходити зиму, тому що всі ці політичні питання можуть бути не ….. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую. "Народний фронт", Шкварлюк, а потім Єремеєв.</p>
<p>&nbsp;</p>
<p>10:32:10</p>
<p>ШКВАРИЛЮК В.В.</p>
<p>Володимир Шкварлюк, "Народний фронт". Прошу передати слово Олександру Турчинову.</p>
<p>&nbsp;</p>
<p>10:32:16</p>
<p>ТУРЧИНОВ О.В.</p>
<p>Шановні колеги, я хочу звернутись до депутатів, які біля трибуни.</p>
<p>Позбавлення керівних посад депутатів, які голосували за диктаторські закони 16-го січня – це є політичне рішення і це політичне рішення обґрунтоване.</p>
<p>"Народний фронт" підтримує цю пропозицію. <i>(Оплески)</i> Тому ми пропонуємо, шановні колеги, сідати на свої робочі місця, внести до порядку денного постанову. Ми її зразу проголосуємо щодо включення до порядку денного. Регламентний комітет зможе оперативно її опрацювати з тим, щоб ми її проголосували за основу і в цілому.</p>
<p>Тепер, шановні колеги, я хочу вас проінформувати, що зараз відбувається засідання Кабінету Міністрів, який розглядає програму уряду. Основні завдання, які повинні стояти перед цією програмою – це, безумовно, подолання страшної кризи, яка є в країні, і звільнення нашої держави від окупантів.</p>
<p>Я сподіваюся, що Верховна Рада підтримає цю програму, яку пропонуємо розглянути в четвер, де буде відповідна доповідь Прем'єр-міністра України.&nbsp; Питання захисту нашої країни&nbsp; це є одним з пріоритетів як урядової програми, так і тих завдань, які включені до нашої з вами коаліційної угоди.</p>
<p>Тому дуже важливо, шановні колеги, що саме сьогодні ми починаємо пленарний тиждень з розгляду важливого питання, а саме: відмови від позаблокового статусу. Саме рішення цієї проблеми дозволить забезпечити європейську та євроатлантичну інтеграцію нашої країни, забезпечити надійне військово-технічне співробітництво з провідними державами світу і, безумовно, сконцентрувати ресурси і можливості для звільнення нашої Батьківщини.</p>
<p>Дуже важливо, шановні колеги, безумовно, буде для всієї країни, це питання є принципової ваги – це розгляд бюджету нашої країни.</p>
<p>Позиція "Народного фронту". Ми розуміємо, що бюджет буде дуже складним. Ми розуміємо, що треба буде економити на багатьох напрямках і багатьох питаннях. Але принципово для нас важливо: в бюджеті країні, і це позиція "Народного фронту" не може бути економії для армії і Національної гвардії. <i>(Оплески) </i>&nbsp;Це ті пріоритети, які ми зобов'язані забезпечити фінансово в повному обсязі, в тому обсязі, який необхідний для виконання тих задач, які сьогодні стоять перед Збройними Силами України, які стоять сьогодні перед нашої державою.</p>
<p>І тут я просив би всі фракції підтримати цю позицію. Дякую. <i>(Оплески) </i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Єремеєв.</p>
<p>&nbsp;</p>
<p>10:35:24</p>
<p>ЄРЕМЕЄВ І.М.</p>
<p>Шановний український народе, пане Голово, народні депутати!</p>
<p>Сьогодні Україна веде війну із російським агресором. Нова Верховна Рада приступила до своєї роботи. Ми говоримо про розподіл комітетів чи про формування Кабміну. Але група "Воля народу" пропонує на слідуючому тижні або, можливо, на цьому тижні провести засідання Верховної Ради. Нехай Верховна Рада визначиться закрите чи відкрите, але ми повинні заслухати Міністерство оборони, керівництво АТО з приводу тих подій, які сьогодні відбуваються на фронті. Я думаю, що нам цікаво було б вияснити як відбувається ротація української армії, яке матеріально-технічне забезпечення і чи забезпечені сьогодні війська теплою одежею на зимовий період, і які перспективи проведення антитерористичної операції на сході. Я думаю, що таке засідання вкрай необхідно провести найближчим часом. Коли проходила виборча кампанія, особливо депутати-мажоритарники дуже добре знають наскільки сьогодні важке становище життя людей в округах і українського народу, і інфляція майже 100 відсотків, товари першої необхідності піднялися два рази в ціні.</p>
<p>Група, фракція або група "Воля народу" пропонує в бюджеті на 2015 рік внести зміни з індексацією на інфляцію, яка відбулася протягом цього року, щоб підтримати український народ, підняти мінімальну заробітну плату і підняти пенсію.</p>
<p>Ми вважаємо, що, до речі міністр фінансів України заявила, що в межах 20 числа буде прийняти бюджет на 2015 рік. Ми вже чуємо сьогодні заяви про те, що цей бюджет буде надто складним. Ми пропонуємо також, щоб Кабінет Міністрів і міністр фінансів провела зустрічі з фракціями і групами Верховної Ради, обговорили бюджет, щоб він не був внесений в останній день і за один день нам прийшлось його прийняти. Ми повинні розуміти, за що ми будемо голосувати і, що це буде за бюджет, які будуть видатки, і які будуть доходи даного бюджету. Прошу Голову Верховної Ради проініціювати такі зустрічі і з Міністерством, міністром фінансів і Кабінетом Міністрів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Дякую. Виступи, записи вичерпані. Шановні колеги, нам треба зараз розглянути декілька питань. Питання… Ну, позафракційні, як правило, в середу і це не передбачено регламентом. Але я одного виступаючого, будь ласка, я вам представлю. Ви запишетесь, один виступаючий від позафракційних. Одна хвилина, будь ласка. Хто перший, той і отримає слово. І будемо переходити до розгляду питань.</p>
<p>Позафракційних одну хвилину. Осуховський Олег Іванович.</p>
<p>&nbsp;</p>
<p>10:38:42</p>
<p>ОСУХОВСЬКИЙ О.І.</p>
<p>Прошу передати слово Андрію Іллєнко.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Іллєнко, прошу.</p>
<p>&nbsp;</p>
<p>10:38:46</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Шановні колеги, я перш за все звертаюся зараз до представників партії "Майдану". Ми не маємо допустити повзучого реваншу Партії регіонів в парламенті, коли 15 представників голосували "за" 16 січня, можуть отримати керівні посади і уже отримали керівні посади в комітетах. Цього не можна допустити. Ми повністю підтримуємо в даному випадку колег з Радикальної партії. Ми вимагаємо негайно поставити це питання на голосування і виключити цих людей, це перше питання.</p>
<p>І друге, та ситуація, яка склалася у Вінниці, це є так само наслідок спроби повзучого реваншу минулого режиму на місцях. І не можна називати цей абсолютно народний протест якимось сепаратизмом. Це просто маячня. Про те, що нібито там вибраний народний губернатор, це брехня. Там є народний протест проти реваншу партії регіонів. І треба чути народ. Тому що саме завдяки нього ми тут всі сидимо. Слава Україні!</p>
<p>&nbsp;</p>
<p>ГОЛОС ІЗ ЗАЛУ&nbsp; Героям слава!</p>
<p>&nbsp;</p>
<p>ГОЛОВУЮЧИЙ. Дякую. Шановні народні депутати, у нас зараз стоїть питання про затвердження календарного плану нашої роботи. Ми його маємо першим проголосувати.</p>
<p>Далі я поставлю на голосування для включення питань до порядку денного, і, зокрема, постанову, яку оголосив народний депутата Ляшко.</p>
<p>Після того, ми сформуємо ще порядок денний, який визначено. Проголосуємо в цілому і розпочнемо розгляд цих питань відповідно до Регламенту Верховної Ради України. Такий порядок приймається?</p>
<p>&nbsp;</p>
<p>ЛЯШКО О.В. Ні. Володимир Борисович, ми просимо проголосувати постанови включно з нашою зараз. Ми вимагаємо розгляду невідкладного цього питання. Дайте можливість працювати нам!</p>
<p>&nbsp;</p>
<p>ГОЛОВУЮЧИЙ. Дуже правильно. Для того, щоб вам дати можливість працювати, треба затвердити календарний план.</p>
<p>&nbsp;</p>
<p>ЛЯШКО О.В. Календарний план почекає.</p>
<p>&nbsp;</p>
<p>ГОЛОВУЮЧИЙ. Ну, він не може почекати.</p>
<p>&nbsp;</p>
<p>ЛЯШКО О.В. Давайте регіоналів приберемо з керівних посад!</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>У нас… Я просив би до слова першого заступника голови Комітету з питань Регламенту та організації роботи Верховної Ради Пинзеника Павла Васильовича. Прошу з місця, Павло Васильович, проект Постанови про календарний план проведення першої сесії Верховної Ради України восьмого скликання. Прошу, Павло Васильович.</p>
<p>&nbsp;</p>
<p>10:41:08</p>
<p>ПИНЗЕНИК П.В.</p>
<p>Шановний Голово, шановні колеги! Проект Постанови Верховної Ради України про календарний план проведення першої сесії Верховної Ради України восьмого скликання підготовлений і внесений на розгляд Верховної Ради народними депутатами і членами комітету відповідно до рішення комітету від 5 грудня 2014 року.</p>
<p>На час проведення першої сесії Верховної Ради України проектом календарного плану відводяться для пленарних засідань Верховної Ради 3 тижні; роботи в комітетах, комісіях, фракціях групах – 2 тижні; роботи народних депутатів з виборцями – 1 тиждень; проведення "годин запитань до Уряду" – 3 години. Закінчити роботу першої сесії Верховної Ради України восьмого скликання пропонується 16 січня 2015 року.</p>
<p>Комітет прийняв рішення рекомендувати Верховній Раді України прийняти зазначений проект Постанови за основу та в цілому.</p>
<p>Крім того, комітет зазначив, що в разі внесення Кабінетом Міністрів України проекту Закону України "Про Державний бюджет на 2015 рік" та виникнення необхідності його розгляду в дні тижня з 15 по 19 грудня 2014 року, відведеного для роботи&nbsp; в комітетах, запропонувати Верховній Раді України, відповідно до положень частини другої статті 19 Регламенту, прийняти рішення про одноразову ad hoc зміну тижневого порядку&nbsp; роботи Верховної Ради України.</p>
<p>Також учора на засіданні Погоджувальної Ради висловлювалася Головою Верховної Ради пропозиція, яка була підтримана більшістю фракцій Верховної Ради про те, щоби сьогодні, у вівторок 9 числа, провести лише ранкове пленарне засідання. У другій половині дня провести роботу у комітатах, фракціях, комісіях, групах.</p>
<p>Завтра провести роботу у комітетах, фракціях, комісіях, групах і продовжити роботу в пленарному режимі у четвер.</p>
<p>Прошу поставити на голосування проект постанови 1010 з урахуванням оголошених змін. Дякую за увагу!</p>
<p>&nbsp;</p>
<p>ГОЛОВУЮЧИЙ. Дякую! Давайте порадимося,&nbsp; шановні колеги: або зараз&nbsp; голосуємо календарний план і далі постанову, або зараз&nbsp; постанову, а потім календарний план. Календарний план проголосуємо і далі до порядку денного.</p>
<p>Будь ласка, Олег Березюк з мотивів голосування, будь ласка, з процедури точніше.&nbsp;</p>
<p>&nbsp;</p>
<p>10:43:32</p>
<p>БЕРЕЗЮК О.Р.&nbsp;</p>
<p>Шановні колеги, ну ми не можемо ігнорувати те, що фракція, яка є в коаліції, стоїть біля трибуни. Я пропоную зараз&nbsp; відкласти голосування по регламенту, вирішити це питання і потім спокійно далі працювати. Це зневага до наших коаліціантів. <i>(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Мова йде про те, щоби включити до порядку денного постанову, я тоді ставлю на голосування. А який номер постанови, де ця постанова?&nbsp; Шановні колеги, я поставлю на голосування Постанову Верховної Ради, включити до порядку денного&nbsp; сесії Постанову&nbsp; Верховної Ради&nbsp; України за номером 1291. Я прошу всіх зайняти свої місця, зараз будемо голосувати. 1291 в порядок денний сесії, за включення до порядку денного сесії Постанови 1291.&nbsp;&nbsp; Прошу голосувати.</p>
<p>&nbsp;</p>
<p>10:44:55</p>
<p>За-278</p>
<p>За включення до постанови, проекту постанови&nbsp; у порядок денний ми проголосували. Зараз ми проведемо, по фракціям,&nbsp; будь ласка, зараз ми проведемо календарний план, далі&nbsp; ми візьмемо за основу постанову.</p>
<p>По фракціях, будь ласка. 122 – "Блок Петра Порошенка", "Народний Фронт - 75, "Опозиційний блок" - 0, "Самопоміч" - 26, Радикальна - 21,&nbsp; "Батьківщина" - 14, "Воля народу" – 0, "Економічний розвиток" – 0.</p>
<p>Будь ласка, Руслан&nbsp;&nbsp; Князевич з процедури.</p>
<p>&nbsp;</p>
<p>10:45:29</p>
<p>КНЯЗЕВИЧ Р.П.</p>
<p>Пане голово, насамперед я хотів би, щоб все ж таки, більш чітко для стенограми, для себе прийняли рішення, що ми щойно… Можна хвилиночку? Проголосували до включення до питання порядку денного сьогодні сесійного засідання, а не сесії порядок денний, бо порядок денний сесії ще не затверджено. Тому, оскільки, немає документа, то щось включати, чи вилучати з нього, було б не зовсім доцільно. Це&nbsp; перше.</p>
<p>Друге. Пане голово, шановні колеги, я нагадаю вам, що ми зараз мусимо відповідно до статті 16 Регламенту і Постанови "Про порядок… послідовність розгляду питань, які ми затвердили на першому сесійному засіданні. Наступні два питання – це питання календарний план і порядок денний сесії. Для того, щоб ми зараз розглядали що-небудь інше, ми мусимо внести зміни до нашого рішення про послідовність. А два рази Регламент не дозволяє вносити зміни до питання послідовності, оскільки це питання має вирішуватись перед розглядом організаційних питань. Повертатись зараз до нього просто не можна.</p>
<p>І останнє питання…</p>
<p>&nbsp;</p>
<p>ГОЛОВУЮЧИЙ.&nbsp; Пропозиція?</p>
<p>&nbsp;</p>
<p>КНЯЗЕВИЧ Р.П. Я вважаю, що ми повинні діяти по Регламенту, тому оскільки ми зараз включили питання до порядку денного, а за Регламентом ми можемо в першому читанні…</p>
<p>&nbsp;</p>
<p>ГОЛОВУЮЧИЙ.&nbsp; Дайте завершити.</p>
<p>&nbsp;</p>
<p>10:46:39</p>
<p>КНЯЗЕВИЧ Р.П. …тільки на наступному сесійному засіданні. Я розумію, що ad hoc ми можемо відійти від цього процесу, але тільки в тому випадку, якщо буде висновок профільного комітету. Тому не треба затримувати час, треба негайно збирати профільний комітет, який має дати свій висновок, а сесія повинна рухатися в тому руслі, який вона визначила на першому сесійному засіданні.</p>
<p>&nbsp;</p>
<p>ГОЛОВУЮЧИЙ.&nbsp; Дивіться, шановні колеги, у нас є зараз календарний план, який ми маємо проголосувати, є декілька ще постанов, які ми маємо проголосувати і після того зразу розпочнеться засідання комітету, я дам доручення негайно його зібрати відповідно до Регламенту, внести пропозиції парламенту щодо розгляду питання, яке ми щойно включили. Нормально? Як я можу дати доручення депутатам під час розгляду календарного плану, щоб вони не голосували?</p>
<p>Дивіться, шановні колеги, те, що я говорю – це буквально виникне через 20 хвилин, 15-20 хвилин, ми зараз розглянемо три питання порядку денного і на цьому може бути завершене засідання і далі розпочнеться робота в комітеті і комітет внесе пропозиції парламенту для розгляду. В&nbsp; чому тут є проблема?</p>
<p>Тому, шановні колеги,&nbsp; я пропоную те, що доповідав перший заступник голови Комітету з питань&nbsp; Регламенту Павло Пинзеник поставити зараз на голосування і затвердити календарний план, якщо немає заперечень? А заперечень немає.</p>
<p>Є запитання?</p>
<p>Будь ласка, Левченко, народний депутат. Є запитання до календарного плану.</p>
<p>&nbsp;</p>
<p>10:48:14</p>
<p>ЛЕВЧЕНКО Ю.В.</p>
<p>Дякую. Левченко, ВО "Свобода".</p>
<p>Небезпечна тема затвердити зараз календарний план, щоб ми працювали.</p>
<p>&nbsp;Я хотів би звернути&nbsp; все ж таки увагу зали, і хотів би почути пояснення тих людей, які підготовлювали цей проект постанови, що відповідно до частини першої статті 18 Закону про Регламент за звичайних обставин перший і третій тиждень кожного календарного місяця впродовж сесії відводяться для пленарних засідань Верховної Ради. Так от, я не зовсім розумію, чому у нас перший тиждень січня не відводиться під&nbsp; пленарне засідання? Я так розумію, це для того, щоб депутати могли якісно&nbsp; відпочити десь за кордоном? Правильно. Це для цього робиться.</p>
<p>Все ж таки наша пропозиція, щоб був дотриманий Регламент, і щоб перші і треті тижні місяців були відведені для пленарних засідань, а не давати депутатам тиждень&nbsp; відпочити на початку січня. Дякую.</p>
<p>&nbsp;</p>
<p>ГОЛОВУЮЧИЙ. Чи потрібен коментар з цього приводу? Я думаю, що не потрібен. Але головне є те, що ми не будемо з&nbsp; вами оголошувати жодних канікул, жодних перерв, ми будемо працювати стільки, скільки необхідно аж до завершення сесії. І це є принципово важливим.</p>
<p>Хочу наголосити і підкреслити, що робота Верховної Ради ведеться не тільки у вигляді пленарних засідань, а й роботи в комітетах. Оскільки ми працюємо з вами, в тому числі в надзвичайно стислих термінах, і добре, що&nbsp; на минулому тижні ми прийняли рішення про створення комітетів, що маємо хоч комусь засідати сьогодні і&nbsp; розглядати питання. Це означає, що будемо працювати щоденно без будь-яких перерв.</p>
<p>А те, що стосується бюджету, в цілому розгляду бюджету, то можу вас поінформувати про те, що будуть працювати і в неділю. Оскільки календарний план складається таким чином, що повноцінний розгляд цього питання, можливо забезпечити з дотриманням мінімальних процедур. Це означає, що треба працювати і в вихідні дні, і я не бачу в цьому нічого страшного, всі мають працювати.&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому я ставлю на голосування зараз за основу і в цілому календарний план. І переходимо до&nbsp; розгляду питання так буде швидше. Прошу ставити на голосування, прошу голосувати.</p>
<p><b>&nbsp;</b></p>
<p>10:50:35</p>
<p>За-334</p>
<p>Рішення прийнято.</p>
<p>Далі, шановні колеги, переходимо до розгляду питань, включених до порядку денного сесії. Сесії! У нас&nbsp; є постанова 1095… Сесії, вибачте.</p>
<p>Так, шановні колеги, відповідно до Регламенту Верховної Ради&nbsp;&nbsp; проекти постанов, які вносяться на розгляд, мають бути розглянуті відповідно до всіх необхідних процедур, а це означає, у комітетах. Оскільки ми сьогодні розглядаємо питання про включення до порядку денного сесії, далі направляємо у комітети, і на наступний пленарний день ви вносите його за результатами рішення комітету до розгляду у парламенті. Все!</p>
<p>Будь ласка, Олександра Володимирівна Кужель.</p>
<p>&nbsp;</p>
<p>10:51:44</p>
<p>КУЖЕЛЬ О.В.</p>
<p>Шановний пане Голово, я звертаю&nbsp; вашу увагу, що сьогодні, якщо ми&nbsp; говоримо про включення у порядок денний сесії, то ми повинні поставити всі законопроекти, які на сьогоднішній день зареєстровані депутатами Верховної Ради&nbsp; восьмого скликання. І тоді всі комітети будуть далі голосувати. А те. що нам роздали сьогодні при реєстрації, це є порядок денний сьогоднішнього дня.</p>
<p>І ми просимо проголосувати два питання – це те, що торкається звернення до Російської Федерації всіх політв'язнів, і Надії Савченко у тому числі, і питання внеблокового статусу. Це є порядок денний сьогодні розглянути треба. Бо комітети вже мали можливість це розглянути. І порядок денний на сесію… Я ще раз ставлю наголос: включення всіх законопроектів, які зареєстрували народні депутати восьмого скликання станом на сьогодні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам за ваш коментар. Але ще раз наголошую, що вони будуть внесені, ці законопроекти, за рішеннями комітетів. Оці постанови, які у нас зараз включені у порядок денний, ми не можемо їх розглядати, оскільки комітети не відбулись. Ну, наприклад, проект Постанови про звернення до... звернення Верховної Ради України до Державної Думи (номер постанови 1095), а засідання комітету відбудеться тільки 12 числа по розгляду цього проекту постанови. Тому... Так за планом&nbsp; комітету. Тому зараз ми її включаємо, доручаю комітетам розглянути їх терміново і на наступне пленарне засідання винести для голосування. Це процедура, передбачена Регламентом.</p>
<p>Будь ласка, Олег Ляшко.</p>
<p>&nbsp;</p>
<p>10:53:24</p>
<p>ЛЯШКО О.В.</p>
<p>Олег Ляшко, "Радикальна партія".</p>
<p>Шановні колеги народні депутати, фракція "Радикальної партії" підтримує проект постанови за авторством Юлії Тимошенко щодо звільнення української льотчиці та нашого колеги народного депутата Надії Вікторівни Савченко. Але при цьому ми б хотіли зауважити, що в російському полоні тримають тисячі інших українських патріотів, зокрема викраденого голову УНА&nbsp; Миколу Карпюка, викраденого у Криму режисера Олега Синцова. І багатьох, багатьох інших українських громадян. <i>(Оплески)</i>&nbsp; Тому ми повинні зробити звернення Верховної Ради з вимогою звільнити всіх українських громадян, які перебувають у полоні російських терористів і таким чином звернути на це увагу міжнародної громадськості. І я думаю, що звернення робити треба не лише до Федеральних зборів Російської Федерації, а й, можливо, до міжнародних правозахисних організацій. Бо вовки в овечих шкурах, які сьогодні тримають наших громадян, зрозуміло, що вони не хочуть їх звільняти. Наше завдання – звільнити кожного, боротися за кожного українського громадянина.</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>От якраз для цього і розглядається питання в комітетах, де можливо внести пропозиції, прийняти рішення комітету і внести на розгляд сесії Верховної Ради і прийняти рішення. Тому тут є абсолютно об'єктивно. Ї</p>
<p>Будь ласка, Ігор Гринів.</p>
<p>&nbsp;</p>
<p>10:54:56</p>
<p>ГРИНІВ І.О.</p>
<p>Ігор Гринів, фракція "Блоку Петра Порошенка".</p>
<p>Я хочу ще раз повернути нас до тої послідовності, яка визначена статтею 16 Регламенту. Я всіх вітаю з тим, що ми пройшли&nbsp; всі пункти цієї статті, крім однієї, а саме, визначення порядку денного сесії. Якщо ми зараз &nbsp;виконаємо статтю 16, ми будемо вільні від зобов'язань розгляду послідовності питань, яке є зафіксоване, складемо порядок денний сесії, і тоді можна буде всі питання розглядати. А зараз, на жаль, це дуже сильно нагадує політичні дебати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, давайте, щоб ми рухалися абсолютно послідовно, тому я пропоную, щоб ці постанови… От ми проголосували постанову щойно, включили її в порядок денний сесії. Зараз у нас роздана постанова 1095, роздана постанова 1014, 1014-1, 1014-2. Ми маємо включити їх до порядку денного сесії і розпочати відповідно до Регламенту розгляд питань, які включені парламентом.</p>
<p>Тому я зараз поставлю на голосування про включення і цих питань, плюс в цілому, з тією постановою, яку ми щойно голосували, внесену (1291). Ну, те, що вніс Олег Ляшко. Я розумію, що її немає, вона не роздана, але ми зараз її включимо. І Апарат Верховної Ради розпочне їх роздруківку, і засідання відповідного комітету, я дам до цього доручення.</p>
<p>Тому я зараз тоді ставлю за основу в цілому з постановою, яку ми проголосували, про включення до порядку денного сесії питань, які зазначені. Немає заперечень? В цілому, голосуємо в цілому з тим, що було проголосовано, внесено.</p>
<p>Сергій Соболєв. І будемо підводити риску.</p>
<p>&nbsp;</p>
<p>10:57:12</p>
<p>СОБОЛЄВ С.В.</p>
<p>Соболєв, "Батьківщина". Шановний головуючий, у мене прохання. Є згідно з Регламентом дві процедури включення в порядок дня. Є безпосередньо включення на сесію в цілому. І наша пропозиція, фракції, щоб всі мали можливість працювати, це включити всі питання, які зареєстровані станом на сьогодні. Це на всю сесію, аж до кінця її роботи. А на цей тиждень прохання тоді включити, оскільки немає висновків профільних комітетів, завтра ж комітети зберуться, давайте тоді ці питання включимо на цей сесійний тиждень. І ми в четвер зможемо ці питання вже розглядувати з висновками комітетів.</p>
<p>&nbsp;</p>
<p>ГОЛОВУЮЧИЙ. Те ж саме, що я і сказав. Тобто ми зараз включаємо…</p>
<p>Хвилинку! Те, що стосується сесії, жоден комітет не вніс сьогодні офіційно, так я розумію, Андрію Володимировичу, жодний комітет не вніс жодних законопроектів. Я так розумію, коли комітети внесуть, ми тоді зразу внесемо їх на голосування.</p>
<p>Будь ласка, Турчинов Олександр Валентинович. Потім Князевич. І підводимо риску. Будь ласка.</p>
<p>&nbsp;</p>
<p>10:58:26</p>
<p>ТУРЧИНОВ О.В.</p>
<p>Шановні колеги, процедура не дуже складна. Просто давайте зараз проголосуємо. Нам треба зробити 2 голосування. Ми включили в постанову, яку пропонувала Радикальна фракція. Зараз нам треба включити до порядку денного постанову 1095, а також закони: 1014&nbsp; (проекти законів) 1014-1 і 1014-2. Це окремі голосування: окремо за постанову включення до порядку денного, окремо включення до порядку денного цих законів.</p>
<p>Що стосується включення всіх пропозицій, не тільки тих, хто вже подав, є можливість ще, я знаю, депутати готують проекти законів. Давайте в четвер проголосуємо проект Постанови щодо затвердження порядку денного сесії. І всі фракції зобов’яжемо в середу до 15-ї години внести відповідні пропозиції, крапка. І давайте не будемо з голосу робити ті речі, які потім знову буде незрозуміло, за що ми проголосували.</p>
<p>Тому, вибачте, прошу, давайте зараз спокійно, без проблем, 1095 включено до порядку денного, і проект Закону щодо позбавлення позаблокового статусу також включимо.</p>
<p>&nbsp;</p>
<p>ГОЛОВУЮЧИЙ. Саме ця пропозиція і була мною внесена. Будь ласка, я прошу, Руслан Князевич.</p>
<p>&nbsp;</p>
<p>10:59:42</p>
<p>КНЯЗЕВИЧ Р.П.</p>
<p>Шановний пане Голово, шановні колеги. От нам роздали проект порядку денного. І тут є така рубрика "Для включення до порядку денного". Апарат абсолютно з незрозумілих причин сам не написав нам, до якого порядку денного: чи порядку денного сесії, чи порядку денного сьогоднішнього засідання? І нам треба сьогодні визначитися про те.</p>
<p>Я вважаю, що порядок денний сесії зі всіма питаннями, які туди мають бути включені, мають бути досить серйозно і ретельно пропрацьований. Це ж у нас не чергова сесія ординарна, а сесія нового парламенту. І відповідно до Регламенту питань порядку денного такої сесії можуть бути всі перехідні законопроекти, які були не розглянуті в цілому попередньою сесією, тобто попереднім складом парламенту прийняті. А отже, треба не просто так огульно подивитися всі ті, що зареєстровані і що є автоматично перехідними, а треба досить прискіпливо на кожен з них фахово глянути в кожному комітеті, а далі вже визначати це.</p>
<p>Тому, як на мене, ми можемо зараз вийти з цієї ситуації двома речами: або запропонувати, що порядок денний сесії може відпо…</p>
<p>&nbsp;</p>
<p>ГОЛОВУЮЧИЙ. Шановні колеги! Я дозволю собі процитувати Регламент. 47 стаття Регламенту пункт 6: рішення Верховної Ради України щодо проектів законів, постанов, інших актів Верховної Ради України приймається лише з питань включених до порядку денного пленарних засідань Верховної Ради до початку пленарного засідання. Це означає, що процедура передбачає включення зараз в порядок денний сесії, не сьогоднішнього засідання, а сесії. Далі направлення в комітет. Комітет доопрацьовує і ми вносимо на розгляд наступної сесії дане питання.</p>
<p>Будь ласка, Руслану Князевичу. Уточнення.</p>
<p>&nbsp;</p>
<p>11:01:40</p>
<p>КНЯЗЕВИЧ Р.П.</p>
<p>Пане Голово! Йде мова не про сесію, а сесійне засідання. Але з цього вихід є єдиний, який неодноразово практикувався в стінах парламенту, коли затверджувалися порядки денні на пленарний тиждень. І тоді ми чітко зрозуміємо, що наприклад, ці питання можуть розглядатися в четвер чи в п'ятницю, після того, як відбудуться засідання комітетів. І сьогодні вже домовитись, що сесія приймає рішення винести на конкретний день пленарного тижня такі питання, і це єдиний вихід з цієї ситуації.</p>
<p>&nbsp;</p>
<p>ГОЛОВУЮЧИЙ. Приймається. Тоді ми зробимо на пленарний тиждень, це результат буде один і той самий, але звузимо розгляд саме цим тижнем. Добре. Так, як ми й планували, що будемо розглядати в четвер.</p>
<p>Є ще доповнення чи можемо…</p>
<p>Будь ласка, Мірошниченко. Прошу і підводимо риску. Будь ласка.</p>
<p>&nbsp;</p>
<p>11:02:28</p>
<p>МІРОШНИЧЕНКО Ю.Р.</p>
<p>Шановні колеги! Юрій Мірошниченко, "Опозиційний блок".</p>
<p>Я поясню, що власне, відбувається зараз в залі.</p>
<p>Регламент вимагає від нас всіх затвердити порядок денний сесії, шановні колеги, перш ніж починати формувати порядок денний на цей тиждень.</p>
<p>Чому деякі з наших колег не хочуть затверджувати всі законопроекти, зареєстровані у Верховній Раді, і ті, які залишилися перехідними від минулого скликання. Вони хочуть ті закони, які не влаштовують когось, не включати і таким чином обмежити законодавче право народних депутатів.</p>
<p>Я звертаюся до кожного із вас, особливо до тих, хто вперше прийшов до парламенту. Демократія починається з правої можливості законодавчої ініціативи і фільтрувати через формування порядку денного сесії законів, це не демократично і тим більше не за європейськими стандартами. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>До питання 1095. Проект постанови я ставлю на голосування. Проект Постанови про Звернення Верховної Ради України до Державної Думи Федеральних Зборів Російської Федерації та Президента Російської Федерації щодо звільнення української льотчиці та народного депутата України VIII скликання Надії Вікторівни Савченко. На цей сесійний тиждень. Для включення до порядку сесії на цей тиждень. Прошу голосувати.</p>
<p>&nbsp;</p>
<p>11:04:15</p>
<p>За-343</p>
<p>Рішення прийнято.</p>
<p>Наступне питання. Реєстраційний номер 1014, 1014-1, 1014-2. Проект Закону про внесення змін до деяких законів України (щодо забезпечення і гарантування національної безпеки України). Немає заперечень? Всі чотири, всі три, точніше. Ставлю на голосування. Прошу голосувати.</p>
<p>&nbsp;</p>
<p>11:04:51</p>
<p>За-309</p>
<p>Рішення прийнято.&nbsp; Порядок денний сформовано.</p>
<p>Шановні колеги, відповідно до шостої частини 47 статті визначено, що питання, які вносяться до порядку денного до сесії, можуть бути розглянуті в цей день. Але оскільки вони включені сьогодні в цю сесію… сесійний день, перепрошую, вони можуть бути &nbsp;розглянуті в наступний сесійний день. Але оскільки ми визначились, що це має бути до кінця тижня, то я зараз даю доручення Регламентному комітету спільно з народними депутатами України опрацювати постанову, яка була внесена і іншим комітетом, який є головним при розгляді питань, які ми включили до порядку денного цього пленарного тижня, розпочати терміново роботу відповідно до Регламенту Верховної Ради і внести Верховній Раді України пропозиції щодо розгляду цих питань відповідно до процедури. Якщо немає заперечення, то ми саме підемо по такій, по такому плану дій. Немає заперечень? Немає.</p>
<p>Я оголошу, оголосіть, будь ласка, заяву.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>ГОЛОВУЮЧИЙ. Хочу оголосити заяву від народного депутата України.</p>
<p>Голові Верховної Ради України від народного депутата України Романовського Олександра Володимировича. Заява відповідно до статті 13 Закону України "Про статус народного депутата України" та статті 60 Регламенту Верховної Ради України повідомляю про своє входження до депутатської фракції "Народний фронт". Є членом політичної партії "Народний фронт". Вітаю. <i>(Оплески)</i></p>
<p><i>&nbsp;</i></p>
<p align=center>&nbsp;Веде засідання Голова Верховної Ради України В.Б.ГРОЙСМАН</p>
<p><i>&nbsp;</i></p>
<p>ГОЛОВУЮЧИЙ. Шановні колеги, виходячи з того, що я щойно оголосив… Шановні колеги, оголошення хоче зробити народний депутат. Будь ласка, прошу.</p>
<p>&nbsp;</p>
<p>11:07:15</p>
<p>ЧУМАК В.В.</p>
<p>Доброго дня. Шановні колеги, шановний пане Голово, я хочу зробити деякі оголошення.</p>
<p>Шановні друзі, сьогодні, як вже говорив спікер, день, Міжнародний день запобігання і протидії корупції. 14 жовтня минулого року цей парламент спромігся прийняти дуже важливі закони - закон щодо запобігання корупції і закон щодо Національного антикорупційного бюро. Для того, щоб запустити діяльність Національного антикорупційного бюро потрібно створити спеціальну конкурсну комісію для відбору голови, директора Національного антикорупційного бюро.</p>
<p>Я хотів би нагадати, що процедура створення цієї комісії передбачає призначення трьох осіб від Президента України,&nbsp; &nbsp;трьох осіб від Кабінету Міністрів України і трьох осіб від Верховної Ради України.</p>
<p>Шановний пане Голово, я прошу дати вас сьогодні негайно доручення Антикорупційному комітету нашого парламенту. Я прошу вас дати сьогодні негайно доручення керівникам фракцій щодо, по-перше, висунення кандидатур в номінаційну комісію Національного антикорупційного бюро, а комітету розгляду процедури призначення або відбору цих людей Верховною Радою України. Тільки так ми зможемо реально і ефективно запустити механізм…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЧУМАК В.В. Тільки так ми зможемо ефективно і швидко започаткувати діяльність дуже важливого органу про протидії і боротьби з корупцією. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є коментар по голосуванню по&nbsp; постанові, яка стосується Надії Савченко. Будь ласка, "Опозиційний блок".</p>
<p>&nbsp;</p>
<p>11:08:57</p>
<p>БОЙКО Ю.А.</p>
<p>Я передаю слово народному депутату Вілкул.</p>
<p>&nbsp;</p>
<p>11:09:08</p>
<p>ВІЛКУЛ О.Ю.</p>
<p>Добрый день, уважаемые коллеги, уважаемый народ Украины, "Оппозиционный блок" занимая последовательную позицию за исключительно мирный механизм урегулирования кризиса и окончания войны. Значит, будет поддерживать постанову касающегося обращения по освобождению Надежды Викторовны Савченко. Мы предлагаем, когда будем сейчас рассматривать&nbsp; в комитетах, добавить наступне: "та всіх полонених з усіх сторін конфлікту". Мы за освобождение нашей коллеги, но необходимо полное мирное урегулирование. Поддерживать мы будем и надеемся на поддержку народных депутатов. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Це все буде розглядатися в комітетах як вимагає того процедура.</p>
<p>Шановні колеги, я зараз перед тим, як завершити засідання, я хочу запросити керівників фракцій на нараду до робочого кабінету. Коментар, будь ласка, Андрій Кожем'якін, коментар і закінчуємо.</p>
<p>Колеги, якщо будемо провокувати, я не буду надавати слово.</p>
<p>&nbsp;</p>
<p>11:10:16</p>
<p>КОЖЕМ’ЯКІН А.А.<a name=Temp></a></p>
<p>Доброго дня, шановні колеги! Я хочу відповісти тим народним депутатам, які неуважно читають, на жаль, проекти постанов і законів. Справа в тому, що Надія Савченко сьогодні є нашою колегою народним депутатом, тому цей проект персональний, зроблений під цю людину, яка сьогодні знаходиться в Росії, незаконно утримується. А далі в цьому проекті чітко написано: "…а також всіх українських громадян, які за період збройного конфлікту на сході України були захоплені в полон, незаконно перевезені на територію Російської Федерації, та всупереч їх волі утримуються на території Російської Федерації, всі вони мають бути звільнені". От так от написано, читайте! Слава Україні!</p>
<p>&nbsp;</p>
<p>ГОЛОВУЮЧИЙ. Героям Слава!</p>
<p>&nbsp;</p>
<p>ГОЛОСИ ІЗ ЗАЛУ. Героям слава! <i>(Оплески)</i></p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Ранкове засідання Верховної Ради України оголошую закритим. Наступне пленарне засідання відбудеться у четвер 11 грудня о 10-ій годині. Я просив би всі комітети ретельно підготувати питання порядку денного. Це ваша відповідальність! Дякую.</p>
<p>&nbsp;</p>

