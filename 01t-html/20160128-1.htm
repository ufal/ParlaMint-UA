Стенограма пленарного засідання
28 січня 2016
&nbsp;
<p align=center>ЗАСІДАННЯ П'ЯТДЕСЯТ ПЕРШЕ</p>
<p align=center>Сесійний зал Верховної Ради України</p>
<p align=center>28 січня 2016 року, 16 година</p>
<p align=center>Веде засідання Перший заступник Голови Верховної Ради України</p>
<p align=center>ПАРУБІЙ А.В.</p>
<p><b>&nbsp;</b></p>
<p>16:01:15</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу народних депутатів України заходити в зал для продовження нашої роботи. Я прошу Секретаріат Верховної Ради України&nbsp; повідомити депутатів про початок роботи і прошу фракції, голів фракцій закликати депутатів у зал.</p>
<p>Шановні колеги, я ще раз переконливо прошу депутатів зайти в зал, зайняти робочі місця, щоб ми могли розпочати нашу роботу. Будь ласка, заходимо в зал, готуємося до реєстрації.</p>
<p>Шановні колеги, прошу зайти в зал, зараз проведеться реєстрація, підготуватися до реєстрації. Будь ласка,&nbsp; готуємося до реєстрації.</p>
<p>Шановні колеги! Прошу зареєструватися&nbsp; для участі у вечірньому засіданні Верховної Ради України. Прошу включити реєстрацію народних депутатів. Будь ласка.</p>
<p>&nbsp;</p>
<p>16:11:10</p>
<p>Зареєстровано 339 депутатів. Таким чином, я оголошую вечірнє&nbsp; засідання Верховної Ради України відкритим.</p>
<p>Колеги, я хотів би з вами, звично, порадитися. Ми перед перервою… нам не вистачило буквально кілька голосів за законопроект 2669-д, це друге читання, ми&nbsp; домовились, що ми поставимо його на голосування після перерви. Але, боюся, і зараз&nbsp; у нас не буде достатньої кількості голосів, поки зберуться всі депутати, тому у мене є до вас прохання піти на наступний законопроект "перше читання". Коли ми його розглянемо, в залі буде мобілізація, тоді вже проголосувати за 2669-д.</p>
<p>Чи нема заперечень, щоб ми перейшли до наступного&nbsp; законопроекту порядку денного? Немає заперечень в залі. Дякую за розуміння і дякую за підтримку. Але нам буде важливо проголосувати&nbsp; скорочене читання,&nbsp; щоб ми розпочали процедуру обговорення. Тому дуже прошу зайняти робочі місця і приготуватися до голосування.</p>
<p>Колеги,&nbsp; будь ласка,&nbsp; займаємо робочі місця, і я ставлю на розгляд законопроект 3042: проект Закону про внесення змін до деяких законодавчих актів України щодо користування нафтогазоносними надрами.</p>
<p>І від імені, за пропозицією комітету ставлю на голосування пропозицію розглянути його за скороченою процедурою.</p>
<p>Колеги, прошу зайняти робочі місця. Прошу Насалика свою фракцію змобілізувати. Скажіть, хай сядуть люди, хай голосують. Прошу підготуватися до голосування і прошу проголосувати пропозицію – розгляд за скороченою процедурою 3042. Будь ласка, голосуємо, 3042, скорочена процедура.</p>
<p>&nbsp;</p>
<p>16:13:32</p>
<p>За-101</p>
<p>Не дійшли. Я дуже прошу дійти до своїх робочих місць. Ми зараз можемо піти у повну процедуру і цілий ряд важливих законопроектів не розглянути. Коли ми ще зібратись зможемо, як не в четвер, повноцінно, шановні колеги?</p>
<p>Отже, я ще раз для тих, хто не встиг дійти до своїх робочих місць, ставлю на голосування пропозицію розгляду за скороченою процедурою законопроекту 3042 про внесення змін до деяких законодавчих актів України щодо користування нафтогазоносними надрами. Прошу підтримати, прошу проголосувати скорочену процедуру. Будь ласка, голосуємо.</p>
<p>&nbsp;</p>
<p>16:14:40</p>
<p>За-114</p>
<p>Рішення не прийняте.</p>
<p>Прошу депутатів заходити в зал, займати робочі місця.</p>
<p>Колеги, я ще раз поставлю на голосування пропозицію скороченої процедури. Якщо не буде підтримки в залі, ми підемо розгляд по повній процедурі.</p>
<p>Хто ще не дійшов до робочих місць, прошу дійти, зайняти робочі місця. І я ще раз, востаннє, ставлю пропозицію розгляду за скороченою процедурою законопроекту 3042 : про внесення змін до деяких законодавчих актів України щодо користування нафтогазоносними надрами. Хто підтримує пропозицію розгляду за скороченою процедурою, прошу голосувати. Прошу підтримати, прошу проголосувати. Будь ласка, голосуємо!</p>
<p>&nbsp;</p>
<p>16:16:09</p>
<p>За-133</p>
<p>Рішення не прийняте.</p>
<p>Зал вимагає повної процедури. І я запрошую до доповіді заступника голови Комітету з питань паливно-енергетичного комплексу, ядерної політики і ядерної безпеки Насалика Ігоря Степановича.</p>
<p>Будь ласка, прошу доповідати.</p>
<p>&nbsp;</p>
<p>16:16:37</p>
<p>НАСАЛИК І.С.</p>
<p>Шановний Андрій Володимирович! Шановні колеги! Чомусь у нас складається така практика, що тільки стосується законів, які наповнюють бюджет, так в нас залі і не набирається 150 чоловік. До речі, міністр палива і енергетики…</p>
<p>&nbsp;</p>
<p>ГОЛОС ІЗ ЗАЛУ. Де&nbsp; БПП?<i>&nbsp; </i></p>
<p>&nbsp;</p>
<p>НАСАЛИК І.С. Я не можу сказати про БПП.</p>
<p>До речі… Абдуллін! Абдуллін! Абдуллін, слухай!</p>
<p>До речі, міністр палива і енергетики просидів на всіх законах, які стосувалися кінематографії і культури, а, коли стосується питання паливно-енергетичного комплексу, то його й на трибуні немає. Взагалі не цікавить це питання.</p>
<p>Шановні друзі! До вашої уваги пропонується законопроект про внесення змін до деяких законодавчих актів України щодо користування нафтогазоносними надрами за реєстраційним номером 3042.</p>
<p>Нарощування обсягів видобутку&nbsp; нафти і газу є питанням національної&nbsp; безпеки і оборони&nbsp; України. Через брак інвестицій та доступу до новітніх технологій обсяги видобутку вуглеводнів скорочується, і така тенденція&nbsp; продовжується. Для прикладу, шановні друзі. Якщо порівняти тільки по державних підприємствах кількість видобутого газу в 2014 і 2015 році, кількість видобутого газу зменшилась на мільярд кубів газу. На сьогоднішній день зупинені найбільші проекти із пошуку та видобутку вуглеводнів, які&nbsp;&nbsp;&nbsp; здійснювали компанії "Шеврон", "Шелл", "Енні" і "ЕDF". Тому&nbsp; або&nbsp; міністр палива і енергетики&nbsp; не знайшов аргументів для того, щоб залишити ці інвестиції, або взагалі працює не на своєму місці.&nbsp;</p>
<p>Переломною цю ситуацію може зробити тільки одне: широка інвестиція в державні підприємства: і ПАТ "Укрнафта", і ПАТ "Вуглевидобування". Проте, через обмежені фінансові ресурси, які є в цих&nbsp; підприємствах, зокрема і через підвищення&nbsp; рентної плати, яку ми ввели, зробити без залучення інвестицій це практично&nbsp; неможливо.</p>
<p>Крім того, повинен вам сказати таку маленьку річ, ми всі з вами дивимося, як падає ціна на барель, і прораховуємо, а&nbsp; як же змінився бюджет&nbsp; Російської Федерації, і яка тепер у них необхідна дотація до нього. Але змінення сировинної ресурсної бази сировинної, вона впливає і на&nbsp; привабливість інвестування в нафтогазоносну галузь, в нашій країні в тому числі.&nbsp;</p>
<p>Законопроект&nbsp; 3042 направлений насамперед на&nbsp; вдосконалення та дерегуляцію угоди про розподіл продукції. Зокрема, законопроект передбачає можливість&nbsp;&nbsp;&nbsp; укладення угоди про розподіл продукції не тільки щодо існуючої ділянки надр, але і її&nbsp; частини, коли існує можливість, виділити окремі геологічні структури.&nbsp;</p>
<p>Законопроект передбачає можливість відшкодування витрат,&nbsp; понесених інвестором, насамперед, це стосується державних компаній, при освоєнні відповідних ділянок надр,&nbsp; до її конверсії в угоду про розподіл&nbsp; продукції через отримання&nbsp; частини компенсаційної продукції, видобутої в рамках виконання зазначеної угоди.&nbsp;&nbsp;</p>
<p>Законопроект також виправляє невідповідність&nbsp; положень щодо права власності на надра в Законі&nbsp; про нафту і газ та в Кодексі про&nbsp; надра нормам Конституції України. Законопроектом вносяться доповнення до Кодексу про надра, відповідно до яких корисні копалини поділяються на основні та супутні.</p>
<p>Поданий законопроект доповнює Кодекс про надра положенням щодо права власності на геологічну інформацію держави або надрокористувача, яке залежить від того, чи була така інформація отримана&nbsp; та оброблена за рахунок надрокористувача або за кошти місцевого, або державного бюджету. Це говорить про те, що при використанні інвестицій відновлюються кошти, затрачені що обласними бюджетами, що міськими, що державними.</p>
<p>Даний законопроект доповнює норму до Закону України "Про екологічну експертизу", передбачає обов'язкове здійснення державної екологічної експертизи при розробленні проекту угоди про розподіл продукції.</p>
<p>Комітет з питань паливно-енергетичного комплексу, ядерної політики та ядерної безпеки розглянув законопроект 3042 на своєму засіданні і рекомендує Верховній Раді України прийняти її за основу. Дякую вам.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Залишайтеся на трибуні згідно Регламенту. Зараз запитання доповідачу і відповіді на них. І я прошу депутатів провести запис на запитання до доповідача. Будь ласка, записуйтеся.</p>
<p>Будь ласка, Олесь Довгий, включіть мікрофон.</p>
<p>&nbsp;</p>
<p>16:22:00</p>
<p>ДОВГИЙ О.С.</p>
<p>Дякую. Довгий, "Воля народу". Шановний доповідачу, ми скоріше за все підтримуватимемо законодавчу ініціативу, але в нас більше питання навіть не до вас, а до представників виконавчої влади. Цей законопроект серед інших, в тому числі, в принципі дерегулює сферу діяльності. В нас запитання, яким чином це вплине на таких інвесторів, як "Шелл", які у вересні, як нам всім відомо,&nbsp; прийняли рішення йти з України. На жаль, нам відомо, що не тільки "Шелл", а і інші великі системні інвестори замість того, щоб приходити в Україну, сьогодні, коли нам це вкрай необхідно, думають про те, як звідси тікати. Чи буде ця законодавча ініціатива якимось важливим кроком&nbsp; назустріч їхнім вимогам чи ні?</p>
<p>&nbsp;</p>
<p>16:22:58</p>
<p>НАСАЛИК І.С.</p>
<p>На жаль, хочу вас підтримати в цьому питанні і повинен сказати, я вже говорив у своїй доповіді, про те, що чотири найбільш потужніші в світі компанії і не тільки "Шелл" і "Шеврон", про які ви згадали, а також "Енні" і "ЕDF", які мають, скажемо, великий світовий досвід видобутку вуглеводнів, нові технології, вони практично вийшли з ринку України, оскільки бачать бюрократичні процедури для того, щоб вкладувати інвестиції, і ризики вкладення цих інвестицій надзвичайно великий. Тому доповнення до законопроекту знімає частину бюрократичних процедур і дає можливість Україні стати привабливою для того, щоб ввести нові технології.</p>
<p>Хоча, звичайно, погоджуюся з вами, що це більше запитання до міністра палива і енергетики. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Андрій Лозовой, Радикальна партія, будь ласка.</p>
<p>&nbsp;</p>
<p>16:23:42</p>
<p>ЛОЗОВОЙ А.С.</p>
<p>Передаю слово Андрію Артеменку.</p>
<p>&nbsp;</p>
<p>16:23:48</p>
<p>АРТЕМЕНКО А.В.</p>
<p>Андрій Артеменко, Радикальна партія Олега Ляшка. Шановний доповідач, у мене буде до вас таке питання. Плануєте ви в другому читанні, ми будемо підтримувати цей законопроект в першому читанні, плануєте в другому читанні врахувати в законопроекті терміни, які існують в постанові про ліквідацію "Нафтогазу України"? Дякую.</p>
<p>&nbsp;</p>
<p>16:24:19</p>
<p>НАСАЛИК І.С.</p>
<p>Андрій, ми говорили з вами на цю тему, і я повинен сказати, що ми просимо долучитися до роботи нашого комітету. Всі пропозиції, які будуть розглянуті в результаті змін врахування думки депутатів до другого читання, вони будуть враховані і винесені в другому читанні.&nbsp; Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Роман Семенуха, Об'єднання "Самопоміч", будь ласка.</p>
<p>&nbsp;</p>
<p>16:24:32</p>
<p>СЕМЕНУХА Р.С.</p>
<p>Прошу передати слово Підлісецькому.</p>
<p>&nbsp;</p>
<p>16:24:36</p>
<p>ПІДЛІСЕЦЬКИЙ Л.Т.</p>
<p>Фракція "Самопоміч", Лев Підлісецький. У мене є питання до доповідача. Чи не вбачаєте ви надмірні корупційні ризики в питанні відведення ділянок і надання дозволів на видобуток корисних копалин при умові, як то зазначено в одній статті, незначних покладів запасів газу або нафти, оскільки поняття "незначний" дуже суб'єктивне. У мене таке враження,&nbsp; що як коли це, власне, покладено на&nbsp; органи&nbsp; місцевого самоврядування, у нас всі поклади будуть абсолютно незначними, і це буде ще більша корупційна&nbsp; лазейка, ніж договори про спільну діяльність, які нам будуть&nbsp; виглядати просто як казка.</p>
<p>&nbsp;</p>
<p>16:25:33</p>
<p>НАСАЛИК І.С.</p>
<p>Погоджуюсь з вашою пропозицією. Але&nbsp; повинен сказати, що на території України находиться 326 родовищ. І вони, як правило, в структурі або ПАТ "Укрнафта", або структурі "Укргазвидобування". З цих 326 родовищ тільки 22 великі, які не розглядують взагалі питань щодо формування Закону про розподіл продукції. Все решта – це дрібні родовища.</p>
<p>Ну, наприклад, Битків-Бабченське родовище, яке находиться в Івано-Франківській області, воно експлуатується, починаючи ще з минулого століття,&nbsp; на початку минулого століття наступного року. Там&nbsp; находиться&nbsp; більше 600 свердловин. Експлуатується, скажімо, тільки 200, 450 – незадіяні. Вони незадіяні тільки тому, що&nbsp; видобуток там 3 тисячі кубів у&nbsp; місяць газу вважалось&nbsp; нерентабельним.</p>
<p>Ці, скажімо, зміни до законопроекту&nbsp; дає можливості входження саме в такі родовища і працювати з ними. Крім того, це не принімає рішення тільки міська чи&nbsp; обласна рада&nbsp; у виділенні&nbsp; цієї частини, хоча і передбачено там. А також&nbsp; є погодження&nbsp; Кабінету Міністрів України. Тобто в дуеті, я думаю, що та корупційна складова, про яку ви говорите, вона&nbsp; буде знищена…</p>
<p>&nbsp;</p>
<p>ГОЛОВУЮЧИЙ. Войціцька, фракція "Самопоміч". Будь ласка.</p>
<p>&nbsp;</p>
<p>16:26:46</p>
<p>ВОЙЦІЦЬКА В.М.</p>
<p>Так, доброго дня! Шановні колеги, хотіла би задати питання своєму колезі по ПЕКівському комітету стосовно&nbsp; даного законопроекту. В чому полягає логіка надання автоматичної конвертації&nbsp; з&nbsp; спецдозволів для, як ви правильно зазначили,&nbsp; державних компаній, таких як "Укргазвидобування"&nbsp; або частково державних&nbsp; "Укрнафта", в договори про розподіл продукції, якщо наша мета полягає в тому, щоб максимально залучити інвестиції, в тому числі і західні інвестиції, в напрямок видобутку газу через відкриті&nbsp;&nbsp;&nbsp;&nbsp;&nbsp; &nbsp;процеси? Відкриті процеси проведення конкурсів на залучення інвесторів. Для чого нам, вибачте, знову придумувати корупційний абсолютно суб'єктивний механізм конвертації, коли ми можемо виділити відповідні спецдозволи, сказати, що держава є неефективна в їх використанні і управлінні, і надати інвесторам…</p>
<p>&nbsp;</p>
<p>16:28:02</p>
<p>НАСАЛИК І.С.</p>
<p>Я зрозумів суть, пані Войціцька, я зрозумів загальну суть. Але трошки&nbsp; можу в цьому плані з вами не погодитися. Чому? Тому що цей Закон про розподіл продукції, як правило, стосується тих спецдозволів, які існують, які працюють. І вони знаходяться в структурі як ПАТ "Укрнафта", так і в структурі "Укргазвидобування". Якщо забрати всі ці дозволи, то в нас такої структури, як "Укргазвидобування" і структури ПАТ "Укрнафта" просто існувати не буде.</p>
<p>У чому суть… Ну, якщо ви хочете виділити&nbsp; у країні всі&nbsp; спецдозволи, то треба всі спецдозволи, які працюють ці два підприємства, виставити на загальні торги. Це є перше.</p>
<p>Друге, на жаль, я вже говорив у доповіді, чотири великі компанії пішли з ринку України, ну, у зв'язку з певними обставинами, відповідними інвестиційними ризиками.</p>
<p>Якщо би зараз у газовидобувну галузь стояла черга з бажаючих інвестувати, то, звичайно, можливо, можна іти на такі загальні кроки. Але основна ідеологія цього законопроекту говорить про те, що в рамках діючого спецдозволу можуть виділятися ділянки, в яких можуть працювати інвестиційні…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд, завершуйте.</p>
<p>&nbsp;</p>
<p>НАСАЛИК І.С. …дасть можливість, по&nbsp; попередніх прорахунках науковців,&nbsp; ми не тільки збалансуємо спад видобутку газу і вуглеводів в нашій державі, я вже&nbsp; говорив про те, що за рік на мільярд кубів газу, а принципово наростити їх видобуток.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Час, відведений для запитань, завершився.</p>
<p>Зараз виступи від фракцій по&nbsp; 3 хвилини. Прошу провести запис на виступи від фракцій. Шановний пане доповідач, можете займати своє місце.</p>
<p>Будь ласка, проводимо запис.</p>
<p>Юрій Соловей, "Блок Петра Порошенка".</p>
<p>&nbsp;</p>
<p>16:30:13</p>
<p>СОЛОВЕЙ Ю.І.</p>
<p>Юрій Соловей, 89-й виборчий округ. Шановні колеги, я би хотів звернути вашу увагу на те, що це в сьогоднішньому порядку денному перший законопроект економічного спрямування. Ми розглядали все, але спромоглися тільки вперше підійти до економіки, яка сьогодні, на моє глибоке переконання, повинна бути на порядку денному під питанням номер 1. Якщо стосується даного законопроекту, то я закликаю всіх його підтримати, оскільки до сьогоднішнього дня ми маємо спад інвестицій в галузь видобутку газу чи нафти в нашій державі. Чому це відбувалося? Тому що те законодавче поле було непрозоре і стимулювало корупційні схеми – такі, як спільна діяльність. Натомість пропонований шлях угод про розподіл продукції – це є цивілізований шлях, це шлях, по якому можна залучати європейські, міжнародні інвестиції і цей закон не в повній мірі, звичайно, але цей закон у великій мірі дозволяє уніфікувати законодавство, яке стимулюватиме прихід&nbsp; інвестицій&nbsp; в галузь видобутку нафти і газу. Тому я звертаюся до колег до парламенту, підтримати цю важливу законодавчу ініціативу. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Більше бажаючих виступати від фракцій не виявилося в залі.</p>
<p>Наступний розділ: виступи народних депутатів. Прошу провести запис на виступи від народних депутатів. Будь ласка, прошу записатися.</p>
<p>Андрій Іллєнко. Включіть мікрофон.</p>
<p>&nbsp;</p>
<p>16:32:19</p>
<p>ІЛЛЄНКО А.Ю.</p>
<p>Прошу передати слово Михайлу Головку.</p>
<p>&nbsp;</p>
<p>16:32:26</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні народні депутати, шановні виборці, даний законопроект є неоднозначний, адже він все ж таки залишає за собою ряд прогалин для юридичних норм, де можна було б відходити від законодавства, а саме для того, що дають можливість без конкурсу про угоду про розподіл продукції компаніям брати участь у видобутку природних ресурсів. Хочу сказати, що такі схеми все ж таки вони роблять збиток для державного бюджету і уникають від сплати податків.</p>
<p>Взагалі принцип… Я багато в чому згодний з виступаючими, які тут розказують про те, що нам потрібно розвивати енергетичну незалежність, нам потрібно розвивати, збільшувати видобуток природного газу, нам потрібно все ж таки, щоб Україна в енергетичному плані була повністю незалежна держава. І реально, за експертними оцінками, ми самодостатні, можемо повністю обходитися без російського газу. Це достатньо нам всього-на-всього один-два роки для того, щоб відірватися від залежності від газу, від труби, від Російської Федерації. Але, на жаль, уряд і чинна влада в тому напрямку нічого не роблять, навпаки, збільшують залежність від постачання в першу чергу газу з Російської Федерації через підставні компанії, такі як "Трейд Стоун", які зареєстровані були в Німеччині, і підписані з ними угоди. Насправді це є російський газ. Натомість ми не зменшили, наш парламент за рік часу постанову про зменшення ренти на видобуток природного газу. І сьогодні вбивається видобувна галузь в Українській державі.</p>
<p>Ми не ухвалили законопроект, який ініціювало Всеукраїнське об'єднання "Свобода", в тому числі я як автор, 2408а, який би передбачав, що наш газ, дешевий, власного видобутку, де він коштує 1 тисячу 600 гривень за тисячу кубів, першочергово направляти на потреби населення, тобто на ЖКГ. На жаль, цей законопроект так на сьогоднішній день і не потрапив в стіни парламенту, говорячи про те, що депутати не хочуть розривати залежність олігархів, власників-олігархів, які сьогодні незаконно практично забрали&nbsp; видобуток газу у власну кишеню, наживаються на тому, а українцям продають дорогий газ, який змішується і по ціні 7 тисяч 200 гривень за тисячу кубів, практично наживаючись на тому.</p>
<p>Уряд&nbsp; розказує про субсидії&nbsp; 24 мільярди, які з бюджету вони віддали, це якраз ті субсидії йдуть, в першу чергу, в кишеню олігархам, на компенсацію за наш український дешевий газ, який вони крадуть, а продають нам дорогий імпортний. І тому ми закликаємо все ж таки підтримати наші ініціативи, зменшити ренту на випадок природнього газу, проголосувати наш законопроект, що газ власного видобутку першочергово має йти потреби народові, а не в кишені олігархів. І тоді реально ми зможемо&nbsp; будувати незалежну енергетичну політику в нашій країні. А цей законопроект ми не будемо підтримувати. Дякую. Слава Україні!&nbsp;</p>
<p>&nbsp;</p>
<p>ГОЛОВУЮЧИЙ. Кошелєва передає слово Ляшку. Будь ласка.</p>
<p>&nbsp;</p>
<p>16:35:57</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни! Шановні колеги депутати! Думаю, не відкрию для вас велику таємницю, коли скажу, що сьогодні найбільша корупція це в сфері енергетики і в банківській сфері.</p>
<p>Ми знову бачимо тут в урядовій ложі міністра енергетики Демчишина, на совісті якого вся ця корупційна машина. Ми, українські громадяни, оплачуємо&nbsp; корупцію, яку ми сьогодні маємо в енергетиці.</p>
<p>Вчора ми розглядали законопроект&nbsp; про Національну комісію з питань регулювання ринку комунальних послуг, обсяг коштів, які крутить ця комісія, як циган сонцем,&nbsp; 300 мільярдів гривень на рік, вони встановлюють від фонаря тарифи на світло, тарифи на&nbsp; житлово-комунальні послуги, і ми з вами маємо оплачувати цих жадібних корупціонерів, які не знають, з яких дірок уже лізуть і крадені ними гроші із наших з вами кишень.</p>
<p>Сьогодні нам пропонують&nbsp; розглянути закони про ринок газу, про все інше. Хто винен у тому, що люди платять&nbsp; космічні послуги за тарифи… Я вам покажу цю людину. Он він сидить. Ось він винен – Демчишин. І друга людина – Вовк. Оці два вовка в овечій шкурі винні у тому, що ми з вами платимо високі тарифи, що люди не можуть звести кінці з кінцями для того, щоб заплатити за комуналку. Тому що де український газ? Український газ невідомо де, а імпортний газ, який дорого коштує, ми всі з вами маємо оплачувати.</p>
<p>Саме тому фракція Радикальної партії з метою радикального подолання корупції в енергетичній сфері ми пропонуємо дуже чіткий план дій.</p>
<p>Перше, ліквідація "Нафтогазу". Цієї корупційної контори, яка вимиває з державного бюджету десятки мільярдів гривень, і ми маємо сплачувати корупцію в "Нафтогазі" з власних кишень.</p>
<p>Друге, дуже важлива складова у боротьбі з корупцією –&nbsp; це кадрова складова. Починати боротьбу з корупцією треба з міністра енергетики Демчишина, звільнивши його з посади міністра енергетики і припинивши корупцію в енергетичній сфері.</p>
<p>Один лише факт. Хто стоїть, сядьте, бо впадете. Минулого року Україна заплатила мільярд доларів за російське вугілля. Я питаю, чому цей мільярд доларів не потратили на львівських шахтарів, на волинських шахтарів, на донецьких і дніпропетровських шахтарів? Чому мільярд доларів ви платимо російським шахтарям, працевлаштовуємо, ідуть податки до російського бюджету, ми платимо ї, тому що є Демчишин, є вовк, який має корупційні схеми із російським олігархом Григоришиним, і за все це розплачуються українські громадяни.</p>
<p>Геть корупцію з парламенту і з влади!</p>
<p>&nbsp;</p>
<p>ГОЛОВУЮЧИЙ. Вікторія Войціцька, будь ласка, від трибуни.</p>
<p>&nbsp;</p>
<p>16:39:14</p>
<p>ВОЙЦІЦЬКА В.М.</p>
<p>Доброго дня, шановні колеги. Звичайно, після такого феєричного виступу дуже важко вашу увагу отримати, але я все ж таки спробую.</p>
<p>Так от, повертаючись до суті самого законопроекту. Ми всі прекрасно знаємо, що Україна і досі залишається залежна від імпорту газу, раніше від імпорту російського газу, тепер ми залежні від імпорту газу з Європи, але все ще залежні. Тому наше ключове завдання має буде – беззастережно зробити все задля того, щоби стимулювати інвестиції в внутрішній видобуток, в розвиток власної видобувної галузі.</p>
<p>Але яким чином це треба зробити? І яким чином це робилося раніше? Раніше, ми з вами прекрасно знаємо, що ця галузь була і, на жаль, і залишається одною із найбільш корумпованих. Процедури видачі спеціальних дозволів було окремою темою для певних структур державних, для того, щоби будувати маєтки в Конча-Заспі, мати після того можливості літати на Майорки, Мальдіви і так далі.</p>
<p>Що пропонує даний законопроект? Даний законопроект фактично пропонує нам продовжувати систему, за якою фактично залучення інвесторів буде знову ж таки відбуватися під калькою корупції, де суб'єктивність прийняття рішення буде дуже величезний мати вплив, де сама процедура незрозуміла і не є такою, яка би була би найбільш ефективною для залучення саме західних інвесторів.</p>
<p>Що ми пропонуємо? Ми пропонуємо зробити інвентаризацію всіх спецдозволів, які є на балансі державних компаній, і визначитись, де вони, дійсно, використовують всі свої можливості і є ефективними в видобутку і забезпеченні максимального видобутку на тих чи інших площах, а де вони, на жаль, втрачають свої позиції.</p>
<p>Тому ми вважаємо, що залучення інвестицій має відбуватися на прозорих конкурсних засадах, а не через виділення, як пропонує даний законопроект, окремих ділянок, окремих частин, вже існуючих спецдозволів. Держава – неефективний власник, віддаємо назад спецдозвіл, виставляємо його відповідно на конкурс і залучаємо на прозорих засадах інвесторів.</p>
<p>Тому фракція "Об'єднання "Самопоміч" не буде підтримувати даний законопроект. І дуже просимо дослухатись наших колег до наших пропозицій і не підтримувати його. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Амельченко Василь. Від трибуни, будь ласка.</p>
<p>&nbsp;</p>
<p>16:42:14</p>
<p>АМЕЛЬЧЕНКО В.В.</p>
<p>Василь Амельченко, Радикальна партія Олега Ляшка.</p>
<p>Шановні колеги, метою даного проекту, як наголошується в пояснювальній записці&nbsp; до нього, є дерегуляція процедур надання нафтогазоносних надр у користування, уточнення та спрощення адміністративних процедур надання&nbsp; надр у користування. Звичайно,&nbsp;&nbsp; у цій царині треба наводити порядок і, звичайно, як наголошував наш керівник сьогодні, більше&nbsp; всього сьогодні ми маємо корупційних схем саме&nbsp; в нафтогазовидобувній сфері.</p>
<p>Проте, по суті законопроект не є уточненням, а навпаки, містить норми, які суперечать статті 13 Конституції&nbsp; України. А саме, з прийняттям цих норма надра та корисні копалини, які є власністю українського народу, при отриманні дозволів на користування надрами корисні копалини, які видобуто користувачем надр, стануть його власністю, якщо інше не передбачено законом або договором.</p>
<p>Тому питання наразі є досить вразливим, так як стосується газовидобувної галузі. В разі, коли мова йде про видобуток державним підприємством,&nbsp; проблем немає. А, з іншого боку, коли&nbsp; розподіл продукції здійснюється відповідно до Закону України "Про угоду про розподіл продукції", у&nbsp; цьому випадку&nbsp; необхідно вносити&nbsp; зміни до цього закону з метою чіткого визначення відсотків продукції, яка буде видобута. Тому у період завищення ціни на природній газ, що ми сьогодні відчуваємо, і споживачі в першу чергу відчувають це, ми пропонуємо, вважаємо, що це є сьогодні&nbsp; передчасним і суперечить нормам Конституції&nbsp; України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Лев Підлісецький,&nbsp; будь ласка.</p>
<p>&nbsp;</p>
<p>16:44:25</p>
<p>ПІДЛІСЕЦЬКИЙ Л.Т.</p>
<p>Лев Підлісецький,&nbsp; фракція&nbsp; "Самопоміч". Я би хотів продовжити виступ своєї&nbsp; колеги Вікторії Войціцької&nbsp; і зокрема звернутися до громадян&nbsp; України, які, щоб розуміли, що відбувається&nbsp; на ринку в сфері видобутку газу.&nbsp; Насправді&nbsp; в Україні існують кілька основних гравців, які видобувають газ, це є іноземні компанії, реальні інвестори, які приходять на конкурс, виграють конкурси, вкладають кошти і видобувають газ, і їм не потрібні ані договори про спільну діяльність, ані договори про розподіл продукції, ані інші якісь особливі умови, оскільки це реальні компанії, які готові працювати при конкурентних умовах.</p>
<p>Друга категорія, і це найбільша, це є "Укргазвидобування". Державна компанія, яка, на жаль, останні роки зменшувала видобуток газу, але, разом з тим, з'явилася нова сфера в цій галузі, це так звані договори про спільну діяльність. Що є таке договори про спільну діяльність? Це є компанії, які були наближені до влади, які мали певні, використовували, зв'язки для того, щоб отримати дозвіл на видобуток і, відповідно, видобувати і весь газ залишати собі, і продавати вже не по тій ціні, про якій продавало "Укргазвидобування" фіксовані в розмірі приблизно 400 гривень, а по вже реальній ринковій ціні. І власне з тими компаніями ми почали воювати, і унормовувати їхню діяльність шляхом введення спеціального оподаткування в розмірі 70 процентів.</p>
<p>Що пропонується зараз даним законопроектом? Запровадити нові схеми для створення нових, певних корупційних можливостей по роботі вже по так званих договорах про розподіл продукції. Насправді нічого в тому немає поганого в договорах про розподіл продукції, але не в такий спосіб, як тут передбачено. Тут передбачено перехід договори про спільну діяльність, договори про розподіл продукції без конкурсної основи, тут передбачені особливі спрощені процедури надання дозволів на видобуток газу за умови звернення до місцевих органів влади. Тобто тут насправді заховане зло, яке не можна допустити. Тому я закликаю регулювати і працювати над збільшенням видобутку газу шляхом залучення реальних інвесторів, які створити реальні, прозорі, конкурентні умови, а також прозоре і конкурентне оподаткування даної галузі. Дякую за увагу.</p>
<p>Фракція "Самопоміч" не буде підтримувати даний закон і звертається до всіх відхилити даний законопроект і в першому читанні, і в цілому. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Юрій Левченко, одна хвилина. Передає Головку... Левченку мікрофон. Одна хвилина, будь ласка.</p>
<p>&nbsp;</p>
<p>16:47:38</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ. Знаєте, я уважно слухав багатьох виступаючих, особливо доповідача, які розповідали слізно, як нафтогазова галузь потребує різноманітної допомоги: дерегуляції, спрощення процедур. Таке враження, що це малий і середній бізнес, який ледь-ледь виживає, і таке враження, що у них дуже маленька рентабельність, і вони взагалі вже помирають і не можуть вижити. І тому пропонується в цьому законопроекту дати різноманітні обхідні можливості, прогалини в законодавстві, щоб поза конкурсами виділяти величезні надра, надра, які належать всьому українському народу. Тому пропонується спростити укладання угод про розподіл продукції для того, щоб залишити знову-таки український народ ні з чим. Отака у нас бідна нафтогазова галузь.</p>
<p>&nbsp;Я би все-таки пропонував би депутатам від коаліції хвилюватися не про нафтогазову галузь, а хвилюватися про малий і середній бізнес, який зараз ледь животіє, але тримає всю Україну на своєму горбу. За такі закони голосувати не можна за жодних обставин. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Заключне слово міністр Демчишин, будь ласка,&nbsp; включіть мікрофон. І тоді переходимо до голосування. Прошу колег депутатів заходити в зал.</p>
<p>Включіть мікрофон Демчишину.</p>
<p>&nbsp;</p>
<p>16:49:02</p>
<p>ДЕМЧИШИН В.В.</p>
<p>Шановні народні депутати!&nbsp; Дуже дякую за вашу увагу до цього закону. Дякую за активне обговорення.</p>
<p>Насправді цей закон пропонує зміни до трьох Законів України і до Кодексу про надра. Дуже багато технічних змін, які повинні спросити&nbsp; чи врегулювати питання визначення прав кожного із учасників в цьому договорі, механізм входу інвестора і виходу із цього договору, а також основні зусилля, направлені на посилення екологічного контролю. Це все дуже важливі речі, а насправді вони не вирішують основної проблеми – залучення інвестора. Інвестор до тих пір, поки він не буде&nbsp; розуміти чітких умов комерційних, які будуть встановлені законодавчо на довгий період, він не прийде.</p>
<p>Тому відповіді на переведення основних учасників із спільної діяльності в договір про розподіл продукції цим законом&nbsp; не ми не находимо. Але Міністерство розробило свою версію, і ми однозначно її подамо.</p>
<p>Крім того, є, вчора було прийнято постанову Кабміну про заходи по збільшенню видобутку газу. Це питання і по спрощенню процедури видачі спецдозволів, і про землевідвід, і про визначення рент. Тобто на сьогодні, щоб отримати дозвіл, потрібно чекати п'ять років. Це неприйнятно і ніяким чином не стимулює збільшення добичі газу. Ці проблеми потрібно вирішувати вже.</p>
<p>І рішення є. Наприклад, є закони, спільно розроблені також з депутатами, наприклад, з пані Бєльковою, по дерегуляції процесу видачі спецдозволів. Однозначно, вони будуть розглядати&nbsp; у цьому залі, але знаходяться на даний момент на різних етапах підготовки.</p>
<p>Що стосується цього законопроекту, кажу, він повинен був би дати відповідь на одне ключове питання – це рента, це рентна плата учасників, які підписують цей договір. На даний момент це&nbsp; питання не вирішене. А без комерційного питання говорити про техніку безглуздо.</p>
<p>Вірю, що це питання можна допрацювати між першим і другим читанням, але мені здавалось, що його варто було би ставити вже на першому етапі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Тепер ще заключне слово доповідачам –&nbsp; Ігорю&nbsp; Степановичу Насалику. І поки буде виступати Ігор Степанович, прошу депутатів заходити в зал, підготуватися до&nbsp; голосування.</p>
<p>Будь ласка, Пане Ігор.</p>
<p>&nbsp;</p>
<p>16:51:33</p>
<p>НАСАЛИК І.С.</p>
<p>Я хочу в кількох словах просто підсумувати результат, кажемо, тих виступів, які прозвучали з інших фракцій.</p>
<p>І перше,&nbsp; відповідь пану Левченку. Якщо би було&nbsp; цікаво працювати по Закону про розподіл продукції, то еспедешки би не появилися, бо Закон про розподіл продукції – більш прозора схема для працювання. І те, що нема інвесторів, я вже сказав про те, що чотири основні фірми вийшли з ринку України і зменшили&nbsp; видобуток газу українських компаній на мільярд кубів.</p>
<p>Що стосується "Самопомочі", якщо… В нас є повністю… пані Войціцька, в нас повністю є&nbsp; сформульовані спецдозволи. Якщо зараз ці спецдозволи забрати, то можна сказати, що такі підприємства як "Укргазвидобування", "Укрнафта" просто не будуть працювати. Вони саме на цьому працюють, в них ці дозволи на 25, 30 і більше років, вони повкладали кошти надзвичайні. Що значить у них забрати? Тому дуже би хотілося, щоби все-таки підтримали цей законопроект, який дав&nbsp; можливість розвитку видобутку вуглеводнів в нашій державі. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, шановні колеги.</p>
<p>Ми завершили жваве, інтелектуальне обговорення даного законопроекту, можемо перейти до голосування. Тому я прошу, прошу підготуватися до голосування.</p>
<p>Хто назвав ваше прізвище? Насалик Ігор Степанович, ви згадували прізвище Левченка? Де Насалик?</p>
<p>&nbsp;Прошу зайняти робочі місця, приготуватися до голосування. Поки люди заходять, давайте репліка, 30 секунд.</p>
<p>Юрій Левченко, 30 секунд, репліка.</p>
<p>&nbsp;</p>
<p>16:53:21</p>
<p>ЛЕВЧЕНКО Ю.В.</p>
<p>Я дякую все ж таки. Тому що згадали прізвище, трошки, скажімо, неправдиво прокоментували мій виступ.</p>
<p>Мова іде не про те, як би знайти би механізми, щоб затянути приватного інвестора на надра, які належать українському народу.&nbsp; Мова іде про те, щоб держава Україна нарешті замість того, щоб в Кабінеті Міністрів сиділи злодії, які розкрадають бюджет, направляла нормальні кошти, які є насправді в цьому бюджеті, на розвиток своїх надр і щоби державні компанії видобували нафту і газ, от про що мова іде, а не передати знову....</p>
<p>&nbsp;</p>
<p>ГОЛОВУЮЧИЙ. Дякую, пане Юрій.</p>
<p>Шановні колеги, ми поставимо сигнальне голосування. Прошу всіх сконцентруватися, зосередитись. І я ставлю на сигнальне голосування&nbsp; проект Закону про внесення змін до деяких законодавчих актів України щодо користування нафтогазоносними надрами (3042) за основу – сигнальне голосування 3042. Будь ласка, голосуємо 3042.</p>
<p>&nbsp;</p>
<p>16:54:36</p>
<p>За-163</p>
<p>Розробники, ви готові на пропозицію на повторне перше читання? Насалик, повторне перше?</p>
<p>Я ставлю згідно Регламенту наступну пропозицію як сигнальну, чи під неї є голоси: на повторне перше читання. Хто підтримує дану пропозицію, прошу проголосувати. Сигнальне голосування, 3042, повторне перше читання. Будь ласка, голосуємо.</p>
<p>&nbsp;</p>
<p>16:55:36</p>
<p>За-178</p>
<p>Немає під цей законопроект голосів. Тому переходимо до наступного законопроекту порядку денного.</p>
<p>&nbsp;</p>
<p align=center>Веде засідання Голова Верховної Ради України ГРОЙСМАН В.Б.</p>
<p>&nbsp;</p>
<p>16:56:01</p>
<p>ГОЛОВУЮЧИЙ. Давайте його повернемо розробнику, цей закон, на доопрацювання, автору законопроекту. Автору відправити. Шановні колеги…</p>
<p>&nbsp;</p>
<p>ПАРУБІЙ А.В. Шановні колеги, тоді я ставлю законопроект 3042: проект Закону про внесення змін до деяких законодавчих актів України щодо користування нафтогазоносними надрами, - за основу. Хто підтримує дану пропозицію, прошу проголосувати. 3042 за основу. Будь ласка, голосуємо. Прошу голосувати, хто підтримує дану пропозицію, будь ласка.</p>
<p>&nbsp;</p>
<p>16:56:59</p>
<p>За-182</p>
<p>Рішення не прийняте.</p>
<p>Закон відхилений.</p>
<p>Переходимо до наступного&nbsp; законопроекту.</p>
<p>&nbsp;</p>
<p>16:57:11</p>
<p>ГОЛОВУЮЧИЙ. Йдемо далі. Шановні колеги народні депутати, прошу вашої уваги.&nbsp; На ваш розгляд&nbsp; внесено&nbsp; проект Закону для включення в порядок денний та прийняття рішення (реєстраційний номер 3700).</p>
<p>Шановні колеги, цей проект закону… Цей проект закону внесено п'ятьма лідерами фракцій. Прошу зайняти свої місця, колеги! Юрій Луценко, Олег&nbsp; Березюк, Юлія Тимошенко, максим Бурбак, Олег Ляшко і Олег Купрієнко, Радикальна партія. Відповідно&nbsp; на звернення&nbsp; авторів проекту закону є пропозиція даний проект закону проголосувати за включення&nbsp; до порядку денного. Будь ласка,&nbsp; шановні колеги.</p>
<p>Відповідно до порядку денного&nbsp; передбачена пропозиція для включення в прядок денний та прийняття рішення. Для включення в порядок денний та прийняття рішення. Прошу голосувати дану пропозицію – включення в порядок денний та прийняття рішення. Прошу голосувати, колеги. Включення в порядок денний та прийняття рішення. Голосуєм. Прошу голосувати.</p>
<p>&nbsp;</p>
<p>16:59:16</p>
<p>За-222</p>
<p>Колеги, ще раз. Увага!&nbsp; Увага! Це ж включення в порядок денний і прийняття рішення. зараз почнемо обговорювати, обміняємося думками. Будь ласка,&nbsp; шановні колеги… Увага!&nbsp;</p>
<p>Будь ласка, колеги, для включення в порядок денний та прийняття рішення. Будь ласка, для включення в порядок денний та прийняття рішення, голосуємо.</p>
<p>&nbsp;</p>
<p>17:00:12</p>
<p>За-210</p>
<p>Немає голосів, 210.</p>
<p>Шановні колеги, ідемо далі. Буде пропозиція керівників фракцій, я ще раз повернусь до цього питання. Ідемо далі.</p>
<p>Шановні колеги, увага, увага, увага! 2669-д, проект Закону, який ми з вами не проголосували, ви пам'ятаєте, було сигнальне голосування, але проговорили в другому читанні. Є пропозиція прийняти цей проект Закону в другому читанні та в цілому. Увага!</p>
<p>Проект Закону про внесення змін до деяких законів України щодо запровадження контрактної форми роботи в галузі культури та конкурсної процедури призначення керівника державного чи комунального закладу культури з поправкою Миколи Княжицького, під стенограму. Ой, я перепрошую, Руслана Князевича і Ірини Подоляк. З цими поправками в другому читанні та в цілому, які були озвучена під стенограму. Сигнальне голосування, прошу підтримати даний проект закону з тими поправками.</p>
<p>Готові? Голосуємо, за культуру треба голосувати. Давайте підтримаємо, голосуємо. Сигнальне, будь ласка, прошу підтримати.</p>
<p>&nbsp;</p>
<p>17:01:39</p>
<p>За-225</p>
<p>Колеги, 225.</p>
<p>Я просто дуже прошу дуже бути уважними. <i>(Шум у залі)</i></p>
<p>Колеги я прошу бути дуже уважними, сигнальне голосування – 225 голосів, прошу всіх зайняти свої місця колег народних депутатів.&nbsp;</p>
<p>Будь ласка.</p>
<p>І так 2669-д в другому читанні та в цілому з пропозиціями Руслана Князевича під стенограму, які були оголошені, і Ірини Подоляк.</p>
<p>Працюємо, голосуємо! Прошу підтримати в другому читанні і в цілому. Прошу підтримати, колеги. Уважно! Уважно! Прошу підтримати.&nbsp; Голосуємо.</p>
<p>&nbsp;</p>
<p>17:02:35</p>
<p>За-240</p>
<p>Закон ухвалено. Вітаю, шановні колеги.</p>
<p>Ідемо далі. Шановні колеги, у нас було ряд рішень, які були з обговорених питань, і вони очікують свого прийняття. Питання 2319а,&nbsp; 2319а-д – це питання щодо прозорої приватизації. Голосували всі фракції. Всі фракції. У нас фізично не вистачило голосів під час рейтингового голосування. Чи є необхідність, щоби Іванчук Андрій Володимирович нагадав чи голосуємо?</p>
<p><a href="http://w1.c1.rada.gov.ua/pls/zweb2/webproc4_2?pf3516=2319%D0%B0-%D0%B4&skl=9" target=_blank>2319а-д</a> за основу і в цілому. Рейтингове голосування. Цей закон був допрацьований всіма депутатами, і фактично всі недоречності були зняти. Тому прошу.</p>
<p>За основу? За основу. 2319а...</p>
<p>Ну, ви його допрацьовували. Це "д", 2319а-д.</p>
<p>Давайте рейтингове голосування в цілому. За основу і в цілому 2319а-д.</p>
<p>Давайте, голосуємо, колеги, рейтингове голосування. 2319а-д&nbsp; за основу і в цілому. Прошу підтримати.</p>
<p>&nbsp;</p>
<p>17:04:16</p>
<p>За-182</p>
<p>Не зорієнтувались? Бо я бачу, що…</p>
<p>Ще раз! Колеги! 2319а-д, це вже депутатами доопрацьований проект закону.</p>
<p>Шановні колеги, давайте&nbsp;&nbsp; 2319а-д, давайте&nbsp; рейтинговим голосуванням за основу. Але прошу всіх зайняти свої місця.&nbsp;</p>
<p>Три хвилини, Віктор Михайлович Пинзеник, поясність по закону ще раз.</p>
<p>Колеги, згадайте, що було багато недоречностей, які ми з вами змінили.</p>
<p>&nbsp;</p>
<p>17:05:25</p>
<p>ПИНЗЕНИК В.М.</p>
<p>Шановні колеги, я хотів би нагади суть цього закону. В багатьох колег були застереження з приводу залучення радників до приватизації. Перероблений&nbsp; закон в новій версії. Я хочу&nbsp; ще раз нагадати, що сьогодні уряд може&nbsp; проводити приватизацію, нічого&nbsp; не забороняє йому це робити. Але для цього він повинен пробний пакет, 5-10 відсотків виставити на фондовому ринку, якого сьогодні&nbsp; нема і який спотворює ціну, і який по суті є&nbsp; способом безплатного привласнення&nbsp; ласих шматочків української власності. І це зменшує кошти, які надходять до бюджету.</p>
<p>Закон, який пропонується проголосувати, містить норму про вилучення, що&nbsp; цілісний об'єкт має продаватись як єдине ціле, без будь-яких часток, які продаються на фондовому&nbsp; ринку. Це перша принципово важлива річ.</p>
<p>Друга річ, яка забороняє брати участь в&nbsp; приватизації резиденту країни-агресора. Якщо в когось є інші зауваження,&nbsp; будь ласка, готуйте новий закон. Але ці дуже важливі норми давайте проголосуємо в законі, який під номером з буквою "д", тобто це не урядовий&nbsp; проект, а той проект, який&nbsp; вже готували депутати. Я не бачу причин, чому ми не проголосували це і в першому&nbsp;&nbsp;&nbsp;&nbsp;&nbsp; читанні, і в цілому.</p>
<p>&nbsp;</p>
<p>ГОЛОВУЮЧИЙ.&nbsp; Дякую,&nbsp; шановні колеги.</p>
<p>Є пропозиція голосувати його за основу, даний проект закону.&nbsp;</p>
<p>Частина депутатів має іншу позицію з цього приводу. Тому ставлю на сигнальне голосування пропозицію щодо прийняття цього законопроекту за основу 2319а-д і прошу цю пропозицію підтримати, увага.</p>
<p><a href="http://w1.c1.rada.gov.ua/pls/zweb2/webproc4_2?pf3516=2319%D0%B0-%D0%B4&skl=9" target=_blank>2319а-д</a> за основу, сигнальне голосування. Прошу підтримати.</p>
<p>&nbsp;</p>
<p>17:07:49</p>
<p>За-217</p>
<p>Це був за основу, шановні колеги.</p>
<p>Ну, давайте ми ще раз визначимося щодо 2319а…&nbsp; 2319а-д за основу, колеги, за основу. Рейтингове голосування. Будь ласка, займіть всі свої місця, колеги. Колеги, увага. 2319а-д. Давайте рейтингове голосування за основу. Прошу підтримати.</p>
<p>&nbsp;</p>
<p>17:08:53</p>
<p>За-232</p>
<p>Державні підприємства, давайте, голосуємо за основу даний проект закону 2319а-д, за основу. Прошу голосувати.</p>
<p>&nbsp;</p>
<p>17:09:13</p>
<p>За-237</p>
<p>Закон ухвалено за основу, врешті-решт.</p>
<p>3700, зараз я поставлю.</p>
<p>Шановні колеги, я наголошую на тому, що нам потрібно якомога швидше зробити публічні, абсолютно публічні, прозорі правила приватизації. Щоби ні в кого не було повадно сидіти на цих державних монополіях, державних підприємствах і звідти грабити країну. Колеги, будь ласка, працюйте в комітетах, будемо…</p>
<p>Шановні колеги, 3700 проект закону, на вимогу керівників фракцій, включення в порядок денний для прийняття рішення, пропозиція. На вимогу керівників фракцій, авторів проекту. 3700, включення в порядок денний для прийняття рішення.</p>
<p>Готові? Давайте, голосуємо, 3700, включення в порядок денний для прийняття рішення, прошу голосувати, прошу підтримати.</p>
<p>&nbsp;</p>
<p>17:10:37</p>
<p>За-218</p>
<p>Давайте ще раз подивимось. Не встигли?</p>
<p>Шановні колеги, будь ласка,&nbsp; давайте, 3700, включення в порядок денний та прийняття рішення. Увага, всі сконцентруйтеся, колеги, ми ж не можемо… У нас ще багато питань в порядку денному. Будь ласка, голосуємо, включення в порядок денний для&nbsp; прийняття рішення. Голосуємо, колеги, 3700. Прошу підтримати.</p>
<p>&nbsp;</p>
<p>17:11:29</p>
<p>За-225</p>
<p>Вже краще.</p>
<p>Давайте ще раз, включення в порядок денний і прийняття рішення, будь ласка,&nbsp; голосуємо. Голосуємо.</p>
<p>&nbsp;</p>
<p>17:11:53</p>
<p>За-220</p>
<p>На прохання Олега Валерійовича Ляшка ще раз я ставлю на голосування цю пропозицію. Голосуємо! Ще раз… <i>(Шум у залі)</i> Заспокойтесь, колеги. Ну що? Не голосуємо? Ну, добре, якщо&nbsp; ви просто не голосувати… Не будемо.</p>
<p>Йдемо далі, колеги. 3224: проект Закону про внесення змін до деяких законів України щодо документів, що підтверджують громадянство України, посвідчують особу чи її спеціальний статус, спрямованих на лібералізацію Європейським Союзом візового режиму для України. Доповідає&nbsp;&nbsp; Олександр Данченко. Цей закон уже був обговорений, але я зараз дам&nbsp; йому можливість три хвилини висловитись.</p>
<p>Будь ласка,&nbsp; Олександр Данченко.</p>
<p>&nbsp;</p>
<p>17:13:14</p>
<p>ДАНЧЕНКО О.І.</p>
<p>Шановний пане Голово! Шановні народні депутати! Комітет Верховної Ради України&nbsp; з питань інформатизації та зв'язку&nbsp; розглянув&nbsp; проект Закону України про внесення&nbsp; змін до&nbsp; деяких законів України щодо документів, що&nbsp; підтверджують громадянство України, посвідчують особу (реєстр номер 3224).</p>
<p>Я хочу зауважити, що обговорення по цьому законопроекту були вже декілька разів, всі зауваження були прийняті. Зауваження Антикорупційного комітету були враховані повністю, зауваження&nbsp; інших депутатів були враховані повністю. Ми декілька разів обговорювали цей&nbsp; законопроект просто не було депутатів&nbsp; у залі. Цей законопроект є наступним шляхом практичної реалізації безвізового режиму, який так потрібен нашій державі.</p>
<p>Я дуже прошу&nbsp; підтримати цей законопроект. Декілька разів він обговорювався, всі поправки були прийняті. Я дуже прошу проголосувати і підтримати цей законопроект 3224. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги, керівник комітету надав інформацію щодо цього закону. Є пропозиція прийняти цей закон за основу.</p>
<p>Прошу всіх сконцентруватися, і зараз буде рейтингове голосування прийняття за основу&nbsp; даного&nbsp; закону. Важливий закон, доопрацьований був. Сигнальне голосування. А всі готові голосувати? 3224. Готові?</p>
<p>Колеги, 3224, сигнальне, за основу. Готові? Голосуємо, за основу. Сигнальне голосування. Прошу підтримати.</p>
<p>&nbsp;</p>
<p>17:15:24</p>
<p>За-214</p>
<p>Колеги, якщо ми&nbsp; зараз&nbsp; уважні будемо, ми проголосуємо цей закон за основу. Тому я просив би, колеги, дуже уважно. Це важливий закон – 3224. За основу, тим більше. Більше… будь ласка, сконцентруйтесь, займіть свої місця. 3224, рейтингове зараз буде за основу.</p>
<p>Готові? Прошу голосувати за основу, рейтингове голосування, 3224. Голосуємо, голосуємо!</p>
<p>&nbsp;</p>
<p>17:16:08</p>
<p>За-240</p>
<p>Є, 240.</p>
<p>Тому прошу зараз проголосувати за основу даний проект закону. Прошу голосувати. Колеги, тільки не відходьте, будь ласка. За основу. Прошу голосувати. Голосуємо за основу, 3224. Прошу підтримати.</p>
<p>&nbsp;</p>
<p>17:16:29</p>
<p>За-238</p>
<p>Дякую, закон ухвалено.</p>
<p>&nbsp;</p>
<p>ПАРУБІЙ А.В. Наступний закон 3084. Це є проект Закону про внесення змін&nbsp; до деяких Законів України щодо вдосконалення системи державного управління в книговидавничій сфері. Прошу голову комітету Миколу Княжицького нагадати про суть законопроекту або когось з Комітету профільного культури і духовності. Хто нагадає?</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Максим Бурбак, є питання, з місця.</p>
<p>&nbsp;</p>
<p>17:17:36</p>
<p>БУРБАК М.Ю.</p>
<p>Шановний пане Голово, вношу пропозицію все ж таки повернутися до розгляду питання по включенню в порядок денний законопроекту номер 3700. Дякую.</p>
<p>&nbsp;</p>
<p>ГОЛОВУЮЧИЙ. Колеги, ще є пропозиція, наголошую, є пропозиція "Народного фронту" 3700, повернутися до цього питання. Добра пропозиція? Добре.</p>
<p>А зараз ми переходимо до Закону 2847: проект Закону про внесення зміни до статті 9 Закону України "Про громадянство України". Будь ласка, друге читання.</p>
<p>&nbsp;</p>
<p>ПАРУБІЙ А.В. Це друге читання, і воно не потребує спеціальної процедури.</p>
<p>Запрошується до доповіді голова Комітету з питань прав людини, національних меншин і міжнаціональних відносин Немиря Григорій&nbsp; Михайлович. Але він передає слово Валерію Палатному. Будь ласка.</p>
<p>&nbsp;</p>
<p>17:18:57</p>
<p>ПАЦКАН В.В.</p>
<p>Шановний Голово, шановні народні депутати, до вашого розгляду вноситься законопроект 2847, де авторський склад, народні депутати: Вінник, Пашинський, Чижмарь, Кишкар, Тимчук, Гарбуз та Кривенко.</p>
<p>Про що суть цього законопроекту? Комітет з питань прав людини, національних меншин і міжнаціональних відносин на своєму засіданні 11 листопада 2015 року рекомендував цей законопроект прийняти за основу та в цілому. Законопроектом врегульовуються питання щодо встановлення спрощеного порядку надання громадянства іноземцям, які проходять військову службу у Збройних Силах України.</p>
<p>Слід наголосити, що нами було прийнято законопроект, який уже врегулював безпосередньо проходження у Збройних Силах України військової служби. Під час цього законопроекту було внесено 10 поправок. Частина цих поправок уже врегульовані законодавцем в попередньому законі.</p>
<p>Пропонує комітет на сьогодні прийняти цей законопроект за основу та в цілому, і врегулювати ці питання в частині надання громадянства особам, які захищали нашу Батьківщину у Збройних Силах України. Я готовий до проходження поправок.</p>
<p>&nbsp;</p>
<p>ПАРУБІЙ А.В. Дякую дуже вам.</p>
<p>Шановні колеги, ми маємо пройти процедуру обговорення поправок, хоча дискусій по цьому законопроекту є мінімально, але, тим не менше, я змушений буду оголосити всі відхилені поправки.</p>
<p>Отже, 1-а, народний депутат Веселова. Не наполягає.</p>
<p>Кобцев. Не наполягає.</p>
<p>Кобцев. Не наполягає.</p>
<p>4-а, Маркевич. Не наполягає.</p>
<p>5-а, Веселова. Не наполягає.</p>
<p>6-а, Кобцев. Не наполягає.</p>
<p>7-а, Кобцев. Не наполягає.</p>
<p>8-а, Кобцев. Не наполягає.</p>
<p>10-а, Мельничук. Не наполягає.</p>
<p>Таким чином, проведена професійна і якісна робота. Більшість поправок є врахованими. І ми можемо поставити на голосування за прийняття в другому читанні та в цілому. Шановні колеги, прошу в редакції комітету.</p>
<p>&nbsp;</p>
<p>17:20:58</p>
<p>ПАЦКАН В.В.</p>
<p>Прошу вас підтримати цей законопроект в редакції комітету.</p>
<p>&nbsp;</p>
<p>ПАРУБІЙ А.В.</p>
<p>Прошу максимально підготуватись до голосування.</p>
<p>І я ставлю сигнальне голосування по законопроекту 2847 – це проект Закону про внесення зміни до статті 9 Закону України "Про громадянство України". Сигнальне голосування. Прошу голосувати, колеги. 2847, сигнальне голосування. Будь ласка.</p>
<p>&nbsp;</p>
<p>17:21:49</p>
<p>За-208</p>
<p>Колеги, я прошу запросити в зал людей, секретаріат і Верховної Ради, і фракцій запросити колег-депутатів в зал.</p>
<p>Всі сконцентрувалися?&nbsp; Зайняли робочі місця? Будь ласка, я ще раз ставлю сигнальне&nbsp; голосування 2847: проект Закону про внесення зміни до статті 9 Закону України "Про громадянство України" (щодо встановлення спрощеного порядку прийняття до громадянства України іноземців та осіб без громадянства, які проходять військову службу у Збройних Силах України). Це підтримка наших військових! Сигнальне, 2847. Будь ласка,&nbsp; голосуємо.</p>
<p>&nbsp;</p>
<p>17:22:51</p>
<p>За-225</p>
<p>Зафіксували цей момент. Зафіксувались. Не відходимо. Когось одного залучаємо до нашої непростої, але важливої для країни роботи. Одного!</p>
<p>Прошу всіх&nbsp; приготуватись, зараз вже поставлю не сигнальне повноцінне голосування, тому прошу уваги. Прошу зупинити на хвилинку&nbsp; дискусії, зайняти робочі місця і проголосувати.</p>
<p>І я ставлю на голосування&nbsp; проект Закону про внесення зміни до статті 9 Закону України "Про громадянство України" (щодо встановлення спрощеного порядку прийняття до громадянства України іноземців та осіб без громадянства, які проходять військову службу у Збройних Силах України) (номер 2847) в другому читанні та в цілому. Підтримаємо наших бійців, проголосуємо. Прошу взяти участь в голосуванні. Голосуємо "за"! 2847. Голосуємо, колеги, будь ласка.</p>
<p>&nbsp;</p>
<p>17:24:02</p>
<p>За-239</p>
<p>Рішення прийнято. Дякуємо авторам&nbsp; і дякуємо колегам за підтримку. Дякую.</p>
<p><br></p><p>ГОЛОВУЮЧИЙ. Колеги, була пропозиція фракції "Народний фронт" 3700 включення в порядок денний для прийняття рішення, прошу голосувати, голосуємо. 3700 включення в порядок денний для прийняття рішення, голосуємо.</p>
<p>&nbsp;</p>
<p>17:24:44</p>
<p>За-213</p>
<p>Колеги, я можу ще раз останній раз поставити його. Це ж включення в порядок денний, що ви розказуєте.</p>
<p>Зараз ми включаємо в порядок денний, починаємо розгляд, обговоримо це питання&nbsp; і будемо приймати рішення, ми з зараз по ньому не приймаємо рішення, тільки включаємо в порядок денний, тільки включаємо в порядок денний. При обговоренні обов'язково будете говорити, при обговоренні будете говорити.</p>
<p>Голосуємо, включення в порядок денний та прийняття рішення.</p>
<p>Готові? Голосуємо.</p>
<p>А буде обговорення – будете говорити, виходьте на трибуну.</p>
<p>Що ні? Як можна обговорювати те, що не включено в порядок денний?</p>
<p>Голосуємо, прошу підтримати включення в порядок денний.</p>
<p>&nbsp;</p>
<p>17:25:50</p>
<p>За-220</p>
<p>Ну що ви…</p>
<p>Олег Ляшко, хвилину.</p>
<p>Заспокойтеся, тихо.</p>
<p>&nbsp;</p>
<p>17:26:08</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, я звертаюся до колег депутатів. Надзвичайно важливий закон, який посилює відповідальність партій перед своїми виборцями, формували списки, дурять виборців перед виборами, мають відповідати.</p>
<p>Тому ми пропонуємо посилення відповідальності перед виборцями, контроль виборців за діяльністю партій, за яких вони голосували, і якщо кандидат в депутати дурив перед виборами,&nbsp; щоб після виборів його можна було позбавити, виключити його із списку. Це те, чого вимагають громадяни –&nbsp; контролю за діяльністю влади. От на це й спрямований закон.</p>
<p>Прошу всіх підтримати, хто готовий, щоб їх контролювали виборці.</p>
<p>&nbsp;</p>
<p>ГОЛОВУЮЧИЙ. Ще раз наголошую, колеги, дивіться. Ми зараз розглядаємо… включимо в порядок денний це питання для прийняття рішення. Потім ми його обговоримо. Далі ви будете приймати рішення, як по ньому голосувати. Хочете голосуйте, хочете не голосуйте – це ваше питання. Але обговорювати те, що не включено в порядок денний, це нереально просто.</p>
<p>Останній раз. Будь ласка, на голосування. Буде включено –&nbsp; будемо обговорювати, не буде включено –&nbsp; обговорювати не будемо.</p>
<p>Готові? Голосуємо за включення в порядок денний та прийняття рішення. Давайте, голосуємо.</p>
<p>&nbsp;</p>
<p>17:27:51</p>
<p>За-210</p>
<p>Немає голосів. Дякую.</p>
<p>Далі йдемо. Шановні колеги, проект Закону… Проект Постанови про дострокове припинення повноважень народного депутата України (3521). Доповідає Павло Пинзеник.</p>
<p>Будь ласка, Павло Васильович.</p>
<p>Народного депутата Атрошенка.</p>
<p>3521, проект постанови... Прошу.</p>
<p>&nbsp;</p>
<p>17:28:47</p>
<p>ПИНЗЕНИК П.В.</p>
<p>Шановні колеги, проект Постанови про дострокове припинення повноважень народного депутата Атрошенка вже обговорювався в залі пленарних засідань. Суть зводиться до того, що народний депутат обраний міським головою. Ця посада є несумісною з повноваженнями народного депутата.</p>
<p>Прошу підтримати проект Постанови і припинити депутатські повноваження народного депутата Атрошенка Владислава. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги. Атрошенко, 3521 за основу та в цілому. Голосуємо. Прошу голосувати, колеги.</p>
<p>&nbsp;</p>
<p>17:29:35</p>
<p>За-232</p>
<p>Рішення ухвалено. Дякую,&nbsp; шановні колеги.</p>
<p>Йдемо далі. Про надання згоди&nbsp; та арешт.</p>
<p>Будь ласка,&nbsp; про надання згоди про притягнення до кримінальної відповідальності, затримання та арешт народного депутата України Клюєва Сергія Петровича. Співдоповідач... Ну, відповідно до подання, от ми і розглядаємо, що нам його не розглядати?</p>
<p>Руслан Князевич.&nbsp; Будь ласка, Руслан Князевич.</p>
<p>&nbsp;</p>
<p>17:31:26</p>
<p>КНЯЗЕВИЧ Р.П.</p>
<p>Я не по арешту, я по звільненню суддів.</p>
<p>&nbsp;</p>
<p>ГОЛОВУЮЧИЙ. Шановні колеги, я запрошую до доповіді заступника Генерального прокурора Говду Романа Михайлович, будь ласка, на трибуну Верховної Ради.</p>
<p>Будь ласка, виконуючий обов'язки Генерального прокурора України Юрій Григорович Севрук. Увага, колеги, увага!</p>
<p>&nbsp;Шановні колеги, Генеральна прокуратура України 16 січня 2016 року наказ, відбуваю у щорічну відпустку на 12 календарних днів з 18 по 29 січня 2016 року. На час моєї відпустки виконання обов'язків Генерального прокурора України покладаю на першого заступника Генерального прокурора України Севрука Юрія Григоровича. Генеральний прокурор України Шокін. Будь ласка.</p>
<p>&nbsp;</p>
<p>17:33:04</p>
<p>СЕВРУК Ю.Г.</p>
<p>Дякую. Шановний пане Голово, народні депутати та присутні! Генеральним прокурором України 3 грудня внесено на розгляд до Верховної Ради України подання про надання згоди до притягнення до кримінальної відповідальності, затримання та арешт народного депутата України Клюєва Сергія Петровича. Приводом до цього стали результати досудового розслідування, кримінального провадження, внесеного до єдиного реєстру досудових розслідувань 6 березня 2014 року за рядом тяжких та особливо тяжких злочинів.</p>
<p>У ході розслідування встановлено, що Янукович, Клюєв та інші особи розробили план дій, спрямований на легалізацію майна здобутого злочинним шляхом Януковичем та надання останньому неправомірної вигоди. На його виконання з метою унеможливлення повернення в державну власність будівель та споруд комплексу відпочинку "Пуща-Водиця" урочища Межигір'я, а також земельних ділянок, на яких вони розташовані, Клюєв Сергій Петрович, використовуючи належні йому грошові кошти в сумі 146 мільйонів гривень, діючи спільно з рядом осіб, купив 100 відсотків акцій "Танталіт". З метою виведення із засновників цього товариства Литовченко, який брав безпосередню участь у незаконному заволодінню Януковичем вказаним майном.</p>
<p>При цьому Клюєв та інші особи не мали наміру реально здійснювати управління, володіння, користування та розпорядженням майном, яке належало "Танталіт". А також кошти за придбання 100 відсотків частки в уставному капіталі товариства використали для утримання вказаного майна на потреби Януковича. Тобто надали йому неправомірну вигоду в особливо великих розмірах, а саме більше як 146 мільйонів гривень.</p>
<p>В матеріалах кримінального провадження наявно достатньо доказів для підозри Клюєва Сергія Петровича у вчиненні правочинів з майном в особливо великих розмірах, одержаним внаслідок суспільно небезпечного діяння, що передувало легалізації відмиванню доходів. А&nbsp; також вчиненню дій спрямованих на приховування та маскування незаконного походження такого майна, прав на таке майно. Тобто вчинення кримінального правопорушення передбачено статтею 209, а також у вчиненні кримінального правопорушення передбаченого статтею 369 Кримінального кодексу України.</p>
<p>Тобто надання службовій особі, яка займає особливо відповідальне становище, не правомірної вигоди в особливо великому розмірі. За вчинення службовою особою в інтересах того хто надає не правомірну&nbsp; вигоду та в інтересах третіх осіб дій з використанням наданої службовим становищем.</p>
<p>Перелік доказів наведено у відповідних поданнях – це і документи, зокрема, договори підписані особисто Клюєвим. Дані про рух коштів по підприємствах підконтрольних останньому, допити осіб, в тому числі тих, які прямо вказують на активну роль Клюєва у вчиненні правочинів з метою легалізації злочинно здобутого майна.</p>
<p>Вказані докази зібрані виключно з додержанням вимог кримінально-процесуального законодавства, таким чином, подання містить як конкретні факти злочинних&nbsp; дій, так і докази, які підтверджують причетність Клюєва Сергія Петровича до їх вчинення. Крім того, у поданнях наведені і чіткі мотиви щодо позиції Генеральної прокуратури України про необхідність затримання та&nbsp; арешту Клюєва.</p>
<p>Не вдаючись в усі наявні ризики, відмічу лише один факт. Після отримання згоди на притягнення&nbsp; до кримінальної відповідальності ще в червні 2015 року Клюєв за даними органів досудового розслідування &nbsp;виїхав з України&nbsp; та до слідчого не з'явився. Четвертого червня 2015 року він оголошений у державний розшук. Тому надання згоди на його затримання та арешт є необхідним заходом забезпечення&nbsp; кримінального провадження та встановлення місцезнаходження останнього. Це дасть змогу&nbsp; оголосити останнього&nbsp; і в&nbsp; міжнародний розшук.</p>
<p>Підсумовуючи, прошу&nbsp; вас підтримати вказані подання&nbsp; та надати згоду на&nbsp; притягнення до кримінальної відповідальності, затримання та арешт народного депутата України&nbsp; Клюєва Сергія Петровича. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги.</p>
<p>Будь ласка, 5 хвилин на запитання, запишіться, прошу.</p>
<p>Артеменко, народний депутат.</p>
<p>&nbsp;</p>
<p>17:37:29</p>
<p>АРТЕМЕНКО А.В.</p>
<p>Прошу передати слово Лозовому.</p>
<p>&nbsp;</p>
<p>ГОЛОВУЮЧИЙ.&nbsp; Олег Ляшко, дві хвилини, будь ласка. А, Лозовой, дві хвилини, будь ласка. Артеменко і Ляшко, дві хвилини об'єднали.</p>
<p>&nbsp;</p>
<p>17:37:41</p>
<p>ЛОЗОВОЙ А.С.</p>
<p>Андрій Лозовой, Радикальна партія Ляшка. Пане Севрук, у&nbsp; мене дуже просте і дуже коротке запитання до&nbsp; вас. А кого ж ви збираєтесь арештовувати? Ви ж&nbsp; самі дали&nbsp; Клюєву втекти. Коли він був тут, ваш&nbsp; начальник Генеральний прокурор Шокін домовився з Клюєвим. Ви дали&nbsp; можливість Клюєву виступати тут, з трибуни, жалюгідно виправдовуватися, за ті злочини, які чинив клан Клюєва, як один з стовпів&nbsp; режиму Януковича, ви даєте його втекти, ви даєте йому вивезти гроші, а тепер розказуєте, начебто ви збираєтесь його арештовувати. Коли ви… Коли Шокін, ваш&nbsp; начальник безпосередній, і його підлеглі вирішили арештувати Мосійчука, то їм не треба було ні обговорення, як з Клюєвим, їм треба було&nbsp; дотримуватися процедури. А натомість з Клюєвим, одним з&nbsp; головних злочинців режиму Януковича, ви, аргументуючи це процедурними моментами, даєте йому можливість втекти, покриваєте таким чином&nbsp; його злочини. А сьогодні ви і Шокін, білі і пухнасті, розповідаєте, начебто ми зібралися його арештовувати. Як кажуть, згадала баба, як дівкою була. Ви запізно вносите правильні речі і таким чином є співучасниками&nbsp; втечі Клюєва і те, що&nbsp; Клюєв уникне відповідальності&nbsp; за свої злочини.</p>
<p>Тому я хотів би принагідно звернутися до колег-депутатів. Всі з вас, фактично,&nbsp; люблять на ефірах, з цієї поважної трибуни, на зустрічах з виборцями говорити про боротьбу з корупцією, і водночас, майже 300 з вас не підписалися й досі за відставку Генерального&nbsp; прокурора Шокіна, за розгляд цього питання.</p>
<p>Всі ми знаємо, що Шокін компрометує країну, всі ми знаємо, що західні партнери, в яких ми просимо кредитів, вимагають відставки Шокіна. А, ви, розповідаючи, шановні колеги, про боротьбу з корупцією, більшість з вас так досі й не підписалися за його відставку, розповідаючи начебто, що ви хочете змінити цю країну. Покажіть дію і візьміть приклад з усіх депутатів з фракції Радикальної партії, з усіх депутатів "Самопомочі" …</p>
<p>&nbsp;</p>
<p>ГОЛОВУЮЧИЙ.&nbsp; Да, будь ласка, відповідайте.</p>
<p>&nbsp;</p>
<p>17:39:56</p>
<p>СЕВРУК Ю.Г.</p>
<p>Дякую за запитання.&nbsp; Попереднього клопотання, дійсно, не ставилось питання про затримання і арешт пана Клюєва. На даний час зібрані всі докази, і в тому числі, підтверджуючи ризики, які існують. Тому внесено клопотання про арешт, затримання і арешт на даний час.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Микола Томенко.</p>
<p>&nbsp;</p>
<p>17:40:17</p>
<p>ТОМЕНКО М.В.</p>
<p>Я хотів звернути увагу на сумне сьогодні повідомлення, яке ми отримали. Воно по-різному тлумачиться: одні говорять, що йдеться про скасування попереднього&nbsp; періоду санкцій стосовно Януковича і його поплічників, інші говорять про остаточне скасування санкцій. І я коли почув, що сьогодні буде керівництво Генеральної прокуратури, я страшно зрадів, тому що так, як вчили мене в школі і в університеті, так і в житті вчили, що якщо &nbsp;ви не здатні професійно виконувати свої обов'язки, то ми тут почуємо, що Генеральний прокурор&nbsp; Шокін і все керівництво подало у відставку у зв'язку з нездатністю виконувати обов'язки, які на них покладені. Тому що в кожній цивілізованій країні, якщо б за два роки Генеральна прокуратура не спромоглася довести вину Януковича і його команди, очевидно, їх би замінили.</p>
<p>Тому взамін&nbsp; ми отримуємо історію з Клюєвим, і я теж нагадую, я тоді теж запитання задавав восени, чому ми&nbsp; не арештовуємо його. Тоді сказали, що нічого страшного немає. На жаль…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, коментар виступаючим.</p>
<p>&nbsp;</p>
<p>17:41:32</p>
<p>СЕВРУК Ю.Г.</p>
<p>Дякую за запитання. Значить, дійсно сьогодні з'явилася інформація, що Європейським судом скасовано санкції щодо осіб, ну, це питання на даний час вивчається. Підтвердження його офіційного немає, але наскільки є наявна інформація, санкції залишаються, скасовані за попередній період, який існував в 2014 році.</p>
<p>&nbsp;</p>
<p>17:42:09</p>
<p>ПАРУБІЙ А.В.</p>
<p>Можна я задам? Шановний пане виконуючий обов'язки Генерального&nbsp; прокурора, одного дня тут в залі, коли в Україні ще був Клюєв, я виступав з цієї трибуни і наголошував на тому, що якщо не буде дозволу на арешт – він покине Україну. Скільки часу вам знадобилося для того, щоб нарешті ці&nbsp; документи знайшли? Скільки часу вам необхідно для того, щоб по злочинцях попереднього режиму знаходити час?</p>
<p>Зате коли один з членів "Народного фронту" Самооборони Майдану Андрій Левус назвав Медведчука сепаратистом, ви тут же швидко і оперативно знайшли підстави для того, щоб відкрити кримінальне провадження і відкрити кримінальну справу<i>. </i>От тут ви – швидкі і ефективні, коли йдеться про тих людей, які на барикадах виборювали&nbsp; волю України, Незалежність України, завдяки яким існує цей парламент і, вибачте, і ви є також на цій посаді.</p>
<p>Поясніть, будь ласка, для всіх нас, для всіх тих добровольців, які сьогодні знаходяться за ґратами, для тих добровольців, по яких дуже швидко і ефективно працює прокуратура, чому в нас є дві категорії громадян: злочинці, які грабували державу, ложили її під Росію, злочинці, які знищували українську державність, по них надзвичайно довга, важка процедура, повна бездіяльність прокуратури, повна неспроможність Генеральної прокуратури і така ефективність, і така оперативність, коли йдеться про тих людей, які ризикували життям, здоров'ям, своєю енергією заради&nbsp; здобуття української держави? Дайте відповідь для всіх, це питання, напевно, від всієї Верховної Ради України.&nbsp;</p>
<p>Я тільки доповню свою позицію, хай нас всіх засудять, те, що Медведчук – сепаратист, я говорив, і підтвердить кожна порядна людина в тому залі. Подавайте на всіх в суд! Відкривайте на всіх кримінальні справи!</p>
<p>&nbsp;</p>
<p>17:44:02</p>
<p>СЕВРУК Ю.Г.</p>
<p>Генеральна прокуратура не уповноважена називати когось злочинцями. <i>(Шум у залі)</i></p>
<p>&nbsp;Генеральна прокуратура здійснює досудове розслідування в межах своїх повноважень, і таким же самим чином має можливість притягувати осіб до кримінальної відповідальності, затримувати або здійснювати арешт. Жодного народного депутата ми не маємо права ні затримати, ні арештувати, поки не буде надана згода в сесійній залі.</p>
<p>Тому ми в даному випадку і звернулися Верховної Ради, для того щоб отримати таку згоду на Сергія Петровича Клюєва. Інше питання було, що під час розслідування, якщо встановлюються факти злочинності, то клопотання і відповідні подання подаються до Верховної Ради. Якщо їх немає, то вони не подаються. Наскільки мені відомо, по тому депутату подання ще не подане.</p>
<p>&nbsp;</p>
<p>ГОЛОВУЮЧИЙ. Я тільки що почув про це від Андрія Володимировича. Мені здається, що в когось не з повна розуму робити порушення таких кримінальних справ на таких підставах. Я просто даю свою оцінку тому, що відбувається.</p>
<p>Шановні колеги, у нас ще передбачено 24 хвилини на обговорення і все інше. <i>(Шум у залі)</i></p>
<p>&nbsp;Я пропоную… Пропонуємо по 2 хвилини від фракцій, якщо ви не заперечуєте, і груп.</p>
<p>&nbsp;</p>
<p>ЛЯШКО О.В. У жодному випадку процедури не можна порушувати, бо він оскаржить і скасує. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Колеги, будь ласка!</p>
<p>Дякую за відповідь на запитання. Сідайте, будь ласка.</p>
<p>Будь ласка, запишіться від фракцій. По 2 хвилини від фракцій і груп.</p>
<p>Будь ласка, Олег Ляшко.</p>
<p>&nbsp;</p>
<p>17:46:27</p>
<p>ЛЯШКО О.В.</p>
<p>Олег Ляшко, Радикальна партія. Верховна Рада України розглядала&nbsp; Подання&nbsp; Генерального прокурора про притягнення до кримінальної відповідальності Сергія Клюєва&nbsp; у липня 2015 року.&nbsp; Багато депутатів&nbsp;&nbsp; парламенту питали тоді Генерального прокурора, чому немає подання на арешт. Генеральний прокурор&nbsp; відповідав, що для арешту немає підстав.</p>
<p>Я переконаний на 200 відсотків, подання на арешт не було з однієї причини – тому що Клюєву давали можливість утекти. А перед тим віджали у нього його&nbsp; бізнес, гроші і все на світі. І після того, коли він спокійно&nbsp; утік до Москви чи в Росію, сьогодні ці герої –"борці з корупцією" прийшли і імітують бурхливу діяльність по боротьбі з корупцією Клюєва, якого вони випустили, тепер вони пропонують: давайте арештуєм.</p>
<p>Безумовно, фракція Радикальної партії проголосує за&nbsp; надання згоди на арешт Клюєва. Але&nbsp; його ніхто не арештує, тому що оці борці з корупцією&nbsp; дали можливість йому утекти.</p>
<p>Тепер. Щодо сьогоднішнього рішення Європейського Суду про зняття&nbsp; санкцій проти українських чиновників, у тому числі і проти Клюєва. Це вирок системі влади нинішньої в Україні. Це вирок керівництву Генеральної прокуратури. Після подібного рішення Європейського Суду Генеральний прокурор&nbsp; мав би не в відпустку в Америку тікати, де він зараз перебуває, а мав би подати заяву до&nbsp; парламенту про&nbsp; відставку, тому що не може Генеральний прокурор сидіти на посаді, коли ніхто з режиму Януковича&nbsp; не притягнутий до&nbsp; відповідальності, коли мільярди, які вони вкрали, не повернуті до Державного бюджету, натомість тюрми переповнені&nbsp; патріотами, добровольцями, які захищали цю країну.</p>
<p>Сьогодні фактично керівництво&nbsp; Генеральної прокуратури&nbsp;&nbsp; законсервувало корупцію в Генеральній прокуратурі, із 160 прокурорів різних рівнів, які нові призначені&nbsp; керівниками, немає&nbsp; жодної сторонньої людини не із системи.&nbsp; Тобто насправді корумпована система прокурорська&nbsp; продовжує&nbsp; працювати і ми це бачимо на&nbsp; прикладі Клюєва.&nbsp; Тому&nbsp; я звертаюся до&nbsp; депутатів парламенту не ганьбити&nbsp; Україну, &nbsp;негайно відправити у відставку Генерального прокурора і негайно&nbsp; почати реальну реформу органів прокуратури. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Сергій&nbsp; Лещенко, "Блок Петра Порошенка".</p>
<p>З місця, будь ласка.</p>
<p>&nbsp;</p>
<p>17:48:53</p>
<p>ЛЕЩЕНКО С.А.</p>
<p>Дякую. Звичайно, те, що відбувається в сьогоднішньому сесійному залі, це те, що мало бути вже давно. Тому що якби з самого початку було подання на арешт Клюєва, він би не зміг втекти. Але давайте іти в першопричину того, що відбувається.</p>
<p>У нас є санкційні списки Європейського Союзу. І в мене є питання досі, чому в санкційному списку Європейського Союзу немає жодного представника клану "РосУкрЕнерго". Чому нам немає ні Льовочкіна, ні Фірташа, ні Бойко, ні Кацуби, ні Бакуліна, ні всіх тих, хто заробляли на газі і хто були багато років союзниками Януковича, очолюючи міністерства, очолюючи Адміністрацію Президента і так далі? Всі ці санкційні списки формувалися в Києві, а потім направлялися до Європейського Союзу і вони робили вже санкції виходячи з подання української сторони. Чому виконуючий обов'язки Генпрокурора, Махніцький, не послав прізвища представників клану "РосУкрЕнерго", це питання до людини, до його сумління.</p>
<p>Що стосується Клюєва. Я цим питанням дуже цікавився і мені було справді важливо дізнатися, чи покараний хтось з тих, хто випустив Клюєва з України. І ви знаєте, декілька тижнів тому я отримав відповідь Генеральної прокуратури про те, що ніхто не покараний, хто Клюєва випустив – не відомо, як він зник з території України – не відомо, особа не встановлена.</p>
<p>Таким чином, всі здравомислячі люди мають очевидну підозру про те, що Клюєву було створено зелений коридор для того, щоб він міг втекти. А якщо ми ще подивимося на те, що відбувається з активами Клюєва зараз в Україні, як їх намагаються зараз продати, і таким чином Клюєв зможе отримати гроші, яким чином державні банки беруть участь в цих судових процесах. У мене взагалі виникає підозра про те, що існує змова на найвищому рівні, про те, щоб і Клюєв втік, і активи його продати, і хтось отримав комісію з того, що відбувається.</p>
<p>Все, що є сьогодні в Україні, це причина безвідповідальності представників влади.&nbsp; Тому те, що сьогодні потребує Україна, це повного перезавантаження. Україна потребує відставки Генерального прокурора, відставки міністра внутрішніх справ, відставки Прем'єр-міністра і повного перезавантаження…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Олег Березюк, "Самопоміч".</p>
<p>Єгор Соболєв, "Самопоміч".</p>
<p>Будь ласка, колеги, запросіть колег до зали Верховної Ради, будемо голосувати.</p>
<p>Запросіть народних депутатів до зали, шановні колеги.</p>
<p>&nbsp;</p>
<p>17:51:24</p>
<p>СОБОЛЄВ Є.В.</p>
<p>Жодне з кримінальних проваджень про високопосадову корупцію, як і про вбивства на Майдані, які було порушено більше ніж сотні, по більше ніж сотні епізодів, жодне не дійшло до суду. Одне, яке стосується колишнього очільника КМДА Олександра Попова, було відправлено в суд і там лежить без слухань. Усі інші, починаючи від Андрія Клюєва і завершуючи Колобовим чи Ставницьким, прекрасно продовжують бізнес в Україні.</p>
<p>Тут, в парламенті, абсолютна більшість людей розуміє ситуацію. Всі знають, що у Володі Парасюка сьогодні більше шансів бути заарештованим, ніж у Віктора Януковича. І тут вже слова не потрібні. У парламента залишається можливість і залишається не багато часу, для того, щоби зібралися більшість відповідальних депутатів, які в цивілізований спосіб заберуть Віктора Шокіна, який є уособленням цього саботажу, який є уособленням паралічу всіх розслідувань, як проти корупції, так і проти людей Януковича, які захищали цю корупцію вбивствами людей, його ще можна забрати з посади цивілізовано.</p>
<p>В мене величезне прохання до Андрія Парубія і до друзів "Самооборони Майдану". Підпишіться за відставку Генерального прокурора. Разом з друзями з "Блоку Петра Порошенка", з інших політичних сил давайте зробимо це цивілізовано, нам люди дали для цього владу народних депутатів. Або доведеться їх всіх забирати вулицею.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Левус.</p>
<p>&nbsp;</p>
<p>17:53:33</p>
<p>ЛЕВУС А.М.</p>
<p>Слава Україні! Я хочу, щоби сюди вийшли всі бійці добровольці, а також революціонери, які брали участь в Революції Гідності, тут більшість цього залу, буде важко. Але&nbsp; що я хочу сказати пану Севруку і Генеральній прокуратурі в цілому. Ці переслідування, які зараз тривають, добровольчого руху, хлопців, які прямо з Майдану взяли в руки автомати і пішли захищати нашу державу, ми не боїмося цього. Я хочу зараз подивитися в очі цьому краю залу: пану Новінському, агенту ФСЮ, Юрію Бойку, розумієте. Скорику, який&nbsp; вбивав просто Євромайдан в Одесі, який сюди ходить&nbsp; як щур, бігає.&nbsp; Всіх цих оце Генеральна прокуратура не помічає і вона не бачить їх? Зате бачить добровольців, бачить патріотів, бачить націоналістів!</p>
<p>&nbsp;Ми вважаємо, що ви, хлопці, дограєтесь! Ми не хочемо збурення зараз ситуації в країні. Але ще одна справа по добровольчому руху, ще одне&nbsp; блокування справи по отих негідниках, які сидять в тому&nbsp; кутку залу,&nbsp; ми будемо вживати до вас реальних радикальних дій. Ви думаєте, що якісь кримінальні смішні провадження нас злякають? Друзі мої, в мене було&nbsp; 8 кримінальних проваджень від&nbsp;&nbsp; попереднього Генерального прокурора.&nbsp; Де він зараз?&nbsp; І ви будете там!&nbsp; Туди ж само втечете!</p>
<p>Прошу всіх не збурювати ситуацію в державі. Така бездіяльність щодо переслідування злочинців минулої влади і переслідування добровольчого руху&nbsp; це і є провокація, це і є розхитування човна держави. Ви його розхитуєте, а не ми! Ви його розхитуєте!</p>
<p>Ще одне. Ще раз кажу і тут друг командир сказав це. Медведчук – сепаратист і негідник! Ми вимагаємо його негайного арешту! Вимагаємо те, щоб його негайно вивели&nbsp;&nbsp; з так званих Мінських переговорів. Хто покриває його? Хто приймає його на Банковій, рано, чи пізно також понесе відповідальність за це. Ця людина стояла біля витоків ЛНР і ДНР, ця людина дотепер мутить сепаратистські&nbsp;&nbsp; форуми в Харкові, в Дніпропетровську,&nbsp;&nbsp;&nbsp; в Одесі…</p>
<p>&nbsp;</p>
<p>ГОЛОВУЮЧИЙ.&nbsp; Завершуй, хвилину, Андрій.</p>
<p>&nbsp;</p>
<p>ЛЕВУС А.М. Ми довго мовчали як "Самооборона Майдану",&nbsp; довго пробували&nbsp; такі якісь, знаєте, знаходити тут ситуації, щоби була певна стабільність. Але є певні межі. Недавно заарештували нашого друга з 33-ї Сотні Святослава, який служив&nbsp;&nbsp; в батальйоні "Донбас" і&nbsp; так далі. Це вже ви переходите такі межі, коли хлопці, які йшли на смерть і на Майдані, і там,&nbsp; ви їх зараз саджаєте. А ці негідники ходять і сміються з нас.</p>
<p>Пане Севрук, особисто вам. Ще один раз ви будете кришувати негідника Кауфмана з Одеси, розумієте, цю російську фірму "Мегаполіс", яку ви захищаєте, ми персонально з вами ще розберемося. Дякую.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, я просив би всіх зараз зайняти свої місця, нам треба проголосувати, колеги, нам треба проголосувати подання Генеральної прокуратури. Тому я б дуже просив зараз на цьому сконцентруватися і проголосувати врешті-решт.</p>
<p>Будь ласка, прошу, займайте всі свої місця.</p>
<p>Шановні колеги, вношу на ваше голосування питання про надання згоди на, перше, увага, колеги, я прошу дуже уважно, притягнення до кримінальної відповідальності народного депутата Клюєва Сергія Петровича. Готові голосувати, колеги? Займіть, будь ласка, свої місця. Шановні колеги, готові? Будь ласка, голосування про притягнення до кримінальної відповідальності народного депутата України Клюєва Сергія Петровича. Прошу голосувати, шановні колеги, я прошу підтримати, голосуємо.</p>
<p>&nbsp;</p>
<p>17:58:36</p>
<p>За-222</p>
<p>Колеги, увага. Колеги, увага, прошу. Я бачу, бачу, бачу.</p>
<p>Займіть всі свої місця, колеги. Колеги, будь ласка. Будь ласка,&nbsp; займайте свої місця.</p>
<p>Готові? Будь ласка,&nbsp; ще раз надання згоди на притягнення до кримінальної відповідальності народного депутата України Клюєва Сергія Петровича, готові? Готові? Прошу всіх підтримати голосування. Прошу голосувати. Прошу підтримати, колеги, прошу голосувати.</p>
<p>&nbsp;</p>
<p>17:59:37</p>
<p>За-225</p>
<p>Колеги! Випадково? Будь ласка, колеги, давайте ми будемо відповідальними.</p>
<p>Внесено пропозицію, шановні колеги народні депутати, про надання згоди на притягнення до кримінальної відповідальності Клюєва Сергія Петровича. Всім зрозуміла пропозиція? Прошу голосувати, колеги, прошу підтримати. Колеги, будь ласка, голосуємо. Голосуємо, прошу підтримати, колеги. Голосуємо.</p>
<p>&nbsp;</p>
<p>18:00:34</p>
<p>За-231</p>
<p>Не розходьтеся, хвилину. 231 – рішення ухвалено.</p>
<p>Друга позиція, про надання згоди на затримання народного депутата,&nbsp; голосуємо, так треба. Клюєва Сергія Петровича, Клюєва Сергія Петровича, прошу голосувати.</p>
<p>&nbsp;</p>
<p>18:00:57</p>
<p>За-228</p>
<p>Колеги, увага! І наступне, надання згоди на арешт народного депутата України Клюєва Сергія Петровича. Прошу голосувати, прошу підтримати. Голосуємо.</p>
<p>&nbsp;</p>
<p>18:01:20</p>
<p>За-228</p>
<p>Рішення ухвалено.</p>
<p>Шановні колеги, можливо, ми сьогодні дуже так емоційно попрацювали, але я думаю, що прийняли ряд дуже важливих рішень і завершили теж рішенням про відновлення справедливості. Дякую, шановні колеги.</p>
<p>Оголошую засідання Верховної Ради України&nbsp; закритим. Завтра&nbsp; засідання відбудеться о 10 годині ранку. Дякую, шановні колеги.&nbsp;&nbsp;&nbsp;</p>
<p>&nbsp;</p>

