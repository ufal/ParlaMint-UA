Стенограма пленарного засідання
19 травня 2015
&nbsp;
<p align=center>ЗАСІДАННЯ СОРОКОВЕ</p>
<p align=center>Сесійний зал Верховної Ради України</p>
<p align=center>19 травня 2015 року, 10 година</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p><b>&nbsp;</b></p>
<p>10:02:04</p>
<p>ГОЛОВУЮЧИЙ. Доброго ранку, шановні колеги! Будь ласка, заходимо в зал для початку нашої роботи, займаємо робочі місця. Секретаріат Верховної Ради прошу закликати депутатів в зал. І прошу займати свої робочі місця.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>10:04:03</p>
<p>ГОЛОВУЮЧИЙ.</p>
<p>Добрий ранок, шановні колеги народні депутати. Прошу займати свої місця для реєстрації. Будь ласка, займайте свої місця. Шановні колеги народні депутати, хочу вас поінформувати, що сьогодні відповідно до доручення Голови Верховної Ради України на сайті Верховної Ради України буде формуватись статистика щодо відвідувань народними депутатами засідань і участі у голосуванні. Будемо визначатись… Увага! Топ-25 найкращих результатів і найгірших. Вчора під час Погоджувальної ради, вчора під час Погоджувальної ради я звернувся до засобів масової інформації, до громадських організацій для того, щоб вони дуже ретельно аналізували відвідуваність і ми спільно з вами, шановні колеги, з більшістю депутатів парламенту розпочали зі всією громадськістю, розпочали широку компанію "Стоп, прогульник!", щоб прогульникам було дуже несолодко і всі розуміли, хто обирався для того, щоб працювати в парламенті і приймати рішення, а хто обирався для того, щоб сюди взагалі не приходити. Тому просив би вас відповідально ставитись до своїх обов'язків. І відповідним чином я бажаю кожному стати найкращим щодо відвідування і результативності голосування. При цьому система буде фіксувати просто, коли вставлена картка, якщо ви не голосуєте, то вона буде фіксувати, що ви не берете участь в голосуванні і маєте високі шанси потрапити до антирейтингу. Тому я всім би рекомендував голосувати або "за", або "проти", або "утриматись". Ну, четвертого варіанту немає. Це рекомендація. Четвертого варіанту немає, то ваша справа як робити, але… Правильно. І тому…&nbsp; <i>(Шум у залі)</i></p>
<p>Тому, шановні колеги, просив би зважати на це, це статистика, яка є абсолютно публічною.</p>
<p>Також хотів би вас проінформувати, шановні колеги, що вчора за результатами проведеної Погоджувальної ради я дав доручення Комітету з питань бюджету і Комітету з питань соціальної політики розпочати офіційні консультації з Кабінетом Міністрів, профільними міністерствами щодо можливості компенсацій пенсій і заробітних плат. І відповідно за результатами цієї роботи проінформувати депутатів Верховної Ради, профільні комітети що, як, в який спосіб і якими ресурсами може бути зроблено для вирішення цього надзвичайно важливого питання.</p>
<p>Шановні колеги, дякую, що ви зайняли свої місця. Розпочинаємо реєстрацію.&nbsp; Прошу включити систему "Рада".</p>
<p>&nbsp;</p>
<p>10:08:01</p>
<p>321 депутат знаходиться у залі. Оголошую ранкове пленарне засідання відкритим.</p>
<p>Хочу вас проінформувати, шановні колеги, відповідно до плану роботи парламенту сьогодні ми будемо голосувати ряд, розглядати і голосувати ряд кадрових питань. Зокрема і щодо обрання членів, двох членів, Вищої ради юстиції від Верховної Ради. Всього, наголошую на тому, що у нас є 3 кандидати, яких ми маємо обирати, але сьогодні будемо розглядати тільки 2 кандидатури, які були подані, відповідно до законодавства, на розгляд депутатів Верховної Ради. У зв'язку з цим хочу запросити до слова голову Лічильної комісії народного депутата Черненка, він проінформує про організацію роботи Лічильної комісії і ми продовжимо нашу роботу,&nbsp;&nbsp;&nbsp; вельмишановні колеги.</p>
<p>&nbsp;</p>
<p>10:09:03</p>
<p>ЧЕРНЕНКО О.М.</p>
<p>Шановний головуючий, шановні колеги! Для організації і проведення таємного голосування про призначення на посади членів Вищої ради юстиції необхідно провести перше засідання Лічильної комісії. Прошу членів Лічильної комісії Верховної Ради України зібратися через 5 хвилин&nbsp; у залі номер 5, у кулуарах 3-го поверху, над сесійною залою.</p>
<p>Дозвольте нагадати склад Лічильної комісії Верховної Ради:&nbsp;&nbsp; Черненко Олександр – голова, Заставний Роман Йосипович – заступник голови Лічильної комісії, Сидорович Руслан&nbsp; Михайлович – секретар, Алексєєв Ігор&nbsp; Сергійович, Ар'єв Володимир Ігоревич, Артюшенко Ігор Андрійович, Войціцька Вікторія Михайлівна, Гвоздьов Михайло Олексійович, Гордєєв Андрій Анатолійович, Довбенко Михайло Володимирович, Єфремова Ірина Олексіївна, Корчик Віталій Андрійович, Купрієнко Олег Васильович, Мельничук Іван Іванович, Павлов Костянтин Юрійович, Папієв Михайло Миколайович, Шлемко Дмитро Васильович, Южаніна Ніна Петрівна.</p>
<p>Колеги,&nbsp; будь ласка, 5 хвилин нагорі, щоб ми швиденько затвердили форму бюлетеню.&nbsp; Дякую!&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги народні депутати! Відповідно до Регламенту, сьогодні у нас вівторок і ми маємо 30 хвилин на виступи від фракцій і груп. Тим часом пройде засідання відповідно Лічильної комісії і ми продовжимо нашу роботу.&nbsp; Будь ласка, хотів би нагадати, що початок голосування щодо членів Вищої ради юстиції відбудеться об 11-й годині 45 хвилин за планом. Прошу записатись на виступи з трибуни від фракцій і груп парламенту,&nbsp; будь ласка, записуємось.</p>
<p>Будь ласка, Єгор Соболєв "Самопоміч",&nbsp; будь ласка. Олег Березюк? Олег Березюк,&nbsp; будь ласка.</p>
<p>&nbsp;</p>
<p>10:11:20</p>
<p>БЕРЕЗЮК О.Р.</p>
<p>Шановні пані і панове!&nbsp; Сьогодні ми з вами кожного дня здаємо іспит перед людьми, які дуже уважно за нами спостерігають, за кожним нашим кроком. Вони не очікують від нас перфектної діяльності, вони навіть нам можуть пробачити помилки, які ми робимо, але вони не можуть нам пробачити і не пробачать лукавства, і неробства. Про що я кажу? Ми з вами на комітеті по ЖКГ створили комісію, яка вивчала якість нарахування тарифів, і ця комісія прийшла до висновку, що тарифи пораховані неякісно. І прошу не сприймати це, шановні колеги депутати і громадяни, як популізм. Популізм – це тоді, коли говорять вигідні речі безпідставно. Ми звертаємось до Кабінету Міністрів, до депутатського корпусу професійного, який міг це робити, треба вміти визнавати свої помилки, виправляти їх і будувати довіру, будувати довіру людей до влади, а влади до своїх гілок. Без довіри, як би не банально це звучало і ми це завжди повторюємо, без довіри реформи і зміни не проводяться.</p>
<p>Тому є пропозиція до Кабінету Міністрів, до комітетів, до Адміністрації Президента, сісти разом, чесно виправити помилки і йти далі. Це принципова позиція, яка підніме довіри країни до влади у цій країні.</p>
<p>Друге, шановні колеги, Вища рада юстиції. Вища рада юстиції дуже важливий орган, на превеликий жаль, наша фракція дуже чесно каже, ми не зможемо знайти людей, які могли б сьогодні просто список запропонувати тоді. Три фракції шукають компромісну, професійну в судовій справі і, найголовніше, моральну людину, яка б могла працювати у цій галузі. Тому просимо вас до цього ставиться терпеливо і не з політичною кон'юнктурою. Більше цього, ми поговорили з тими кандидатами, які ви запропонували, шановні колеги коаліціанти, один з них нам підходить, а інша людина за яку ми не можемо віддати через не професійну комунікацію та не професійний підхід до цього найвищого морального органу держави як такої.</p>
<p>Дякую вам.</p>
<p>&nbsp;</p>
<p>ГОЛОВУЮЧИЙ. Будь ласка, Віктор Васильович Бондар, "Відродження".</p>
<p>&nbsp;</p>
<p>10:14:28</p>
<p>БОНДАР В.В.</p>
<p>Шановний Володимир Борисович! Шановні колеги! Ми з вами вже півроку працюємо в цій залі в новому складі, за ці півроку сформувався новий уряд, за ці півроку є діюча коаліція, але, на жаль, ми не бачимо системних підходів в роботі Верховної Ради, ми не бачимо системних підходів в роботі уряду. І, на жаль, ми бачимо тільки ситуацію, коли кожен день відбуваються сварки в залі, на телеканалах, при чому і навіть серед членів діючої коаліції. І це приводить до того, що за ці півроку практично не вирішуються ніякі питання, які перед нами ставить суспільство. З точки зору бізнесу немає нової економічної політики, немає податкових зрушень.</p>
<p>Ми, депутатська група "Відродження" вимагали і не один раз ставили за засіданнях Погоджувальної ради питання, щоб був внесений новий Податковий кодекс, щоб зменшити кількість податків і переглянути їхню якість. Щоб зменшити податки на заробітну плату, дати можливість розвиватися бізнесу, промисловості, на жаль, нас ніхто не чує.</p>
<p>Ми говорили з самого початку і зараз говоримо, що абсолютно немає тарифної політики, ми не бачимо прозорості у формуванні тарифів, що&nbsp; треба поставити на голосування постанову про те, щоб був звіт уряду як формувались тарифи, на якій підставі і що буде уряд робити, щоб спростити систему субсидій, щоб підвищити пенсії, зарплату мінімальну, щоб дати можливість людям з самих бідних слоїв населення вийти з цієї кризи. На жаль, нас ніхто не чує, це стоїть питання знову десь в закромах і ніхто навіть не хоче розглядати. Ми говоримо про те, що багато було балачок про децентралізацію, про зміни Конституції, що восени будуть місцеві вибори на яких вже має бути поміняна система місцевих виборів, передані туди повноваження: фінансові, регуляторні, повноваження по призначенню керівників територіальних органів, а це зміни до Конституції. У нас залишилось 4 робочих тижні, щоб це&nbsp; провести. На жаль, ніхто не чує.</p>
<p>Ми говоримо про те, що децентралізація починається з дрібних питань. Вимагаємо поставити той самий Закон про внесення змін щодо використання землі, щоб сільські ради, районні ради мали право самостійно приймати рішення і розподіляти землі, збільшувати там пасовища, кладовища і так далі. Ніхто не чує, нічого не ставиться.</p>
<p>Тому ми вимагаємо поставити на голосування Закон про парламентську опозицію, щоб реально в опозиції появилася сьогодні можливість впливати на процеси в парламенті, на формування порядку денного і те, щоб ми могли провести рішення, які дійсно дадуть можливість працювати людям.</p>
<p>Друге. Ми вимагаємо звіту міністра охорони здоров'я щодо тої політики, яка сьогодні відбувається в галузі охорони здоров'я. Розвал відбувається, нічого не змінюється.</p>
<p>Ми пропонуємо заслухати тих грузинів, які сьогодні йдуть з уряду, тому що не відбуваються ніякі реформи. Що там відбувається? Чому в Міністерстві юстиції провалена реформа? Чому в Міністерства внутрішніх справ ми не бачимо конкретних справ? Що відбувається в Міністерстві економіки? Чому ці люди йдуть з уряду? Давайте послухаємо, там системні проблеми. На жаль, ніхто цього…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олександр Вілкул, "Опозиційний блок".</p>
<p>&nbsp;</p>
<p>10:17:49</p>
<p>ВІЛКУЛ О.Ю.</p>
<p>Уважаемый народ Украины, уважаемые народные депутаты! В повестке этой пленарной недели нет опять ни одного закона, ни одного законопроекта, которые предложил "Оппозиционный блок".</p>
<p>Мы настойчиво каждую неделю предлагаем рассмотреть законы, которые требуют незамедлительного применения. Это стабилизация экономической ситуации, индексация заработных плат и пенсий, мирное урегулирование<i> </i>на востоке. Но власть упорно эти предложения игнорирует и толкает страну к банкротству. Сначала залезли в карман к украинцам, забрав зарплаты и пенсии, обвалили банковскую систему и национальную валюту, увеличили долги зарубежным кредиторам. Теперь в условиях кризиса выставили на продажу градообразующие предприятия. Следующий этап – это тотальная продажа украинских земель.</p>
<p>Мы предвидели эту ситуацию и еще в декабре подали законопроект 1071: о продлении моратория на покупку и продажу земель сельскохозяйственного назначения. Вопрос продажи украинской земли должен рассматриваться исключительно на референдуме, не народные депутаты, не Кабинет Министров этого вопроса рассматривать не могут: продавать или не продавать украинскую землю, должен решать только ее хозяин – украинский народ.</p>
<p>Мы выступаем категорично против разбазаривания страны. И за попытки продавать стратегические активы за копейки в условиях кризиса правительство должно быть отправлено в отставку. На фоне активных консультаций, на уровне нормандской четверки и США парламент должен проявить инициативу в политическом урегулировании ситуации на востоке. Другого решения, кроме мирного, у нас просто нет.</p>
<p>"Оппозиционный блок" обратится сегодня в Конституционный суд по поводу исторических законов. Мы обращались к Президенту с просьбой наложить вето, но, к сожалению, данные законы подписаны. И теперь на переименование улиц и городов из местных бюджетов пойдут миллиарды гривен, которые будут сняты с дорог, с крыш, с счетчиков теплоучета, местным бюджетам просто взять негде больше этих денег. А десятки миллионов станут в очереди за новыми документами, увеличится идеологический раскол страны. Является ли это первым приоритетом для страны, которую власть довела до нищеты? Мы так не думаем. И так не думают с нами десятки миллионов украинцев.</p>
<p>Я с полной ответственностью говорю, что более 80 процентов жителей Днепропетровска на референдуме скажут против переименований города. И эти вопросы должны решаться на местных референдумах, а не директивно спускаться сверху, игнорируя мнения громад. Кроме того, заявления ОБСЕ вчерашнее говорит, что принятые законы угрожают свободе совести&nbsp; в стране и приведут к подавлению критически настроенных голосов в обществе. Поэтому "Оппозиционный блок" обращается…</p>
<p>&nbsp;</p>
<p>ГОЛОВУЮЧИЙ. Десять секунд, завершуйте.</p>
<p>&nbsp;</p>
<p>&nbsp;</p>
<p>ВІЛКУЛ О.Ю. Парламент должен заниматься не политическими&nbsp; спекуляциями, а решением реальных проблем, которые есть в нашей стране. Спасибо за внимание.</p>
<p>&nbsp;</p>
<p>ГОЛОВУЮЧИЙ. Будь ласка, Сергій Пашинський, "Народний фронт".</p>
<p><b>&nbsp;</b></p>
<p>10:21:28</p>
<p>ПАШИНСЬКИЙ С.В.</p>
<p>Дорогі друзі! Півроку тому ми, новообрані депутати, створили коаліційний уряд, створили коаліцію і взяли на себе відповідальність за стан в країні. Що відбулося за півроку? Невеликий термін, до речі…. З однієї сторони ми можемо констатувати, що вперше за багато-багато років по результатам, наприклад, перших чотирьох місяців перевиконання доходів бюджету складає біля 20 мільярдів гривень. Це велика цифра в наших умовах.</p>
<p>Що відбувається в цьому залі? Ми прийняли величезний пакет законів – законів, які дозволили стабілізувати фінансову, військову, соціальну ситуацію.</p>
<p>Що відбувається зараз? Після того, як уряд Яценюка вперше за всю історію України обклав податком олігархів і почав реально відбирати&nbsp; державну власність і сплачувати доходи до бюджету, які так всі зараз хочуть поділити, тут же з'явився Гордієнко з якимись рейковими звинуваченнями. Після того, як Аваков заявив про порушення кримінальної справи проти Льовочкіна і Фірташа на наступний день з'явилась постанова про його відставку.</p>
<p>Після того, як я як голова комітету зупинив викачування дизельного пального&nbsp; з продуктопроводу 100 тисяч тонн, коли ми&nbsp; з своїми колегами зупинили реально контрабанду (не повертається слово їх називати колегами), в минулу п'ятницю мене звинуватили&nbsp; як голову Комітету оборони і безпеки&nbsp; про те, що я вкрав нафтопродукти в Міноборони і віддав їх як "жовту рідину" приватній компанії.</p>
<p>Ви знаєте, я подав в суд, і звичайно я своє чесне ім'я відстою, і ці люди будуть вибачатися. Але ж питання не в цьому. Питання в тому, що політичні аутсайдери і наші військові вороги зараз реалізовують&nbsp; сценарій знищення нашої держави.&nbsp; І цей сценарій&nbsp; дуже сильно нагадує те, що відбувалося у нас в країні в 2005 році, коли ідуть брехливі звинувачення, коли іде обливання брудом, що приводить до фактичного знищення держави.</p>
<p>Я хочу звернутися до всіх членів коаліції. Кожен з нас має свого представника в виконавчій владі. Давайте краще будемо звітувати за ті успіхи, і давайте будемо своїх представників, і давайте будемо пам'ятати, що критика – це шлях до розвитку, а брехня і наклеп – це знищення не тільки нас, а знищення всієї держави. У нас немає іншого виходу, як всім разом проводити ту програму, яку ми проголосували в цьому залі. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Ляшко, Радикальна партія.</p>
<p>&nbsp;</p>
<p>10:24:41</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати! На моє переконання, нинішній пленарний тиждень український парламент має присвятити одній темі – це захисту соціальних, майнових та економічних прав громадян України. Нарешті прийняли цілий ряд законів, спрямованих на зміцнення обороноздатності країни, на підвищення боєздатності армії. Прийшов час згадати про людей і приймати закони, які захищають права людей, які підвищують рівень життя людей. Зокрема зарплати, пенсії, стипендії, соціальні допомоги тим, хто найбільше цього потребує. Адже сьогодні ми бачимо катастрофічне зростання цін в аптеках, в житлово-комунальному господарстві, на базарах, у магазинах. Натомість ми бачимо фактично обезцінювання зарплат і пенсій переважної більшості громадян України.</p>
<p>Тому фракція Радикальної партії наполягає на невідкладному розгляді законопроектів, спрямованих на індексацію зарплат, пенсій, стипендій, соціальних допомог та інших грошових доходів населення.</p>
<p>Коли хтось мені буде розказувати, що у бюджеті для цього немає можливостей, я стверджую, що це не відповідає дійсності. Ось переді мною табличка, "довідка щодо виконання доходів загального фонду Державного бюджету за січень квітень 2015 року". Перевиконання загального фонду 21 мільярд 400 мільйонів гривень. Ось вам можливості для того, щоб індексувати зарплати і пенсії.</p>
<p>Значна частина українських громадян не скористалася своїм правом, не оформила субсидії. У бюджеті цього року на виплату субсидій передбачено 25 мільярдів гривень. От вам ще одні резерви для того, щоб підняти, індексувати зарплати і пенсії. Півтора мільярди доларів уряд Яценюка арештував. Рахунки Януковича, вкрадені з державного бюджету – негайно провести суд і конфіскувати ці 1,5 мільярди доларів до державного бюджету, ось вам ще одні резерви для підвищення зарплат і пенсій для українських громадян.</p>
<p>Крім того, в цьому році українська держава має заплатити на обслуговування і виплату зовнішніх боргів 344 мільярди доларів. Я закликаю уряд: негайно закінчити перемовини із кредиторами зовнішніми і, якщо вони не йдуть на реструктуризацію боргів, на скасування частини боргів, оголошувати дефолт. І 344 мільярди гривень у бюджеті цього року спрямувати на індексацію зарплат і пенсій, на створення робочих місць, на підвищення рівня життя українських громадян, на фінансування армії, військово-промислового комплексу, оце справжня політика в інтересах держави, на цьому і стоїмо.</p>
<p>&nbsp;</p>
<p>ГОЛОВУЮЧИЙ. Будь ласка, Артур Герасимов, "Блок Петра Порошенка"</p>
<p>Народний депутат Червакова, "Блок Петра Порошенка"</p>
<p>&nbsp;</p>
<p>10:28:16</p>
<p>ЧЕРВАКОВА О.В.</p>
<p>Дякую. Доброго дня, шановні колеги! Я хочу нагадати вам про те, що цього тижня в українському парламенті запланована реформа МВС. І наша фракція підтримує ті законопроекти, які внесені для реформування Міністерства внутрішніх справ, тому що це дійсно дуже назріло і вже навіть перезріло.</p>
<p>Але я хочу сказати, що ніяка реформа не допоможе, особливо, якщо вона прописана на папері, а практика – зовсім інша. І в МВС продовжуються залишатися методи каральні НКВД, які залишаються зараз від попередньої влади.&nbsp; Я хочу вас повідомити про те, що Обухівський райвідділ міліції порушив кримінальну справу стосовно втручання в приватне життя Варвари Чеботар. Це дочка одіозного заступника міністра внутрішніх справ, яка написала заяву на журналістів телеканалу "ZIK" за те, що вони знаходилися біля її будинку, де відбулося, як ми пам'ятаємо, перешкоджання їхній діяльності і побиття. Після цього ще дочка цього міністра, заступника міністра, пише заяву про те, що відбулося втручання в її приватне життя.</p>
<p>Зараз журналістам починають приходити повістки. Редакція в шоці. І журналісти це розцінюють, як тиск на редакцію і як спробу залякати журналістів за ті викривальні матеріали, які пролунали певного часу в пресі.</p>
<p>Від імені журналістів, від імені всієї журналістської спільноти я звертаюсь до міністра внутрішніх справ ні в якому разі не застосовувати інструмент кримінальних справ, як каральний інструмент. І утриматися, будь ласка, від методів свого попередника Захарченка у таких дуже небезпечних справах.</p>
<p>Я також хочу сказати, що вчора пролунав аргумент, що начебто ця кримінальна справа порушена за побиття журналістів і журналістів викликають начебто стосовно їхнього побиття. Я звертаюся також до міністра з тим, щоб сказати, що це неправда. Тому що мені достеменно відомо про те, що кримінальна справа порушена стосовно саме втручання у приватне життя. І мені дуже не хотілося б, щоб журналістів залякували зараз, як за часів Януковича.</p>
<p>&nbsp;Також я прошу, я прошу міністра внутрішніх справ повідомити, чи порушено кримінальну справу за фактом побиття журналістів, за фактом нападу на них. І чи порушено її саме по 171 статті "Перешкоджання законній професійній діяльності?</p>
<p>Наша фракція сподівається, що цю справу буде доведено до кінця. А такі інструменти, як каральні кримінальні справи, не застосовуватимуться міністерством, як в ганебні часи Януковича. Дякую за увагу.</p>
<p>&nbsp;</p>
<p>ГОЛОВУЮЧИЙ. Будь ласка, Юлія Тимошенко, "Батьківщина".</p>
<p>&nbsp;</p>
<p>10:31:46</p>
<p>ТИМОШЕНКО Ю.В.</p>
<p>Доброго дня всім. Шановні колеги, я хочу зараз подякувати всім членам робочої групи щодо з'ясування об'єктивності нарахування тарифів, які від всіх фракцій працювали майже більше місяця, вивчили кожну цифру, проаналізували всі документи, особлива подяка керівнику робочої групи від "Самопомочі". Я тримаю зараз в руках проект цього звіту, який, я переконана, буде сьогодні-завтра затверджений. І в цьому звіті є консолідована думка, яку я хочу зараз зацитувати.</p>
<p>"Встановлені ціни, тарифи на енергоносії, на комунальні послуги є необґрунтованими і потребують проведення додаткових розрахунків для їх корегування". Це говорить про те, що ми негайно мусимо припинити ту наругу над всіма українцями, яка називається встановленням нових тарифів.</p>
<p>В той же час, з'ясувалося на базі роботи робочої групи, що у нас українського газу для населення не просто вистачає, а якщо цитувати зараз звіт робочої групи, у нас є профіцит українського газу для постачання населенню і "Теплокомуненерго". Це означає в підсумку, що тарифи можуть бути мінімум в 2 рази меншими, тому що якщо там не приймає участі імпортований газ в 2 рази менше. І я просила би парламент консолідуватися навколо цієї задачі і зробити так, щоб ми її виконали і, щоб люди по всій країні не проклинали політиків, парламент, уряд і всіх кому спало на думку в 5-6 разів підвищувати тарифи одномоментно і необґрунтовано.</p>
<p>&nbsp;Я також хочу повідомити вам, що нормативи, які передбачені для споживання тепла і газу в тих квартирах, де немає лічильників, просто абсурдні. Ми порівняли, разом з мерами, однакові будинки, в яких є лічильники і в яких немає: в 2-3 рази різниця обсягу газу і тепла, які списують на людину в тих будинках, де немає лічильників. Це корупція, мегакорупція! І або ми її зупинимо з вами, або будуть на тлі нашого спокою і байдужості продовжувати знущання над українцями.</p>
<p>Я також хотіла би, щоб ми це врегулювали за лічені буквально дні. Два законопроекти внесені про врегулювання тарифів, їх треба ставити і приймати. І – індексація пенсій і заробітних плат. Дякую Прем'єру, що він…</p>
<p>&nbsp;</p>
<p>ГОЛОВУЮЧИЙ. Будь ласка, Юлія Володимирівна, 30 секунд, завершуйте.</p>
<p>&nbsp;</p>
<p>ТИМОШЕНКО Ю.В. Дякую Прем'єр-міністру, що він дослухався до того, що треба негайно робити індексацію пенсій і заробітних плат, закон треба проголосувати на цьому тижні. І це означає, що ми знімемо той незаконний абсолютно тягар соціальної несправедливості, яка лежить на людях. Все буде добре, ми крок за кроком все поставимо на місця. Слава Україні!</p>
<p><i>&nbsp;</i></p>
<p>ГОЛОВУЮЧИЙ. Шановні колеги народні депутати, ми завершили виступити від фракцій і груп.</p>
<p>У зв'язку з тим, що на момент складення Присяги на минулому засіданні пленарному Верховної Ради України народним депутатом України Немировським Андрієм Валентиновичем з технічних причин своєчасно не надійшли матеріали від Центральної виборчої комісії, про що нам з вами було невідомо, щодо реєстрації народного депутата, то я запрошую до складення присяги народного депутата України Немировського Андрія Валентиновича. Будь ласка, Андрій Валентинович.</p>
<p>&nbsp;&nbsp;</p>
<p>НЕМИРОВСЬКИЙ А.В.</p>
<p>Присягаю на вірність Україні. Зобов'язуюсь усіма своїми діями&nbsp; боронити суверенітет і незалежність України, дбати про блага Вітчизни&nbsp; і добробут українського народу. Присягаю додержуватися Конституції&nbsp; України та законів України, виконувати свої&nbsp; обов'язки в інтересах усіх співвітчизників.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Вітаємо!</p>
<p>Шановні колеги народні депутати! Переходимо до розгляду питань порядку денного, прошу вашої уваги, у нас порядку 3-х десятків законів, які&nbsp; ми маємо розглянути щодо включення до порядку денного. І в мене є&nbsp; пропозиція як завжди: не йти по конкретно кожному закону,&nbsp; а розглянути їх всіх за переліком відповідно&nbsp; до&nbsp; подання комітетів, включити до&nbsp; порядку денного і перейти до практичного&nbsp; розгляду цих проектів законів - це дасть можливість всім комітетам розпочати предметну роботу. Під час розгляду ви визначитесь: чи ці законопроекти мають бути розглянуті і підтримані, і дасте&nbsp; відповідно&nbsp;&nbsp; своїми рішеннями комітетів рекомендації народним депутатам&nbsp; України.</p>
<p>Значить я бачу, є пропозиції,&nbsp; будь ласка, Павло Пинзеник. Потім – народний…&nbsp; Будь ласка.</p>
<p>&nbsp;</p>
<p>10:37:51</p>
<p>ПИНЗЕНИК П.В.</p>
<p>Шановні колеги! В цілому не заперечуючи проти&nbsp; пропозицій щодо включення всіх законопроектів до порядку денного сесії,&nbsp; "Народний фронт" наполягає&nbsp; на виключенні з цього списку законопроекту&nbsp; 2698, оскільки він повністю ламає бюджет Пенсійного фонду і робить відкат в питаннях реформування пенсійного забезпечення. А також законопроекту 2823, який має істотний вплив на&nbsp;&nbsp; показники Державного бюджету України і стосується&nbsp; акцизу на транспортні засоби. Ми заперечуємо проти розгляду&nbsp; цих питань і просимо коаліцію&nbsp; підтримати нас у цьому.</p>
<p>&nbsp;Дякую!</p>
<p>&nbsp;</p>
<p>ГОЛОВУЮЧИЙ.&nbsp; Дякую! Зафіксував.</p>
<p>Будь ласка, народний депутат Шурма.</p>
<p>&nbsp;</p>
<p>10:38:35</p>
<p>ШУРМА І.М.</p>
<p>Народний депутат Ігор Шурма.</p>
<p>Шановний Володимир Борисович! "Опозиційний блок" не буде голосувати "за" скопом і поясню чому. Цілий ряд законопроектів, які б ми хотіли підтримати, їх вноситься 30, це десяток. Є такі, що ми могли б підтримати. Але, допустимо, 2890, до речі, автор законопроекту є ви, текст відсутній. Як можна голосувати за такі речі? Це є перше.</p>
<p>А по-друге, саме основне, ми попереджали, що всі законопроекти, прийняті Верховною Радою до Нового року поспіхом, потребують доопрацювання. Сьогодні 30 законопроектів внесення змін і доповнень, ви наробили помилок, тепер їх починаєте використовувати і знову вносите ті самі законопроекти на розгляд. Тому ми за такий порядок скопом голосувати не будемо, якщо будете ставити це окремо, тоді фракція буде висловлювати своє рішення.</p>
<p>&nbsp;</p>
<p>ГОЛОВУЮЧИЙ. Дякую. Юрій Левченко, будь ласка, хвилина, потім Юрій Луценко.</p>
<p>&nbsp;</p>
<p>10:39:44</p>
<p>ЛЕВЧЕНКО Ю.В.</p>
<p>Левченко, ВО "Свобода", 223 округ, місто Київ. Шановний головуючий, коаліція парламентська, я хотів би зараз до вас звернутися, всіх дотримуватися регламенту. Справа в тому, що у нас законопроекти, які пропонується зараз включити скопом до порядку денного, є абсолютно різними. Там є дуже позитивні для країни законопроекти, там є дуже негативні для країни законопроекти і ставити їх зараз пакетним голосуванням це абсолютно ламає логіку парламентаризму і взагалі логіку роботи Верховної Ради.</p>
<p>Я, до речі, хотів би, знаєте, звернути своє здивування з приводу виступу пана Пинзеника, першого заступника регламентного комітету, який, як виконуючий обов'язки голови регламентного комітету, з однієї сторони каже, що він не проти голосування за все разом, а з іншої сторони каже, давайте пару штук висмикнемо. Так от для того, щоб не висмикувати&nbsp; кому як заманеться, що кому більше подобається, давайте по кожному закону голосувати окремо, щоб кожен депутат мав можливість висловити свою особисту позицію.</p>
<p>&nbsp;</p>
<p>ГОЛОВУЮЧИЙ. Будь ласка, немає більше я бачу пропозицій. Зараз я поставлю на голосування з пропозиціями, які пролунали, далі зал визначиться, після того я дам можливість, дам слово. Хвилину Іван Крулько. Прошу, займайте свої місця, шановні колеги народні депутати. Іван Крулько хвилину.</p>
<p>&nbsp;</p>
<p>10:41:11</p>
<p>КРУЛЬКО І.І.</p>
<p>Шановний Голово Верховної Ради, шановні народні депутати! Я прошу вашої уваги! Я прошу, щоб на голосування був поставлений до включення до порядку денного, які містяться в переліку. І фракція "Батьківщина" в такому випадку буде за це&nbsp; голосувати.</p>
<p>В той же час ми категорично проти тої пропозиції, щоб виключити із переліку законопроект 2698 – це законопроект, який передбачає відновлення повної пенсі для працюючих пенсіонерів і скасування цього незрозумілого 15 відсоткового податку для працюючих пенсіонерів, який був введений в порушення Конституції і законодавства. Давайте не будемо смішити людей, давайте не будемо знову їм розповідати про те, що вони повинні затягувати паски, давайте відновлювати Конституцію і законодавство. Тому всі закони, які є в переліку голосуємо і фракція "Батьківщина" підтримає.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Юрій Луценко.</p>
<p>&nbsp;</p>
<p>10:42:16</p>
<p>ЛУЦЕНКО Ю.В.</p>
<p>Шановний головуючий! Шановні колеги! Наша фракція готова підтримати голосування за включення в порядок денний запропонованих законопроектів, з одним виключенням, законопроект 2823 щодо ввезення автомобілів на митну територію України ми розглядаємо як явно лобістський, такий, що не відповідає коаліційній угоді, тому цей номер 2823 просимо виключити із переліку тих законопроектів котрі включаються до розгляду.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Олег Ляшко.</p>
<p>&nbsp;</p>
<p>10:42:53</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії підтримує пропозицію Голови парламенту голосувати за всі законопроекти одночасно. Водночас ми пропонуємо, наші пропозиції, включити до порядку денного і розглянути законопроект про автоматичне нарахування субсидій за житлово-комунальні послуги, адже сьогодні мільйони людей не можуть скористатися цими субсидіями. Ми наполягаємо на тому, щоб включити до порядку денного і розглянути законопроект про індексацію зарплат і пенсій для бюджетників і пенсіонерів. Досить грабувати людей! Ми наполягаємо на тому, щоб парламент невідкладно сьогодні розглянув питання про повернення 15 відсотків пенсій працюючим пенсіонерів, яких у них забрали ці пенсії. Є перевиконання доходів бюджету. Хватить ці доходи робити за рахунок простих людей! Бюджет треба наповнювати за рахунок олігархів, за рахунок відновлення економіки, за рахунок створення робочих місць, а не за рахунок нещасних пенсіонерів…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, колеги, займіть, будь ласка, свої місця. Шановні колеги, будь ласка, займіть свої місця.</p>
<p>В дві години відбудеться Рада коаліції. Є ряд питань, які потребують спільного узгодження, наскільки я розумію, між фракціями коаліції. І зараз я поставлю на голосування те, що не викликає ні в кого заперечень. Тому що одна фракція за одне не буде голосувати, інша фракція не буде за інше голосувати.</p>
<p>Я все підтримую, що було сказано, в тому числі соціальні проекти законів. Але не хотів би, щоб зараз у нас були проблеми щодо подальшої роботи.</p>
<p>Тому, будь ласка, закони, які оголосив сьогодні Іван Крулько, і Олег Ляшко, і Юрій Луценко, ми будемо обговорювати окремо. І ті виключення, що вніс Павло Пинзеник, окремо проговоримо і зможемо розглянути після засідання Ради коаліції, яке відповідно буде рішення.</p>
<p>Тому зараз прошу підготуватися. Я вношу на розгляд питання для включення - це тільки для включення до порядку денного сесії, - проектів законів, які викладені відповідно у розкладі на розгляд порядку денного на сьогодні. Прошу підготуватися до голосування. Готові? Готові? На сьогодні, за виключенням 2698, 2823 у зв'язку з тим, що у фракцій є різні позиції. Після узгодження позицій на Раді коаліції ми зможемо це проголосувати спільно.</p>
<p>Тому, будь ласка, голосуємо в цілому, за виключенням 2698, 2823, яке в дві години мають бути обговорення на Раді коаліції. Так учора про це домовлялися. Будь ласка, колеги, прошу голосувати в цілому. Будь ласка, прошу голосувати. Прошу голосувати. Там багато важливих законів, вони не мають зупинятися, їх розгляд. Будь ласка, прошу голосувати.</p>
<p>&nbsp;</p>
<p>10:46:04</p>
<p>За-218</p>
<p>218, шановні колеги.&nbsp; Давайте ще раз. Приготувалися, я вношу ще раз цю пропозицію голосувати, колеги!<a name=Temp></a></p>
<p>Ще раз вношу пропозицію. Не встигли проголосувати, я розумію. Будь ласка,&nbsp; підготуйтесь.&nbsp; Зайняли&nbsp; свої місця. Зайняли свої місця, будь ласка. Я ще раз цю пропозицію ставлю&nbsp; на голосування – про порядок денний в цілому, за виключенням двох законів. Далі ми ці закони сьогодні обговоримо в дві години. Так як домовлялися вчора ви на коаліції, я це чув, це було при мені.</p>
<p>Прошу. Будь ласка,&nbsp; прошу голосувати в цілому. Прошу голосувати.</p>
<p>&nbsp;</p>
<p>10:46:56</p>
<p>За-235</p>
<p>Рішення прийнято.</p>
<p>Колеги, дивіться. Всі – "за", але я наголошую на тому, що в дві години два закони. 2698 – важливий для пенсіонерів; те, що сказав Олег Ляшко не менш важливо; те, що сказав Юрій Віталійович Луценко, не менш важливо. Є ще закони ( підходили колеги з "Самопомочі"), які не менш важливі. Сядьте, обговоріть, і будемо голосувати після засідання Ради коаліції.</p>
<p>Дякую, шановні колеги. Переходимо до розгляду питань&nbsp; порядку денного. Рухаємося далі.&nbsp; <i>(Шум у залі) </i>&nbsp;З мотивів ви вже говорили! Почитайте, будь ласка,&nbsp; з&nbsp; процедури такого немає.</p>
<p>Будь ласка, шановні колеги, проект Постанови 2612. Проект Постанови… Увага! Проект Постанови про дострокове припинення повноважень народного депутата України Куліча В.П. Доповідає&nbsp; перший заступник голови комітету&nbsp; Павло Пинзеник. Будь ласка.</p>
<p>&nbsp;</p>
<p>10:48:01</p>
<p>ПИНЗЕНИК П.В.</p>
<p>Шановний головуючий! Шановні народні депутати України! Комітету з питань Регламенту на своєму засіданні 8 квітня&nbsp; розглянув заяву народного депутата Куліча Валерія Петровича про складення ним депутатських повноважень згідно з положеннями пункту 1 частини другої статті 81 Конституції України, статті 4 Закону України "Про статус народного депутата України".</p>
<p>Указом Президента України&nbsp; від 31 березня 2015 року №189/2015 народного депутата України&nbsp; Куліча призначено головою Чернігівської обласної державної адміністрації.</p>
<p>Комітет прийняв рішення внести&nbsp; народними депутатами членами&nbsp; комітету на розгляд Верховної Ради&nbsp; проект Постанови Верховної Ради про дострокове припинення повноважень народного депутата Куліча, реєстраційний номер 2612. Просимо підтримати. Дякуємо за увагу.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Чи є необхідність розглядати детально? Давайте, голосуємо. Підготуйтесь, будь ласка, до голосування. Підготуйтесь до голосування. На ваш розгляд в цілому внесено для голосування проект Постанови про дострокове припинення повноважень народного депутата Куліча. Реєстраційний номер 2612. Прошу голосувати, шановні колеги. Прошу голосувати.</p>
<p>&nbsp;</p>
<p>10:49:35</p>
<p>За-298</p>
<p>Рішення прийнято, шановні колеги.</p>
<p>Перед тим, як ми перейдемо до розгляду питань кадрових, які не потребують включення до порядку денного, просто викладені інформативно, вноситься на ваш розгляд проект Закону, реєстраційний номер 2742, про внесення змін до деяких законодавчих актів України щодо розбудови інституційної спроможності Національного банку України. Проект Закону внесено Президентом України. Є пропозиція заступника голови Національного банку як доповідача розглянути цей проект Закону…</p>
<p>Шановні колеги народні депутати, на ваш розгляд буде внесено проект Закону 2655, про внесення змін до Закону України "Про карантин рослин" (щодо зменшення адміністративного навантаження). Проект народного депутата Івченка Вадима. Будь ласка, є пропозиція автора розглядати його за скороченою процедурою.</p>
<p>Прошу визначатися щодо розгляду даного проекту Закону, 2655, за скороченою процедурою. Щодо розгляду за скороченою процедурою.</p>
<p>&nbsp;</p>
<p>10:51:04</p>
<p>За-191</p>
<p>Дякую.</p>
<p>Будь ласка, 2655. Вадим Івченко, доповідайте.</p>
<p>&nbsp;</p>
<p>10:51:19</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Ми вже цей законопроект розглядали, ви пам'ятаєте, 1875. Це Закон про карантин рослин, він зараз перевнесений і значно вдосконалений. Ми на сьогоднішній день врахували пропозиції Науково-експертного управління, аграрних асоціацій, Міністерства аграрної політики і продовольства.</p>
<p>Законопроектом пропонується суттєво лібералізувати процедуру карантину рослин, що суттєво знизить рівень і ризики корупції. Хочу сказати, що Кабмін вже вніс свою лепту. Сьогодні карантинний сертифікат видається за 24 години, а не як було раніше, протягом 5 днів. Ми сьогодні хочемо це записати нормою закону.</p>
<p>Шановні колеги! Основні положення законопроекту передбачають, як я вже сказав, видача карантинного сертифікату протягом 24 годин. Запровадження окремих переліків об'єктів регулювання для експорту, імпорту, реекспорту, перевезення вантажів з однієї області в іншу. Забезпечення публічного доступу на веб-сторінці, який буде оформлений в центральному органі виконавчої влади для експортерів, які мають чітко знати, яка країна потребує яких сертифікатів, якої фумігації і так далі.</p>
<p>Прошу вас, колеги, підтримати. Це дійсно проект по дерегуляції і він значно спростить нашим сільгосптоваровиробникам експорт чи імпорт сільгосптоваропродукції. Я дякую вам.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, запишіться, будь ласка, два – за, два – проти. Будь ласка, запишіться, два – за, два – проти.</p>
<p>Народний депутат Євтушок, "Батьківщина".</p>
<p>&nbsp;</p>
<p>10:53:26</p>
<p>ЄВТУШОК С.М.</p>
<p>Сергій Євтушок, Рівненщина, "Батьківщина". Прошу передати слово Івану Григоровичу Кириленко.</p>
<p>&nbsp;</p>
<p>ГОЛОВУЮЧИЙ. Іван Григорович Кириленко, будь ласка, "Батьківщина".</p>
<p>&nbsp;</p>
<p>10:53:41</p>
<p>КИРИЛЕНКО І.Г.</p>
<p>Шановний головуючий, шановні колеги! Кириленко, фракція "Батьківщина" закликає увесь зал підтримати цей закон. Друзі, третя країна в світі по експорту зерна. Цим можна і пишатися, і є дійсно слова подяки сьогодні агровиробникам, які складають сьогодні хлібну славу України або відновлюють її. Друзі, звичайно, 30 мільйонів тонн збіжжя треба через порти, через судна, через панамакси треба перекинути, як кажуть, зробити перевалку. І, звичайно, дуже добра кормушка, дуже добра кормушка, особливо при видачі карантинних сертифікатів. Ми прибираємо суттєву корупційну складову, ми спрощуємо експорт, ми наближаємося до тих норм, по яких працюють наші сусіди і залюбки їдуть на перевалку, в Констанцу, в інші порти, а не їдуть в українські, де зарегульовано, де треба платити хабарі. Друзі, прибираємо цю складову. Одностайно давайте підтримаємо цей закон і в першому, і в другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Єгор Соболєв.</p>
<p>&nbsp;</p>
<p>10:54:50</p>
<p>СОБОЛЄВ Є.В.</p>
<p>Прошу передати слово Івану Мірошниченку.</p>
<p>&nbsp;</p>
<p>10:54:58</p>
<p>МІРОШНІЧЕНКО І.В.</p>
<p>Шановні колеги, фракція "Самопоміч" буде підтримувати, безумовно, цей законопроект. Дуже важливо, що ми продовжуємо дерегуляцію. Так як було вже зазначено, даний, відміна даного сертифікату – це значний крок і в подоланні зловживань. А також ми маємо пам'ятати, що зменшення навантаження дерегулятивного на ринок це також зменшення витрат, які несуть і наші товаровиробники, а це збільшення ціни для них. Тому ми будемо, безумовно, підтримувати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Остап Семерак, "Народний фронт".</p>
<p>&nbsp;</p>
<p>10:55:52</p>
<p>СЕМЕРАК О.М.</p>
<p>Шановні колеги, фракція "Народного фронту" буде підтримувати цей законопроект в першому читанні. І я би хотів відмітити, що автори законопроекті, які в переважній більшості представляють наших колег по коаліції і фракцію "Батьківщини" підтримали реформу в сільському господарстві і в дерегуляції відносин в сільському господарстві. Велика кількість норматив і новел, які закладені в цьому законопроекті, вже введені в дію Постановою Кабінету Міністрів. І мені дуже приємно, що коаліція знаходить спільні точки дотику і підтримує реформаторські рухи уряду. І я сподіваюся, що цей законопроект, після доопрацювання в другому читанні, буде прийнятий в цілому. Сьогодні пропонує фракція "Народного фронту" голосувати його в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Григорій Михайлович Заболотний.</p>
<p>&nbsp;</p>
<p>10:57:01</p>
<p>ЗАБОЛОТНИЙ Г.М.</p>
<p>Григорій Заболотний, фракція "Блок Петра Порошенка".</p>
<p>Я хотів би зауважити про те, що цей дійсно дуже потрібний законопроект, але треба врахувати не тільки експорт, а й імпорт. І&nbsp; сьогодні, в результаті того, що у нас закрилось багато науково-дослідних інститутів, ми надзвичайно багато завозимо і насіння, і садивного матеріалу з-за кордону. Тому термін одна доба на видачу карантинного сертифікату – це ні про що ще не говорить. Потрібно добре досліджувати, я глибоко переконаний, що ми повинні до другого читання теж норму записати, щоб посилити роботу по контролю за карантинними сертифікатами, особливо імпортного насіннєвого і садивного матеріалу. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Кутовий Тарас, голова профільного комітету.</p>
<p>&nbsp;</p>
<p>10:58:13</p>
<p>КУТОВИЙ Т.В.</p>
<p>Дякую, Володимир Борисович. Є можливість підвести підсумки. Колеги, насправді дуже важливий законопроект, він є кроком у напрямку дерегуляції в нормативно-правовій базі у сфері фіто-санітарних вимог. Але є дійсно декілька зауважень і тому комітет, розглянувши цей законопроект на своєму засіданні, прийняв рішення підтримати цей законопроект у першому читанні. Тому прохання підтримати цей законопроект у першому читанні. І ті питання, про які, в тому числі Григорій Михайлович Заболотний сьогодні сказав, ми зможемо відпрацювати на другому читанні.</p>
<p>Дякую вам!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу підготуватись до голосування. Є пропозиція комітету, ми обговорили детально цей проект закону і&nbsp; є пропозиція комітету голосувати його за основу, за результатами розгляду в першому читанні, а далі ми розглянемо у підготовці до другого читання. Немає заперечень? Прошу, підготуйтесь до голосування, на ваш розгляд для голосування&nbsp; внесено проект Закону про внесення змін до Закону&nbsp; України "Про карантин рослин" (щодо зменшення адміністративного навантаження)&nbsp;&nbsp;&nbsp;&nbsp;&nbsp;&nbsp;&nbsp; підготовлений народним депутатом Івченко. Є пропозиція комітету розглянути його за основу.&nbsp; Будь ласка,&nbsp; шановні колеги, прошу визначатись, прошу підтримати за основу, прошу голосувати 2655. Голосуємо за основу.</p>
<p>&nbsp;</p>
<p>10:59:55</p>
<p>За-307</p>
<p>&nbsp;Я вам хочу сказати, колеги: от цей сервіс "Стоп, прогульник!", сервіс&nbsp;&nbsp; має магічне значення сьогодні - 300 голосів плюс.&nbsp; Дякую,&nbsp; шановні колеги!</p>
<p>Ідемо далі: на ваш розгляд внесено проект Закону про внесення змін до розділу ХХ "Перехідні положення" Податкового кодексу України (реєстраційні номери 2617, 2617-1). Є пропозиція авторів розглядати ці проекти законів за скороченою процедурою. Прошу визначатись щодо розгляду за скороченою процедурою.</p>
<p>&nbsp;</p>
<p>11:00:50</p>
<p>За-193</p>
<p>Рішення прийнято.&nbsp;</p>
<p>Будь ласка, народний депутат Віктор&nbsp; Галасюк, прошу, доповідайте. Потім – народний депутат Кривошея.</p>
<p>&nbsp;</p>
<p>11:01:02</p>
<p>ГАЛАСЮК В.В.</p>
<p>Шановний Володимире Борисовичу, шановні колеги&nbsp; народні депутати, представляю вашій увазі законопроект 2617, авторами якого є: Олег Ляшко, Томенко, Галасюк, Южаніна, Острікова, Єднак, Розенблат, Хміль, Кірш, Антонищак, Добродомов, Лопушанський, Дубінін, Кривошея, Єфімов. Цей законопроект включений до економічного розділу, плану законодавчого забезпечення реформ, розробленого на виконання доручення Голови Верховної Ради України. Цей законопроект є частиною законодавчого пакету, спрямованого на підтримку однієї з галузей української промисловості, деревообробної та меблевої галузі. Він тимчасово, я наголошую тимчасово, до 1 січня 2017 року, до того моменту, коли повністю вступає в дію заборона на експорт не обробленої деревини, звільняє операції з ввезення на територію України деревообробного обладнання та сушарок від імпортного ПДВ. Для чого це потрібно? Для того, щоб українські виробники, які не можуть взяти кредит в банку під 2 відсотки, як роблять європейські виробники, щоб вони могли переозброїти своє виробництво в Україні, щоб вони могли розгорнути виробництво і скористатися тими перевагами, які надає законопроект 1362 про заборону експорту лісу кругляка, який ми з вами прийняли.</p>
<p>Будь-який економічний закон треба розглядати крізь призму чотирьох показників, робочі місця, експортні надходження, інвестиції, які приходять в країну, та податки. Так от цей законопроект повністю проходить тест на всі ці чотири показники, він має позитивний вплив для української економіки, для української промисловості.</p>
<p>Шановні колеги, я хочу закликати вас підтримати цей законопроект 2617 разом з наступним законопроектом 2618, який має аналогічну дію, тільки він стосується…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>ГАЛАСЮК В.В. Шановні колеги, в четвер відбудеться Всеукраїнський з'їзд деревообробників України, давайте ми в ці складні часи дамо позитивний сигнал галузі про розвиток, давайте ми покажемо, що ми піклуємось не тільки про оборону, не тільки про соціальну сферу, що ми піклуємось про те, щоб закласти потужні підвалини економічного зростання. Бо тільки через такі закони можна наповнити бюджет, створити робочі місця, забезпечити стабільну гривню.</p>
<p>Шановні колеги! Ще раз хочу подякувати авторам законопроекту та всім членам податкового комітету на чолі з пані Южаніною, які його підтримували. Давайте зробимо цей крок на зустріч українському виробнику, на зустріч деревообробникам і побудуємо сильну деревообробну меблеву галузь в Україні. Прошу підтримати, дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; народний депутат Кривошея Геннадій Григорович, будь ласка.</p>
<p>&nbsp;</p>
<p>11:04:24</p>
<p>КРИВОШЕЯ Г.Г.</p>
<p>Дякую, шановні друзі! Шановні народні депутати!&nbsp; Шановні українці! По-перше, я хочу подякувати групі колег, які внесли законопроект 2617 і запропонували мені як автору 2617-1 вступити співавтором до першого законопроекту. У зв'язку з цим я прошу зняти з розгляду, з порядку денного мій законопроект, прошу всіх депутатів підтримати законопроект, співавтором якого я також є. Разом з тим хотів би наголосити на те, що, шановні друзі, сьогодні у нас досить складна ситуація з деревообробною взагалі промисловістю. І великою буде перспективою і позитивом, якщо ми дамо на півтора роки нашому бізнесу зайти, можливими інвестиціями, завозити за пільговими цінами обладнання. Але звертаю увагу – це лише на півтора року до 1 січня 2017&nbsp; року. Як член фракції "Народного фронту" звертаюся до всіх підтримати бізнес – це стосується в першу чергу не лише великого бізнесу, а малого і середнього бізнесу. Це дасть додаткові робочі місця, це дозволить великій кількості наших українців не виїжджати&nbsp; за кордон, а працювати тут на місцях, отримувати гідну заробітну плату.</p>
<p>Тому велике прохання підтримати даний законопроект. Дякую всім за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, голова Комітету з питань податкової та митної політики Южаніна Ніна Петрівна.</p>
<p><a name=_GoBack></a>&nbsp;</p>
<p>11:06:08</p>
<p>ЮЖАНІНА Н.П.</p>
<p>Шановний Голово, шановні народні депутати, Комітет Верховної Ради України з питань податкової та митної політики на засіданні 22 квітня 2015 року та 13 травня 2015 року розглянув проект Закону про внесення змін до розділу ХХ "Перехідні положення" Податкового кодексу України (щодо особливостей оподаткування операцій з ввезення на митну територію України та постачання на митній території України деревообробного обладнання для відродження промислового виробництва) та альтернативний проект Закону про внесення змін до розділу ХХ "Перехідні положення" Податкового кодексу (щодо особливостей оподаткування операцій з ввезення на митну територію України та постачання на митній території України деревообробного обладнання для відродження промислового виробництва), поданий народним депутатом Кривошеєю (реєстраційний номери 2617-1).</p>
<p>Законопроектом (реєстраційний номер 2617) пропонується тимчасово, до 1 січня 2017 року, звільнити від оподаткування податком на додану вартість операцій з ввезення на митну території України та постачання на митній території України деревообробного обладнання за кодами 8465 та 8419 320000, згідно з УКТЗЕД. З цією метою пропонується підрозділ 2 розділу ХХ "Перехідні&nbsp; положення" Податкового кодексу України доповнити новим&nbsp; підпунктом відповідного змісту. На відміну від законопроекту 2617 у&nbsp; альтернативному передбачається&nbsp; більш тривалий термін – до 1 січня 2018 року пільги щодо звільнення податком на додану вартість.</p>
<p>Народні депутати члени комітету на засіданні комітету підтримуючи ідею розвитку деревообробної галузі зауважили, що надання пільг в оподаткуванні ПДВ для окремих галузей промисловості призводить до викривлення конкуренції на ринку. Крім того, законопроект 2617 потребує техніко-юридичних правок, оскільки визначенню….</p>
<p>&nbsp;</p>
<p>ГОЛОВУЮЧИЙ. Прошу, будь ласка, завершуйте.</p>
<p>&nbsp;</p>
<p>ЮЖАНІНА Н.П.</p>
<p>У&nbsp; законопроекті&nbsp; коди 8465 та 8419 320000 потребують уточнення, згідно класифікації з УКТЗЕТ. Пропозицію альтернативного законопроекту пропонується розглянути при доопрацюванні.</p>
<p>Враховуючи вищевикладене, комітет вирішив рекомендувати Верховній Раді законопроект за номером 2617 прийняти за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, хвилина, народний депутат Розенблат. І народний депутат Соловей. І будемо переходити до голосування.</p>
<p>&nbsp;</p>
<p>11:09:17</p>
<p>РОЗЕНБЛАТ Б.С.</p>
<p>Шановні колеги, сьогодні також історичний момент, коли ми не просто приймаємо закони, які вводять мораторій на вивезення якоїсь сировини, а ми ще даємо можливість створювати робочі місця і підприємства.</p>
<p>Цей закон, який направлений на те, щоб сьогодні створити нові робочі місця і ввезти на митну територію України обладнання, дуже потрібний нам, вкрай. Житомирщина, де 70 відсотків зосереджено сосни, на сьогоднішній день має тільки 30 відсотків можливості переробки її. Якщо ми не зробимо можливості ввезення на територію, для того щоб не платити податки, а дати можливість за ці гроші краще купити обладнання, сучасне, яке буде дозволяти просто людям працювати і насолоджуватися.</p>
<p>Від фракції "Блоку Петра Порошенка" я закликаю підтримати цей законопроект в першому читанні і дати можливість створити нові робочі місця. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Соловей. Запишіться два – "за", два – "проти", будь ласка. Записуємося, колеги, два – "за", два – "проти".</p>
<p>&nbsp;</p>
<p>11:10:37</p>
<p>СОЛОВЕЙ Ю.І.</p>
<p>Юрій Соловей, депутатська група "УДАР". Шановні колеги, мені дуже приємно, що український парламент приступив до розгляду законопроектів, які передбачають собою створення нових робочих місць та розвиток економіки. Бо, зокрема, якщо вернемося до питання деревообробки, то за останні 20 років Україна, яка була в свій час однією з провідних країн у сфері деревообробної галузі, у сфері виготовлення кінцевого продукту, перетворилася в сировинну країну, в країну, яка експортує станом на сьогодні виключно ліс-кругляк. І одним з таких бар'єрів якраз і була податкова та митна політика, яка проводилась в нашій державі, спрямована не на залучення інвесторів, а спрямована була якраз на їх відлякування. І тому даний законопроект&nbsp; дозволить перенести виробництва, на яких сьогодні працюють сотні тисяч українці в Польщі, Румунії, Угорщині до нас на Україну, і зробити так, щоби ці українці, які сьогодні там працюють, почали працювати в нашій державі.</p>
<p>І тому я звертаюся до кожного свідомого депутата, який сьогодні є у Верховній Раді України,&nbsp; підтримати даний законопроект. більше того,&nbsp; не тільки сьогодні ми стоїмо на порозі деревообробної галузі, але я вважаю, що нас час піднімати такі законопроекти і&nbsp; в ряді&nbsp; інших галузей економіки, які…</p>
<p>&nbsp;</p>
<p>ГОЛОВУЮЧИЙ. Дякую. Десять секунд. Завершуйте. Дякую, завершуйте.</p>
<p>Будь ласка,&nbsp; Заболотний Григорій Михайлович. Потім – Юрій Тимошенко, "Народний фронт".</p>
<p>&nbsp;</p>
<p>11:12:12</p>
<p>ЗАБОЛОТНИЙ Г.М.</p>
<p>Дякую за надану можливість. Григорій Заболотний, "Блок Петра Порошенка". Хочу сказати таку річ, що деревина, як і зернові культури, як і все інше, має час, коли його садять, коли він росте і коли він дозріває. І враховуючи цю обставину, що ліс теж дозріває, це теж урожай і його треба вчасно зняти, треба пам'ятати про те, а чи є у нас гарантії, що за один рік в Україну прийдуть&nbsp; такі інвестиції, які дадуть можливість швидко збудувати переробні підприємства і&nbsp; завтра його переробляти, реалізовувати в Європі і в світі.</p>
<p>Я, виходячи з цієї тези, хочу запропонувати, щоб зобов'язати міністра аграрної політики і міністра&nbsp; економіки, економічного розвитку сприяти чи створити групи, які повинні&nbsp; посилити роботу по пошуку інвестицій для будівництва саме таких природних підприємств. В іншому випадку ми&nbsp; будемо мати можливість таку, що ми знімемо врожай, він рік побуде, і він, до речі, має здатність як і все інше псуватися і можемо використати хороші будівельні матеріали просто на дрова. Тому законопроект хороший, він відкриває ворота для&nbsp; інвестицій, але прошу врахувати те, що прошу врахувати те, що я сказав. Дати доручення міністрам шукати інвестиції для цієї промисловості. Дякую.</p>
<p>&nbsp;</p>
<p>ГОЛОВУЮЧИЙ. Дякую. будь ласка, Юрій Тимошенко, "Народний фронт"</p>
<p>&nbsp;</p>
<p>11:13:44</p>
<p>ТИМОШЕНКО Ю.В.</p>
<p>Друзі, жодних сумнівів. Цей закон в купі з 1362, – це є тисячі робочих місць для нашого народу, це є розвиток українського виробника. Прошу всіх без жодних вагань проголосувати в першому читання за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Олег Ляшко. Хвилина.</p>
<p>&nbsp;</p>
<p>11:14:14</p>
<p>ЛЯШКО О.В.</p>
<p>Олег Ляшко, Радикальна партія. Я звертаюсь до всіх шановних колег народних депутатів з проханням підтримати цей Закон 2617, і наступний 2618, який передбачає звільнення від сплати ПДВ і ввізного мита деревообробного устаткування. Раніше ми з вами проголосували Закон "Про запровадження мораторію на вивезення лісу-кругляку з України", тепер ми з вами створюємо сприятливі умови в податковому плані для стимулювання розвитку вітчизняної дерево оброблювальної галузі. Я наголошую, що деревообробка – це ключова галузь для багатьох областей України, це додаткові величезні надходження до місцевих бюджетів, це головне створення робочих місць. Бо ми 23 роки з вами відкрили внутрішній ринок для імпорту, знищили власну виробничу базу. І сьогодні через це в нас проблеми і з Пенсійним фондом, і з працевлаштуванням і тому подібне. Давайте вирішувати ці проблеми, давайте створювати робочі місця для наших…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Тетяна Острікова, "Самопоміч".</p>
<p>&nbsp;</p>
<p>11:15:29</p>
<p>ОСТРІКОВА Т.Г.</p>
<p>Шановні колеги, ми з вами проголосували за Закон "Про заборону експорту лісу-кругляку", який зараз знаходиться на підписі у Президента. І зараз, користуючись нагодою, я звертаюся від фракції "Самопоміч" до Президента. І ми всі сподіваємося на те, що цей закон буде найближчим часом підписаний і набуде чинності. Пропоновані законопроекти є надважливими в комплексі з Законом "Про заборону…" І фракція "Самопоміч" просить підтримати їх в першому читанні за основу, оскільки нам потрібно більш уважно придивитися до доходів УКТЗЕД. Сьогодні надходить інформація від бізнесу, що не всі, не все деревообробне обладнання враховане. А також додати обов'язково опис обладнання, щоб унеможливити ввезення якогось іншого обладнання, на яке не повинна поширюватись дана пільга.</p>
<p>Також пропонуємо звернути увагу на те, що ми заборонили експорт всієї деревини вже з 2015 року, а експорт сосни – з 2017 року. Тому, можливо, варто між першим і другим читанням подумати про збільшення…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>11:16:40</p>
<p>ОСТРІКОВА Т.Г. … про збільшення строку дії даної пільги до 2018 року. Просимо підтримати.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Віталій Хомутиннік,&nbsp; "Відродження".</p>
<p>&nbsp;</p>
<p>11:16:51</p>
<p>ХОМУТИННІК В.Ю.</p>
<p>Шановні колеги! Шановний пане Голово! Депутатська група "Відродження" за те, щоб підтримати за основу законопроект, який стосується підтримки деревообробної галузі. Але в той же час ми вважаємо, що при доопрацюванні до другого читання треба подивитися, чому саме поставили строк 2 роки підтримки цієї галузі.</p>
<p>Це може наводити на думку, що хтось вже заказав певне обладнання і треба терміново ввести це обладнання до кінця року. Тому, коли проводяться такі закони, щодо підтримки тієї чи іншої галузі, то ставиться як мінімум 5 років, якщо ця галузь потребує підтримки з боку держави.</p>
<p>Тому наша депутатська група "Відродження" буде голосувати за даний законопроект за основу навіть тому, що нарешті фракції і коаліція почали думати про відродження і в самому законі поставили назву: "Щодо відродження промислового виробництва". Дякуємо вам.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Михайло Головко, хвилина.</p>
<p>&nbsp;</p>
<p>11:18:12</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164 виборчий округ, Тернопільщина. Шановні депутати, Всеукраїнське об'єднання "Свобода", звісно, підтримувати буде цей законопроект. Адже ще в попередньому скликанні ми ініціювали якраз мораторій на вивезення сировини і кругляка. І слава Богу, парламент проголосував цей законопроект. І чекаємо, що врешті-решт Президент його підпише.</p>
<p>І тому другим кроком для нас від парламентарів буде для підтримки деревообробної галузі і цілого господарства це ухвалення якраз, скасування ПДВ і мита для ввезення деревообробних станків і іншого обладнання, яке дуже потрібно для цієї галузі, адже це створення робочих місць, це інвестиції, це надходження до бюджету, це сплата податків, це заробітні плати, це дасть можливість розвивати цю галузь. Звісно, що були бажання декого приватизувати її і вести до банкрутства якраз ці підприємства. Тому наше завдання зараз посприяти їм і, щоб розвинути якраз лісогосподарську галузь і деревообробну галузь в Україні. Дякую. Ми будемо підтримувати. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Анатолій Гіршфельд.</p>
<p>&nbsp;</p>
<p>11:19:16</p>
<p>ГІРШФЕЛЬД А.М.</p>
<p>Уважаемые коллеги, я считаю, что, безусловно, этот закон нужно поддерживать. Это, наверное, первый претендент на Украине, когда освобождает от ввозной пошлины высокотехнологическое оборудование. Ну, здесь нужно подумать еще о двух вещах.</p>
<p>Первое. Во-первых, мы на Украине сами должны научиться делать это оборудование и все предпосылки для этого есть. И поэтому это должен быть достаточно ограниченный срок, я согласен с коллегами, 2-3 года, и должно быть приоритетом и определять это должно Министерство экономики.</p>
<p>Второй момент. Эту практику нужно распространить и для других отраслей промышленности, ведь сегодня многие отрасли нуждаются в обновлении. И когда у нас не очень хороший инвестиционный климат, мягко говоря, то, безусловно, высокотехнологическое оборудование для машиностроения создало бы новые места в различных отраслях промышленности. И эту практику надо распространять и на другие отрасли, которые касаются сельхозмашиностроения, автопрома, авиационной промышленности и так далее. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, приготувались до голосування. Будь ласка, Тарас Кутовий, голова комітету, "Блок Петра Порошенка". Хвилина. Будь ласка, давайте готуємось до…</p>
<p>&nbsp;</p>
<p>11:20:36</p>
<p>КУТОВИЙ Т.В.</p>
<p>Шановні колеги, мені дуже приємно, що сьогодні в цьому залі ми зосереджуємося вже на якомусь системному підході, а не підході виключно розрахунку коштів для бюджету. Мені дуже приємно, що депутати з гарною освітою сьогодні комплексно дивляться на речі. Задумайтеся і сьогодні звучало про те, звідки прийдуть, насправді, інвестиції і де їх шукати. Та, насправді, це і відбудеться заміщення, коли ми закриваємо експорт і люди, які мали оборотні кошти в цій царині бізнесу вони, звичайно, будуть зацікавлені в тому, щоб перенаправити свої інвестиції в цю галузь. І саме тому в розрізі 2 років це можливо зробити. Тому надзвичайно гарний проект і мені дуже приємно, що комплексно сьогодні парламент дивитися на речі. І хочу подякувати і Віктору Галасюку, і Геннадію Кривошею за те, що такі законопроекти з'являються у залі. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, на ваш розгляд для голосування вноситься проект Закону реєстраційний номер, внаслідок обговорення в першому читанні, 2617. Є пропозиція прийняти, за наслідками обговорення в першому читанні за основу даний законопроект. Прошу всіх підготуватись до голосування. І прошу голосувати 2617 – за основу проект закону, за основу. Реєстраційний номер 2617, прошу голосувати. За основу.</p>
<p>&nbsp;</p>
<p>11:22:05</p>
<p>За-282</p>
<p>Рішення прийнято.</p>
<p>Дякую, шановні колеги.</p>
<p>Наступний проект Закону у нас 2618. Це "Прикінцеві та перехідні положення" до Митного кодексу України. ми можемо без обговорення його приймати за основу як похідний. Так я розумію? Як похідний.</p>
<p>Будь ласка, шановні колеги, за пропозицією народного депутат Галасюка є пропозиція без обговорення прийняти проект Закону (реєстраційний номер&nbsp; 2618), який є похідним до закону, який ми ухвалили за основу, 2617. Будь ласка, шановні колеги, є пропозиція голосувати 2618 – за основу. За основу, прошу голосувати. 2618 – за основу. За основу.</p>
<p>&nbsp;</p>
<p>11:23:08</p>
<p>За-272</p>
<p>Рішення прийнято.</p>
<p>Дякую, шановні колеги.</p>
<p>На ваш розгляд вноситься проект Закону (реєстраційний номер 2742) про внесення змін до деяких законодавчих актів України щодо розбудови інституційної спроможності Національного банку України. Доповідає перший заступник Голови Національного банку Олександр Володимирович Писарук.</p>
<p>Є пропозиція розглянути цей проект закону за скороченою процедурою. Прошу визначити &nbsp;щодо скороченої процедури&nbsp; розгляду даного питання.</p>
<p>&nbsp;</p>
<p>11:23:48</p>
<p>За-162</p>
<p>Прошу,&nbsp; будь ласка.</p>
<p>&nbsp;</p>
<p>11:23:59</p>
<p>ПИСАРУК О.В.</p>
<p>Шановний пане Голово, шановні народні депутати! Перш за все,&nbsp; я б хоті в дуже подякувати Верховній Раді, депутатам за підтримку важливих&nbsp; законопроектів, які розробляються за участю Національного банку&nbsp; України. Зокрема, мається на увазі законопроект про підвищення&nbsp; відповідальності за операції з пов'язаними особами&nbsp; та за фінансові результати власників&nbsp; і акціонерів банків.</p>
<p>Сьогодні ми представляємо на ваш розгляд інший законопроект, зміни до Закону про Національний&nbsp; банк&nbsp; України, метою якого є&nbsp; підвищення інституційної спроможності Національного банку України. Цей законопроект розроблявся Національним банком спільно з експертами Міжнародного валютного фонду та є структурним маяком програми розширеного фінансування МВФ. Ми вже трішечки пропустили момент його затвердження, я за це вибачаюсь, тому що воно зайняло довше часу, але ми повинні прийняти це законопроект і бажано до кінця травня.</p>
<p>Я хочу підкреслити, що цей законопроект не вимагає і не просить ніяких нових повноважень для Національного банку&nbsp; України.&nbsp; Основні дві теми, які в нього закладені, всі зміни до Закону про Національний банк стосуються: по-перше&nbsp; зміцнення фіскальної незалежності Національного банку і по-друге, оптимізації його&nbsp; управління і функціонування.&nbsp; По першій темі зміцнення фіскальної незалежності, передусім передбачається створення спочатку загальних резервів достатніх для забезпечення діяльності Національного банку і потім заборона&nbsp; авансового перерахування&nbsp; грошей в бюджет до затвердження фінансової звітності Національного банку міжнародними аудиторами. По другому блоку питань передбачається збільшення впливу і повноважень ради Національного банку, зокрема стосовно контролю за внутрішнім аудитом та ризик-менеджментом&nbsp; Національного банку. Також передбачається зменшення кількості членів ради Національного банку, збільшення кількості засідань та введення платності роботи членів ради Національного банку.</p>
<p>Стосовно змін до правління, передбачається скорочення управління Національного банку до 6 осіб…</p>
<p>&nbsp;</p>
<p>ГОЛОВУЮЧИЙ. Будь ласка, продовжуйте, у вас ще хвилина до завершення.</p>
<p>&nbsp;</p>
<p>ПИСАРУК О.В. Голову і п'ять заступників, а також поступове перетворення правління в більш колегіальний орган. Все це відповідає міжнародним стандартам і є напрямком у розвинені Національного банку, розбудови Національного банку на зразок центральних банків розвинених країн світу. Тому я дуже прошу депутатів сьогодні підтримати зміни до Закону "Про Національний банк". Дуже дякую. Якщо є запитання, я радий відповісти.</p>
<p>&nbsp;</p>
<p>ГОЛОВУЮЧИЙ. Будь ласка, шановні колеги, Іван Фурсін, голова підкомітету з питань фінансової політики і банківської діяльності. Будь ласка, прошу, Олександр Володимирович, сідайте на своє місце.</p>
<p>&nbsp;</p>
<p>11:27:00</p>
<p>ФУРСІН І.Г.</p>
<p>Шановні колеги, на засіданні комітету 12 травня розглянуто проект Закону України про внесення змін до деяких законодавчих актів України щодо розбудови інституційної спроможності Національного банку України. Проект розроблено з метою створення правових умов для виконання Національним банком України своїх конституційних завдань, як центральним банком держави, який має суттєвий вплив на фінансову стабільність у державі, а також метою проведення окремих положень Закону України "Про Національний банк" у відповідність з європейською практикою та взятими українською стороною зобов'язань перед Міжнародним валютним фондом.</p>
<p>Головне науково-експертне управління Апарату Верховної Ради України своїм висновком висловлює зауваження до законопроекту та зазначає, що для прийняття виваженого рішення було б логічним отримати відповідний експертний висновок Національного банку України. Національний банк України своїм листом повідомляє про цілковиту його підтримку та зазначає, що прийняття зазначеного законопроекту є необхідним кроком для України. Оскільки посилення політичної операційної незалежності Національного банку України, розбудова його внутрішньої спроможності і розробка у відповідних внутрішніх процесах є зобов'язанням України відповідно до Меморандуму про економічну та фінансову політику у рамках, спільної з Міжнародним валютним фондом, програми і за механізмом розширеного фінансування. При цьому прийняття відповідних законодавчих змін Верховної Ради&nbsp; є структурним маяком на кінець квітня 2015 року.</p>
<p>З огляду на вищенаведене, під час обговорення законопроекту на засіданні комітету у членів комітету виникла конструктивна дискусія щодо його окремих положень. Внаслідок чого було прийнято рішення рекомендувати Верховної Ради України прийняти за основу проект Закону України&nbsp; про внесення змін до деяких законодавчих актів України щодо розбудови інституційної спроможності Національного банку України.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; запишіться два – "за", два – "проти". Сергій Соболєв, будь ласка,&nbsp; вибачте, Сергій Соболєв, "Батьківщина".</p>
<p>&nbsp;</p>
<p>11:29:29</p>
<p>СОБОЛЄВ С.В.</p>
<p>Шановні колеги! Закон без сумніву дуже важливий, закон встановлює чіткий порядок недопущення додаткового емісійного центру і тиску уряду на Національний банк з метою недопущення емісії. Але ми звертаємо увагу, наша фракція підтримує його в першому читанні, але звертаємо увагу на цілий ряд дуже серйозних застережень, які є в цьому законопроекті.</p>
<p>Перше. Ми звертаємо увагу на термінологію, яка вживається в цьому законі, ну не може побутова термінологія вживатися в законі, який регулює діяльність Національного банку.</p>
<p>Що це за інвестиції, що спрямовується на забезпечення діяльності Нацбанку, частина його прибутку до розподілу, фінансова стабільність, фінансова система, тобто ми будемо писати&nbsp; трактат науковий, чи ми будемо мати чіткі визначення, які потім будуть мати значення при розгляді питань безпосередньо, які пов'язані з цим законопроектом? Більш важливі речі.</p>
<p>Без сумніву, в цьому законі дуже добре вводиться додатковий контроль за діяльністю Національного банку з боку Ради. Але в той же час, закон вперше встановлює заробітну плату для працівників Національного банку і Ради банку, що є неприпустимим. З іншого боку, ми звертаємо увагу, що в законі є цілий ряд моментів, які пов'язані з державним бюджетом. Ніколи такого не було, щоб Національний банк створював при собі резервний фонд. Ці функції виконуються державою, а не Національним банком. Саме просимо звернути на це увагу при розгляді в другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Руслан Демчак, "Блок Петра Порошенка".</p>
<p>&nbsp;</p>
<p>11:31:16</p>
<p>ДЕМЧАК Р.Є.</p>
<p>Дорогі колеги, закон, який внесений Президентом, був підтриманий Комітетом фінансової політики і банківської діяльності. І ті зауваження, які були висловлені нашими колегами, ми розглянемо в комітеті і доопрацюємо до другого читання. А також цей закон, я хочу підкреслити, що він і покращує багато позицій: зменшується і кількість осіб у Наглядовій раді Національного банку, і у правлінні Національного банку. І, крім того, я хочу підкреслити, що цей закон являється тим законом, який є у матриці Міжнародного валютного фонду. Ми очікуємо транш черговий на підтримку нашого фінансового сектору.</p>
<p>Тому прошу цей закон підтримати. І фракція "Блок Петра Порошенка" буде голосувати за цей закон в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Лаврик, "Самопоміч".</p>
<p>&nbsp;</p>
<p>11:32:26</p>
<p>ЛАВРИК О.В.</p>
<p>Олег, Лаврик, об'єднання "Самопоміч". Звичайно, даний законопроект дуже потрібний, і нам потрібно дуже швидко приймати рішення, для того щоб він вступив в силу, тому що це є одна з норм Міжнародного валютного фонду.</p>
<p>Проте ми, дійсно, мали довгу дискусію на комітеті, і рішення комітету про підтримку цього закону було прийнято з різницею в один голос. Даний законопроект має ряд суттєвих зауважень і застережень, які варто сказати.</p>
<p>Перш за все, законопроектом скасовуються норми і процедура звільнення членів ради Національного банку, а нова процедура законопроектом так і не встановлюється. Законопроектом скасовується відповідальність Голови Національного банку перед Верховною Радою України.</p>
<p>Члени правління Національного банку та інші службові особи Національного банку, Ради Національного банку, залучені експерти не несуть відповідальності за свої дії або свою&nbsp; бездіяльність. Проте позови, подані проти таких осіб, вважаються позовами, поданими проти Національного банку України.</p>
<p>Враховуючи&nbsp; важливість даного законопроекту, фракція "Самопоміч" звертається до ради, щоби даний законопроект відправити на додаткове опрацювання в комітет, і зараз його не підтримувати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; "Народний фронт", народний депутат Савчук.</p>
<p>&nbsp;</p>
<p>11:34:26</p>
<p>САВЧУК Ю.П.</p>
<p>Прошу передати слово Наталії Кацер-Бучковській.</p>
<p>&nbsp;</p>
<p>11:34:36</p>
<p>КАЦЕР-БУЧКОВСЬКА Н.В.</p>
<p>Доброго дня, шановні колеги. Як і було сказано, всі ми розуміємо, наскільки важливим є незалежний Національний банк для стабільності фінансової системи України. Даний законопроект є надзвичайно важливим і фракція "Народний фронт" буде підтримувати його в першому читанні. Але потрібно розуміти, що в даному законопроекті є дуже&nbsp; важливі і спірні моменти – такі, як неможливість оскарження рішення Національного банку в суді, лише виключно з процедурних міркувань.</p>
<p>Також, як зазначав колега з "Самопомочі", питання того, що позови до членів ради&nbsp; Національного банку будуть вважатися позовами&nbsp; відповідно до&nbsp; Національного банку.</p>
<p>Також викликає питання процедури розподілу прибутку Національного банку. Тому є дуже багато зауважень до цього законопроекту і до другого читання ми повинні їх висловити і дуже детально підійти до прийняття або неприйняття цього&nbsp; законопроекту. Дякую.&nbsp; &nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Олег Ляшко, хвилина.</p>
<p>&nbsp;</p>
<p>11:35:51</p>
<p>ЛЯШКО О.В.</p>
<p>Олег Ляшко, фракція Радикальної&nbsp; партії.&nbsp;</p>
<p>Я хочу повідомити українських громадян і своїх колег народних депутатів, що фракція Радикальної партії не підтримуватиме вказаний законопроект. Із скількох причин.</p>
<p>Перше. У вказаному законопроекті прибирається норма про підзвітність Національного банку Верховній Раді України. Натомість записується про якусь ефемерну взаємодію. Яка взаємодія, ми бачимо, що ми не могли впродовж тривалого часу витягнути Голову Національного банку на трибуну. Так само прибираються норми про відповідальність Голови Національного банку. Натомість відповідальність стає колективною, а отже, це абсолютна безвідповідальність.</p>
<p>І тому, користуючись нагодою, що зараз у парламенті розглядається цей важливий законопроект, я від імені фракції Радикальної партії і мільйонів українських громадян вчергове звертаюсь до Президента Україна з проханням внести до парламенту подання про звільнення Гонтаревої з посади Голови Національного банку.</p>
<p>&nbsp;</p>
<p>ГОЛОВУЮЧИЙ. Шановні колеги, ми обговорили цей проект закону. Запросіть депутатів до зали. Внесено проект Закону до українського парламенту. Є пропозиція профільного комітету, профільного комітету, прийняти його за основу. Є ряд питань депутатів, які сьогодні поставили з різних фракцій, професійних. Я пропоную прийняти його зараз за основу, цей проект закону. Він зразу перейде до процедури розгляду в парламенті. І між першим і другим читанням, як ми це робили з вами завжди, допрацювати його щодо тих питань, які є важливими, щоб ми їх врахували. І до другого читання шляхом консенсусу проголосувати цей проект закону в цілому. От я вважаю абсолютно логічно, не затягуючи, ми можемо прийняти цей проект закону.</p>
<p>Тому я дуже просив би колег зайняти зараз свої місця, шановні колеги. Будь ласка, колеги, займаємо свої місця.</p>
<p>Є пропозиція, щоб ми цей&nbsp; проект закону прийняли за основу, я ще раз підкреслюю, за основу. Це означає, що як раз в парламенті на базі комітету ми будемо його розглядати і&nbsp; допрацьовувати.</p>
<p>Будь ласка, колеги, готові голосувати? Готові? Шановні колеги, готові голосувати? Будь ласка, за основу проект закону 2742, проект Закону про внесення змін до деяких законодавчих актів України щодо розбудови інституційної спроможності Національного банку України. Прошу підтримати тільки за основу, а далі ми з вами будемо працювати щодо підготовки його до другого читання. Прошу голосувати, прошу підтримати за основу 2742. Голосуємо, колеги, прошу підтримати за основу, за основу.</p>
<p>&nbsp;</p>
<p>11:39:41</p>
<p>За-220</p>
<p>Хто не встиг? <i>(Шум у залі)</i> Добре. Давайте повернемося. Слухайте, 6 голосів не вистачило для того, щоби продовжити над ним роботу, над цим законом. Ну, що це? Будь ласка, колеги, підготувалися.</p>
<p>Прошу, за повернення, є пропозиція народних депутатів проголосувати за повернення. Сконцентрувалися, будь ласка, колеги, голосуємо за повернення. Будь ласка, прошу підтримати. Будь ласка, прошу підтримати: за повернення.</p>
<p>&nbsp;</p>
<p>11:40:26</p>
<p>За-238</p>
<p>Дякую, що підтримали.</p>
<p>Колеги, це абсолютно нормальне рішення: за основу. І далі будемо&nbsp; допрацьовувати в комітеті. Що ви… За основу, прошу підтримати. Колеги, за основу. Прошу підтримати цей проект закону за основу.</p>
<p>&nbsp;</p>
<p>11:40:49</p>
<p>За-231</p>
<p>Дякую, шановні колеги.</p>
<p>Рішення прийнято. І далі, як всі говорили колеги, він потрапляє зараз в комітет. В комітеті доопрацьовуйте, робіть порівняльну таблицю, ставте на підтвердження, що потрібно. І буде гарний закон. Дякую, що підтримали. Закон був внесений Президентом.</p>
<p>Шановні колеги! 1141, а це означає, що ми переходимо до розгляду питань про призначення членів Вищої ради юстиції. Кандидати, які були внесені фракцією, рекомендовані фракцією "Блоку Петра Порошенка" та фракцією "Народний фронт", внесені відповідно до законодавства Головою Верховної Ради України на розгляд.</p>
<p>Хочу нагадати, що голосування відбувається таємно. Відповідно організацією голосування займається Лічильна комісія. Кандидати зустрічались з фракціями парламенту, вони сьогодні присутні в залі. Я не думаю, що є необхідність ще раз обговорювати їх кандидатури, тому що кожна фракція зустрічалась, обговорювали, задавали питання і відповідно приймали рішення.</p>
<p>Тому я запрошую до слова голову Лічильної комісії народного депутата Черненка. Будь ласка, пане голово.</p>
<p>&nbsp;</p>
<p>11:42:19</p>
<p>ЧЕРНЕНКО О.М.</p>
<p>Шановний головуючий, шановні колеги! Відбулося засідання Лічильної комісії Верховної Ради України. З&nbsp; 18 членів комісії на засіданні були присутні 14, тобто засідання є повноважним.</p>
<p>Дозвольте нагадати, що згідно статті 8 Закону України "Про Вищу раду юстиції" два із трьох членів Вищої ради юстиції, які призначаються Верховною Радою України, повинні бути суддями. Тому, відповідно до частини п'ятої статті 208 Регламенту Верховної Ради України вам буде вручено два окремих бюлетені. Один з них, який використовується для кандидатів, які є суддями. А другий для інших кандидатів.</p>
<p>Лічильна комісія Верховної Ради України на своєму засіданні затвердила таку форму бюлетенів для таємного голосування. Один бюлетень виготовлений на зеленому, а другий на жовтому папері у формі прямокутника з написом чорного кольору. Бюлетені для таємного голосування будуть видаватися Лічильною комісією біля столів реєстрації тільки після пред'явлення посвідчення народного депутата України.</p>
<p>Шановні народні депутати, дозвольте вам нагадати, що відповідно до частини третьої статті 39 Регламенту Верховної Ради України голосування проводиться у кабіні для таємного голосування шляхом проставляння у бюлетені позначок, які засвідчують волевиявлення народного депутата України. Після цього бюлетень опускається в скриньку, яка буде встановлена біля кабіни.</p>
<p>Бюлетені для таємного голосування про призначення на посади членів Вищої ради юстиції було внесено дві кандидатури Маловацького Олексія Володимировича та Мамонтової Ірини Юріївни. Якщо ви підтримаєте внесену кандидатуру, то робите відповідну позначку будь-яку у квадратику "Підтримую", якщо не підтримуєте кандидата, то позначку робите в іншому відповідному квадратику, що розташований нижче.</p>
<p>Отримання бюлетенів народними депутатами України відбудеться з 12 години до 12 години 45 хвилин у кулуарах другого поверху біля столів реєстрації.</p>
<p>Після отримання бюлетенів та проходження через кабіни для таємного голосування народні депутати України вкидають бюлетені в одну із скриньок, які встановлені біля кабін. Дякую. У 12 годин прошу підходити до реєстрації.</p>
<p>&nbsp;</p>
<p>ГОЛОВУЮЧИЙ. Шановні колеги, ми заслухали інформацію голови Лічильної комісії. Оголошую про початок процедури таємного голосування за обрання членів Вищої ради юстиції і продовжимо наше засідання у відкритому режимі о 13 годині. Прошу, шановні колеги… О 12.45. О 12.45. Прошу, шановні колеги, взяти участь у голосуванні. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати, за інформацією Лічильної комісії процедура голосування, таємного, завершена. І я запрошую до слова голову Лічильної комісії Олександра Черненка для оголошення результатів голосування і рішення Лічильної комісії. Будь ласка.</p>
<p>&nbsp;</p>
<p>13:42:28</p>
<p>ЧЕРНЕНКО О.М.</p>
<p>Шановний головуючий, шановні колеги! Протокол номер 2 засідання Лічильної комісії Верховної Ради України. Слухали: про підсумки таємного голосування про призначення на посаду члена Вищої ради юстиції. У бюлетень для таємного голосування про призначення на посаду члена Вищої ради юстиції була включена кандидатура Маловацького Олексія Володимировича.</p>
<p>На підставі результатів таємного голосування Лічильна комісія встановила: кількість народних депутатів, повноваження яких визнані – 421; кількість народних депутатів України, які одержали бюлетені для таємного голосування, – 326; кількість народних депутатів, які взяли участь у голосуванні, – 322; кількість бюлетенів, визнаних недійсними, – 1; кількість голосів, поданих за кандидата Маловацького Сергія Володимировича, – 269; кількість голосів проти – 52.</p>
<p>Відповідно до статті 131 Конституції України, статті 8 Закону України "Про Вищу раду юстиції", глави VII та статті 208 Закону України "Про Регламент Верховної Ради України" Лічильна комісія вирішила: вважати призначеним на посаду члена Вищої ради юстиції Маловацького Олексія Володимировича.</p>
<p>&nbsp;Протокол номер 2А засідання Лічильної комісії Верховної Ради України. Про підсумки таємного голосування про призначення на посаду члена Вищої ради юстиції. У бюлетень для таємного голосування про призначення на посаду члена Вищої ради юстиції була включена кандидатура Мамонтової Ірини Юріївни.</p>
<p>На підставі результатів таємного голосування Лічильна комісія встановила: кількість народних депутатів, повноваження яких визнані – 421.</p>
<p>Кількість народних депутатів України, які одержали бюлетені для таємного голосування, – 326, кількість народних депутатів&nbsp; України, які взяли участь в голосуванні, – 322, кількість бюлетенів визнаних недійсними –7. Кількість голосів поданих за кандидата Мамонтову Ірину Юріївну 261, кількість голосів поданих проти 54. Відповідно до статті 131-ї Конституції&nbsp; України, статті 8-ї&nbsp; Закону&nbsp; України "Про Вищу&nbsp;&nbsp; раду юстиції",&nbsp; глави 7-ї та&nbsp; статті 208-ї Закону&nbsp; України "Про Регламент Верховної Ради&nbsp; України" Лічильна комісія вирішила вважати призначеною на посаду члена Вищої ради юстиції Мамонтову&nbsp; Ірину Юріївну.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую!</p>
<p>Отже ми з вами,&nbsp; шановні колеги, заслухали звіт Лічильної комісії і відповідно до звіту, і рішення&nbsp; Лічильної комісії оголошую про призначення&nbsp; членами Вищої ради юстиції Маловацького Олексія Володимировича та Мамонтової Ірини Юріївни. Відповідно до законодавства, члени Вищої ради юстиції невідкладно після&nbsp; призначення&nbsp; на посаду,&nbsp;&nbsp; складають присягу на засіданні Верховної Ради&nbsp; України. Запрошую для присяги&nbsp; на трибуну Верховної Ради України члена Вищої ради юстиції Олексія Володимировича Малавацького.&nbsp; Будь ласка, прошу&nbsp; вас для проголошення присяги.</p>
<p>&nbsp;</p>
<p>МАЛОВАЦЬКИЙ О.В.</p>
<p>Добрий день, шановні народні депутати! Добрий день, шановний головуючий!</p>
<p>Присяга члена Вищої ради юстиції: Я, Маловацький Олексій Володимирович, присягаю сумлінно і чесно, неупереджено здійснювати повноваження члена Вищої ради юстиції для забезпечення формування чесного, високопрофесійного, незалежного корпусу суддів з метою додержання законів&nbsp; та етики у діяльності суддів і прокурорів.</p>
<p>19.05.2015 року.</p>
<p>Особистий підпис: Маловацький Олексій Володимирович.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Вітаємо Олексія Володимировича з обранням та вступом на посаду, вітаємо. Прошу, займайте свої місця. Підписати присягу і передати Голові.</p>
<p>Будь ласка, для складання присяги на трибуну Верховної Ради запрошується член Вищої ради юстиції Ірина Юріївна Мамонтова. Прошу, Ірина Юріївна.</p>
<p>&nbsp;</p>
<p>МАМОНТОВА І.Ю.</p>
<p>Добрий день, шановні народні депутати України! Присяга члена Вищої ради юстиції.</p>
<p>Я, Мамонтова Ірина Юріївна, присягаю сумлінно, чесно і неупереджено здійснювати повноваження члена Вищої ради юстиції для забезпечення формування чесного, високопрофесійного, незалежного корпусу суддів з метою додержання закону та етики в діяльності суддів і прокурорів.</p>
<p>19 травня 2015 року. Особистий підпис.</p>
<p>Дуже всім дякую.</p>
<p>&nbsp;</p>
<p>ГОЛОВУЮЧИЙ. Вітаємо Ірину Юріївну з обранням, з призначенням і вступом на посаду члена Вищої ради юстиції. Вітаємо, шановні колеги, і бажаємо вам успіхів у вашій, надзвичайно відповідальній, роботі.</p>
<p>Шановні колеги, відповідно до попередніх рішень, у нас є з вами два подання Прем'єр-міністра України, який внесений мною на розгляд парламенту, проект постанови про призначення Терентьєва головою Антимонопольного комітету України Юрія Олександровича, також постанова про призначення головою Фонду державного майна України Ігоря Олеговича Білоус. Це питання розглядалося на всіх фракціях парламенту, відбулися відповідні дискусії, є позиція, в тому числі, фракцій і коаліції. Тому в мене є пропозиція, щоб ми, враховуючи обговорення на фракції цих кандидатур, зараз розгляне питання про призначення Голови Антимонопольного комітету та&nbsp; призначення Голови Фонду державного майна України.</p>
<p>Відповідно до цього на ваш розгляд, немає заперечень, наскільки я розумію? Відповідно до цього я прошу всіх зайняти свої місця для голосування за проект Постанови Верховної Ради України внесеної Прем'єр-міністром України і розгляд цієї постанови за скороченою процедурою.</p>
<p>За скороченою процедурою.</p>
<p>&nbsp;</p>
<p>13:50:27</p>
<p>За-203</p>
<p>Будь ласка, шановні колеги. Рішення прийнято щодо розгляду цієї постанови. Відповідне подання ми маємо, є&nbsp; бажання виступити від фракцій? Будь ласка,&nbsp; по хвилині від фракцій.</p>
<p>Запишіться по хвилині від фракцій на запитання. Є необхідність виступати кандидатам? Вони ж були всі на фракціях, про що мова йде?</p>
<p>Є пропозиція голосувати. Будь ласка,&nbsp; Олег Ляшко, хвилина з трибуни. Будь ласка, з приводу Терентьєва, Антимонопольний. Віктор Галасюк, будь ласка,&nbsp; хвилину, дві хвилини.</p>
<p>Будь ласка,&nbsp; дві хвилини.</p>
<p>&nbsp;</p>
<p>13:51:37</p>
<p>ГАЛАСЮК В.В.</p>
<p>Шановний Володимир Борисович! Шановні колеги,&nbsp; народні депутати! Прийшов час перетворити Антимонопольний комітет на дієвий орган захисту інтересів промисловців, захисту інтересів споживачів. Ми маємо сьогодні не просто призначити чи не призначити керівника цього органу, ми маємо прийняти ті пріоритетні законопроекти, які спрямовані на забезпечення прозорості діяльності цього органу. Оце сьогодні є головне. Щоб не було такого, що до однієї компанії одне ставлення, а до іншої – інше ставлення. Має бути абсолютно чіткий, єдиний, прозорий підхід щодо імплементації європейських норм антимонопольного законодавства.</p>
<p>Ви знаєте, скільки сьогодні є проблем у промисловців щодо приєднання до енергетичних мереж і так далі? Оцьому ми маємо покласти край. Антимонопольний комітет – це один з ключових органів, який дозволяє захистити інтереси споживача. Від того, наскільки прозоро він функціонує, залежить економічне зростання. Через цей інструмент також можна або забезпечити прискорення економічного зростання, або забезпечення консервацію того олігархічного стану економіки і сировинного, який склався на сьогоднішній день.</p>
<p>Тому я пропоную дуже зважено, дуже зваженого віднестися до цього голосування, зважити всі ті результати співбесід, які були з кандидатом, наскільки реально ці люди зможуть забезпечити ефективну діяльність Антимонопольного комітету.</p>
<p>Також закликаю ті закони, які поставлені в План забезпечення законодавчого проведення реформ, який розроблений за дорученням Голови Верховної Ради, розглянути їх в першочерговому порядку, те, що стосується Антимонопольного комітету. Ми маємо забезпечити законодавчо встановлений режим демонополізації і деолігархізації в Україні. І це має відбуватися в прозорому режимі, в законодавчому режимі, без жодних виключень. І це не має бути жодним чином інструментом політичних чи якихось переслідувань…</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Шановні колеги, чи є ще необхідність обговорювати кандидатури? <i>(Шум у залі)</i></p>
<p>&nbsp;Давайте, будь ласка… Будь ласка, Ігор Шурма, "Опозиційний блок".</p>
<p>&nbsp;</p>
<p>&nbsp;</p>
<p>13:54:07</p>
<p>ШУРМА І.М.</p>
<p>Ігор Шурма, "Опозиційний блок". Я хочу сказати, що як опозиційна сила ми не голосуємо за кадрові призначення. Але хочу акцентувати увагу – дуже шкода, що Володимир Борисович трубочку взяв, він тепер бере трубку, коли я говорю, - що є черговий раз озвучення неправди. Верховна Рада – це є фракції всі: і ті, що входять в коаліцію, і ті, що відносяться до опозиційних сил. Так може вам сказати, що з початку дії цієї сесії жоден представник, який має&nbsp; пройти обговорення або зустрітися з&nbsp; фракцією, на фракцію не приходив.</p>
<p>Ви озвучили, що він був на всіх фракціях. Можу вам сказати, не маючи нічого проти ні проти Терентьєва, ні проти тим більше Ігоря Білоуса, ми не будемо голосувати, ми не чули тих людей. Вони не приходять. Чи їм не дозволяють, чи вони не ходять.</p>
<p>І це сьогодні, Володимире Борисовичу, не єдина неправда. Коли ми голосували за порядок денний, ви сказали, що туди включаться законопроекти, які є підготовлені. Так от законопроект 2890, де ви є автором, теж взагалі відсутній, що є порушенням Регламенту, статті 96. Не треба озвучувати неправду&nbsp; людям з трибуни…</p>
<p>&nbsp;</p>
<p>ГОЛОВУЮЧИЙ. Дякую.&nbsp; Будь ласка,&nbsp;&nbsp; "Батьківщина", Альона Шкрум.</p>
<p>&nbsp;</p>
<p>13:55:33</p>
<p>ШКРУМ А.І.</p>
<p>Шкрум Альона, фракція "Батьківщина". Шановні колеги,&nbsp; ми всі знаємо про те, що щоб змінити цю країну, нам треба принципово нові і якісні фахові рішення та&nbsp; експерти-професіонали, які будуть призначатися не за квотними принципами,&nbsp; не за партійними квотами, які будуть найкращими в своїй справі і за якими може бути проведення&nbsp; обговорення і з громадськістю, і з народними депутатами, і з експертним середовищем. Без довіри та за партійними квотними принципами ми не можемо обирати найдостойніших людей. Я дуже сподіваюся, що це останній раз, коли у нас взагалі є така&nbsp; ситуація і ще за допомогою реформи і державної служби і державного управління у нас нарешті будуть відкриті прозорі конкурси та обговорення на такі&nbsp; надважливі посади в державі. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка,&nbsp; народний депутат Пташник.</p>
<p>&nbsp;</p>
<p>13:56:35</p>
<p>ПТАШНИК В.Ю.</p>
<p>Шановні колеги, наша фракція "Об'єднання "Самопоміч", як ви вже знаєте, виступає тільки за фахові призначення і призначення&nbsp; на конкурсній основі. Ми підтримуємо принцип тільки&nbsp; публічного&nbsp; обговорення будь-яких кандидатур на будь-які державні посади. Але в той же час ми розуміємо, що та ситуація, яка сталася з&nbsp; Антимонопольним комітетом, коли більше року вже немає очільника, коли діяльність Антимонопольного комітету останнім часом є абсолютно неефективною, коли проводяться розслідування щодо маленького та середнього бізнесу, і коли відповідно олігархічний бізнес взагалі не згадується, вона є неприпустимою.</p>
<p>Ми звертаємося до пана Юрія Олександровича, і просимо вас виконати свої в разі вашого призначення, виконати взяті на себе зобов’язання, зокрема перед нашою фракцією, щодо тих ринків, які ви називали, і щодо них проводити перевірки.</p>
<p>Коли наразі діючий в.о. голови Антимонопольного комітету каже, що енергоринок (минулого це тижня відбулося), що енергоринок є немонополізованим, а окремо є певні…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте, будь ласка.</p>
<p>&nbsp;</p>
<p>ПТАШНИК В.Ю. … коли інші маленькі ринки є монополістами, що ми звертаємося до вас і просимо провести фахову перевірку і дослідження енергоринку. І сказати все ж таки, чи є компанія ДТЕК монополістом на цьому ринку.</p>
<p>І ми хочемо звернути увагу на те, що будь-який орган, і голова Антимонопольного комітету має передусім відстоювати інтереси держави...</p>
<p>&nbsp;</p>
<p>ГОЛОВУЮЧИЙ. Дякую, дякую, шановні колеги. Обговорили ми кандидатуру. Я поставив на голосування 2 постанови: 81, 82 за скороченою процедурою. Будь ласка, є необхідність виступати по Фонду держмайна? Будь ласка, Олег Ляшко. 2 хвилини.</p>
<p>&nbsp;</p>
<p>13:58:42</p>
<p>ЛЯШКО О.В.</p>
<p>Олег Ляшко, фракція Радикальної партії. Шановні громадяни України, шановні колеги народні депутати! Зараз насправді вирішується не просто кадрові питання. Призначення голів Антимонопольного комітету, призначення голови Фонду держмайна – це питання економічної стратегії держави. Яку економіку ми будуємо, яку економічну програму ми втілюємо? Адже Антимонопольний комітет – це боротьба з монополіями, це створення рівних умов для ведення бізнесу як для великого, так і для малого. А коли ми говоримо про Фонд державного майна, то це питання державної стратегії у приватизації.</p>
<p>От нам сьогодні уряд пропонує на приватизацію цілий перелік підприємств. Частина з них – це стратегічні, це прибуткові підприємства, які беруть і кажуть: давайте продавати, бо знайдемо ефективного власника. Ми в 90-ті роки вже&nbsp; знайшли ефективного власника – 5 олігархічних сімей, які задарма забрали всю промисловість, людям віддали ваучери, які на гвіздочок у туалеті можна тільки повісити, і по сьогоднішній день не мають ні дивідендів, ні частини своєї власності, яку своїм горбом будував увесь український народ.</p>
<p>Сьогодні нам знову пропонують, давайте продавати. Чому? Який дурак сьогодні продає те, на що немає ціни? Сьогодні час купувати, а не продавати. А для того, щоб український бюджет мав можливість купувати, треба створювати робочі місця, треба відновлювати національне виробництво. І я закликаю тих, хто нам пропонує продавати державну власність, почніть із себе, продайте&nbsp; свою власність, а потім продавайте державну.</p>
<p>Те саме стосується питання продажу землі. Гляньте на мене, я на цій трибуні разом із фракцією Радикальної партії намертво ляжемо, але ми не дамо продати землю, ми не дамо обібрати селян і щоб селяни ходили батраками на нашій рідній землі. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям&nbsp; Слава!</p>
<p>&nbsp;</p>
<p>ГОЛОВУЮЧИЙ. Колеги! Колеги, я користуюсь своїм правом на продовження… на продовження, 15 хвилин на продовження роботи сесії і вношу пропозицію для голосування, шановні колеги, вношу пропозицію для голосування, яка внесена Прем'єр-міністром України. Займіть, будь ласка, свої місця.</p>
<p>Проект Постанови (2881) про призначення Терентьєва Юрія Олександровича на посаду Голови Антимонопольного комітету України. Прошу голосувати в цілому за проект Постанови 2881. Прошу голосувати. Прошу підтримати подання Прем'єр-міністра України. Прошу голосувати і підтримати.</p>
<p>&nbsp;</p>
<p>14:01:38</p>
<p>За-266</p>
<p>Рішення прийнято.</p>
<p>Для голосування на ваш розгляд вноситься проект постанови (реєстраційний номер 2882), внесений Прем'єр-міністром України проект Постанови про призначення Білоуса Ігоря Олеговича Головою Фонду державного майна України. Прошу голосувати в цілому.</p>
<p>Прошу голосувати.</p>
<p>&nbsp;</p>
<p>14:02:08</p>
<p>За-258</p>
<p>Рішення прийнято, шановні колеги. Давайте привітаємо керівника Антимонопольного комітету України з обранням. Вітаємо вас! <i>(Оплески)</i> Я думаю, що перед вами стоїть дуже багато серйозних завдань, які потрібно вирішувати. І частина цих запитань лунала сьогодні у виступі народних депутатів України.</p>
<p>А також привітаємо з призначенням на Голову Фонду державного майна України Білоуса Ігоря Олеговича. Вітаємо, Ігорю Олеговичу!</p>
<p>&nbsp;Шановні колеги! Є пропозиція, одну хвилину. Є пропозиція, яка внесена Прем'єр-міністром, підтримана фракціями коаліції. Не всіма, а "Блоком Петра Порошенка" і "Народний фронт". Зараз оголосити 30-хвилинну перерву для консультацій керівників фракцій. І потім продовжити нашу роботу до вичерпання питань порядку денного. Така пропозиція, така пропозиція була внесена. Я маю право це поставити на голосування.</p>
<p>Провести зараз раду коаліції. Якщо треба, ми продовжимо роботу. Я прошу, шановні колеги, сконцентруйтесь будь ласка. Давайте проголосуємо за цю пропозицію. Якщо ми будемо бачити, що нам потрібно більше часу, ми це зробимо. У нас зараз є ряд важливих, послухайте уважно. Друзі, у нас є ряд надзвичайно важливих питань, по яким ми маємо провести консультацію. Але, виходячи з того, що я маю поставити на голосування продовження роботи, я прошу це підтримати.</p>
<p>Якщо будуть інші думки, ми&nbsp; потім їх виправимо. Але просто ми зараз обмежені в часі. Будь ласка, підготуйтесь. На 30 хвилин перерва. Давайте, до 15 години. До 15 години перерва. О 15-ій збираємося в залі і продовжуємо працювати, друзі. Прошу це підтримати. Послухайте, ми зараз по результатам обговорення, ви розумієте, наскільки важливі питання!</p>
<p>Прошу це підтримати. Продовжити ранкове засідання. Юрій Луценко, будь ласка. Одну хвилину з процедури, Юрій Луценко. Займіть, будь ласка, свої місця, шановні народні депутати.</p>
<p>&nbsp;</p>
<p>14:04:12</p>
<p>ЛУЦЕНКО Ю.В.</p>
<p>Шановний пане Голово! Шановні колеги! Насправді, до нас звернувся Прем'єр-міністр України з проханням сьогодні у особливому режимі проголосувати стратегічний закон потрібний для життєзабезпечення країни. Тому зараз відбудуться профільні комітети, щоб не порушувати Регламент, про… з виступу Прем'єра ви почуєте наскільки він потрібний і важливий, і головне прийнятний, я впевнений, для всієї коаліції. Зараз ми не можемо розголошувати його для того, щоб міжнародні переговори закінчилися так, як ми плануємо. Але, будь ласка, звертаючись до почуття обов'язку кожного депутата коаліції, прохання підтримати запропонований Головою Верховної Ради порядок денний. Дякую.</p>
<p>&nbsp;</p>
<p>ГОЛОВУЮЧИЙ. Друзі, ще раз наголошую на тому, що зараз мова йде про те, що ми візьмемо перерву не 2 години, а годину, що в цьому є поганого? Годину. А далі продовжимо нашу роботу. Тому я прошу це підтримати, друзі. Будь ласка, давайте підтримаємо. Я прошу це підтримати. Будь ласка, я прошу це підтримати. Підтримайте, будь ласка, колеги. Будь ласка, голосуємо. Прошу підтримати, колеги. Прошу підтримати це.</p>
<p>&nbsp;</p>
<p>14:05:42</p>
<p>За-220</p>
<p>Шість голосів як завжди не хватило, не вистачило. Мельничук, Барна і Пашинський. Бачу. Голосуємо, колеги. Це процедурні питання, вони не потребують включення в порядок денний, точніше, режиму нашої роботи. Будь ласка, прошу підтримати це. О третій годині продовжити нашу роботу, прошу підтримати, друзі. Будь ласка, колеги, підтримайте. Прошу підтримати, колеги. Дякую вам. Прошу підтримати.</p>
<p>&nbsp;</p>
<p>14:06:16</p>
<p>За-222</p>
<p>Вже краще. Прошу підтримати, шановні колеги. До третьої години. Будь ласка, голосуємо. Прошу підтримати. Прошу підтримати, колеги. Про що мова йде, що ми будемо працювати від третьої години, в чому проблема? Ніхто ж не говорить, що потрібно голосувати. Ну, менше буде перерва на одну годину, що це проблема велика? Будь ласка, я прошу підтримайте. Будь ласка, підтримайте. Прошу. Голосуємо. Підтримайте, будь ласка. Голосуємо.</p>
<p>Будь ласка, прошу підтримати пропозицію.</p>
<p>&nbsp;</p>
<p>14:07:01</p>
<p>За-222</p>
<p>Друзі, ні, ну, послухайте, ну ви ж… Без… Це голосування впливає на вашу результативність. Будь ласка, я прошу вас, нам 4 голоси не вистачає. 4 голоси не вистачає. Ми розпочнемо не о 4-ій годині нашу роботу, а о 3-ій. Хвилину, заспокойтесь, будь ласка! Я просив би всіх депутатів підтримати це голосуванням. Будь ласка, підтримайте. Голосуємо, прошу підтримати.</p>
<p>&nbsp;</p>
<p>14:07:47</p>
<p>За-228</p>
<p>Дякую справжнім патріотам. О 15-й годині ми продовжуємо роботу Верховної Ради України. Дякую за підтримку.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Шановні колеги народні депутати, продовжуємо наше засідання. Прошу: займайте свої місця у залі. Будь ласка, займайте свої місця у залі, будемо продовжувати нашу роботу.</p>
<p>Колеги, давайте сигнальне голосування: скільки у нас колег в залі, чи готові ми продовжувати нашу роботу.</p>
<p>У нас є питання наступні, колеги,&nbsp; у нас є питання щодо включення до порядку денного та одночасного прийняття рішень двох проектів&nbsp; законів, які буде презентувати Прем'єр-міністр України. Назви цих законів: проект Закону про особливості здійснення правочинів з державним гарантованим державою боргом та місцевим боргом і, як розвиток цього закону, знову ж таки внесення змін до Бюджетного кодексу. Відповідні законопроекти зареєстровані на сайті Верховної Ради України і розглянуті профільним комітетом. Є пропозиція розглянути цих два законопроекти,&nbsp; це пропозиція&nbsp;&nbsp; фракцій коаліції, я її озвучую: з включенням&nbsp; в порядок денний і одночасним розглядом для прийняття рішення.&nbsp;&nbsp;&nbsp;</p>
<p>Прошу,&nbsp; шановні колеги, сигнальним голосуванням зараз підтвердити включення і розгляд даного питання порядку денного. Прошу всіх колег народних депутатів&nbsp; України підтримати ці важливі законопроекти, надати можливість Прем'єр-міністру презентувати ці проекти законів для подальшого прийняття рішень. Прошу, вельмишановні колеги народні депутати, сигнальне голосування щодо включення та розгляду цих двох важливих законопроектів (реєстраційні номери: 2898 і 2899). Прошу підтримати,&nbsp; шановні колеги, прошу підтримати.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Підготувалися всі до голосування, колеги? Прошу підтримати, голосуємо. Прошу голосувати. Будь ласка, голосуємо, колеги.</p>
<p>&nbsp;</p>
<p>15:27:07</p>
<p>За-204</p>
<p>Немає кількості необхідності народних депутатів у залі. <i>(Шум у залі)</i></p>
<p>Давайте, будь ласка, колеги, ще раз. Давайте включимо порядок денний і почнемо розгляд. Будь ласка, прошу. Щодо включення і одночасного розгляду, колеги. Прошу підтримати цю ініціативу, прошу голосувати. Прошу, колеги. Прошу підтримати. Будь ласка, давайте підтримаємо щодо включення і прийняття рішення, розгляду для прийняття рішення.</p>
<p>&nbsp;</p>
<p>15:28:10</p>
<p>За-220</p>
<p>Це вже краще, шановні колеги. Будь ласка, запросіть. Я бачу, що не встигли, зараз встигнемо. Будь ласка, колеги, приготувалися. Давайте ще раз спробуємо. Готові чи ні, хвилину? Займіть свої місця всі, будь ласка. Давайте колеги, зайняли свої місця. Голосуємо за включення і одночасний розгляд двох законопроектів. Прошу голосувати, колеги. Давайте, голосуємо. Прошу підтримати включення в порядок денний. От, прийшли депутати, заходять. Голосуємо включення в порядок денний і одночасний розгляд двох проектів законів 2898 і 2899.</p>
<p>Прошу підтримати, будь ласка, прошу підтримати.</p>
<p>&nbsp;</p>
<p>15:29:50</p>
<p>За-234</p>
<p>Це вже набагато краще, шановні колеги. Рішення прийнято.</p>
<p>Запрошую до слова… давайте проголосуємо&nbsp; скорочену процедуру, але потім ми від фракцій зможемо задати питання. Давайте, будь ласка,&nbsp;&nbsp; скорочену процедуру розгляду, але не будемо обмежувати Прем'єр-міністра у виступі і питання, і виступи від фракцій. Так, будь ласка,&nbsp; зараз ми проголосуємо скорочену. За підтримку скороченого розгляду. Від фракцій будемо виступати і прошу підтримати.</p>
<p>&nbsp;</p>
<p>15:30:45</p>
<p>За-170</p>
<p>Будь ласка,&nbsp; Арсеній Петрович Яценюк, прошу.</p>
<p>&nbsp;</p>
<p>15:30:57</p>
<p>ЯЦЕНЮК А.П.</p>
<p>Шановний пане Голово! Шановна коаліція "Європейський вибір", шановні народні депутати України! Ми з вами проводимо не один місяць роботу для того, щоб стабілізувати фінанси української держави, для того, щоб наповнити бюджет, для того, щоб зменшити боргове навантаження з українського бюджету і дати можливість людям відчути те, що життєві стандарти змінюються. Що заробітна плата може зрости, що в Україні можуть бути створені робочі місця, що доходи громадян можуть бути проіндексовані, і що життя в Україні просто буде краще. Для цього парламент, уряд і коаліція разом з Президентом країни зробили дуже багато справжніх кроків по реформам країни. І ці кроки зараз відмічені, в першу чергу нашими зовнішніми кредиторами.</p>
<p>Після останнього саміту "Україна – Європейський Союз" вперше в офіційних документах Європейського Союзу було зазначено, що Україна не просто говорить про реформи – Україна проводить, Україна провела і Україна далі буде проводити ці реформи.</p>
<p>&nbsp;Ми отримуємо підтримку від наших міжнародних партнерів. Але цієї підтримки не достатньо, якщо ми з вами не будемо приймати правильних і сильних рішень, не просто щоб збалансувати бюджет, а щоб зняти боргове навантаження з прийдешніх поколінь, щоб наші діти, наші онуки не платили по боргах Віктора Януковича. Це завдання цього парламенту.</p>
<p>В рамках нашої співпраці з Міжнародним валютним фондом і іншими іноземними кредиторами в минулому році ми отримали пакет фінансової підтримки. І я вкотре хочу наголосити: так, ми отримали 9 мільярдів доларів кредитів від наших західних партнерів, але ми віддали 14 мільярдів доларів кредитів так само західним партнерам.</p>
<p>Чи є це справедливо для країни, яка знаходиться у війні і у вогні? Думаю, що з боку приватних кредиторів країни повинні бути зроблені реальні кроки по допомозі українському народу побороти російську агресію, стабілізувати економічну ситуацію - і насправді стати європейською державою за європейським стилем життя.</p>
<p>Я хотів би описати вам загальну фінансово-економічну ситуацію, щоб ви просто знали, де і в якій ситуації ми знаходимося, вкотре повторити. У нас загальні борги в минулому році – тоді, коли я став Прем'єр-міністром України, - були близько 72 мільярдів доларів США. За рік ми зменшили борги на 3 мільярди доларів США. Це добре. Було 72, стало менше 70, майже 69. Але ми не можемо продовжувати жити за формулою: брати нові кредити, щоб погашати старі кредити. Ця формула&nbsp; повинна завершитися.</p>
<p>Загальний обсяг сьогоднішній зовнішніх зобов'язань країни на рівні 70 мільярдів доларів США. Цифра зовнішніх боргів України, наприклад, станом на 1 січня 2008 року була всього-на-всього&nbsp; 17,6 мільярда. Віктор Янукович і його банда умудрились за три роки взяти 40&nbsp; мільярдів доларів, які пропали.&nbsp; Люди їх не відчули, цих грошей, але державний бюджет відчув навантаження, і це лягло боргом на кожного українця, на кожну українську сім'ю. Я хочу, щоб ми звільнили український народ&nbsp; від боргового ярма, яке сьогодні є в країні і створено Януковичем і його поплічниками.</p>
<p>Вдумайтесь! Тільки в поточному році загальна сума, яка передбачена в бюджеті на зовнішні виплати, рівна сумі, яка передбачена в бюджеті на всю національну безпеку і оборону, а це 90 мільярдів гривень. 90 мільярдів гривень ми повинні витягнути з бюджету і віддати нашим зовнішнім кредиторам по боргах, які не ми брали.</p>
<p>Що пропонує уряд України? Ми розпочали з нашими кредиторами перемовини. Ми розпочали перемовини по тій простій причині, що навіть, якщо порахувати загальний обсяг підтримки… Вибачте, що я вас завантажую цифрами, але змушений. Щоб ви зрозуміли доволі прості арифметичні дії, які показують реальну картину.&nbsp;&nbsp;</p>
<p>Навіть якщо ми беремо загальний обсяг фінансової допомоги від наших зовнішніх партнерів, тобто від Міжнародного валютного фонду, від країн "Великої сімки" і від інших контрибуторів, то на 4 роки такий обсяг допомоги складає 25 мільярдів доларів США. На 4 роки. При цьому з цих 25 мільярдів доларів тільки максимум 15 ми можемо використати виключно на погашення зовнішніх боргів. А залишок 10-и мільярдів доларів іде на поповнення золотовалютних резервів країни, які, до речі, зросли і які зараз дають можливість утримувати валютно-курсову стабільність. Ітак, у нас у вашому розпорядженні, у нашому розпорядженні на найближчих 4 роки є 15 мільярдів доларів. Це в активі.</p>
<p>А тепер в пасивах, скільки нам треба віддати боргів. За 4 роки Україна повинна віддати тільки зовнішніх боргів 30 мільярдів доларів США. Окрім зовнішніх боргів ми ще повинні віддати внутрішні борги. Це ще плюс 17 мільярдів доларів США. І така, дорогі друзі, арифметика – 15 маємо, а 47 винні. Виникає питання: як платити. З кишень українців ці борги ми платити більше не можемо.</p>
<p>Я звертаюсь до членів парламенту з цієї високої трибуни, так само звертаюсь до наших зовнішніх кредиторів. Мова іде виключно про приватних кредиторів, які є власниками зовнішнього державного боргу України. Мова не йде про державні українські банки, які виплачують свої зобов'язання. І хочу підкреслити окремо: ця боргова операція, яка проводиться урядом України разом з нашими кредиторами. Немає жодного негативного впливу ні на українські банки, ні валюто-обмінний курс, а навпаки – буде мати позитив, тому що після проведення цієї операції борги України&nbsp; будуть меншими. А це означає, що довіра як кредиторів, так і інвесторів буде більшою, тому що українська економіка буде здоровішою.</p>
<p>Що ми просимо в наших зовнішніх приватних кредиторів? Ще раз підкреслюю, приватних кредиторів. Прислухатися до пропозиції уряду України і реструктурувати борги України, якими володіють приватні кредитори на умовах, які запропонував український уряд. В найближчих чотири роки нам необхідно додатково отримувати ресурс від цієї реструктуризації або зменшити навантаження на українську державу від зовнішніх боргів на суму загалом близько 15 мільярдів доларів США. Зараз уряд просить вас надати право Кабінету Міністрів, підкреслюю, право, а ми приймемо рішення: чи скористатися цим правом, чи не скористатися цим правом – право на введення мораторію на зовнішні виплати України по борговим зобов'язанням перед виключно приватними кредиторами за переліком таких зобов'язань, які є додатком до цього закону.</p>
<p>Ми хочемо заплатити, але ми хочемо заплатити на тих умовах, на яких пропонує український уряд і українська держава. І ми просимо приватних кредиторів, якщо ви хочете підтримати Україну, якщо ви справедливо&nbsp; відноситесь до українських громадян і до української держави, яка потерпає від російської агресії, яка потерпає від війни, яка втратила 20 відсотків економіки, яка втратила з-за російської агресії Крим, де десятки тисяч російських військових топчуть українську землю! Поможіть не словом, а поможіть доларом! А точніше мільярдами доларів.</p>
<p>&nbsp;І український народ оцінить це. І це буде реальною і відповіддю, і допомогою і Україні, і Європі в цілому.</p>
<p>Саме тому, шановні народні депутати, ми просимо вас прийняти два закони, які дають можливість Кабінету Міністрів України у випадку необхідності – це тоді, коли ми не домовимося з нашими кредиторами, а ми сподіваємось, що ми домовимось з нашими кредиторами, – дати можливість ввести мораторій на зовнішні виплати за переліком, який визначений в додатку до даного законопроекту.</p>
<p>Давайте допоможемо українському народу зберегти гроші, отримати ресурс для індексації грошових доходів громадян. І давайте звільнимо наших дітей і прийдешні покоління від цього боргового ярма, яке створено Януковичем і його попередниками. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги народні депутати! Ми визначили те, що дамо буквально по хвилині від фракцій. Я думаю, що так і розпочнемо.</p>
<p>Олег Романович Березюк, "Самопоміч", будь ласка. Від фракцій по хвилині.&nbsp;</p>
<p>Віктор Кривенко, Віктор Кривенко, "Самопоміч".</p>
<p>&nbsp;</p>
<p>15:43:56</p>
<p>КРИВЕНКО В.М.</p>
<p>Доброго дня, шановні колеги! Хочу сказати, що ми будемо ці закони підтримувати. Це можливість для уряду. Це не є ніяким там жахливим словом дефолт. І дуже важлива інформаційна політика по роз'ясненню.</p>
<p>Але хотів би одне уточнення зробити, що цей закон стосується, в першу чергу, інструментів і під ці інструменти, під дію цього закону потрапляють так само і 3 мільярда доларів перед Росією. Тому закликаю всіх колег підтримати ці закони і включитися в роз'яснення них, тому що вони будуть мати позитивний ефект для нашої держави в цей скрутний момент. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від фракції "Батьківщина" є бажання висловитись? Дякую. Будь ласка, Олег ляшко від фракції Радикальної партії. Потім Вікторія Сюмар, "Народний фронт".</p>
<p>&nbsp;</p>
<p>15:44:48</p>
<p>ЛЯШКО О.В.</p>
<p>Олег Ляшко, Радикальна партія. Я хочу подякувати Прем'єр-міністру Арсенію Яценюку за те, що ви нарешті почули позицію Радикальної партії. Півроку ми вимагаємо від вас початку переговорів з кредиторами про списання зовнішніх боргів. Коли ми писали Коаліційну угоду ми першими сказали, що десятки мільярдів розкрадених Януковичем ми не повинні виплачувати, не повинен український народ платити за банду Януковича. Ви півроку думали на д цим, слава Богу, що нарешті вам це дійшло і нарешті ви прийшли сюди до Верховної Ради і з цим законопроектом. Я підтримую, наша фракція підтримує цей законопроект. Ми не повинні платити мільярди, які розкрала банда Януковича, значна частина цих коштів за так звані борги Росії, яка сьогодні вбиває наших людей. Звільнять Крим, звільнять Донбас тоді заплатимо. Поки нога окупанта точе українську землі ні гривні не віддавати окупантами і нікому іншому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Вікторія Сюмар, "Народний фронт", потім Юрій Луценко, потім.</p>
<p>&nbsp;</p>
<p>15:46:10</p>
<p>СЮМАР В.П.</p>
<p>Шановні колеги, мало яка країна в світі стикалася з такими викликами, з якими стикнулася Україна. Мати пострадянську спадщину, мати корупційну абсолютно систему Віктора Януковича, мати війну з супердержавою Росією і фактично не мати ні військової, ні серйозної якоїсь допомоги від будь-яких інших партнерів. Очевидно, що в цих умовах любити Україну треба вже не заявами, любити Україну треба конкретними справами. В даному випадку реструктуризація – можливість Україні протистояти ворогу, виграти війну, почати шлях економічного зростання. Це є той шлях, який повинні піти назустріч наші міжнародні кредитори. Я дякую уряду за таку ініціативу і фракція "Народний фронт" однозначно її підтримає. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Луценко, "Блок Петра Порошенка". І прошу депутатів: займайте свої місця, будемо голосувати. Будь ласка, прошу.</p>
<p>&nbsp;</p>
<p>15:47:13</p>
<p>ЛУЦЕНКО Ю.В.</p>
<p>Шановний пане Голово, шановні колеги! Цей законопроект – непросте рішення. І фактично ми йдемо по найтоншому льоду і наразі парламент робить останню спробу допомогти уряду в реструктуризації боргів. Да, це правда, що ці борги взяті не цим урядом, в основному при Янукович. І коли отам десь із цього ватного блоку махають руками, то виступаючи, мають зразу сказати, куди вони цих 40 мільярдів діли. Але, але це дуже непростий документ, який дасть можливість або домовитися з кредиторами, або ми ввійдемо в технічний дефолт. Ми свідомо це розуміємо і ми даємо можливість уряду вирулити із ситуації. Тут нема чому аплодувати, країна знаходиться в дуже важкій економічній ситуації і ми приймаємо адекватне цій ситуації дуже важке рішення. Пропоную підтримати…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте, Юрій Віталійович.</p>
<p>&nbsp;</p>
<p>ЛУЦЕНКО Ю.В. Пропоную підтримати цей законопроект, давши всю можливість уряду в цій ситуації знайти рішення із міжнародними кредиторами. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, хвилина, "Опоблок". Потім – керівник підкомітету.</p>
<p>&nbsp;</p>
<p>15:48:50</p>
<p>ШУРМА І.М.</p>
<p>Ігор Шурма, "Опозиційний блок". Тут у нас у парламенті вирують політичні дискусії. І, Арсеній Петрович, звертаюсь до вас, бо я би дуже не хотів аби Прем'єр-міністр і дальше вклинювався в ці політичні дискусії. Я не збираюся бути адвокатом Януковича, я у цей час у парламенті не був і в уряді не працював, але давайте людям говорити правду.</p>
<p>Сьогодні&nbsp; Україна є в складному становищі А чиї це борги по облігаціях зовнішньої&nbsp; позики: 2005, 2006, 2007 роки? Вам що, трошки в пам'яті поморочилося, коли ви називаєте одне прізвище? А скажіть,&nbsp; будь ласка, зовнішні запозичення суб'єктів господарювання, "Укравтодор" 2005-й, 2006-й, 2009-й – це чиї борги? Кредит державного підприємства "Укрмедпостач" 2009 рік, місцеві запозичення Київської міської ради випущені 2005 року. Арсеній Петрович, називайте всіх президентів і всіх тих, хто відповідальні за ті запозичення. Сьогодні нам "вигрібати" всім разом потрібно.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. У мене одне уточнення тільки, я уважно слухав виступ&nbsp; Прем'єр-міністра: на 1 січня&nbsp; 2008 року був 17 мільярдів борг, а за період 2010-2013 роки 40 мільярдів плюс - от вам і відповідь.</p>
<p>Будь ласка, прошу, Андрій Гордєєв&nbsp; від комітету.</p>
<p>&nbsp;</p>
<p>15:50:11</p>
<p>ГОРДЄЄВ А.А.</p>
<p>Шановні колеги! Комітет з питань бюджету сьогодні оперативно розглянув законопроекти&nbsp; номер 2898 та 2899, та рекомендує Верховній Раді&nbsp; України прийняти їх за основу та в цілому, при цьому встановивши,&nbsp; що законопроект&nbsp; номер 2898 діє до 1 липня 2016 року. Прошу підтримати.</p>
<p>Слава&nbsp; Україні!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, будь ласка, вноситься&nbsp; для голосування проект Закону (реєстраційний номер 2898), який представлений Прем'єр-міністром України і схвалений профільним комітетом з поправкою, яка була озвучена з трибуни&nbsp; Верховної&nbsp; Ради в цілому. 2898. Я прошу зайняти&nbsp; свої місця і будемо голосувати зараз в цілому. Готові? 2898 відповідно до рішення комітету та з правкою, яку озвучив&nbsp; народний депутат Гордєєв відповідно до рішення комітету. Готові голосувати? Голосуємо в цілому 2898, голосуємо колеги, голосуємо.</p>
<p>&nbsp;</p>
<p>15:51:34</p>
<p>За-256</p>
<p>Рішення прийнято.&nbsp;</p>
<p>Хочу проінформувати, шановні колеги, що окрім фракцій і коаліції, ще голосували позафракційні депутати, наскільки я бачу. Дякую, шановні колеги.</p>
<p>І наступний проект закону, який є наслідком вже прийнятого закону, 2899 проект Закону про внесення змін до Бюджетного кодексу України у зв'язку з прийнятим законом "Про особливості здійснення правочинів з державним, гарантованим державою боргом та місцевим боргом". Теж відповідно рішення прийнято комітетом, прийняти його в цілому за результатами розгляду профільного комітету.</p>
<p>Отже, я ставлю пропозицію цю на голосування. 2899, відповідно за пропозицією комітету, в цілому, за основу і в цілому. Прошу голосувати, шановні колеги, 2899. Це продовження рішення про зміни до Бюджетного кодексу відповідні. Прошу голосувати. Прошу всіх підтримати, колеги, це не тільки справа коаліції, це справа всієї країни і в тому числі всіх депутатів.</p>
<p>&nbsp;</p>
<p>15:52:51</p>
<p>За-246</p>
<p>Рішення прийнято, шановні колеги. Рішення прийнято. Дякую шановним колегам за прийняте рішення.</p>
<p>Будь ласка, наступне. Арсеній Петрович, будь ласка, слово. Прем'єр-міністр України Яценюк Арсеній Петрович, будь ласка.</p>
<p>&nbsp;</p>
<p>15:53:13</p>
<p>ЯЦЕНЮК А.П.</p>
<p>Шановна коаліція, шановні народні депутати України, хотів би, в першу чергу, подякувати за призначення Голови Фонду державного майна та Голови Антимонопольного комітету України. І сподіваюсь, що ці два високопосадовці будуть виконувати ті доручення, які ви давали їм на фракціях, і ті, які відповідають закону України і необхідності реформування, і реорганізації української економіки. І окремо хочу вам подякувати за прийняття даних законів.</p>
<p>Дозвольте відбути працювати на благо країни.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, на ваш розгляд вноситься проект закону 1483. Будь ласка.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>15:53:55</p>
<p>ГОЛОВУЮЧИЙ. Шановні колеги, є пропозиція, щоб даний законопроект ми розглянули за скороченою процедурою. Є розуміння і підтримка залу? Є.</p>
<p>Будь ласка, голосуємо за скорочену процедуру 1483. Будь ласка, прошу підтримати.</p>
<p>&nbsp;</p>
<p>15:54:21</p>
<p>За-182</p>
<p>Дуже вам дякую.</p>
<p>До доповіді запрошується народний депутат України Насалик Ігор Степанович, від трибуни, будь ласка,&nbsp; включіть мікрофон.</p>
<p>&nbsp;</p>
<p>15:54:46</p>
<p>НАСАЛИК І.С.</p>
<p>Шановні друзі! Повірте, що цей закон не менш важливий, який приймали два до цього. Ми давним-давно сформулювали, що людське життя найвища цінність і, напевно, українська нація за останній рік найбільше відчула істину цього процесу. Ми глибоко схиляємо голову за тими хто загинув в цій війні, але сьогодні в мирний час ми тратимо на порядок більше людей. І не тільки тому, що у нас немає спеціалістів, у нас є хороші спеціалісти в медицині, цим спеціалістам немає чим лікувати.</p>
<p>Хоча сьогодні звертаючись до депутатів-мажоритарщиків, я більше чим переконаний хто такі прийоми проводить, то від 35 до 50 відсотків на ці прийоми приходять люди, які звертаються до народних депутатів за допомогою про надання в тому чи іншому вигляді медичної допомоги.</p>
<p>Проблема здавалось би проста, держава делегувала свої повноваження,&nbsp; визначила субвенцію, але, на жаль, цієї субвенції, шановні друзі, не вистачає на заробітну плату і не вистачає на енергоносії. Тоді запитання, а чим же лікар повинен лікувати?</p>
<p>Суть законопроекту доволі проста і її ціль дати українським громадянам право на життя. Звичайно, будь-який міський&nbsp;&nbsp;&nbsp;&nbsp;&nbsp; бюджет знаючи, що це повноваження держави ставить питання освіти, медицини, культури, спорту на останній план. Цей законопроект дає можливість: а) консолідувати і зробити спільну відповідальність міського бюджету і державного бюджету. Якщо я скажу про те, що після прийняття цього закону, чи прийняття його в першому читанні, всі міські бюджети побіжать і будуть закладати необхідні кошти для забезпечення стаціонарів тих лікарень, які знаходяться на балансі…</p>
<p>&nbsp;</p>
<p>ГОЛОВУЮЧИЙ. Будь ласка, 20 секунд.</p>
<p>&nbsp;</p>
<p>НАСАЛИК І.С.&nbsp; … це, звичайно, неправда. Але те, що ми дамо шанс, щоб лікарі ще мали можливість, чим лікувати, то, звичайно, в цьому сумнівів немає.</p>
<p>Тому велика просьба. Цей закон не панацея, але він дає право людям на життя. І я прошу вас підтримати його. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується Богомолець Ольга Вадимівна, голова Комітету з питань охорони здоров'я. Вона не присутня в залі, як я розумію, так?</p>
<p>Тоді ми відразу перейдемо до обговорення. Шановні колеги… Ольга Богомолець, а ви будете доповідати нам? Чекаємо, чекаємо…Ольга Вадимівна вже підходить до трибуни. І запрошуємо її до співдоповіді, будь ласка.</p>
<p>&nbsp;</p>
<p>15:57:58</p>
<p>БОГОМОЛЕЦЬ О.В.</p>
<p>Шановні колеги, Комітет охорони здоров'я просить вас підтримати запропонований закон, тому що він відкриває абсолютно нові можливості для місцевих рад і для Міністерства охорони здоров'я, яке мало б почати працювати. І я дуже прошу вас підтримати цю пропозицію, тому що це насправді дає нові зміни. І рішенням Комітету охорони здоров'я ми просимо цей закон підтримати.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Шановні колеги, є потреба обговорювати даний законопроект? Є, Радикальна партія. Так, якщо є тільки від однієї фракції, може, вам слово і дамо – і все? <i>(Шум у залі)</i></p>
<p>&nbsp;Є, так, потреба? Добре. Тоді записуємо два – "за", два – "проти", будь ласка. Проводиться запис на виступи.</p>
<p>Євлахов, "Блок Петра Порошенка". Передає Миколі Томенкові, так? Будь ласка.</p>
<p>&nbsp;</p>
<p>15:59:12</p>
<p>ТОМЕНКО М.В.</p>
<p>Шановні колеги, законопроект, який презентував наш колега Ігор&nbsp; Насалик, змушує нас подивитися&nbsp; на цю ситуацію, яка відбувається у сфері охорони здоров'я і думати, як і парламенту включатися в роботу в сфері реформи охорони здоров'я. Я знаю, що тут в сесійній залі є група підтримки грузинської діаспори&nbsp; і ті люди, які вірять, що&nbsp; за ближчий час у нас охорона здоров'я буде найкращою в світі. Але при всій повазі до грузинської діаспори, і ми мусимо щось зробити, щоб провести реформу охорони здоров'я.</p>
<p>Я думаю, перше – це те, що… все, що стосується первинної медичної допомоги. я не кажу про там суперскладні&nbsp; операції. Поки у нас є Конституції і чинне законодавство, ми повинні гарантувати безоплатну бодай первинну медичну допомогу.</p>
<p>У зв'язку з цим я підтримую позицію Ігоря, який говорив про необхідність&nbsp; збалансування&nbsp; бюджетів&nbsp; центрального і місцевого, щоб ми розуміли, що все, що стосується невідкладної медичної допомоги на ключових захворювань, яких звертаються прості люди з мінімальною пенсією, з заробітною платою ми, як держава, зобов'язані це забезпечити. Тому в цій частині ми повинні законопроект підтримати, а далі подумати, як&nbsp; ми рухаємося далі: де дається у нас система державного медичного&nbsp; страхування, де дається у нас можливість підтримки державою тих категорій, які соціально неспроможні це все зробити. Але сьогодні по більшості&nbsp; діючих законопроектів, які ми не відміняли, де передбачено, що ми компенсуємо або забезпечуємо підтримку людей, скажімо, медикаментами і так далі, вони не виконуються. Просто треба або ще раз інвентаризувати і сказати, що ми здатні як держава виконати, або&nbsp; визнати, що люди, які керують охороною здоров'я, не здатні це зробити.</p>
<p>Моя пропозиція – підтримати в першому читанні і подумати, як спільно з урядом забезпечити виконання цього закону.</p>
<p>&nbsp;</p>
<p>ГОЛОВУЮЧИЙ. Дякую вам. Купрієнко передає слово Олегові Ляшку, Радикальна партія Олега Ляшка.</p>
<p>&nbsp;</p>
<p>16:01:27</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Шановні колеги народні депутати! Я хочу нагадати,&nbsp; що в парламенті минулого &nbsp;скликання. Саме мій законопроект був підтриманий і проголосований, і підписаний Президентом. Це про мораторій на закриття лікарняних закладів. Але чи виконується цей закон? Ні, не виконується.</p>
<p>І ми сьогодні бачимо, що продовжують закривати лікарняні заклади, особливо в сільській місцевості, в районних центрах, у містах. Хто дав право позбавляти людей права отримання медичної допомоги? Хто? Отой, хто дає команду в селі закрити ФАП, чи в райцентрі закрити кардіологію, чи пологовий будинок. Чи думають вони про тих людей, про тих породіль, про тих пенсіонерів-колгоспників, які сто метрів не можуть по вулиці пройти? А в них у селі закрили амбулаторію, закрили ФАП, і кажуть: "Їдьте до райцентру, отримуйте допомогу". Та баба, дід до райцентру не доїдуть, а поки доїдуть, їх ніхто там у тому райцентрі не чекає.</p>
<p>І внаслідок цього мільйони українських громадян сьогодні позбавлені можливості отримувати належну медичну допомогу, особливо що стосується людей літнього віку. Тому ми вимагаємо від Міністерства охорони здоров’я реальної реформи медичної галузі. І реальна реформа в розумінні Радикальної партії – це надання якісних послуг нашим громадянам. А не реформа в їхньому розумінні – це все закрити, і нехай їдуть в Чернігів чи в Київ з Білої Церкви народжувати дітей.</p>
<p>Ми за те, щоб люди отримали реальну медичну допомогу, щоб, якщо в селі немає можливості утримувати ФАП, поставте там автомобіль "швидкої допомоги", оснастіть його медикаментами, поставте там лікаря чи фельдшера. Але щоб людина, особливо коли вона вік прожила, коли в неї серце барахлить, коли в неї ноги не носять, то щоб була увага, щоб була підтримка, і щоб була належна медична допомога. Ми в боргу перед цими людьми. Спокутуйте борги свої!</p>
<p>&nbsp;</p>
<p>ГОЛОВУЮЧИЙ. Дякуємо. Отже, ми можемо. Ні, "Самопоміч", будь ласка. Олег Березюк. І прошу народних депутатів заходити в зал. Зараз відбудеться голосування.</p>
<p>&nbsp;</p>
<p>16:03:49</p>
<p>БЕРЕЗЮК О.Р.</p>
<p>Шановні колеги депутати! На превеликий жаль, медична галузь є одна з найкатастрофічніших галузей в Україні, яка не надає якісні послуги. А весь тягар витрат лежить на пацієнтах і на лікарях, які самі вчаться, самі купують витратні матеріали, самі беруть гроші в пацієнтів, самі виживають і чим дальше від центру і будь-якого міста, тим гірше.</p>
<p>Цей закон є на лікарській етиці кажуть: як мертвому припарки. Він, по великому рахунку, нічого не вирішує. Він дає можливість місцевим бюджетам трішки до помогти своїм громадянам. Ми вимагаємо від Міністерство охорони здоров'я і Кабміну негайно представити на фракції хоча б і в залу закон по реформі медичної галузі, який ми будемо впроваджувати не один рік, але ми повинні це почати і показати людям шлях реформи медицини.</p>
<p>А сьогодні….</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, шановні колеги,&nbsp; прошу зайти в зал, зайняти робочі місця. Зараз ми переходимо до голосування. Ми провели обговорення. Профільний комітет пропонує прийняти даний законопроект за основу і я цю пропозицію першою ставлю на голосування.</p>
<p>Отже, ставиться на голосування проект Закону про внесення змін до Основ законодавства України про охорону здоров'я (номер 1483) в першому читанні – за основу. Будь ласка, прошу&nbsp; підтримати: за основу. Голосуємо.</p>
<p>&nbsp;</p>
<p>16:05:55</p>
<p>За-224</p>
<p>Це неуважність народних депутатів.</p>
<p>Я попрошу бути більш уважними, зайти в зал, хто не є в залі, хто не є біля своїх робочих місць. Це може бути законопроект будь-кого з депутатів, коли є власний – всі переживають, коли інший – можна не бути на місці.</p>
<p>Отже, будь ласка, голосуємо за повернення до голосування&nbsp; законопроект 1483. Будь ласка, прошу підтримати повернення до голосування. Будь ласка, голосуємо.</p>
<p><b>&nbsp;</b></p>
<p>16:06:43</p>
<p>За-213</p>
<p>У нас немає підтримки чи не встигли проголосувати, шановні колеги? Не встигли, так? Я ще раз поставлю. Якщо не набереться необхідної кількості голосів, ми змушені будемо перейти до наступної пропозиції: відправити&nbsp; суб'єкту законодавчої ініціативи.</p>
<p>Отже, колеги, ми ще раз, поставлю на голосування повернення до 1483. І у мене прохання, народним депутатам зайняти робочі місця, зайти в зал, хто не є в залі.</p>
<p>Отже, прошу підтримати повернення до голосування законопроект 1483. Будь ласка, прошу підтримати.</p>
<p>&nbsp;</p>
<p>16:07:47</p>
<p>За-187</p>
<p>Дякую вам. Наступна пропозиція: повернути суб'єкту законодавчої ініціативи, щоб законопроект не був взагалі втрачений для Верховної Ради. Підтримується така пропозиція?</p>
<p>Давайте поставимо на голосування. Повернути суб'єкту законодавчої ініціативи. Будь ласка, прошу підтримати дану пропозицію. Голосуємо.</p>
<p>&nbsp;</p>
<p>16:08:22</p>
<p>За-235</p>
<p>Дякую вам. Рішення прийнято.</p>
<p>Переходимо до наступного законопроекту порядку денного. Наступний проект Закону про внесення змін до статті 10-1 Закону України "Про соціальний і правовий захист військовослужбовців та членів їх сімей" №2234. І автори законопроекту, і голова комітету просять розглянути його за скороченою процедурою. Давайте підтримаємо наших колег.</p>
<p>Будь ласка, скорочена процедура.</p>
<p>&nbsp;</p>
<p>16:09:19</p>
<p>За-167</p>
<p>Дякую вам.</p>
<p>До доповіді запрошується народний депутат України Третьяков Олександр Юрійович.</p>
<p>&nbsp;</p>
<p>16:09:35</p>
<p>ТРЕТЬЯКОВ О.Ю.</p>
<p>Уважаемые народные депутаты, вашему вниманию предлагается законопроект номер 2234 про внесення змін до статті 10-1 Закону України "Про соціальний і правовий захист військовослужбовців та членів їх сімей" (щодо відпусток військовослужбовців).</p>
<p>Действующая редакция статьи 10-1 Закона Украины "о социальной и правовой защите военнослужащих и членов их семей" не в полной мере охватывает особенности предоставления отпусков военных Вооруженных Сил Украины, с других военных формирований в период, когда объявлена мобилизация.</p>
<p>С целью исправления этого недостатка законопроектом предлагается: первое – предоставить право военнослужащим, которые не использовали в условиях особого периода свое права на ежегодный основной отпуск и использовать его в течении следующего календарного года, в том числе несколькими частями; второе – предоставить право на отпуск в первый год военной службы всем военнослужащим, кроме срочникам. На сегодня такое право имеют только военнослужащие и контрактники.</p>
<p>Законопроект разработан совместно со специалистами Министерства обороны Украины. Профильный комитет національної безпеки і оборони предлагает проголосовать за него за основу і в цілому.</p>
<p>Есть маленькое еще уточнение. Отдельно хочу попросить после принятия этого законопроекта дать возможность юристам и профильному комитету внести техническую правку в части упорядочивания нумерации пунктов статьи 10-1 Закона Украина "О социальной и правовой защите военнослужащих и их семей". Это обусловлено тем, что в период с 18 марта уже были изменения к этому закону и этот номер уже просто занят, мы переносим его следующим. Спасибо за внимание.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань безпеки і оборони Сергій Пашинський. Він не буде виступати від трибуни, будь ласка, включіть мікрофон.</p>
<p>&nbsp;</p>
<p>16:11:43</p>
<p>ВІННИК І.Ю.</p>
<p>Шановні колеги, без сумніву, це&nbsp; правильним, що чи не кожен день, чи не на кожному пленарному тижні ми вдосконалюємо законодавство у частині соціального захисту військовослужбовців. Цей закон є надзвичайно простим. Він надає право військовослужбовцям в особливий період скористатися можливістю перенесення відповідної відпустки, яка передбачена щорічно кожному військовослужбовому на наступний рік, якщо діють відповідно обмеження встановлені особливістю надання відпусток військовослужбовцям під час особливого періоду. Це не потребує додаткових витрат бюджету, натомість це створює додаткові мотивуючі чинники для наших військовозобов'язаних, військовослужбовців проходити службу, захищати наші кодони, захищати України.</p>
<p>Комітет розглянув цей законопроект і цей законопроект&nbsp; отримав одностайну підтримку членів нашого комітету. Тому від комітету ми будемо пропонувати голосувати цей законопроект за основу і в цілому сьогодні з урахуванням техніко-юридичної правки, про яку говорив автор законопроекту. І тому прошу зал консолідуватися і проголосувати цей законопроект. Слава Україні!</p>
<p>&nbsp;</p>
<p>ГОЛОВУЮЧИЙ. Героям слава! Шановні колеги, законопроект є нескладний який полегшує життя нашим бійцям. Є потреб обговорювати?</p>
<p>Будь ласка, Артем Вітко, будь ласка, включіть мікрофон. Один виступ і перейдемо до голосування. Шановні колеги, прошу заходити в зал для голосування. Будь ласка.</p>
<p>&nbsp;</p>
<p>16:13:27</p>
<p>ВІТКО А.Л.</p>
<p>Артем Вітко, Радикальна партія. До обрання народним депутатом України я був командиром батальйон "Луганськ-1" і як ніхто знаю, що потрібно вдосконалювати законодавство, яке є зараз. І той морально-психологічний стан підтримувати потрібно наших військовослужбовців, у яких моральний стан на дуже високому рівні, але цим законом ми будемо підтримувати наших військових службовців. Радикальна фракція і Радикальна партія в цілому постійно була оплотом&nbsp;&nbsp; Збройних Сил&nbsp; України і підтримує, в кожному разі,&nbsp; підтримує Збройні Сили.&nbsp; Дякую&nbsp; за увагу!</p>
<p>&nbsp;</p>
<p>ГОЛОВУЮЧИЙ. Дякую. Я бачу, є одностайна підтримка.</p>
<p>Кишкар, будь ласка, Кишкар від трибуни мікрофон, одну хвилину,&nbsp; будь ласка.</p>
<p>&nbsp;</p>
<p>16:14:24</p>
<p>КИШКАР П.М.</p>
<p>Павло Кишкар, "Об'єднання "Самопоміч". Звичайно, що ми будемо&nbsp;&nbsp; підтримувати&nbsp; цей закон, але хотілося б наголосити,&nbsp; що варто&nbsp; розробити, напевно і комітет мусить взяти першість у цій справі, 2 законопроекти фундаментальні – це про мобілізацію та мобілізаційну підготовку як основу нової мобілізаційної процедури. Тому що у нас до цих пір&nbsp; журналісти беруть&nbsp; гвинтівки і йдуть як стрільці, у нас сьогодні&nbsp; призивають артистів театру Львівського і ставлять&nbsp; їх у стрій, як звичайних стрільців, чи кулеметників. Це неправильно, це системно порушує логіку цих суспільних зв'язків і комунікацію&nbsp; між військом і суспільством.&nbsp;&nbsp;&nbsp; І другий закон звичайно про соціальний і правовий захист військовослужбовців та членів їх сімей.&nbsp; Що таке системність? Це військова служба&nbsp; від початку, коли мене призвали на військову службу, коли я підписав&nbsp; контракт і до завершення, до виходу мене у запас, чи відставку. Це мусять бути системні закони. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам!</p>
<p>Я прошу перейти до&nbsp; голосування. Товариство, якщо ми хочемо, щоб закони приймались і це для нас є ціллю, а не ціллю просто висловити їм підтримку, давайте ми краще проголосуємо і підтримаємо наших&nbsp; військових, наших воїнів. Отже, прошу…&nbsp; Ну знімає шановний депутат, ну я ж бачу шановного депутата.</p>
<p>Дякую,&nbsp; Ігор! Ви &nbsp;знімаєте виступ, чи настоюєте?</p>
<p>Настоює Ігор Луценко,&nbsp; будь ласка, включіть мікрофон. Ігор Луценко.</p>
<p>&nbsp;</p>
<p>16:15:58</p>
<p>ЛУЦЕНКО І.В.</p>
<p>Шановні друзі! Від фракції "Батьківщина", я уповноважений однозначно сказати, що ми підтримуємо цей законопроект і хочу підкреслити,&nbsp; що військових дістало&nbsp;&nbsp; постійне, перманентне невиконання державою своїх обов'язків щодо них. І щоб применшити оцей наш борг їм, ми маємо негайно зараз проголосувати цей законопроект в цілому.&nbsp; І жодного дня без подібних законопроектів! Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам!</p>
<p>Я теж підтримую, щоб негайно проголосувати, але тоді обговорюємо всі разом. Товариство, в мене тільки є питання, коли я на початку розгляду даного законопроекту питаю чи є потреба обговорювати. Жодної руки в залі. Тоді, будь ласка, попереджайте наперед, коли є необхідність в обговоренні і ми пройдемо всю процедуру, з цим немає жодних проблем, просто будьте уважні.</p>
<p>Будь ласка, Денісова, включіть мікрофон.</p>
<p>&nbsp;</p>
<p>16:16:52</p>
<p>ДЕНІСОВА Л.Л.</p>
<p>Шановні колеги, тут нема що обговорювати в цьому законопроекті і тому я тільки хочу підтримати тих, щоб ми проголосували за цей законопроект, за основу і в цілому. І фракція "Народного фронту" саме так і буде робити. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, ставлю на голосування і прошу зайти в зал, шановні колеги, проект Закону про внесення змін до статті 10-1 Закону України "Про соціальний і правовий захист військовослужбовців та членів їх сімей" (щодо відпусток військовослужбовця) номер 2234 за основу і в цілому з тією правкою, яка була озвучена автором під стенограму з трибуни Верховної Ради. Будь ласка, за основу і в цілому. Прошу підтримати, прошу проголосувати.</p>
<p>&nbsp;</p>
<p>16:17:57</p>
<p>За-254</p>
<p>Дуже вам дякую. Дякую за підтримку такого важливого для наших бійців законопроекту.</p>
<p>Переходимо до наступного по порядку денному нашого проекту закону. Це є проект Закону про внесення змін до Гірничого закону України щодо уточнення порядку компенсацій за оплату комунальних послуг номер 1634. Автор законопроекту, доповідач просить проголосувати за скорочену процедуру.</p>
<p>Давайте підтримаємо нашого колегу Михайла Бондара і проголосуємо за скорочену процедуру. Будь ласка, прошу підтримати, скорочена процедура.</p>
<p>&nbsp;</p>
<p>16:18:46</p>
<p>За-172</p>
<p>Дякую вам. До доповіді запрошується голова підкомітету, Комітету з питань паливно-енергетичного комплексу, ядерної політики та ядерної безпеки Бондар Михайло Леонтійович,&nbsp; будь ласка.</p>
<p>&nbsp;</p>
<p>16:19:01</p>
<p>БОНДАР М.Л.</p>
<p>Шановні колеги! вашій увазі пропонується проект Закону України про внесення змін до Гірничого закону України щодо уточнення порядку компенсації за оплату комунальних послуг (реєстраційний номер 1634). Запропонована вашій увазі законодавча ініціатива спрямована на забезпечення однакового рівня соціального захисту для однієї і тієї ж самої категорії шахтарів, які проживають у будинках із різними видами тепло-забезпечення. Центральне опалення або індивідуальне, в разі відсутності першого. Досягти цього пропонується уточнення в Гірничому законі України видів опалення при користування якими працівники гірничих підприємств та працівники гірничих підприємств, що ліквідовуються, або консервуються, пенсіонери, які пропрацювали на підприємствах з видобутку, переробки вугілля, у вугледобувних підприємств інваліди чи члени сімей працівників, які загинули, померли на підприємствах з видобутку, переробки вугілля матимуть права на компенсацію за рахунок субвенцій з державного бюджету місцевим бюджетам вартості комунальних послуг за безоплатне отримане вугілля на побутові потреби.</p>
<p>Зокрема, таку компенсацію вказаним особам передбачається надавати в разі користування як центральним так і автономним, чи індивідуальним опаленням, при якому вугілля в якості палива не використовується. Комітет Верховної Ради України з питань паливно-енергетичного комплексу ядерної політики та ядерної безпеки на своєму засіданні 4 березня 2015 року розглянув даний законопроект і пропонує Верховній Раді України за результатами розгляду в першому читанні прийняти його за основу. Комітетом з питань запобігання і протидії корупції надано висновок щодо відсутності корупційних факторів, Головне науково-експертне управління Верховної Ради України підтримує прийняття зазначеного проекту за основу в першому читанні. Прошу підтримати в першому читанні. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Це теж&nbsp; уточнюючий соціальний закон, прошу сказати, шановні колеги,&nbsp; є потреба його обговорювати? Немає потреби, тоді прошу приготуватись до голосування. Шановні колеги, прошу зайти в зал і приготуватись до голосування. Є пропозиція прийняти за основу, і уточнення, які можуть бути в даному законопроекті, будуть внесені в розгляді до другого читання. Я прошу підтримати нашого колегу народного депутата Михайла Бондара.</p>
<p>І ставлю на голосування проект Закону про внесення змін до Гірничого закону щодо уточнення порядку компенсацій за оплату комунальних послуг (№ 1634). Прошу проголосувати в першому читанні за основу. Будь ласка, прошу підтримати, колеги, голосуємо.</p>
<p>&nbsp;</p>
<p>16:22:12</p>
<p>За-211</p>
<p>Я бачу, не всі колеги встигли. Тому я ще раз попрошу усіх колег зайти в зал, зайняти робочі місця. Це соціальний закон, який полегшує нашим громадянам виносити той неймовірний тягар сьогодні, який є, під час важких часів для України. Я прошу бути більш уважними і прошу бути більш відповідальними. Зараз я ставлю на голосування за повернення.</p>
<p>Отже, прошу підтримати повернення до голосування законопроекту 1634. Прошу підтримати і проголосувати за повернення. Будь ласка, голосуємо.</p>
<p>&nbsp;</p>
<p>16:23:04</p>
<p>За-211</p>
<p>Будь ласка, включіть по фракціях. Шановні колеги, для того і є обговорення. Якщо є застереження, давайте просто озвучте ці застереження, просто озвучте, якщо є.</p>
<p>Прошу, Ігор Гузь, будь ласка, "Народний фронт". Прошу включити мікрофон.</p>
<p>&nbsp;</p>
<p>16:23:32</p>
<p>ГУЗЬ І.В.</p>
<p>Шановні колеги! Ігор Гузь, 19 виборчий округ, який представляє Шахтарськ і Нововолинськ. Я не можу зрозуміти ряд колег тут з фракцій, зокрема з "Блоку Петра Порошенка". Сьогодні шахтарі наші перебувають в дуже складній ситуації: закриття шахт, мітинги і так далі. Ми запропонували з рядом колег, нормальний законопроект. Сьогодні дають можливість вугіллям взяти тим шахтарям, які проживають в своїх приватних&nbsp; оселях. Але ті шахтарі, які живуть в багатоквартирних будинках, не можуть цим скористатися. Є пропозиція дати безпосередньо грошима цим людям, їхнім сім'ям. Багато з них є хворі, ви прекрасно знаєте.</p>
<p>Я не можу зрозуміти, чому –&nbsp; нас дивляться люди – ми сьогодні цей з провалюємо. Це ганебно! Я прошу колег з коаліції під тримати цей правильний і потрібний для шахтарів законопроект.</p>
<p>Колеги, підтримайте!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Насалик, "Блок Петра Порошенка".</p>
<p>&nbsp;</p>
<p>16:24:40</p>
<p>НАСАЛИК І.С.</p>
<p>Пане Гузь, я вам скажу, чому "Блок Петра Порошенка" не підтримує вашу ініціативу. Буквально 10 хвилин назад ви провалили… ви саме провалили закон, який давав людям право на життя. Чому ви вважаєте, що зараз ми повинні вас підтримувати? <i>(Шум у залі) </i></p>
<p>&nbsp;</p>
<p>&nbsp;ГОЛОВУЮЧИЙ. Давайте вже,.. Шановні колеги! Дивна у нас є така торгівля: закон&nbsp; за закон. Давайте… ще раз я запрошую всіх депутатів в зал, і я востаннє поставлю за повернення. Прошу, шановні колеги. Я прошу зайти в зал усіх народних депутатів. І я прошу, колеги, не ставити взамін законопроекту законопроект. Якщо буде необхідність, ми повернемося до попереднього. Я прошу політичну торгівлю… не підміняти нею потребу допомогти простим громадянам України. Для них це неправильний і незрозумілий підхід.&nbsp; Тому я, шановні колеги, я дуже прошу зараз ще раз проголосувати. Я прошу підтримати позицію повернутися до голосування за даний законопроект. Я можу розраховувати на підтримку, колеги? <i>(Шум у залі) </i></p>
<p>Тоді, будь ласка… Ну для чого? Вже ставиться на голосування. Будь ласка, 30 секунд з процедури. Включіть, будь ласка,&nbsp; мікрофон з процедури.&nbsp; &nbsp;А я ж сказав. Будь ласка, Радикальна партія. Купрієнко, Радикальна партія.</p>
<p>&nbsp;</p>
<p>16:26:37</p>
<p>КУПРІЄНКО О.В.</p>
<p>Олег Купрієнко, Радикальна партія Олега Ляшка. Пропозиція дати доручення Апарату Верховна Ради надрукувати прізвища всіх народних депутатів, які не проголосують за цей закон, особисто розвеземо на всі шахти і приклеїмо на дошці оголошень.</p>
<p>&nbsp;</p>
<p>ГОЛОВУЮЧИЙ. Дякую. Від "Блоку Петра Порошенка" вже був виступ, вибачте, будь ласка. В обговоренні ми даємо по одному слову від фракції.</p>
<p>Я ставлю на голосування, повернення до голосування до проекту Закону про внесення змін до Гірничого закону України щодо уточнення порядку компенсацій за оплату комунальних послуг, номер 1634. Будь ласка, прошу проголосувати.</p>
<p>&nbsp;</p>
<p>16:27:33</p>
<p>За-236</p>
<p>Дуже вам дякую, що здоровий глузд переміг. І це правильно, ми повинні мати спільне розуміння. І тепер я ставлю повторно.</p>
<p>Проект Закону про внесення змін… Немає такого в Регламенті. Проект Закону про внесення змін до Гірничого закону України щодо уточнення порядку компенсацій за оплату комунальних послуг, номер 1634. Прошу підтримати в першому читанні за основу. Будь ласка, прошу проголосувати.</p>
<p>&nbsp;</p>
<p>16:28:18</p>
<p>За-234</p>
<p>Дуже вам дякую. Тепер по мотивам голосування. Будь ласка, дайте слово. Рибак, будь ласка. "Блок Петра Порошенка", депутат Рибак. Будь ласка, включіть мікрофон.</p>
<p>&nbsp;</p>
<p>16:28:36</p>
<p>РИБАК І.П.</p>
<p>Іван Рибак, 202 виборчий округ. Шановні колеги, я особисто утримувався, голосуючи за даний законопроект, тому що, якщо ми даємо пільги сьогодні шахтарям, ми повинні сьогодні давати пільги, забезпечити і лікарям, і вчителям, і всім, всім, всім, хто цього потребує.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Переходимо до наступного законопроекту 2576. <i>(Шум у залі)</i> Ми вже перейшли до обговорення іншого законопроекту. Є пропозиція від доповідача і є пропозиція від авторів закону, щоб ми розглянули його за скороченою процедуро. Будь ласка, прошу проголосувати: за скороченою процедурою 2576, будь ласка.</p>
<p>&nbsp;</p>
<p>16:29:39</p>
<p>За-171</p>
<p>Дякую, колеги.</p>
<p>До доповіді запрошується народний депутат України Журжій Андрій Валерійович. Будь ласка, до трибуни.</p>
<p>&nbsp;</p>
<p>16:29:51</p>
<p>ЖУРЖІЙ А.В.</p>
<p>Колеги, доброго дня! Розглядаємо законопроект щодо справедливого оподаткування доходів фізичних осіб. Законопроект розроблений фактично всіма членами коаліції. Я хочу подякувати співавторам – Оксані Продан,&nbsp; Ніні Южаніній, Олегу Ляшко, Віктору Галасюку, Олегу Кришину, Тетяні Остріковій.</p>
<p>Суть законопроекту досить проста. Дуже часто в нас так буває, що ми&nbsp; приймаючи одні зміни чи одні законопроекти, не враховуємо інші. На сьогоднішній день заробітні плати – до 10 мінімальних зарплат оподатковуються ставкою 15 відсотків, вище 10 зарплат – оподатковуються ставкою 20 відсотків, все логічно, все нормально, але було не враховано, що єдиний соціальний внесок на заробітну плату нараховується до 17 заробітних плат.</p>
<p>Таким чином, на сьогоднішній день ми в державі маємо ситуацію, коли від 10 до 17 заробітних плат ми маємо додаткових 5 відсотків незрозумілого навантаження на фонд заробітної плати.</p>
<p>Ми підняли статистику Міністерства фінансів і Державної фіскальної служби. За рахунок цього додаткового навантаження всі категорії фактично заробітну плату отримує найменша категорії кількість платників податків – близько 130 тисяч. І сума заробітних плат в цьому діапазоні останні 3 роки фактично не змінюється. Тобто заробітна плата зростає до, зростає після, а тут – не змінюється.</p>
<p>Тому законопроект пропонує просту річ, поки нараховується єдиний соціальний внесок, а це до 17 заробітних плат, ставка податку на доходи фізичних осіб складає 15 відсотків. Немає єдиного соціального внеску – &nbsp;ставка складає 20 відсотків. Законопроект приводить термінологію до єдиних визначень як в Податковому кодексі, так і стосовно єдиного соціального внеску. І законопроект також змінює з 2016 року коефіцієнт щодо єдиного соціального внеску з 0,6 на 0,4.</p>
<p>Я хочу звернути увагу, що даний законопроект підтриманий Міністерством фінансів, має позитивний висновок Міністерства фінансів. І враховуючи його незначний текст, прошу підтримати за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується голова Комітету з питань податкової та митної політики Южаніна Ніна Петрівна.</p>
<p>&nbsp;</p>
<p>16:32:06</p>
<p>ЮЖАНІНА Н.П.</p>
<p>Шановні народні депутати! Комітет Верховної Ради України з питань податкової та митної політики розглянув проект Закону про внесення змін до Податкового кодексу України щодо справедливого оподаткування доходів фізичних осіб в інтервалі від 10 до 17 розмірів мінімальної заробітної плати, поданий народними депутатами України.</p>
<p>Законопроектом пропонується приведення у відповідність бази оподаткування податку на доходи фізичних осіб та бази для отримання єдиного соціального внеску. Збільшення з 10 до 17 розмірів мінімальної заробітної плати бази оподаткування заробітної плати фізичних осіб, яка оподатковується за ставкою податку на доходи фізичних осіб 15 відсотків. З розміру доходів, які будуть перевищувати 17-кратний розмір мінімальної заробітної плати ставка податку становитиме, як і зараз, 20 відсотків.</p>
<p>Визначення максимальної величини бази нарахування єдиного внеску, виходячи не з прожиткового мінімуму для працездатних осіб на момент нарахування збору, а з мінімальної заробітної плати, встановлений законом на 1 січня звітного року.</p>
<p>Також продовжити після 1 січня 2016 року застосування знижувального коефіцієнту для визначення розміру єдиного внеску на рівні 0,4, що більш стимулюватиме роботодавців легалізувати доходи найманих осіб.</p>
<p>Під час обговорення законопроекту народні депутати, члени комітету, висловилися за підтримку законопроекту та зазначили, що уніфікація баз отримання податку на доходи та єдиного соціального внеску сприятиме легалізації заробітної плати, зменшить можливості так званої оптимізації заробітних плат саме в цьому інтервалі. Це від 12 тисяч 180 гривень до 20 тисяч 170.</p>
<p>За наслідками обговорення законопроекту комітет вирішив рекомендувати Верховній Раді України законопроект номер 2576 прийняти за основу та в цілому.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Я знаю, що є бажаючі виступати і тому, очевидно, ми проведемо запис два – "за", два – проти. Будь ласка, шановні колеги, проводиться запис на виступ, записуйтесь. Дякую вам. Будь ласка, Кошелєва, а, передає Галасюку. Будь ласка, від трибуни.&nbsp;</p>
<p>&nbsp;</p>
<p>16:34:45</p>
<p>ГАЛАСЮК В.В.</p>
<p>Шановний головуючий, шановні колеги народні депутати, фракція Радикальної партії наполегливо підтримує цей законопроект. Чому? Тому що він знижує податковий тиск на фонд оплати праці, він дозволяє забезпечити легалізацію заробітних плат, ви тільки вдумайтесь, в Україні понад 500 мільярдів гривень легальної заробітної плати і майже стільки же заробітної плати, яка виплачується в конвертах. То саме через прийняття таких законопроектів ми виведемо з тіні ту заробітну платню. Якщо ми з вами не змінимо підхід і через прийняття таких законів не створимо привабливі умови для інтелектуально місткого бізнесу, то наша економіка так і залишиться сировинною, олігархізованою і корумпованою. Шановні колеги, ви тільки подумайте, якщо на металургійному заводі частка заробітної платні становить десь 6-7 відсотків, то, наприклад, в ІТ-бізнесу вона становить до 70 відсотків. Тому такі закони потрібно приймати для того, щоб змінити структуру економіки, для того, щоб була значна додана вартість, бо буде значна додана вартість, будуть інші податки надходити до бюджету, а це пенсії, це соціальні видатки, це сильна армія, це сильна освіта. Тому, шановні колеги, фракція Радикальної партії закликає прийняти цей законопроект не тільки в першому читанні, а в цілому сьогодні як закон. І це буде важливий крок, яким ми покажемо, що ми дійсно проводимо реальні реформи спрямовані на передову нашої економіки на сучасний лад , а не просто якісь робимо другорядні речі.</p>
<p>Шановні колеги! Закликаю вас підтримати цей законопроект в цілому.&nbsp; Дякую.</p>
<p>&nbsp;</p>
<p align=center>Веде засідання заступник Голови Верховної Ради України</p>
<p align=center>О.І.СИРОЇД</p>
<p>&nbsp;</p>
<p>&nbsp;16:36:37</p>
<p>ГОЛОВУЮЧИЙ. Дякую. Так, прошу від&nbsp; фракції&nbsp; два – "за", два – "проти".</p>
<p>Прошу, Оксана Продан.</p>
<p>&nbsp;</p>
<p>16:36:46</p>
<p>ПРОДАН О.П.</p>
<p>Шановні колеги! Я прошу&nbsp; вас підтримати цей законопроект і звертаюся зараз до всіх фракцій. Що передбачає цей законопроект?&nbsp; Дві речі: перша річ – ми вирівнюємо&nbsp; оподаткування доходів фізичних осіб, тому ті у кого сьогодні заробітна плата від 10 до 15 мінімальних заробітних&nbsp; плат сплачують більше ніж ті, у кого заробітна плата вище 15 мінімальних заробітних плат. Ми вирівнюємо і робимо так, щоб поступово йшло збільшення в залежності від того,&nbsp; наскільки великий розмір доходів у людей – це перша частина. Ми вирівнюємо різницю&nbsp; між законами по податку з доходів фізичних осіб і Законом про єдиний соціальний внесок – це одна частина, яку ми робимо.</p>
<p>І є інша частина. Свого часу ми з вами прийняли рішення про коефіцієнт стосовно ставки Єдиного соціального внеску. І є підприємства,&nbsp; є роботодавці, які почали виходити з&nbsp; тіні і платити&nbsp; Єдиний соціальний внесок із ставкою 0,4.&nbsp; В тому законі, який ми з вами прийняли, ставка&nbsp; стояла 0,4 до&nbsp; 1 січня 2016 року. В цьому законопроекті передбачається, що 0,4 буде стосуватися всіх, хто вийшов з тіні, хто вивів свої заробітні плати&nbsp; з тіні. І тому я прошу вас підтримати зараз цей&nbsp;&nbsp; законопроект для того, щоб ті люди, які платять легально заробітну плату, для того,&nbsp; щоб ті люди які офіційно сплачують всі податки з своїх доходів розуміли, що вони платять в свою державу, платять недаремно і що ми з вами тут працюємо саме на тих людей, які працюють в Україні.</p>
<p>Дякую вам і&nbsp; прошу&nbsp; підтримати цей законопроект за основу і в&nbsp; цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую!</p>
<p>Прошу до слова – народний депутат Острікова.</p>
<p>&nbsp;</p>
<p>16:38:26</p>
<p>ОСТРІКОВА Т.Г.</p>
<p>Шановні колеги! Цей законопроект – це ще один черговий крок всіх фракцій коаліції&nbsp; по реалізації плану щодо виведення з тіні доходів фізичних&nbsp; осіб із заробітних плат. Першим кроком, одним з перших кроків вдосконалення законодавства оподаткування доходів пов'язаних з оплатою&nbsp;&nbsp; праці&nbsp; стало прийняття закону 2 березня. Враховуючи ті зміни, які пропонуються в цьому законопроекті, роботодавці зможуть зменшити загальне навантаження на Фонд оплати праці з 56 відсотків до 34 звичайно за умови відповідного підвищення заробітної плати для можливості застосування знижувального коефіцієнту 0,4.</p>
<p>Ми повинні з вами дати бізнесу зараз чіткий сигнал, тому бізнесу, який повірив державі і вивів заробітні плати з тіні. Проте, що у наступному 2016 році буде застосуватися знижувальний коефіцієнт не 0,6, як зараз передбачено, а 0,4, бізнес цього очікує від нас з вами. І абсолютно логічним є підвищувати ставку податку з доходів фізичних осіб з того моменту, коли єдиний соціальний внесок вже не сплачується, що і пропонується в цьому законопроекті. Тому ми просимо вас всіх підтримати його за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Гальченко, прошу.</p>
<p>&nbsp;</p>
<p>16:39:48</p>
<p>ГАЛЬЧЕНКО А.В.</p>
<p>Прошу передати слово депутату Долженкову.</p>
<p>&nbsp;</p>
<p>ГОЛОВУЮЧИЙ. Народний депутат Долженков, прошу.</p>
<p>&nbsp;</p>
<p>16:40:07</p>
<p>ДОЛЖЕНКОВ О.В.</p>
<p>Дякую, шановний головуючий. Фракція "Опозиційний блок" хоче не входити в так звану коаліцію демократичну, але в будь-якому випадку буде підтримувати всі законодавчі ініціативи, які спрямовані на детінізацію Фонду оплати праці. Тут представник коаліції говорив про те, що Фонд оплати праці в нас 500 мільярдів. Виходячи із статистичних даних, з даних Пенсійного фонду України Фонд оплати праці в нас складає лише 400 мільярдів гривень. Що стосується тіньової заробітної плати, то за підрахунками Державної фіскальної служби це дещо 150 мільярдів гривень.</p>
<p>Але ближче до суті законопроекту, дійсно законопроектом пропонуються прогресивні речі такі, які збільшення порогу для застосування зменшеної ставки по ДФО з десяти до мінімальних заробітних плат та застосування коефіцієнту, про що автор законопроекту вже докладно зазначив. Але поряд з тим, що ми підтримуємо вказану законодавчу ініціативу за основу та в цілому, хотілося б звернутися до головуючого Парубія, який зловживає своїм становищем, як особа, яка веде пленарне засідання, та не дає, зокрема представникам "Опозиційного блоку" висловити ту чи іншу позицію з приводу законодавчих ініціатив, щодо яких ми не голосували. Хочу зазначити, що та законодавча ініціатива попередня, за яку ми не голосували, навпаки погіршує становище шахтарів, інтереси яких ми представляємо. Тому, шановний пане Парубію, будь ласка, звертайте і на цю частину залу вашу увагу. Ви зі своїм&nbsp; зловживанням вже перейшли всі межі.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>16:42:48</p>
<p>ГОЛОВУЮЧИЙ. Дякую вам.</p>
<p>Хочу тільки зазначити особі, яка виступала. Перш за все, прошу коректності під час висловлювань. Коаліція "Європейський вибір" не є "так звана коаліція", це є коаліція, яка створена в парламенті згідно Конституції.</p>
<p>Я хочу вам сказати, що ви вже своїми висловлюваннями і своєю позицією довели Україну до прірви. І щодо шахтарів хочу вам зреагувати. Ви спочатку пограбували шахтарів, від їхнього імені прийшли в парламент, а коли треба шахтарів підтримати, ви блокуєте підтримку тих шахтарів, яких ви найбільше і грабували своєю діяльністю.</p>
<p>І наступне. Регламент чітко передбачає: коли є запис від фракцій, відбувається запис і кожен, хто попав в цей запис, отримує слово від мене як від ведучого. І я попрошу усіх дотримуватись регламенту. І ми будемо працювати згідно регламенту і ніяк інакше. І дуже вас попрошу бути більш коректними в своїх висловлюваннях, бо ваша некоректність може призвести до некоректності багатьох депутатів, які зроблять вам зауваження. Дякую вам.</p>
<p>Отже, переходимо до голосування за даний законопроект. Є пропозиція комітету прийняти за основу та в цілому, так. Це є пропозиція від комітету. Я прошу шановних депутатів зайти в зал, підготуватись до голосування. Будь ласка, хто в кулуарах, будь ласка, зайдіть в зал, зараз розпочинається голосування. Займіть робочі місця.</p>
<p>Отже, ставиться на голосування проект Закону про внесення змін до Податкового кодексу України (щодо справедливого&nbsp; оподаткування доходів фізичних осіб від в інтервалі від 10 до 17 розмірів мінімальної заробітної плати) (№ 2776) за основу і в цілому. 2576. Так, 2576. (А я сказав інакше?). 2576 за основу і в цілому. Шановні колеги, прошу підтримати.</p>
<p>&nbsp;</p>
<p>16:44:16</p>
<p>За-275</p>
<p>Дякую вам за підтримку.</p>
<p>Переходимо до наступного законопроекту порядку денного це є проект Закону про внесення змін до деяких законів України щодо посилення гарантії дотримання прав і свобод внутрішньо переміщених осіб (2166) і є прохання від авторів, щоб даний законопроект ми розглянули за скороченою процедурою. Прошу підтримати, прошу проголосувати за скороченою процедурою, будь ласка.</p>
<p>&nbsp;</p>
<p>16:44:59</p>
<p>За-177</p>
<p>Дуже вам дякую.</p>
<p>До доповіді запрошується народний депутат України Шкрум Альона Іванівна, будь ласка.</p>
<p>&nbsp;</p>
<p>16:45:12</p>
<p>ШКРУМ А.І.</p>
<p>Шкрум Альона, фракція "Батьківщина". Шановні народні депутати!&nbsp; Шановні колеги! Станом на 13 травня 2015 року в Україні зараз за даними з агентства ООН з прав біженців зареєстровано більше мільйона 283 тисяч вимушено переміщених осіб. І давайте говорити відверто, я думаю, мало хто в цій залі, навіть, може собі уявити, що це таке бути вимушеним через війну, або через окупацію залишити, фактично, свій дім та переселитися на іншу територію.</p>
<p>Наразі, до того як стати народним депутатом я також працювала в праві на захист ще виконавчим партнером агентства ООН з прав переміщених осіб і біженців. І я, на жаль, дуже добре знаю, що через корупцію і через такі совкові, радянські, бюрократичні процедури в наших органах влади дуже багато переселенців не можуть навіть отримати довідку про вимушене переселення, а отже не можуть влаштувати своїх дітей в дитячі садки та&nbsp; школи, не можуть працевлаштуватися. І фактично не можуть виконувати ті свої права та обов'язки, які мають всі інші громадяни України, які&nbsp; вони мають мати за нашим законодавством та міжнародним законодавством.</p>
<p>Цей законопроект суттєво спрощує ці&nbsp; бюрократичні процедури, він забороняє вимагати довідку про реєстрацію саме, наприклад, в Донецькій області, або на Донбасі, або на окупованій території, тому що людина могла жити і працювати на Донбасі по 5, 10, 15 років і може це довести, але за законом не може навіть отримати цю довідку, для того щоб виконувати якісь інші свої права та обов'язки.</p>
<p>Цей закон розроблений з організаціями міжнародними, з представниками тих організацій, які кожен день зустрічаються з вимушено переселеними особами, які дуже добре знають їх проблеми. Він підтриманий реанімаційним пакетом реформ, він напрацьовувався не один місяць і об'єднав у собі більшість фракцій коаліції. Тому сьогодні я дуже прошу вас його підтримати – і довести, що Українська держава все ж таки здатна піклуватися про всіх своїх громадян і ми здатні забезпечити достойне існування всім українським громадянам, в тому числі і вимушеним переселенцям. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>До співдоповіді запрошується голова Комітету з питань прав людини, національних меншин і міжнаціональних відносин Немиря Григорій Михайлович. Будь ласка.</p>
<p>&nbsp;</p>
<p>16:47:20</p>
<p>НЕМИРЯ Г.М.</p>
<p>Шановні колеги, от вся карта, яка показує, де розміщені по Україні 1 мільйон 283 тисячі 735 наших з вами співгромадян, яких зараз називають "переселенці" або "внутрішньо переміщені особи". Вони знаходяться в кожній з областей України. Тому питома вага закону, або змін, які пропонуються цим законопроектом, стосується оцих громадян.</p>
<p>Я хочу підкреслити, що Комітет з прав людини ще 8 квітня розглянув цей законопроект, одноголосно пропонує розглянути його в першому читанні і за основу. Наголошую, що йдеться про ті речі, які міг би, в принципі, своїми рішеннями поправити і уряд. Але, на жаль, за той час, який пройшов після прийняття Основного Закону, цього не було зроблено. Тому на законодавчому рівні пропонується усунути бюрократичні перепони, які стоять перед внутрішньо переміщеними особами, стосовно отримання довідок, стосовно реєстрації і стосовно полегшення доступу для надання гуманітарної допомоги наших з вами співгромадян міжнародними гуманітарними&nbsp; організаціями.</p>
<p>Я звертаюся до колег з усіх фракцій, незалежно від того належать вони до більшості чи до опозиції підтримати цей закон&nbsp; за основу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Шановні колеги, є бажаючі взяти участь у обговоренні? Голосуємо, так? Це за основу. Ми зможемо, якщо є якісь корекції, виправити. Отже прошу народних депутатів зайти в зал до своїх робочих місць, максимально наблизитися до своїх&nbsp; карточок, щоб можна було проголосувати.</p>
<p>Отже ставиться на голосування проект Закону про внесення змін до Закону України щодо посилення гарантії дотримання прав і свобод внутрішньо переміщених осіб (№2166) за основу в першому читанні. Будь ласка,&nbsp; прошу проголосувати.</p>
<p>&nbsp;</p>
<p>16:50:04</p>
<p>За-242</p>
<p>Дуже вам дякую, колеги, за таку одностайність.</p>
<p>Переходимо до наступного законопроекту порядку денного. Проект Закону про внесення змін до деяких законодавчих актів України щодо вдосконалення правового регулювання гарантії (№1789). Є теж прохання, щоб ми його розглянули за скороченою процедурою. Будь ласка,&nbsp; прошу проголосувати.</p>
<p>&nbsp;</p>
<p>16:50:43</p>
<p>За-155</p>
<p>Дякую.</p>
<p>Будь ласка,&nbsp; до доповіді запрошується голова підкомітету Комітету з питань правової політики та правосуддя Алексєєв Ігор Сергійович. Будь ласка.</p>
<p>&nbsp;</p>
<p>16:51:01</p>
<p>АЛЕКСЄЄВ І.С.</p>
<p>Шановні колеги, вашій увазі пропонується проект Закону про внесення змін до деяких законодавчих актів щодо вдосконалення правового регулювання гарантії (реєстраційний номер 1789).</p>
<p>Слід зазначити, що інститут гарантій є одним з найбільш дієвих та ефективних способів виконання зобов’язань, що використовується в світовій практиці. Разом з тим, окремі положення вітчизняного законодавства містять суттєві прогалини і недоліки, що ускладнюють правозастосування.</p>
<p>До прикладу, Цивільний і Господарський кодекси містять різний перелік суб’єктів, що можуть виступати гарантами. Така законодавча невизначеність створює суттєві проблеми під час правозастосування. І цим законопроектом пропонується уніфікувати положення, які є в Цивільному і Господарському кодексі.</p>
<p>Крім того, слід зазначити, що норми Цивільного кодексу, які передбачають заміну сторони зобов’язання, належним чином не можуть бути враховані до тієї специфіки відносин, які виникають в гарантійних відносинах. У зв’язку з цим так само пропонується доповнити положення Цивільного кодексу норму, яка враховуватиме особливості гарантійних відносин щодо заміни сторони гарантій.</p>
<p>Крім того, проектом Закону пропонується передбачити колізійну прив’язку до місцезнаходження гаранта. Така законодавча пропозиція, вона дозволить полегшити вибір права, що підлягатиме застосуванню під час вибору… при застосуванні, при розгляді спорів, які виникають з гарантійних правовідносин з іноземним елементом.</p>
<p>Загалом законопроект не складний, але дуже важливий. Прошу підтримати. Є позитивні висновки науково-експертного управління до цього.</p>
<p>&nbsp;</p>
<p>ГОЛОВУЮЧИЙ. Дуже вам дякую. Від комітету буде виступати Князевич, так? Будь ласка, запрошую до співдоповіді від комітету Руслана Князевича. Будь ласка, всіх бути уважними. Руслан Князевич, запрошую на трибуну. Можете не спішити.</p>
<p>&nbsp;</p>
<p>16:53:28</p>
<p>КНЯЗЕВИЧ Р.П.</p>
<p>Дякую, шановний пане головуючий, шановні колеги. За дорученням Голови Верховної Ради від 19 січня 15 року Комітет з питань правової політики та правосуддя розглянув на своєму засіданні 11 лютого 15 року проект Закону про внесення змін до деяких законодавчих актів України щодо удосконалення правового регулювання гарантій (за реєстраційним номером 1789) від 19 січня 2015 року, поданий народним депутатом України Алексєєвим Ігорем Сергійовичем.</p>
<p>Згідно із пояснювальною запискою до законопроекту, він розроблений з метою внесення змін до чинного законодавства щодо вдосконалення правового регулювання гарантії та спрямований вдосконалення визначення поняття гарантій, усунення колізій в частині переліку суб'єктів гарантійних правовідносин, визначення порядку заміни сторін гарантій, визначення коаліційної прив'язки, яка спростить процес вибору права при розгляді спорів, що виникають з гарантійних правовідносин з іноземним елементом.</p>
<p>Оскільки Головне науково-експертне управління Верховної Ради вважає, що такий законопроект може бути прийнятий за основу і Комітет з питань запобігання і протидії корупції вважає, що він відповідає вимогам антикорупційного законодавства, а також беручи до уваги відповідні дискусії, які проведені були в комітеті, на підставі відповідно вище викладених фактів&nbsp; комітет одноголосно прийняв рішення: рекомендувати Верховній Раді проект Закону про внесення змін до деяких законодавчих актів щодо вдосконалення правового регулювання гарантії (за реєстраційним номером 1789) прийняти за основу.</p>
<p>Відповідно, шановний пане головуючий, прошу врахувати висновок комітету під час голосування в цій залі. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Наскільки я розумію, є потреба обговорювати, так? Голосуємо, так? Це є спільна позиція?</p>
<p>&nbsp;</p>
<p>ГОЛОСИ ІЗ ЗАЛУ. Спільна.</p>
<p>&nbsp;</p>
<p>ГОЛОВУЮЧИЙ. Спільна – залу.</p>
<p>Добре, тоді я прошу депутатів зайти в зал для голосування. Шановні колеги, я прошу зайти в зал, зайняти робочі місця. Я ставлю на голосування проект Закону про внесення змін до деяких законодавчих актів щодо вдосконалення правового регулювання гарантії (номер 1789). Прошу підтримати за основу, за основу, будь ласка.</p>
<p>&nbsp;</p>
<p>16:55:53</p>
<p>За-242</p>
<p>Дякую за підтримку, за таку продуктивну роботу.</p>
<p>Переходимо до наступного проекту Закону про внесення змін до деяких законодавчих актів України щодо підтримки дитячо-юнацького спорту та фізичного виховання дітей (номер 2067), і теж просить доповідач, щоб за скороченою процедурою.</p>
<p>Будь ласка, прошу підтримати доповідача. Голосуємо.</p>
<p>&nbsp;</p>
<p>16:56:32</p>
<p>За-166</p>
<p>Дякую. І до доповіді запрошується голова Комітету з питань сім'ї, молодіжної політики та спорту … Палатний Артур Леонідович. Будь ласка.</p>
<p>&nbsp;</p>
<p>16:56:48</p>
<p>ПАЛАТНИЙ А.Л.</p>
<p>Шановний головуючий, шановні колеги! Після набрання з 1 січня цього року чинності Закону України про внесення змін та визначення такими, що втратили чинність деякі законодавчі акти України, значно згрішились проблеми з чинної сфери фізичної культури та спорту.</p>
<p>Велике занепокоєння спортивних фахівців викликало положення прийнятого закону щодо запровадження плати за навчання дітей у дитячо-юнацьких спортивних школах. Скорочення мінімальної кількості уроків з фізичної культури у загальноосвітніх та професійно-технічних навчальних закладах з трьох до двох на тиждень. Скасування норми щодо заборони скорочення існуючої мережі державних і комунальних закладів фізичної культури і спорту.</p>
<p>Ці законодавчі зміни можуть призвести до суттєвого відтоку дітей з дитячо-юнацьких спортивних шкіл та погіршення якості фізичного виховання дітей у навчальних закладах.</p>
<p>У зв'язку з цим народними депутатами України Палатним, Величковичем, Томенком, Силантьєвим розроблено законопроект для недопущення негативних наслідків. Зокрема закриття дитячо-юнацьких спортивних шкіл, скорочення кількості учнів.</p>
<p>Поданим законопроектом пропонується відновити у Законі України "Про фізичну культуру і спорт" норми щодо обов'язковості передбачення посад фахівців з фізичної культури у дошкільних та інших навчальних закладах. Збільшення мінімальної кількості уроків з фізичної культури у загальноосвітніх та професійно-технічних закладах з двох до трьох на тиждень. Заборонити скорочення існуючої мережі в державних і комунальних закладах фізичної культури і спорту без згоди професі…&nbsp; центрального виконавчої влади. А також скасувати норми запровадження плати за навчання дітей у дитячо-юнацьких спортивних школах.</p>
<p>Прийняття цього законопроекту сприятиме нормальному функціонуванню дитячо-юнацьких спортивних шкіл в Україні та покращенню якості виховання дітей у навчальних закладах. Прошу підтримати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, потрібний, важливий закон. Я думаю, що треба його підтримати всім гуртом, але один з авторів хоче виступити, так? Чи ми готові голосувати? Готові голосувати. Тоді, будь ласка, прошу народних депутатів зайняти свої робочі місця, зайти в зал, підтримати правильну пропозицію щодо фізичного виховання наших дітей, наших юнаків, майбутніх воїнів. Відповідально прошу до цього голосування віднести. І, отже, я ставлю на голосування проект Закону про внесення змін до деяких законодавчих актів України щодо підтримки дитячо-юнацького спорту та фізичного виховання дітей (номер 2067) за основу і в цілому. Будь ласка, прошу підтримати, прошу проголосувати.</p>
<p>&nbsp;</p>
<p>16:59:56</p>
<p>За-246</p>
<p>Дякуємо авторам законопроекту, профільному комітету, Палатному Артуру Леонідовичу і переходимо наступного законопроекту.</p>
<p>Наступний проект Закону про внесення змін до деяких законів України щодо відновлення соціальної справедливості та недопущення зубожіння населення (номер 1085) є пропозиція теж розглянути його за скороченою процедурою. Будь ласка, прошу підтримати.</p>
<p>&nbsp;</p>
<p>17:00:40</p>
<p>За-156</p>
<p>Дякую за підтримку.</p>
<p>До доповіді запрошується народний депутат України Фельдман Олександр Борисович. Від трибуни буде доповідь? А Фельдмана немає в залі, так? А скажіть мені, а секретар Комітету з питань соціальної політики, зайнятості та пенсійного забезпечення, Веселова Наталія Василівна, готова до доповіді?</p>
<p>Будь ласка, тоді до трибуни.</p>
<p>&nbsp;</p>
<p>17:01:20</p>
<p>ВЕСЕЛОВА Н.В.</p>
<p>22 квітня 2015 року на своєму засідання Комітет Верховної Ради України з питань соціальної політики, зайнятості та пенсійного забезпечення розглянув проект Закону про внесення змін до деяких законів України щодо відновлення соціальної справедливості на недопущення зубожіння населення (поданий народним депутатом України Фельдманом та іншими).</p>
<p>Проектом Закону пропонується під час обчислення індексу споживчих цін, величина якого є підставою для проведення індексації грошових доходів населення, враховувати динаміку зростання цін внаслідок коливання курсу гривні по відношенню до основних іноземних валют. Відновити дії норми частини другої статті 42 Закону України "Про загальнообов'язкове державне пенсійне страхування", яка передбачала щороку, починаючи з 1 березня поточного року, у разі, якщо середня заробітна плата або дохід в Україні, з якої сплачено страхові внески за минулий рік, зросла, можливість здійснювати перерахунок раніше призначених пенсій із застосуванням заробітної плати, з якої призначена пенсія, підвищена на коефіцієнт, який відповідає не менше, як 20 відсоткам показника зростання середньої заробітної плати або доходу в Україні, з якої сплачено страхові внески. І визнати таким, що втратив чинність Закон України "Про запобігання фінансовій катастрофі та створення передумов для економічного зростання в Україні".</p>
<p>Комітет, підтримуючи законодавчу ініціативу, яка спрямована на підвищення рівня життя населення, зокрема поліпшення матеріального становища пенсіонерів, вважає за необхідне висловити такі зауваження щодо проекту Закону. Відповідно до методики розрахунку індексів реальної заробітної плати, затвердженої Наказом Державної служби статистики України, індекс споживчих цін…</p>
<p>&nbsp;</p>
<p>ГОЛОВУЮЧИЙ. Будь ласка, 20 додайте. Постарайтеся в той час ввійти.</p>
<p>&nbsp;</p>
<p>ВЕСЕЛОВА Н.В. Так. Індекс споживчих цін характеризує зміни в часі загального рівня цін на товари та послуги, які купує населення для невиробничого споживання. Він є показником зміни вартості фіксованого набору споживчих товарів у поточному періоді. І чинниками, що впливають на рівень цін є, зокрема, витрати виробництва, якість продукту, зміна курсу валют тощо. Отже, виділення окремим рядком у Законі України "Про індексацію грошових доходів населення" лише одного з чинників є недоцільним.</p>
<p>&nbsp;</p>
<p>ГОЛОВУЮЧИЙ.&nbsp; Ще 10 секунд, будь ласка.</p>
<p>&nbsp;</p>
<p>ВЕСЕЛОВА Н.В. Крім того даний законопроект не відповідає вимогам частини 8 статті 90 Регламенту України, яка передбачає, що якщо до реалізації положень поданого законопроекту після його прийняття необхідні зміни до інших законів…</p>
<p>&nbsp;</p>
<p>ГОЛОВУЮЧИЙ.&nbsp; Вибачте, я вас прошу озвучити позицію комітету і в 10 секунд ввійти. Будь ласка,&nbsp; 10 секунд.</p>
<p>&nbsp;</p>
<p>ВЕСЕЛОВА Н.В. Позиція комітету – повернути суб'єкту права законодавчої ініціативи законопроект на доопрацювання.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам.</p>
<p>Шановні колеги! Я хочу з вами порадитись, якщо у нас є таке рішення комітету – це, майже, очевидно, що він набере кількості голосів в залі. Ми зараз можемо ввійти в 10 хвилин обговорення і втратити час для обговорення інших законопроектів. Але є потреба обговорювати, так? Голосуємо, є загальна позиція голосувати.</p>
<p>Шановні колеги! Я пропоную, є вимога обговорення, так? Будь ласка,&nbsp; якщо вимагають, тоді будемо ставити на обговорення. будь ласка,&nbsp; два – "за", два – "проти", прошу записатись.</p>
<p>Будь ласка,&nbsp; Павелко, "Блок Петра Порошенка".</p>
<p>Будь ласка,&nbsp; Капліну включіть мікрофон.</p>
<p>&nbsp;</p>
<p>17:06:00</p>
<p>КАПЛІН С.М.</p>
<p>Я би у своєму виступі звернутися до авторів цього законопроекту.</p>
<p>Звичайно, обираючи законопроект… між законопроектами, які фактично є соціальним геноцидом над українськими громадянами, і законопроектами, які, навпаки, сприяють стабілізації ситуації, допомозі українським громадянам, кожен народний депутат України, який знаходиться в цьому залі, буде обирати друге. Проте, треба розуміти витоки тих проблем, які сьогодні сформувалися в українському суспільстві, в українській економіці. Це злодійська безпрецедентна, грабіжницька діяльність Януковича, його посібників і частини тих, хто сьогодні знаходиться в залі і які пишуть ці законопроекти.</p>
<p>Я би хотів вам порадити писати не популістські законодавчі ініціативи, які очевидно не будуть прийняті у цьому залі, тому що в країні реально немає грошей. А краще вносьте пропозиції як&nbsp; покращити роботу Служби безпеки України, Генеральної прокуратури України, Міністерства внутрішніх справ&nbsp; України, щоб у них було більше повноважень провести серйозну роботу над тим, щоб арештувати більшість тих, хто пограбував&nbsp; українське суспільство і повернути назад в країну те, що вами було, авторами, награбовано, не сплачено за ці 23 роки.</p>
<p>Я можу проголосувати "за". І дуже багато моїх колег, мабуть, так само зроблять. Але ми з вами чітко розуміємо, що&nbsp; вирішення цієї проблеми полягає в двох плоскостях. Перше. Ви маєте повернути все те, що ви награбували.</p>
<p>Друге. Ми сьогодні повинні змусити уряд ефективно працювати. Нові робочі місця, нові податки, нові доходи українських громадян – лише це сьогодні кардинально виправить ситуацію. А не популізм, який множиться на безвідповідальність…</p>
<p>&nbsp;</p>
<p>ГОЛОВУЮЧИЙ. Дякую дуже вам. Геращенко Антон, "Народний фронт", будь ласка. З місця, так?</p>
<p>&nbsp;</p>
<p>17:08:18</p>
<p>ГЕРАЩЕНКО А.Ю.</p>
<p>Уважаемые депутаты! Название этого закона звучит очень приятно для уха каждого гражданина, который получает очень маленькую пенсию, очень маленькую&nbsp; зарплату, однако я редко когда бываю, согласен с господином Сергеем Каплиным из "Блока Порошенка", но я могу сказать: да, этот закон&nbsp; популистский. Поэтому фракция "Народный фронт" предлагает вернуть его на доработку&nbsp;&nbsp; автору.&nbsp; Спасибо.</p>
<p>&nbsp;</p>
<p>ГОЛОВУЮЧИЙ.&nbsp; Дякую дуже вам!</p>
<p>Долженков, "Опозиційний блок", прошу включити мікрофон. Королевській передає,&nbsp; з трибуни,&nbsp; будь ласка, включіть мікрофон.</p>
<p>&nbsp;</p>
<p>17:09:03</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие! Мы можем долго обсуждать: кому не нравится название данного законопроекта, кому не нравится&nbsp; автор законопроекта. Но мы должны все прекрасно понимать:&nbsp; сегодня страна живет по социальным&nbsp; конца&nbsp; 2013 года,&nbsp; минимальная пенсия&nbsp; в стране - 894 гривны!&nbsp; Ну, нереально людям прожить на эти деньги и мы&nbsp; должны это признать.&nbsp; Поэтому мы призываем проголосовать за данный законопроект&nbsp; в первом чтении, отработать&nbsp; его,&nbsp; довести его до рабочей&nbsp; модели ко второму чтению,&nbsp; но дать сегодня людям возможность хотя бы на капельку, но поднять их социальный стандарт.</p>
<p>И можно здесь, знаете, долго философствовать о&nbsp; "попередниках". Но я вам хочу сказать,&nbsp; что этим вы страну не накормите и людей уже не обманете, потому что&nbsp; каждый человек&nbsp; в этой стране&nbsp; за этот год, к сожалению, стал&nbsp; жить в&nbsp; три раза хуже. И мы все адекватные люди, мы&nbsp; все понимаем, что в стране&nbsp; идет война, что тяжелейшее социально-экономическое&nbsp; положение, что все&nbsp; сложное тяжело. Но когда параллельно&nbsp; с этим вы принимаете Закон о декоммунизации,&nbsp; который повлечет за собой&nbsp; 15 миллиардов гривен затрат из бюджета, то уважаемые коллеги,&nbsp; давайте будем честными&nbsp; и отдадим людям деньги, проиндексируем им пенсии и проиндексируем им&nbsp; заработные платы.</p>
<p>Поэтому, мы&nbsp; призываем вас поддержать законопроект, принять сегодня пакет социальных законов&nbsp; и рассмотреть те законопроекты, которые предлагает "Оппозиционный бок" – это в первую очередь поднять социальные стандарты в нашей&nbsp; стране,&nbsp; дать людям нормальные пенсии и заработные платы.</p>
<p>Спасибо&nbsp; за внимание и надеюсь на ваше&nbsp; понимание!</p>
<p>&nbsp;</p>
<p>ГОЛОВУЮЧИЙ.&nbsp; Мосійчук Ігор Володимирович,&nbsp; Радикальна партіяю</p>
<p>&nbsp;</p>
<p>17:11:04</p>
<p>МОСІЙЧУК І.В.</p>
<p>Ігор Мосійчук, Радикальна партія. От мені цікаво: де рік тому, два роки тому, були ці фельдмани, королевські і іже з ними? Якою соціальною справедливістю і соціальними стандартами вони переймалися, коли грабували український народ і українську державу? Про що можуть говорити вони зараз? Вони кажуть, дайте пенсії, так поверніть вкрадене, поверніть те, що ви вкрали в людей! Поверніть в країну те, що крали. Ваш колега Шурма проголосував проти надання допомоги, соціальне забезпечення військових, а ви говорите тут про соціальну справедливість. Да бачив народ соціальну справедливість від вас. Соціальна справедливість буде тоді, коли слідчі прокуратури постукають у ваші двері і запитають звідки маєтки, автомобілі, звідки палаци за кордоном і в країні?</p>
<p>Цей законопроект це провокація, внесена в парламент з однією єдиною метою, показати як вовки наряджаються в овечі шкури, в захисників народних інтересів, ті, хто обдирав народ, тепер починають його захищати. А пенсії, про які тут говорили, і заробітні плати, про які тут говорила з трибуни пані Королевська, їх дійсно потрібно індексувати, але не шляхом таких популістських законів, які пропонує ця банда. Пропонуємо відхилити даний законопроект і до нього більше не повертатися. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Отже, ми маємо пропозицію від комітету. Прізвищ не згадували, говорили про злодіїв в цілому. Якщо це вас ображає, тоді маєте говорити.</p>
<p>Отже, є пропозиція від комітету повернути суб'єкту права законодавчої ініціативи на доопрацювання. І дана пропозиція комітету першою ставиться на голосування. Отже, ставиться на голосування проект Закону про внесення змін до деяких Законів України щодо відновлення соціальної справедливості та недопущення зубожіння населення номер 1085 пропонується даний законопроект повернути суб'єкту права законодавчої ініціативи на доопрацювання.</p>
<p>Будь ласка, голосуємо, голосуємо повернути суб'єкту права законодавчої ініціативи на доопрацювання.</p>
<p>&nbsp;</p>
<p>17:14:11</p>
<p>За-110</p>
<p>Дана пропозиція не набрала необхідної кількості голосів. Тому даний законопроект знімається. Ще за основу, так? Будь ласка,&nbsp; з процедури, ми маємо пройти всі етапи. Будь ласка,&nbsp; першим підняв руку, будь ласка,&nbsp; пан Литвин.</p>
<p>&nbsp;</p>
<p>17:14:38</p>
<p>ЛИТВИН В.М.</p>
<p>Шановний головуючий! Я дивлюся на ці дискусії вони мені нагадають хлопчаків, які в підлітковому віці вишикувавши в шеренгу змагаються в тому хто більший струмок запустить. Давайте, якщо ми говоримо про людей, то будемо в усіх питаннях говорити абсолютно, про соціальний захист людей. І процедурне питання, відповідно до Регламенту перший голосується завжди постановка питання про прийняття законопроекту за основу. Якщо це рішення не приймається, тоді вступає в дію пропозиція і голосується комітету. Треба переголосувати це питання.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, від "Опозиційного блоку", Королевська, будь ласка,&nbsp; репліка, одну хвилину.</p>
<p>&nbsp;</p>
<p>17:15:25</p>
<p>КОРОЛЕВСЬКА Н.Ю.</p>
<p>Уважаемые коллеги! Если мы хотим, чтобы в нашей стране начали работать законы, чтобы их начали выполнять, то нужно начинать хотя бы из себя выполнять элементарные законы и иметь, хотя бы, элементарное уважение к своим коллегам. Есть процедура, есть Регламент, сейчас прекрасно предыдущий выступающий сказал, как должна проходить процедура.</p>
<p>Почему, когда у нас выносят Кабинет Министров законопроекты, которые отбирают у людей пенсии, вводят налоги на пенсии, повышают тарифы, ограничивают сегодня социальную защиту, эти законопроекты в этом зале голосуются, отходя от Регламента, голосуются вне очереди и полным большинством. Когда ставится один за последние несколько месяцев законопроект, который защищает права людей, вы позволяете нарушать Регламент, вы не даете слово, и при этом срываете голосование по этому закону.</p>
<p>Мы настаиваем, чтобы было голосование, как положено. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, останній виступ, Курпієнко. Купрієнко, останній виступ. І переходимо до голосування.</p>
<p>&nbsp;</p>
<p>17:16:33</p>
<p>КУПРІЄНКО О.В.</p>
<p>Купрієнко, Радикальна партія Олега Ляшка. Якщо йти по процедурі, по Регламенту, то спочатку такі популістські закони треба провалити в прийнятті за основу, а потім поставити на голосування повернути суб'єкту законодавчої ініціативи. Це буде і по закону, і по справедливості. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, увага! Я прошу всіх уважно послухати. І хочу наголосити ще раз, що повністю розгляд даного законопроекту йде чітко по процедурі. І просто є намагання або зірвати нашу роботу, або затягнути максимально нашу роботу, щоб ми не поприймали ряд законів по обороні країни, які потрібні нам. Всі, хто мав бажання взяти участь в обговоренні, взяли участь в обговоренні. Першою була поставлена пропозиція комітету. Зараз я поставлю пропозицію за основу. Якщо і вона не набере необхідної кількості голосів, даний законопроект буде вважатися відхиленим. І я прошу, щоб ми швидко це питання закрили і перейшли до розгляду важливих питань.</p>
<p>Отже, ставлю на голосування проект Закону про внесення змін до деяких законів України щодо відновлення соціальної справедливості та недопущення зубожіння населення (№ 1085) за основу. Хто підтримує. я прошу проголосувати.</p>
<p>&nbsp;</p>
<p>17:18:07</p>
<p>За-60</p>
<p>Дякую. Даний законопроект відхилений.</p>
<p>Переходимо до наступного проекту закону: про внесення змін… А, перепрошую, репліка для Шурми. Говорячи про злодіїв, Мосійчук згадав про Шурму.</p>
<p>Будь ласка, репліка, одна хвилина.</p>
<p>&nbsp;</p>
<p>17:18:24</p>
<p>ШУРМА І.М.</p>
<p>Пане Андрій, хто є злодій, ми побачимо через дуже короткий період часу. Прошу трошки в своїх виразах себе стримати.</p>
<p>А зараз звернуся до того депутата, який не вникає в суть голосування, реагує тільки на колір червоний або зелений. Так от я завжди голосую, а не уникаю голосування. І свою позицію, чому я не проголосував за відпустки військовослужбовцям мотивую, що тут є закладена норма соціальності несправедливості. На лінії фронту сьогодні кладуть свої життя люди, які строковій службі належать, так і контрактники. Ці відпустки, які ми даємо цим законом, стосуються лише контрактників. І це звужує право строкової служби.</p>
<p>Тому я маю повне право висловити свою позицію. А той, хто злодій, може, і взагалі не голосує. Я свою позицію висловив відкрито і маю право на її обґрунтування.</p>
<p>&nbsp;</p>
<p>ГОЛОВУЮЧИЙ. Дякую за репліку. Наступний на голосуванні проект Закону про внесення змін до статті 7 Закону України "Про державну соціальну допомогу малозабезпеченим сім'ям" щодо соціального захисту сімей, члени яких мають у власності чи володінні земельні ділянки, номер 1350. І автор-доповідач теж просить підтримати розгляд за скороченою процедурою. Будь ласка, прошу підтримати.</p>
<p>&nbsp;</p>
<p>17:19:59</p>
<p>За-162</p>
<p>Дякую вам. До доповіді запрошується народний депутат України Вознюк Юрій Володимирович. Будь ласка.</p>
<p>&nbsp;</p>
<p>17:20:12</p>
<p>ВОЗНЮК Ю.В.</p>
<p>Шановні колеги, вашій увазі пропонується Закон номер 1350, про внесення змін до статті 7 Закону України "Про державну соціальну допомогу малозабезпеченим сім'ям" щодо соціального захисту сімей, члени яких мають у власності чи володінні земельні ділянки.</p>
<p>Знаєте, сьогодні такий собі у нас день доброї волі. Ми підтримали дитячий юнацький спорт, ми підтримали шахтарів, ми зменшили ставки податків на зарплату не для самих бідних людей, але зробили це. Цим законом пропонується зробити ще одну добре справу. Яка ця справа?</p>
<p>У нас є малозабезпечені сім’ї, сім’ї селян, у володіннях яких є сьогодні землі. Так, вони є, по 6 га і більше. На жаль, ці сім’ї сьогодні не мають права отримати державну соціальну допомогу від держави. В режимі сьогодення це ганебно. І нам потрібно цю правку зробити обов'язково. Про що вона говорить? Про те, що сім'я, яка є малозабезпеченою, яка подала декларацію, яка так само виявила те, що вона малозабезпечена, має право отримати державну соціальну допомогу,</p>
<p>Прошу давайте сьогодні поставимо таку жирну крапку в наших сьогоднішніх справах добрих і проголосуємо за цю правку, і підтримаємо малозабезпечені сім'ї селян. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, я хочу в залу спитатися, чи є потреба проводити обговорення? <i>(Шум у залі)</i> Є потреба. Тоді, якщо є потреба ми записуємося: два – "за", два – "проти". Будь ласка.</p>
<p>Будь ласка, Дунаєв Сергій Володимирович. З місця чи ви з трибуни? З місця, будь ласка, включіть мікрофон.</p>
<p>&nbsp;</p>
<p>17:22:10</p>
<p>ДУНАЄВ С.В.</p>
<p>Уважаемые коллеги, прошу передать слово народному депутату Украины Королевской Наталье Юрьевне.</p>
<p>&nbsp;</p>
<p>ГОЛОВУЮЧИЙ. Кому? Вибачте, я не почув.</p>
<p>&nbsp;</p>
<p>17:22:21</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие! "Оппозиционный блок" будет поддерживать данный законопроект, потому что мы все прекрасно понимаем, в результате непрофессиональной, непродуманной, несистемной политики правительства, сегодня каждый день ухудшается социально-экономическое положение в стране. И в связи с этим, к сожалению, каждый день малообеспеченных семей в нашей стране становится все больше и больше. Но социальный стандарт не пересматривался и с конца 2013 года малообеспеченные семьи не получили ни одной копейки индексации своих доходов. Но при этом правительство умудрилось в прошлом году сократить 12 тысяч социальных работников, это тех людей, которые шли в каждую семью, помогали, организовывали быт этой семьи, помогали детям идти в садик, помогали родителям трудоустроиться и тем самым сокращали количество малообеспеченных семей.</p>
<p>Сегодня эта система парализована. Поэтому мы считаем необходимо&nbsp;сейчас менять подходы и давать все больше возможности нашим семьям, которые не в состоянии сегодня сами организовать свою жизнь и обеспечить себе доход, хотя бы получать помощь и поддержку государства. Но мы так же считаем, что ко второму чтению данный законопроект должен быть доработан.</p>
<p>И помимо не только расширения базы начисления мы должны обязательно провести индексацию социального стандарта. Чтобы позволить нашим малообеспеченным семьям сегодня хоть капельку, но накормить своих деток, чтобы их одеть хотя бы в школу и хотя бы дать возможность сегодня этим семьям увидеть свет в конце туннеля. А не тот страшный поезд, который сегодня запустило правительство…</p>
<p>&nbsp;</p>
<p>ГОЛОВУЮЧИЙ. Будь ласка, Крулько Іван, Всеукраїнське об'єднання "Батьківщина". З місця, будь ласка. Включіть мікрофон.</p>
<p>&nbsp;</p>
<p>17:24:24</p>
<p>КРУЛЬКО І.І.</p>
<p>Іван Крулько, фракція "Батьківщина". Фракція "Батьківщина" буде підтримувати цей важливий законопроект. І я хотів би пояснити, з яких саме причин. Є абсолютно необґрунтовано, коли в законі визначено, що малозабезпечена сім'я, яка має у власності або володінні земельну ділянку 0,6 і більше га, звільняється від можливості отримати допомогу. Чому.</p>
<p>Відповідно до цього ж самого закону малозабезпеченою сім'єю визнається та родина, яка має сукупний дохід менше, ніж прожитковий мінімум. Отже, сама сума доходу має бути тим критерієм, який визначає, потрібно цій сім'ї надавати допомогу від держави чи ні. А не володіння чи користування земельною ділянкою.</p>
<p>Більше того, у нинішній редакції закону визначена дуже суб'єктивна категорія. А саме чи приносить ця ділянка дохід, чи ні. Хто повинен визначити, чи ця ділянка приносить дохід, чи ні? Тому я вважаю, що цей закон потрібно приймати.</p>
<p>Ми маємо підтримати село, ми маємо підтримати тих людей, які фактично сьогодні на своїх плечах тримають Україну і тримають українську економіку. І, більше того, шановні колеги, давайте врешті-решт на цьому тижні приймемо рішення щодо індексації заробітних плат і пенсій, приймемо рішення про відновлення пенсій тим людям, які свою пенсію заробили, не можна пенсію обкладати податками, не можна сьогодні знищувати тих людей, які працюють на цю державу. Тому голосуємо за цей закон і знімаємо ті норми, які носять суб'єктивний характер і, які в тому числі включають корупціогенну складову, оскільки будь-який працівник визначає може така сім'я бути малозабезпеченою, може вона отримувати допомогу від держави чи ні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, від "Блоку Петра Порошенка" Каплін Сергій Миколайович.</p>
<p>&nbsp;</p>
<p>17:26:22</p>
<p>КАПЛІН С.М.</p>
<p>Каплін, "Блок Петра Порошенка", Полтавська область, 144-й виборчий округ.</p>
<p>Ну, по-перше, Наталія Юріївна, до ручки село довела частина якраз вашої команди, яка зараз присутня в "Опозиційному блоці" разом із Азаровим і разом із Януковичем.</p>
<p>По-друге, ви, коли починаєте критикувати уряд, ви, по-перше, здобудьте на це право, бо коли голосували за Прем'єра тільки дві людини в цьому парламенті натиснули червону кнопку я і мій колега по блоку, ви ж заховалися в кущі усі разом. А тепер, коли ви побачили невдалі кроки уряду, коли ви побачили його безнадійність, ви починаєте на цьому спекулювати і робити собі піар.</p>
<p>По-третє, "Блок Петра Порошенка" завжди підтримував селян і село. Згадайте, як ми разом з Оксаною Продан і Тарасом Кутовим добилися, щоб селянам продовжили можливість продавати своє м'ясо і молоко і вижити в цих умовах.</p>
<p>По-четверте, ми підтримаємо цю ініціативу.</p>
<p>І, по-п'яте, на цьому ми не повинні зупинитися. Селянам треба дати адекватну ціну на газ, вони мають платити втричі менше. Прості люди з села не можуть вижити з такою ціною на газ.</p>
<p>Наступне. Селянам треба дати нормальну пенсію. Селянам треба соціальний захист.</p>
<p>І останнє. Ми повинні берегти колиску України – наше село. Це наша остання надія врятувати країну від банкрутства. Не прем'єри і нові міністри, а натруджені сільські руки, ті люди, які за рахунок своїх мозолів рятують цю країну від дефолту, врятують цю країну від банкрутства і ми матимемо процвітаючу країну, і ця країна процвітатиме завдяки цим натрудженим рукам українських жінок, українських селян і їх дітей, які залишаються в селі і будуть рятувати нашу неньку Україну.&nbsp;</p>
<p>&nbsp;</p>
<p>ГОЛОВУЮЧИЙ. Корчинська передає слово Олегові Ляшку. Будь ласка, Олег ляшко, від трибуни.</p>
<p>&nbsp;</p>
<p>17:28:43</p>
<p>ЛЯШКО О.В.</p>
<p>Олег Ляшко, Радикальна партія. Що ви, діти асфальту, можете знать про село? Я вам розкажу про село. Ви смієтеся, паразити! Над чим смієтеся? Над тим, що люди в селі зарплати не мають, роботи не мають?! Над тим, що діти селян виїжджають у місто, виїжджають за кордон?! Над тим, що в генделиках тиняється молодь? Над тим, що там немає ФАПів, там немає лікарень?! Раніше по 3 корови в одному дворі стояло, сьогодні – 1 корова на 3 села. І ви, діти асфальту, розказуєте про село? Ви 23 роки незалежності рятуєте село! Ви&nbsp;&nbsp; його угробили це село, тому що ви не знаєте,&nbsp; що таке українська земля, тому що ви не знаєте, що таке ходити босими ногами по тій стерні, крутити&nbsp; коровам і бичкам, тому що ви не росли&nbsp; в селі, тому ви байдужі до села! Що треба сьогодні нашим селянам? Головне: робота, можливість продати свою продукцію,&nbsp; зараз людям треба дешеві кредити, дешеві паливно-мастильні матеріали. Можливість коли дід і баба пропрацювали в селі колгоспники,&nbsp; дайте їм&nbsp;&nbsp; дешеві медикаменти,&nbsp; дайте їм газу дешевого, привезіть їм машину дров,&nbsp; дайте їхнім дітям вивчитись і мати роботу! А потім будете розказувати про село.</p>
<p>Слава Україні!</p>
<p><i>&nbsp;</i></p>
<p>ГОЛОВУЮЧИЙ.&nbsp;&nbsp; Дякую!</p>
<p>&nbsp;Я ще&nbsp; хочу запросити до слова, 30 секунд, репліка Королевській, 30 секунд. І потім – голова комітету, представник комітету Куніцин до слова.&nbsp; Будь ласка.</p>
<p>&nbsp;</p>
<p>17:30:44</p>
<p>КОРОЛЕВСЬКА Н.Ю.</p>
<p>Уважаемые коллеги! При всем огромном уважении к этому почтенному собранию, мне хочется сказать одно: ну давайте хотя бы названия законопроектов читать. Ну если уже&nbsp; по сути не хватает времени, если уж там&nbsp; разобраться, что предлагают наши коллеги, ну хотя бы название. Я хочу&nbsp; сказать, что данный&nbsp; законопроект, он не про село был, этот законопроект&nbsp; о малообеспеченных семьях. Поэтому, коллеги, я прошу, давайте поддержим малообеспеченные семи и проголосуем. А за село следующий законопроект, Ляшко обязательно&nbsp; поддержим, то что он сказал! Прошу поддержать данный законопроект. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, ще одну хвилину Головко і потім вже Сергій. Товариство, ми будемо безконечно обговорювати, всі фракції отримали слово. "Народний фронт" ще не мав слова, так?</p>
<p>&nbsp;</p>
<p>17:31:42</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні депутати, колеги, ми багато чули про бідне страждальне село, але хочеться сказати, що парламент за свої роки практично жодного разу не поміг тому селу, не посприяли, ніхто не дає кредитів для селян, ніхто не дає інші умови, які б їм посприяли у веденні сільського господарства. Сьогодні ціна на молоко практично змушує селян вирізати худобу, єдина корова годувальниця, а вони залишаються без засобів існування. І тому наше завдання якраз підтримати такі законопроекти, а не навпаки, створювати умови для того, щоб знищували наше село. Я розумію, що хтось хоче за безцінь забрати українську землю, щоб селяни всі виїхали по за кордонах і повиїжджали з сіл, і вони вимерли. Але ми маємо створити умови, щоб захистити село.</p>
<p>І тому, до речі, цього якраз тижня, в четвер має розглядатися закон про підняття закупівельної ціни на молоко. І я закликаю підтримати цей законопроект і проект про підняття ціни на молоко. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Героям слава! Справді, "Народний фронт" не мав виступу, якщо настоює "Народний фронт"… Від трибуни, будь ласка, Кривошея одна хвилина.</p>
<p>&nbsp;</p>
<p>17:33:00</p>
<p>КРИВОШЕЯ Г.Г.</p>
<p>Шановні друзі, по-перше, я хочу підтримати Олега Ляшка і не погодитися з пані Королевською, тому що те, що ви читаєте, то ви мабуть не зрозуміли, 0,6 тобто 60 соток землі у місті, принаймні у Києві, точно ні в кого немає із малозабезпечених сімей. Тому я хочу звернути увагу, що потрібно дійсно читати що там написано. Це перше.</p>
<p>Друге. Шановні друзі, ви готові підтримати. І є така пропозиція: давайте його проголосуємо за основу і в цілому. І всі разом закриємо раз і назавжди отут оце обговорення по цьому питанню – і покажемо, як всі готові підтримати соціально незахищених верств населення.</p>
<p>Фракція "Народний фронт" готова підтримати і буде за це голосувати. Я прошу всіх депутатів підтримати малозабезпечених селян, і малозабезпечених сімей в тому числі. Дякую, шановні друзі. Фракція "Народний фронт" за народ!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від комітету ми маємо почути позицію. Будь ласка, Сергій Володимирович Куніцин. Скажіть головне: чи допускає комітет голосування за основу і в цілому?</p>
<p>&nbsp;</p>
<p>17:34:07</p>
<p>КУНІЦИН С.В.</p>
<p>Шановні депутати, комітет розглянув цей законопроект. І я думаю, що не важливо, де народилася людина, де вона живе: на асфальті чи в селі. Ми, дійсно, наприймали законів, які б'ють по мільйонах українцях: оподаткували пенсії… Тому комітет одноголосно підтримав цей законопроект і вважає, що його треба прийняти за основу і в цілому.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шановні колеги, я прошу зайти в зал тих, хто є в кулуарах, підготуватися до голосування.</p>
<p>І я ставлю на голосування проект Закону про внесення змін до статті 7 Закону України "Про державну соціальну допомогу малозабезпеченим сім'ям" щодо соціального захисту сімей, члени яких мають у власності чи володінні земельні ділянки (№ 1350). Ставлю пропозицію за основу і в цілому. Будь ласка, прошу підтримати.</p>
<p>&nbsp;</p>
<p>17:35:17</p>
<p>За-255</p>
<p>Дякую за підтримку. Вітаю авторів законопроекту. <i>(Шум у залі)</i></p>
<p>А я поставив за основу і в цілому. Я сформулював: за основу і в цілому, товариство. І так ми голосували.</p>
<p>Наступний законопроект. ми трошки з ритму збились, товариство. У нас залишилось 25 хвилин, і ще в першому читанні чотири закони. Хоча би два треба з них пройти.</p>
<p>Будь ласка, наступний. Проект Закону про внесення змін до деяких законів України з питань пенсійного забезпечення (№1466).</p>
<p>Доповідач просить поставити за скороченою процедурою.&nbsp; Правильно? Я прошу підтримати, колеги, скорочену процедуру.</p>
<p>&nbsp;</p>
<p>17:36:12</p>
<p>За-167</p>
<p>Дякую за підтримку. І я запрошую до слова Кириленка Івана Григоровича. Будь ласка.</p>
<p>&nbsp;</p>
<p>17:36:20</p>
<p>КИРИЛЕНКО І.Г.</p>
<p>Шановний Голово! Шановні колеги! Іван Кириленко, фракція "Батьківщина".</p>
<p>В&nbsp; комплексі заходів щодо посилення обороноздатності нашої країни дуже важливе значення має соціальна підтримка захисників Вітчизни та членів їх сімей. Ми це демонстрували неодноразово в цьому залі. А тому метою цього закону є надання можливості особам з числа колишній військовослужбовців одержання належних їм сум пенсій, не нарахованих та невиплачених не з їх вини, без обмеження строків – це перша норма, та технічне, але важливе уточнення порядку застосування окремих норм&nbsp; Закону&nbsp; "Про пенсійне забезпечення" – це друге. Отже законопроект передбачає відновлення соціальної справедливості для військових, а саме: доповнити чинну норму статті 51 Закону України "Про пенсійне забезпечення осіб, звільнених з військової служби" положенням, відповідно до якого перерахунок цілком законної пенсії не проведений з вини державних органів, які видають довідки для перерахунку пенсій, здійснюється з дати виникнення права на нього без обмеження строку. Чому так? Відповідно до статті 63 діючого цього Закону усі призначені за цим законом пенсії підлягають перерахунку у зв’язку зі зміною розміру хоча б одного з видів грошового забезпечення відповідних категорій військовослужбовців. Тобто надбавок, доплат, підвищень та премій у розмірах, встановлених законодавством.</p>
<p>Перерахунок пенсій здійснюється на момент виникнення права на перерахунок пенсій і провадиться в порядку, встановленому Кабінетом Міністрів у строки, передбачені частиною другою статті 51 цього Закону. Відповідно до цього порядку такі перерахунки провадяться без особистої участі військового чи його звернення, а лише за поданням державними органами, які видають довідки для перерахунку пенсій.</p>
<p>А тому в разі виявлення військово…</p>
<p>&nbsp;</p>
<p>ГОЛОВУЮЧИЙ. Будь ласка, скільки? Будь ласка, 10 секунд, дайте завершити.</p>
<p>&nbsp;</p>
<p>КИРИЛЕНКО І.Г. А тому у разі виявлення військовим порушення своїх прав, повернути належні йому кошти він не може, оскільки діючий закон обмежує строки повернення пенсії при перерахунку річним терміном.</p>
<p>&nbsp;</p>
<p>ГОЛОВУЮЧИЙ. Ще, будь ласка, 10 секунд.</p>
<p>&nbsp;</p>
<p>КИРИЛЕНКО І.Г. По суті, військові пенсіонери на сьогодні у цьому зв’язку безправні. І ми це можемо сьогодні врегулювати. Крім того, в розділі 15 Закону України "Про загальнообов’язкове державне пенсійне страхування", слово "передбаченого" треба замінити словом "передбачених", що…</p>
<p>&nbsp;</p>
<p>ГОЛОВУЮЧИЙ. Дайте, будь ласка, можливість завершити. Будь ласка.</p>
<p>&nbsp;</p>
<p>КИРИЛЕНКО І.Г. … що надасть змогу однозначно тлумачити вимоги цього закону стосовно віку та стажу при призначенні пенсій військовим. Прошу підтримати профільний комітет – "за", науково-експертне – теж "за". Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам. Є співдоповідач, до співдоповіді запрошується голова підкомітету Комітету з питань соціальної політики &nbsp;зайнятості та пенсійного забезпечення Драюк Сергій Євсейович, від трибуни. Будь ласка, включить мікрофон.</p>
<p>&nbsp;</p>
<p>17:39:46</p>
<p>ДРАЮК С.Є.</p>
<p>Шановні колеги, Комітет з питань соціальної політики зайнятості та пенсійного забезпечення розглянув даний законопроект на своєму засіданні 8 квітня і в цілому підтримує даний законопроект.</p>
<p>Однак враховуючи, що були зауваження від Головного науково-експертного управління, а також від комітету бюджетного щодо моменту набуття чинності, от, а також з інших питань, комітет пропонує Верховній Раді прийняти в першому читанні даний законопроект за основу, доручити головному комітету при підготовці до другого… підготувати його до другого читання з урахуванням зауважень. Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Колеги, є потреба обговорювати? Є, є, піднімає Олег Ляшко руку і тому, товариство, два – "за",</p>
<p>два – "проти". Будь ласка, записуємося.</p>
<p>Як я підозрюю, Огневич передає слово Ляшку. Від Радикальної партії Олега Ляшка виступатиме Олег Ляшко.</p>
<p>&nbsp;</p>
<p>17:41:06</p>
<p>ЛЯШКО О.В.</p>
<p>Олег Ляшко, фракція Радикальної партії. Я хочу щиро подякувати колезі Івану Кириленку за те, що він перейнявся проблемами пенсійного забезпечення військовослужбовців. Абсолютно дуже своєчасне, дуже правильно підняте питання.</p>
<p>І фракція Радикальної партії, безумовно, одностайно, всі, як один, і закликаємо весь парламент проголосувати за цей закон. І дати можливість колишнім військовослужбовцям отримувати пенсію по справедливості. Щоб закон правильно нараховував цю пенсію.</p>
<p>Але водночас наша фракція вимагає від уряду, від парламентської коаліції розгляду питань пенсійного забезпечення не лише військовослужбовців, а всіх категорій українських громадян. Ми бачимо, що перевиконання доходів державного бюджету за січень-квітень становить 21 мільярд гривен.</p>
<p>Тому ми вважаємо, абсолютно на часі проголосувати закон і повернути пенсіонерам 15 відсотків пенсії, які у них украли! Хто має право в людей, які працювали все життя, заробили собі на пенсію, сьогодні забирати 15 відсотків пенсії?! Хто має право у чорнобильців, які своє життя віддавали, рятуючи країну від чорнобильської зарази, забирати сьогодні пенсію?!</p>
<p>Тому ми вимагаємо від коаліції, від уряду невідкладно, завтра внести на розгляд парламенту наш закон, який ми зареєстрували, і повернути пенсіонерам їхні пенсії! Заробляти треба не на пенсіонерах, не на малоімущих! З олігархів беріть, з тих, хто обкрадає країну, беріть! Менше крадіть! З корупцією боріться! А пенсіонерам, чорнобильцям, ветеранам, інвалідам віддайте те, що їм належить! Віддайте їхні пенсії!</p>
<p>&nbsp;</p>
<p>ГОЛОВУЮЧИЙ. Дякую. Герасимов Артур Володимирович. Герасимов. Будь ласка, включіть мікрофон.</p>
<p>&nbsp;</p>
<p>17:43:22</p>
<p>ГЕРАСИМОВ А.В.</p>
<p>Артур Герасимов, "Блок Петра Порошенка". Фракція "Блоку Петра Порошенка", безумовно, буде підтримувати і цей законопроект, і інші законопроекти, які спрямовані на вдосконалення пенсійного забезпечення наших громадян. І я хотів би ще звернути вашу увагу на те, що в тяжких умовах, в яких опинилися наші пенсіонери сьогодні ми маємо дійсно бути дуже консолідованими відносно будь-якого законопроекту, який спрямований на покращення життя саме цієї категорії населення. Тому ще раз кажу, що фракція "Блоку Петра Порошенка" підтримує цей законопроект і закликаю всіх колег консолідовано підтримати його також. Дякую.</p>
<p>&nbsp;</p>
<p>ГОЛОВУЮЧИЙ. Сергій Соболєв передає Іванові Кириленко. З трибуни, так? Будь ласка.&nbsp;</p>
<p>&nbsp;</p>
<p>17:44:16</p>
<p>КИРИЛЕНКО І.Г.</p>
<p>Шановні колеги, дві суттєві деталі, які випали з контексту нашої розмови.</p>
<p>Перша суттєва деталь. Ми розуміємо, що сьогоднішні військові, які сьогодні боронять честь, свободу, незалежність нашої Батьківщини будуть завтра колишніми, а цей закон стосується колишніх. Так от ми в цьому законі прибираємо лукавство, яке полягає в наступному, що військовослужбовець цей безправний, він не знає, якої миті, ми прийняли рішення десь надбавку надати цій категорії, десь премію, десь іще якусь соціальну пільгу додати, він цього не знає, а закон передбачає, що автоматично колишньому це теж нараховується. Тобто той, хто сьогодні пролива кров, воює, завтра буде колишнім і підпаде під це лукавство. Лукавство полягає в тому, що подання в Пенсійний фонд, да, і в Міністерство оборони, в Міністерство соціального захисту і інші відомства, а вони чи забувають, чи в суєті суєт у них це не виходить і тому страждають десятки, сотні тисяч людей, завтра постраждають ті, хто сьогодні воює. Друзі, приберемо це лукавство вкінці-кінців – голосуємо "за"! Спасибі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, надійшла пропозиція голосувати за основу і в цілому. Чи вона підтримується залом? Чи&nbsp; заперечення? Підтримується залом.</p>
<p>Тоді я ставлю на голосування. Прошу народних депутатів зайти в зал, зайняти свої робочі місця. Я ставлю на голосування проект Закону про внесення змін до деяких законів України з питань пенсійного забезпечення (№ 1466) за основу і в цілому. Будь ласка, голосуємо, визначаємось. Спочатку за основу, перепрошую, перше голосування – за основу. За основу, прошу проголосувати.</p>
<p>&nbsp;</p>
<p>17:46:12</p>
<p>За-223</p>
<p>Я думаю, що не встигли просто народні депутати. Я прошу колег зайти в зал, зайняти робочі місця. І я поставлю на голосування за повернення.</p>
<p>Отже, ставлю на голосування пропозицію повернутися до голосування за проект Закону 1466. Будь ласка, прошу визначитись, прошу голосувати.</p>
<p>&nbsp;</p>
<p>17:46:52</p>
<p>За-222</p>
<p>Шановні колеги, хто… Хтось не встиг голосувати? Давайте я ще третій раз поставлю, колеги! Я прошу, хто є в кулуарах, хто не є в залі, прошу зайти в зал для голосування. Я поставлю ще раз на голосування. Я дуже прошу зайти в зал, зайняти робочі місця. Отже я ставлю на повернення проект&nbsp; Закону про внесення змін до деяких законів&nbsp; України з питань пенсійного забезпечення 1466. За повернення,&nbsp; будь ласка, голосуємо.</p>
<p>&nbsp;</p>
<p>17:47:46</p>
<p>За-224</p>
<p>Острікова не встигла? Я ще раз, але це в останнє вже поставлю. Товариство, я дуже прошу бути уважними, востаннє ставлю на&nbsp; голосування повернутись&nbsp; до законопроекту 1466,&nbsp; будь ласка, прошу голосувати.&nbsp;</p>
<p>&nbsp;</p>
<p>17:48:30</p>
<p>За-227</p>
<p>Тепер ставлю пропозицію проголосувати за основу проект Закону про внесення змін до деяких законів&nbsp; України з питань пенсійного забезпечення (номер 1466),&nbsp; за&nbsp;&nbsp; основу,&nbsp; будь ласка, визначаємось.</p>
<p>&nbsp;</p>
<p>17:49:00</p>
<p>За-227</p>
<p>Дякую.</p>
<p>Переходимо до наступного законопроекту.&nbsp;</p>
<p>У мене є відчуття, що в цілому немає шансів, що він пройшов. Ні, є які заперечують. Товариство, вибачте, є хто заперечує в цілому. Я не буду ставити на голосування. А я вам показую хто, Медуниця Олег. Товариство, ми пройшли етап, ми підтримали пропозицію комітету. Наступний законопроект є не менш важливий як цей, тому, будь ласка, переходимо до наступного законопроекту, який є суміжний з тим, який ви вже розглядали, про внутрішньо переміщених осіб. І є прохання, щоб ми його швидко розглянули і підтримали.</p>
<p>1835. Є пропозиція від авторів за скороченою процедурою його розглянути. І прошу проголосувати за скорочену процедуру, будь ласка.</p>
<p>&nbsp;</p>
<p>17:50:13</p>
<p>За-163</p>
<p>Дякую вам. До доповіді запрошується народний депутат України Помазанов Андрій Віталійович. Будь ласка, з трибуни. Попрошу максимально лаконічно, бо в нас обмежений час.</p>
<p>&nbsp;</p>
<p>17:50:26</p>
<p>ПОМАЗАНОВ А.В.</p>
<p>Шановний головуючий, шановні колеги народні депутати, так сталося, що сьогодні вже розглядалася суміжна тема, дійсно законопроект 2166, який ми всі успішно прийняли. Цей законопроект 1835, він є не менш важливим, він доволі широко трактує права внутрішньо переміщених осіб і направлений саме на забезпечення конституційних прав внутрішньо переміщених осіб, а саме шляхом, з урахуванням внутрішньо переміщених осіб до категорії громадян, що мають додаткові гарантії у сприянні працевлаштуванні, прощення порядку вступу на посаду державного службовця, для таких осіб. Надання переважного права при скороченні чисельності чи статусу працівників, тобто трудові права забезпечує. Звільняє внутрішньо-переміщених осіб від сплати мита за відновлення втрачених документів, які посвідчують особу. Звільняють таких осіб від сплати мита за реєстрацію місця проживання і забезпечують, власне, позачергове влаштування дітей в дошкільні та загальноосвітні навчальні заклади і переведення до державного вищого навчального закладу, професійно-технічного навчального закладу з обов'язковим наданням гуртожитку на період навчання тим хто не має житла.</p>
<p>Ми всі розуміємо, що зараз йде війна, зараз є більше ніж близько півтора мільйони внутрішньо-переміщених осіб, ми не повинні забувати про їх права. І коли людина приїжджає на територію Києва, Франківська, Львова і так далі, вона повинна знати, що її права є забезпеченими, що вона влаштує свою дитину в дитячий садочок, або в загальноосвітній навчальний заклад.</p>
<p>&nbsp;Тому, шановні колеги,&nbsp; сьогодні вже дуже детально розказувалося про схеми проживання внутрішньо-переміщених осіб, про необхідність дотримання прав таких осіб, тому, шановні колеги, я дуже прошу вас одностайно підтримати цей законопроект. Його підтримує і профільний Комітет соціальної політики, і Національне агентство з питань державної служби вони всі зазначили, що цей законопроект доцільно прийняти в першому читанні за основу. Тому, шановні колеги,&nbsp; дуже прошу голосувати "за". Дякую.</p>
<p>&nbsp;</p>
<p>ГОЛОВУЮЧИЙ. Шановні колеги! Є пропозиція за основу – це означає, що буде змога і час оглянути. Я, можливо, попросив би вас підтримати за основу, бо у нас наступний законопроект Денісової не менш важливий є. І, якщо буде ваша ласка, ваш дозвіл я поставлю на голосування відразу. Підтримується?</p>
<p>Дякую, шановні колеги. Приготувалися до голосування.</p>
<p>Ставиться на голосування проект Закону… Дякую вам, дякую. Є вимога обговорювати. Дякую. Тоді прошу записатися два – "за", два – "проти", будь ласка.</p>
<p>Євтушок Сергій Миколайович.</p>
<p>&nbsp;</p>
<p>17:53:29</p>
<p>ЄВТУШОК С.М.</p>
<p>Прошу передати слово Альоні Шкрум.</p>
<p>&nbsp;</p>
<p>ГОЛОВУЮЧИЙ. Шкрум, будь ласка.</p>
<p>&nbsp;</p>
<p>17:53:34</p>
<p>ШКРУМ А.І.</p>
<p>Шкрум Альона, фракція "Батьківщина". Колеги, я просто мушу пояснити, чому я не буду підтримувати цей законопроект. Я отримала декілька висновків від самих вимушено переселених осіб. І, на жаль, я вважаю цей законопроект досить популістичним. І я можу пояснити, чому. Тому що він оперує деклараціями без реальних механізмів реалізації заявлених намірів і без можливості потім ці декларації реалізувати.</p>
<p>Крім того, я вважаю, що фактично він буде сприяти соціальній напрузі, тому що він буде надавати переселеним особам дискримінаційні, нереальні права. Ну, наприклад, позачергове право на житло: при тому що у нас уже в Україні тисячі людей стоять в черзі на отримання житла, мільйон переселенців зможуть їх отримувати позачергово. Це не буде виконано, але це буде сприяти збільшенню соціальної напруги.</p>
<p>І самі переселенці надіслали нам на фракцію такий висновок, що до переселених осіб не треба ставитися, як до недієздатних, малозабезпечених інвалідів. Їм просто треба створити нормальні умови, створити робочі місця – і вони самі будуть заробляти собі на життя і захищати свої права. Тому, на жаль, я вважаю цей законопроект не юридичним, а політичним. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Рибак Іван Петрович, "Блок Петра Порошенка".</p>
<p>&nbsp;</p>
<p>17:54:47</p>
<p>РИБАК І.П.</p>
<p>Прошу передати слово Сергію Капліну.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Сергій Каплін.</p>
<p>&nbsp;</p>
<p>17:54:53</p>
<p>КАПЛІН С.М.</p>
<p>Сергій Каплін, "Блок Петра Порошенка", Полтавська область, 144 виборчий округ. Я передусім хотів би від імені нашої фракції і всього парламенту подякувати тим щирим, добрим, простим людям з усієї України: з Заходу України, з західних областей, з Центральної України, з областей з Півдня і з міста Києва. За те, що вони турботливо, уважно ставляться до наших переселенців, до тих людей, яких змучила війна покинути свої&nbsp; домівки.</p>
<p>Ми будемо підтримувати цей законопроект, бо це наш депутатський борг, громадянський обов'язок – захистити тих людей, які втекли від того пекла, яке відбувається сьогодні на Сході. Ми зобов'язані з великою увагою ставитися до кожного громадянина окремо, до кожної родини, незважаючи на&nbsp; те, яка в нього позиція, тому що вони повернуться в свою Україну на Схід, і вони будуть найкращими, найефективнішими агітаторами усього українського, усього патріотичного. Вони винесуть&nbsp; головний урок з нашої турботи. Вони розкажуть там тим, хто залишився і тим навіть, хто голосував свого часу на цих дурних референдумах, що Україна єдина. Вона сильна, вона потужна. Це випробування для нашої країни, і ми повинні його пройти з гордістю. Ми повинні пройти його з достоїнством. Це має зшити, з'єднати, об'єднати знову нашу державу. Я переконаний у тому, що країна знову житиме стабільно і нормально. І ми маємо, зобов’язані такі законопроекти приймати. І потурбуватися про інші соціальні гарантії і допомогу для цих людей. Слава Україні!</p>
<p>&nbsp;</p>
<p>ГОЛОВУЮЧИЙ. Федорук Микола Трохимович.</p>
<p>&nbsp;</p>
<p>17:56:44</p>
<p>ФЕДОРУК М.Т.</p>
<p>Шановні народні депутати, фракція "Народного фронту" одноголосно підтримує цей надзвичайно актуальний закон. А що стосується тих колег, у кого є опасіння, що тут немає механізмів, – механізм може бути розроблений підзаконними актами. Тому пропонуємо проголосувати за основу. А всі, якщо будуть, пропозиції, їх врахувати в другому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую. Дунаєв Сергій Володимирович.</p>
<p>&nbsp;</p>
<p>17:57:17</p>
<p>ДУНАЄВ С.В.</p>
<p>Уважаемые коллеги, прошу передать слово народному депутату Королевской Наталье Юрьевне.</p>
<p>&nbsp;</p>
<p>ГОЛОВУЮЧИЙ. Королевська. Від трибуни.</p>
<p>&nbsp;</p>
<p>17:57:32</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие. "Оппозиционный блок" однозначно будет поддерживать данный законопроект, потому что действительно здесь уже говорили. Сегодня хочется поблагодарить волонтеров, поблагодарить органы местного самоуправления, тех людей, которые уже больше года взяли на себя ответственность. И только благодаря своим усилиям сегодня поддерживают наших сограждан, поддерживают украинцев с украинскими паспортами, которые приехали к себе домой сюда, в Украину, чтобы получить помощь, поддержку и защиту.</p>
<p>К сожалению, данный законопроект не решит всех тех проблем, которые сегодня есть и это больше все-таки декларация готовности парламента сегодня быть конструктивными и быть справедливыми. И поэтому мы, в первую очередь, требуем от правительства принять комплексную программу государственной поддержки переселенцев, обеспечить программу трудоустройства, социальной защиты и, конечно же, убрать те&nbsp; нормы, которые приняла правительство 79 постановлением, которые нарушают&nbsp; права человека, нарушают&nbsp; Конституцию.</p>
<p>Я хочу вам напомнить, правительство в 79 постановлении приравняло переселенцев к бывшим заключенным, заставив людей не только получать справку о переселенцах, но еще и в случае изменения место постоянного проживания проходить дополнительную регистрацию. И разрешило сегодня&nbsp; Миграционной службе ходить по домам, по квартирам, где поживают переселенцы, и проверять, там ли они действительно живут – это несправедливо и антиконституционно. И мы призываем правительство исправить свои нечеловеческие ошибки и дать нашим переселенцам возможность чувствовать себя в нашей стране достойно и защищенно, они это заслужили. Спасибо за внимание.</p>
<p>&nbsp;</p>
<p>ГОЛОВУЮЧИЙ. Одна хвилина – Олег Ляшко. Так, "Народний фронт" виступав уже.</p>
<p>&nbsp;</p>
<p>ГОЛОС ІЗ ЗАЛУ. Автору.</p>
<p>&nbsp;</p>
<p>ГОЛОВУЮЧИЙ. Автору – по завершенню. Зараз ще не виступили від фракцій. Олег Ляшко. Ми будемо говорити, скільки захочемо, так. Будь ласка.</p>
<p>&nbsp;</p>
<p>17:59:39</p>
<p>ЛЯШКО О.В.</p>
<p>Олег Ляшко, фракція Радикальної партії. Безумовно, наша фракція буде підтримувати цей законопроект, який спрямований на підтримку вимушених&nbsp; переселенців, а давайте називати своїми словами, біженців – громадян України, патріотів, які вимушені були залишити своє постійне місце проживання. Тому що інакше їм був би ризик для їхнього здоров'я, для їхнього життя за те, що вони люблять країну, за те, що вони залишаються українцями і патріотами. І не їхня вина, а їхня біда, що влада їх не захистила, що влада не зупинила терористів і зокрема злодійський блок, який розв'язав війну на Донбасі і дав можливість окупувати Крим.</p>
<p>Я звертаюся до всіх громадян України, які живуть під мирним небом. Підтримайте дітей, підтримайте жінок, переселенців з Донеччини, з Луганщини. Не дай, Бог, нікому бути в такій ситуації. Не дай, Бог, нікому втратити…</p>
<p>&nbsp;</p>
<p>ГОЛОВУЮЧИЙ. Дайте, будь ласка, 10 секунд завершити.</p>
<p>&nbsp;</p>
<p>18:00:51</p>
<p>ЛЯШКО О.В. Не дай, Бог, нікому втратити рідне житло, втратити рідну землю. Особливо, коли в старшому віці люди. Для них дуже важливо сьогодні наша підтримка. Це наші громадяни, це наші люди. І ми звільнимо наш рідний Донбас і Крим, і вони повернуться додому.</p>
<p>&nbsp;</p>
<p>ГОЛОВУЮЧИЙ. Дякую вам. Автору надається ще одна хвилина. Будь ласка, Помазанов Андрій Віталійович. Я на правах ведучого на 15 хвилин продовжу роботу Ради до 18.15 і прошу включити мікрофон.</p>
<p>&nbsp;</p>
<p>18:01:21</p>
<p>ПОМАЗАНОВ А.В.</p>
<p>Шановні колеги! Я дуже вдячний всім, хто висловлює позитивні оцінки цього законопроекту. Ми всі повинні зараз розуміти, що у нас є люди, дуже багато людей, більш ніж мільйон 300 людей, які потребують зараз нашої допомоги. І тому ми повинні думати не про те яким чином законопроект голосувати, не голосувати, ми повинні голосувати не за законопроект, а повинні голосувати за тих людей, які зараз позбавлені нормального проживання і, які вимушені проживати по сараях, ми не говоримо зараз про тих людей, які можуть собі дозволити зняти в Києві пентхаус і приїхали на двох мерседесах. Ми зараз говоримо про тих людей, які не можуть самостійно влаштувати дитину в дитячий садочок і не можуть собі знімати двоповерхову квартиру. Тому, шановні колеги, я дуже вдячний всім за підтримку, підтримаємо цей законопроект і підтримаємо матерів, дітей, людей, які вимушено покинули свої місця проживання. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я хочу підтвердити, ваша пропозиція за основу закон, так? За основу. Тому я ставлю на голосування пропозицію комітету… Прошу зайти в зал, народні депутати, і зайняти робочі місця. Прийняти проект Закону про внесення змін до деяких законодавчих актів України щодо забезпечення реалізації конституційних прав внутрішньо переміщених осіб (номер 1835) за основу. Прошу підтримати даний законопроект за основу, будь ласка.</p>
<p>&nbsp;</p>
<p>18:03:13</p>
<p>За-191</p>
<p>Дякую.</p>
<p>Хто не встиг проголосувати? Товариство, а можна я вам в двох хвилинках поясню, що відбулось, добре? Я вам поясню. 10 хвилин тому в залі були голоси і цей закон вже міг вже бути проголосований 10 хвилин тому. Але п'ятьом людям треба було дуже важливо сказати, що вони дуже підтримують цей закон, один більше другого підтримують. Минуло 10 хвилин: ми не прийняли ще два закони, які стоять в порядку денному, дуже важливі, ми почули п'ять чоловік, які підтримують цей законопроект і зараз в залі немає голосів. Я це говорю до нашої наступної роботи. Звичайно, тому я закликаю, тому згідно Регламенту я даю слово, але закликаю до відповідальності. Коли є поправки до закону, коли є особлива думка, але коли просто є необхідність для камери сказати один одного хто більше підтримує, це призводить до таких наслідків як зараз.</p>
<p>Шановне товариство, зараз нам необхідно розуміти як вийти з даної ситуації. Я прошу автору одну хвилину, бо голосів в залі просто немає. Будь ласка, автор Помазанов, 30 секунд.</p>
<p>&nbsp;</p>
<p>18:04:24</p>
<p>ПОМАЗАНОВ А.В.</p>
<p>Дякую, шановний головуючий. У мене так пропозиція. Я бачу, що дійсно розійшлися, так везе мені, що мої законопроекти розглядаються під кінець робочого дня. І я прошу зараз вас провести сигнальне голосування,&nbsp; і якщо є голоси, ми можемо його підтримати,&nbsp; а якщо ні, я прошу не зривати його, прийняття цього законопроект,у і перенести його першим питанням на завтра.</p>
<p>&nbsp;</p>
<p>ГОЛОВУЮЧИЙ. Згідно Регламенту ми так не можемо робити, ми можемо&nbsp; повернути суб'єкту законодавчої ініціативи. Давайте ми проведемо сигнальне&nbsp; голосування, чи у нас в залі&nbsp; є достатня&nbsp; кількість голосів для голосування.&nbsp;</p>
<p>Шановні колеги, я прошу зайти в зал всіх тих, хто ще знаходиться&nbsp;&nbsp; в кулуарах і не виходити&nbsp; з залу, прошу зайти в зал. Отже,&nbsp; шановні колеги, проводимо сигнальне голосування, чи нас є достатньо для результативного голосування,&nbsp; будь ласка, прошу проголосувати – "за", але це є сигнальне голосування, це не&nbsp; за законопроект.&nbsp; Будь ласка,&nbsp; голосуємо, зелена кнопка – "за".&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>18:05:46</p>
<p>За-215</p>
<p>На жаль, в залі немає необхідної кількості голосів. Хто добіг? Один, два, так, добігло?</p>
<p>Три добігло. Давайте ще раз тоді. Тоді, будь ласка, ще раз прошу сигнальне голосування, проголосувати зеленою кнопкою "за", будь ласка, голосуємо.</p>
<p>&nbsp;</p>
<p>18:06:18</p>
<p>За-216</p>
<p>Немає в залі необхідної кількості голосів.</p>
<p>Шановні колеги, ми порадимось з регламентним комітетом як бути далі. Будь ласка, ще хвилинку. Шановні колеги! Але це недостатньо, все одно порахуйте, 24.</p>
<p>Колеги, я прошу вас одну річ, ми в п'ятницю не встигли зачитати всіх запитів, я продовжу роботу до 18.15. Я прошу мені дати можливість скористатися цих 8 хвилин, щоб ваші запити я міг зачитати, щоб вони могли піти в роботу. Немає заперечень? А за 8 хвилин я закрию вечірнє засідання. Домовилися. Тоді я чесно читаю, а ви, будь ласка, уважно слухайте запити. Дякую вам.</p>
<p>Отже, запит Владислава Бухарєва до Прем'єр-міністра України щодо виділення коштів з Державного бюджету України для капітального ремонту студентської їдальні Сумського державного педагогічного університету імені Макаренка.</p>
<p>Група народних депутатів (Маркевич, Сотник) до Прем'єр-міністра України щодо призначення першим заступником міністра економічного розвитку Олександра Боровика.</p>
<p>&nbsp;Володимира Арешонкова до Прем'єр-міністра України про підключення новозбудованого газопроводу в селищі міського типу Нові Білокоровичі Лугинського району Житомирської області до єдиної системи газопостачання.</p>
<p>Сергія Рудика до віце-прем'єр-міністра України, міністра регіонального розвитку будівництва та житлово-комунального господарства України щодо приведення у відповідність нормативного врегулювання порядку визначення тривалості опалювального сезону.</p>
<p>Сергія Рудика до Прем'єр-міністра України щодо проведення капітального ремонту автодоріг національного значення на території Смілянського, Кам'янського та Черкаського районів Черкаської області.</p>
<p>Руслана Князевича до Генерального прокурора України щодо захисту майнових прав громадянки Кушнікової Ольги Борисівни.</p>
<p>Олексія Гончаренка до Прем'єр-міністра України щодо невідкладного внесення змін до Постанови Кабінет Міністрів&nbsp; України від 12 травня 2015 року номер 271 про проведення прозорої та конкурентної приватизації у 2015 році.</p>
<p>Дмитра Тимчука до Генерального прокурора України щодо результатів дослідування діяльності та бездіяльності колишніх керівників Міністерства оборони України та Генерального штабу Збройних Сил України, які підірвали обороноздатність України.</p>
<p>Валерія Давиденка до Міністерства фінансів України, Міністерства освіти і науки України, Чернігівської ОДА щодо вирішення нагального питання належного фінансування освітньої галузі Борзнянського району Чернігівської області.</p>
<p>Ярослава Дубневича до міністра аграрної політики та продовольства України, виконувача обов’язків директора державного підприємства "Укрспирт" щодо відновлення роботи структурних підрозділів державного підприємства "Укрспирт".</p>
<p>Сергія Капліна до Голови Національного банку України, виконуючого обов'язки Голови правління банку "Фінанси та Кредит" про вжиття дієвих заходів спрямованих на недопущення затримки виплат за договорами строкового банківського вкладу вкладникам Публічного акціонерного товариства "Банк Фінанси та Кредит" у місті Полтава.</p>
<p>Сергія Капліна до Віце-прем’єр-міністра України - міністра регіонального розвитку, будівництва та житлово-комунального господарства України про вжиття заходів щодо оновлення норм витрат палива та теплової енергії на опалення житлових та громадських споруд з метою зменшення соціальної напруги та уникнення значного фінансового навантаження на населення у зв'язку із суттєвим підвищенням тарифів.</p>
<p>Юрія Бублика до Генерального прокурора України, СБУ України про знищення газовидобувної галузі України на території Полтавської області.</p>
<p>Григорія Тіміша до МВС, голови Державної служби України у справах ветеранів війни та учасників АТО щодо вжиття заходів для надання статусу учасника АТО та забезпечення житлом військовослужбовців Національної гвардії України Рилова Микола Вікторовича.</p>
<p>Івана Рибака до міністра фінансів України, виконуючого обов'язки Голови Державного агентства водних ресурсів України щодо необхідності вжиття невідкладних заходів, направлених на продовження фінансування відновлення гідротехнічних споруд та проведення русло-регулюючих робіт на території Неполоковецької селищної ради та Оршовецької сільської ради Кіцманського району Чернівецької області.</p>
<p>Івана Рибака до ГПУ, МВС України щодо невжиття правоохоронними органами України заходів щодо притягнення до кримінальної відповідальності осіб винних у незаконному продажу Публічного акціонерного товариства "Енергопостачальна компанія "Чернівціобленерго" за заниженою ціною.</p>
<p>Павла Різаненка до першого заступника голови Державної реєстраційної служби України щодо проведення законної державної реєстрації речових прав на нерухоме майно за результатами провадження у справі про банкрутство.</p>
<p>Едуарда Матвійчука до Кабінету Міністрів України, Одеської ОДА, Одеської міської ради, Служби автомобільних доріг в Одеській області стосовно необхідності об'єктивного та неупередженого розгляду звернення Одеського обласного лікарсько-фізкультурного диспансеру щодо невідкладного ремонту під'їзної дороги за адресою вулиця 2-й Куликовський провулок, будинок 4.</p>
<p>Едуарда Матвійчука до ГПУ, Міністерства юстиції України, МВС справ, Уповноваженого Верховної Ради України з прав людини стосовно необхідності об'єктивного розгляду звернення мешканки Київського району міста Одеси Клавдії Гребенюк щодо поновлення її конституційного права на житло.</p>
<p>Олександра Онищенка до ГПУ, Міністра екології та природних ресурсів України щодо незаконного видобутку та реалізації піску Товариством з обмеженою відповідальністю "Гідроекоресурс" в межах села Погреби Броварського району Київської області.</p>
<p>Василя Німченка до Генерального прокурора України щодо відкриття кримінальних проваджень стосовно урядовців на чолі з Прем'єр-міністром України Арсенієм Яценюком у справі про корупційні діяння та розкрадання державних коштів.</p>
<p>Володимира Парасюка до Прем'єр-міністра України щодо призначення Володимира Рубанки як представника російського олігарха Костянтина Григоришина, на посаду керівника Державної інспекції з енергетичного нагляду України.</p>
<p>Володимира Парасюка до ГПУ щодо чисельних випадків службової бездіяльності, звинувачень у покриванні наркотрафіку, конвертаційних центрів, корупції, а також зловживання службовим становищем та абсолютної бездіяльності прокурора Львівської області Романа Федика.</p>
<p>Група народних депутатів (Юринець, Подоляк) до Прем'єр-міністра України щодо прискорення процедури внесення змін до порядку формування тарифів на централізоване водопостачання і водовідведення.</p>
<p>Група народних депутатів (Кривошеї, Сташука) до Голови КМД щодо забезпечення безперебійного о гарячого водопостачання в місті Києві.</p>
<p>Ігоря Бриченка до голови Національної комісії з цінних паперів та фондового ринку щодо сприяння припинення незаконної діяльності чинного керівництва корпоративного недержавного пенсійного фонду Національного банку України по зменшенню активів Пенсійного фонду та недопущення рейдерського захоплення об'єктів інвестування корпоративного&nbsp; недержавного пенсійного фонду Національного банку України.</p>
<p>Олександра Вілкула до Прем'єр-міністра України щодо загрози екологічної та техногенної катастрофи через масштабну пожежу на території спецкомбінату "Чорнобильська пуща".</p>
<p>Олександра Вілкула до Прем'єр-міністра України щодо недопущення зриву проведення Міжнародного турніру спортивної гімнастики серед дорослих та молоді 21-25 травня 2015 року.</p>
<p>Оксани Корчинської до міністра внутрішніх справ України про необхідність закупівлі засобів спеціального зв'язку.</p>
<p>Оксани Корчинської до начальника Генерального штабу, Головнокомандуючого Збройних Сил України щодо надання інформації про закупівлю засобів спеціального зв'язку.</p>
<p>Олеся Довгого до Кабінету Міністрів&nbsp; щодо виділення коштів для реконструкції вільного житлового фонду селище Лісове для розселення військовослужбовців та переселенців.</p>
<p>Олеся Довгого до Кабінету Міністрів України щодо необхідності вжиття заходів, спрямованих на захист прав та законних інтересів членів ОСББ "Ювілейний".</p>
<p>Групи народних депутатів (Лук'янчука, Бабенка) до ГПУ, МВС щодо грубих порушень кримінально-процесуального законодавства України посадовими особами правоохоронних органів Київської області.</p>
<p>&nbsp;Юрія Левченка до Прем'єр-міністра України щодо вжиття невідкладних заходів з відновлення постачання гарячої води мешканцям міста Києва, яке було зупинено внаслідок недобросовісних дій приватного монополісти "Київенерго" та бездіяльності Уряду.</p>
<p>Юрія Левченка до Прем'єр-міністра України про незаконну передачу до сфери управління Мінюсту Державного підприємства "Державний інститут комплексних техніко-економічних досліджень", що має стратегічне значення для економіки безпеки держави та відповідальність Мін'юсту за неефективне управління об'єктом державної власності й протиправну діяльність Кабінету Міністрів України з цих питань.</p>
<p>Шановні колеги, 6 годин 15 хвилин, ми встигли зачитати усі запити. Я хочу привітати, день був важливий і продуктивний. І на цьому пленарне засідання Верховної Ради України оголошую закритим. Завтра початок роботи о 10-ій годині ранку. Я дуже прошу всіх прийти, важливий завтра, серйозний порядок денний. Я прошу всіх: о 10-ій ранку завтра збираємося в залі.</p>
<p>Дякую. До завтра.</p>
<p>&nbsp;</p>

