Стенограма пленарного засідання
15 листопада 2016
&nbsp;
<p align=center>ЗАСІДАННЯ ТРИДЦЯТЬ ДРУГЕ</p>
<p align=center>Сесійний зал Верховної Ради України</p>
<p align=center>15 листопада&nbsp; 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:02:55</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу заходити в зал і приготуватись до реєстрації вечірнього засідання. Будь ласка, заходимо в зал.</p>
<p>Колеги, я прошу заходити в зал. Я хочу вам повідомити наступний розгляд наших питань. Отже, наступний проект Закону 2784. Автор законопроекту просить перенести його розгляд. І таким чином в нас залишається останнє питання з блоку питань фінансів і банківської діяльності – це питання, яке було нами включене в порядок денний сьогодні зранку і по якому вже є комітет. Це є проект Закону про внесення&nbsp; змін до деяких законів&nbsp; України щодо відшкодування фізичним особам&nbsp; через систему&nbsp; гарантування вкладів фізичних осіб шкоди, завданої зловживанням у сфері банківської&nbsp; та інших фінансових послуг. Це один з тих&nbsp; законів, які сьогодні люди пікетуючі просять поставити на&nbsp; розгляд Верховної Ради, це є останній законопроект з блоку банківської діяльності. Після того ми перейдемо до блоку питань правоохоронної діяльності.</p>
<p>І тому, колеги, я вас дуже прошу, щоб ми діяли злагоджено, щоб ми змогли повноцінно розглянути блок&nbsp; правоохоронної діяльності, нам дуже важливо, щоб ми діяли всі злагоджено. І я буду колег просити,&nbsp; щоб ми останній закон з&nbsp; блоку банківської діяльності&nbsp; підтримали розгляд його за скорочену процедуру. Якщо ми ввійдемо у довгу процедуру, ми не зможемо повноцінно перейти до блоку правоохоронної діяльності.&nbsp; Комітет, як мені повідомили, одноголосно підтримав цей&nbsp;&nbsp; закон, і тому&nbsp; в нас є всі підстави думати, що в залі ми знайдемо єднання&nbsp; з приводу&nbsp; цього проекту закону.</p>
<p>Отже, першим питанням я поставлю пропозицію скороченої процедури, для того необхідно, щоб депутати&nbsp; були на місцях. Прошу заходити, прошу займати робочі місця і підготуватись до реєстрації на вечірньому засіданні Верховної Ради&nbsp; України.&nbsp;</p>
<p>Можемо проводити реєстрацію?&nbsp; Шановні колеги, прошу провести реєстрацію&nbsp; народних депутатів для участі у вечірньому засіданні.&nbsp;&nbsp; Будь ласка, прошу включити систему реєстрації, прошу зареєструватись.</p>
<p>&nbsp;</p>
<p>16:07:28</p>
<p>Зареєстровано 349 депутатів. Вечірнє засідання Верховної Ради України я оголошую відкритим.</p>
<p>І, колеги, як я і говорив перед тим, ми переходимо до розгляду останнього питання блоку фінансів і банківської діяльності. 5390: проект&nbsp; Закону про внесення змін до деяких законів України щодо відшкодування фізичним особам через систему гарантування вкладів фізичних осіб шкоди, завданої зловживаннями у сфері банківських та інших фінансових послуг. Номер 5390.</p>
<p>І я прошу колег підтримати розгляд за скороченою процедурою, щоб ми могли перейти до блоку правоохоронної діяльності. Колеги, я дуже прошу вас і розумінням, і прошу вас підтримки у цьому питанні. Будь ласка, прошу приготуватися до голосування, прошу зайняти робочі місця.</p>
<p>І я ставлю на голосування пропозицію розгляду за скороченою процедурою проекту Закону 5390, який був внесений Президентом, на розгляд Верховної Ради України як невідкладний. Я прошу проголосувати і прошу підтримати розгляд за скороченою процедурою, колеги, підтримайте. Прошу підтримати. Прошу проголосувати, прошу підтримати розгляд за скороченою процедурою. Будь ласка, колеги, голосуємо.</p>
<p>&nbsp;</p>
<p>16:09:15</p>
<p>За-144</p>
<p>Всіх прошу підійти, я бачу, підходять депутати. Ще раз ставлю на голосування, я прошу уважно голосувати і прошу підтримати цю пропозицію. Я ще раз наголошую, наступний блок правоохоронної діяльності, щоб ми змогли його повноцінно пройти, я прошу підтримати розгляд за скороченою процедурою, колеги.</p>
<p>Отже, будь ласка,&nbsp; займіть робочі місця. І я ставлю на голосування розгляд&nbsp; законопроекту 5390 за скороченою процедурою, колеги. І я прошу підтримати, прошу проголосувати. Будь ласка,&nbsp; колеги.</p>
<p>&nbsp;</p>
<p>16:10:26</p>
<p>За-145</p>
<p>П'ять голосів не вистачає. Я поставлю, третій останній раз, після того ми перейдемо до повної процедури, колеги. Будемо розглядати годину, я не бачу в тому проблеми, тільки ми знову один з блоків розгляду перенесемо на невизначений час. Колеги, я наголошую, ще раз поставлю пропозицію розгляду за скороченою процедурою, якщо не буде голосів, переходимо до повної процедури розгляду.</p>
<p>Законопроект 5390, поданий Президентом як невідкладний, про допомогу вкладникам банків. Я прошу приготуватись до голосування, і я ставлю на голосування пропозицію розгляду за скороченою процедурою, колеги. Прошу підтримати і прошу проголосувати, колеги. Прошу голосувати, будь ласка,&nbsp; прошу підтримати. Колеги, підтримайте.</p>
<p>&nbsp;</p>
<p>16:12:05</p>
<p>За-176</p>
<p>Рішення прийняте.</p>
<p>Ми переходимо до розгляду питань, яке одне із найважливіших в сьогоднішньому порядку денному. І я запрошую до доповіді<a name=_GoBack></a> представника Президента України у Верховній Раді Герасимова&nbsp; Артура Володимировича. Будь ласка, пане Артур.</p>
<p>&nbsp;</p>
<p>16:12:27</p>
<p>ГЕРАСИМОВ&nbsp; А.В.</p>
<p>Шановний пане Голово, шановні колеги! Останнім часом у нашій країні набула розповсюдження схема, за якою у приміщеннях банків&nbsp; фізичним особам пропонується укладати не договори банківського вкладу з банком, а&nbsp; договори позики&nbsp; з небанківськими фінансовими установами через повіреного, яким виступає банк.</p>
<p>За даними Фонду гарантування вкладів фізичних осіб із використанням зазначеної сумнівної схеми було ошукано лише за посередництвом "Банк "Михайлівський" 14 тисяч фізичних осіб на загальну суму, що&nbsp; перевищує 1,5 мільярда гривень.</p>
<p>Крім того, зловживаючи недостатнім&nbsp; рівнем правової та фінансової обізнаності фінансових осіб, банками не надавалися таким особам чітка інформація про те, що на залучені кошти&nbsp; не поширюються гарантії щодо їх відшкодування.</p>
<p>З метою захисту зазначеної категорії осіб, які&nbsp; були ошукані за посередництвом банків та&nbsp; унеможливлення, підкреслюю, унеможливлення використання&nbsp; таких схем у майбутньому, Президентом України внесено до парламенту та&nbsp; визначено як невідкладний проект Закону України про внесення змін&nbsp; до деяких законів України&nbsp; щодо відшкодування фізичним особам через систему гарантування вкладів фізичних осіб шкоди, завданої зловживаннями у сфері банківських та інших фінансових послуг (номер 5390).</p>
<p>Зазначеним законопроектом&nbsp; пропонується поширити на осіб, ошуканих за допомогою вказаної схеми, гарантії відшкодування коштів, передбачених Законом України "Про систему гарантування вкладів фізичних осіб". У зв'язку з цим передбачається доручити Фонду гарантування&nbsp; вкладів вивчити документи щодо&nbsp; кожної ошуканої особи та не пізніше&nbsp; 20 робочих днів з дня набрання чинності законом, проект якого&nbsp; розглядається, розпочати виплати по&nbsp; відшкодування коштів.</p>
<p>Також цим законом банкам забороняється здійснювати без відображення в зобов'язаннях та активах банку операцій шляхом залучення коштів фізичних осіб з метою їх прямого розміщення в кредити.</p>
<p>&nbsp;</p>
<p>ГОЛОВУЮЧИЙ. Одну хвилину завершити, будь ласка.</p>
<p>&nbsp;</p>
<p>ГЕРАСИМОВ&nbsp; А.В.&nbsp;&nbsp;&nbsp;</p>
<p>Також Фонду гарантування вкладів надається право&nbsp; заявляти вимоги до небанківських фінансових установ, якими були залучені кошти у зазначений спосіб, а також пов'язаних з банком осіб, дії або бездіяльність яких призвели до заподіяння шкоди або які внаслідок таких дій або бездіяльності прямо або опосередковано отримали майнову вигоду.</p>
<p>Окрім того, проектом передбачено встановлення заборони фінансовим установам залучати кошти фізичних осіб із зобов'язанням щодо їх повернення у разі, якщо така можливість прямо не передбачена законом.</p>
<p>Хочу наголосити, що цим законом, головні завдання цього закону – це не тільки повернення ошуканим вкладникам коштів, а також виставлення запобіжників, про які я тільки&nbsp; що говорив, на майбутнє, щоб такі ситуації не повторювалися.</p>
<p>З огляду на зазначене прошу підтримати законодавчу ініціативу Президента України та прийняти проект Закону про внесення змін до деяких Законів України (щодо відшкодування фізичним особам через систему гарантування&nbsp; вкладів фізичних осіб шкоди, завданої зловживаннями у сфері банківської та інших фінансових послуг) за основу та в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова Комітету з питань фінансової політики і банківської діяльності Рибалка Сергій Вікторович. Будь ласка, пане Сергій.</p>
<p>&nbsp;</p>
<p>16:16:02</p>
<p>РИБАЛКА С.В.</p>
<p>Шановний пане голово, шановні колеги! Нарешті влада звернула увагу на постраждалих вкладників. Ми провели на базі нашого комітету безліч нарад, але, на жаль, ні один з органів державної інституції не зміг запропонувати, як же вийти із сьогоднішньої ситуації. А ми отримували лише одні відписки.</p>
<p>І приклад цієї ситуації – це вкладники "Банку Михайлівський". Ще влітку це питання стояло на контролі у Президента, і ми знаємо, що це… була створена його розпорядженням робоча група. Але, на жаль, вона зібралася тільки два дні тому.</p>
<p>На базі нашого комітету ми провели комітетські слухання з цього питання, але, на жаль, ні керівник Національного банку, ні навіть заступник не прийшов на ці комітетські слухання. Це говорить про байдужість сьогодні керівництва Національного банку до цього питання.</p>
<p>Ми з колегами по комітету неодноразово обговорювали можливі варіанти вирішення проблеми, і що нас дуже лякає, що сьогодні Національний банк не має суттєвого плану розвитку фінансово-банківської системи на найближчі 5-7 років. Як оновити&nbsp; довіру до банківської системи? Як запустити сьогодні кредитування, економіку? Той план сьогодні, який ми бачимо на сайті Національного банку, навіть працівники Національного банку сьогодні кажуть, що він не відповідає вимогам сьогодення.</p>
<p>На базі нашого комітету з моїми колегами з інших фракцій ми розробили стратегію розвитку банківської системи і пропонували, і вже зареєстрували низку законопроектів. І пропонуємо посилити через законопроект про фонд гарантування вкладів як відповідальність, так і механізми відшкодування грошей ошуканим громадянам.</p>
<p>Саме тому, не зважаючи на наші спільні претензії до влади і розуміючи значимість питання, комітет сьогодні ухвалив рішення: рекомендувати парламенту проголосувати цей законопроект за основу і в цілому. Дякую за увагу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, прошу&nbsp; провести запис: два – "за", два – "проти". Будь ласка.</p>
<p>Від "Блоку Петра Порошенка" Мотузко Олена Олександрівна, будь ласка.</p>
<p>&nbsp;</p>
<p>16:18:35</p>
<p>МАТУЗКО О.О.</p>
<p>Прошу передати слово Ірині Луценко.</p>
<p>&nbsp;</p>
<p>16:18:42</p>
<p>ЛУЦЕНКО І.С.</p>
<p>Шановні колеги! "Блок Петра Порошенка", коаліція, всі свідомі народні депутати будуть підтримувати цей законопроект. Але звертаю вашу увагу, що ошукані вкладники сподіваються на підтримку не тільки нашої коаліції, але й на голоси тих політичних сил, що виводили і виводять до Національного банку та на вулиці Києва.</p>
<p>Прошу вас "Опозиційний блок", фракція "Батьківщини", приєднайтесь і підтримайте цей законопроект. Якщо ви не підтримаєте цей законопроект, то ці ошукані вкладники будуть розуміти все лицемірство вашої позиції. Закликаю весь зал приєднатися до голосування!</p>
<p>&nbsp;</p>
<p>ГОЛОВУЮЧИЙ. Від фракції "Самопоміч" Веселова Наталія Василівна передає слово Олегу Березюку. Будь ласка, пане Олег.</p>
<p>&nbsp;</p>
<p>16:19:40</p>
<p>БЕРЕЗЮК О.Р.</p>
<p>Вельмишановний пане головуючий, вельмишановні пані і панове! Те, що зараз відбувається, воно є не винятком, а є закономірністю. Протягом останніх 10 років легітимний, але злочинний механізм рефінансування банків і їхнього банкрутства вивів з України біля 600 мільярдів гривень. Цим займалися і ті, хто сьогодні бореться проти цього. Тим займаються і ті, хто сьогодні очолює фінансову систему України. Це легітимний, але злочинний спосіб оббирання людей.</p>
<p>Національний банк закрив декілька десятків банків, які і людей не бачили, але які просто виводили гроші з України. Але, разом з тим, в десятках банків постраждали звичайні люди. І сьогодні цими людьми прикриваються, як щит, але ті, хто хоче далі очолювати ту систему.</p>
<p>Сьогодні я звертаюся до Президента України, який є гарантом виконання законів в цій країні. Якщо він не припинить пограбування банків, якщо він не загарантує людям, що їм будуть повернуті гроші, якщо він не покарає директорів і керівництво Національного банка, без якого не відбулася б трагедія з "Банком Михайлівський", це неможливо було б зробити. Тоді на вулицю вийде енергія людей справжня. І це сьогодні є велике попередження інституційній державі. Якщо ми хочемо зберегти державу, ми маємо шанувати закони і людей, які страждають від помилок цієї держави. З іншого боку, цим скористаються справжні вороги: розхитають до того, що просто знищать цю державу і вона стане рабом і васалом тих, що була 300 років, Російської імперії.</p>
<p>Фракція об'єднання "Самопоміч" голосує за цей закон. Він є симптоматичний і допомагає тільки тим людям. Але без покарання теперішнього керівництва Нацбанку, керівників банків, які цілеспрямовано руйнують ці банки, для того щоб вкрасти…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>БЕРЕЗЮК О.Р. …нічого в країні не станеться. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від фракції "Опозиційний блок"&nbsp; Долженков Олександр Валерійович.</p>
<p>&nbsp;</p>
<p>16:22:02</p>
<p>ДОЛЖЕНКОВ О.В.</p>
<p>Здравствуйте, уважаемые коллеги, уважаемые граждане! Тот законопроект, который сейчас рассматривается, без преувеличения является очень важным и судьбоносным для вкладчиков, которые как протестуют, так и находятся дома, но которые душой и сердцем болеют за протестующих.</p>
<p>Однако это лишь следствие, а в чем же причина? Возможна ли вообще такая схема, при которой бы финансовое учреждение, используя услуги финансового агента, в качестве которого выступает банк, брало бы в займы соответствующие денежные средства под процент, возможно бы была б указанная схема без предварительного сговора с руководством со стороны национального регулятора? Я думаю, что нет, я думаю, что это действительно схема при активном участии государственных служащих, чиновников ответственных за принятие решения в банковской сфере и это все привело к таким плачевным последствиям.</p>
<p>Фракцию "Оппозиционный блок" не надо уговаривать и не надо говорить о том, что наша политика является лицемерной. Безусловно, мы этот законопроект будем принимать. Но принятие этого законопроекта даст ответы на интересующие нас вопросы? Наверно нет. Почему? Потому что главный вопрос – кто будет нести ответственность? И будут нести ответственность должностные лица этого финансового учреждения, которое взяло под процент, используя, обманным путем используя имя банка либо все же будут нести ответственность так же представители государственных органов, которые всячески способствовали продвижению реализации этой схемы, будут нести ответственность в частности должностные лица Фонда гарантирования вкладов, которые якобы уклонялись от возмещения и попустительствовали данной схеме. Я думаю, тут вопрос нужно решить комплексно и действующее законодательство позволяет, еще раз говорю, позволяет привлечь к ответственности этих виновных лиц, но во избежание этих неблаговидных конечно явлений этот законопроект нужно принимать и фракция "Оппозиционный блок" будет в этом поддерживать.</p>
<p>&nbsp;</p>
<p>ГОЛОВУЮЧИЙ. І від фракції "Батьківщина" Кужель Олександра Володимирівна передає слово Юлії Володимирівні Тимошенко, будь ласка.</p>
<p>&nbsp;</p>
<p>16:24:16</p>
<p>ТИМОШЕНКО Ю.В.</p>
<p>Шановні друзі, майже три роки вже ведеться політика новою пост-Майданною владою і один з наслідків роботи цієї влади вщент корумпованої, абсолютно непрофесійної, тотально олігархічної є те, що люди отримали курс гривні втричі нижчий, ніж був до того. Зруйновано все: малий бізнес, родинні бюджети, і насправді біля 400 мільярдів гривень конфісковано у людей через політику Національного банку, абсолютно точно проведену Президентом України.</p>
<p>Сьогодні люди не знають, як жити. І вони, багато років чекаючи результату, об'єдналися в єдину раду ошуканих вкладників, і в тому числі ті, хто взяв валютні кредити, і оголосили на сьогоднішній день збір всіх людей, які постраждали від банківської системи, для того, щоб натиснути на Президента і примусити діяти.</p>
<p>І хочу привітати сьогодні всіх ошуканих вкладників, тих, хто взяв валютні кредити. Це спрацювало, саме ваше об'єднання, саме ваша сила синергії, ваш тиск на Президента персонально. І Президент, боячись вашої сьогоднішньої акції, запросив ошуканих вкладників банку "Михайлівський" і підписав перед телебаченням законопроект, який сьогодні буде голосуватись. Ми його підтримаємо.</p>
<p>І хочу сказати, що це справжня перемога людей. Без тиску вулиці, на жаль, не цей Президент, не ця Рада, не Кабінет Міністрів діяти не можуть. І тому я хочу зараз звернутися до всіх громадян України. Ваше життя свідомо нищиться корупціонерами найвищого ґатунку, Президентом-олігархом. Боріться, не здавайтеся! Україна – сильна і заможна держава, сильна нація…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>ТИМОШЕНКО Ю.В. …сильна нація зможе перемогти це мракобесие, яке сьогодні є. І я знаю, що люди об'єднаються і будуть діяти, і так само досягнуть результату, як сьогодні. Вітаю і дякую всіх ошуканих вкладників і тих, хто взяв валютні кредити. Дійте далі!</p>
<p>&nbsp;</p>
<p>ГОЛОВУЮЧИЙ. Шановні колеги, хто ще з фракцій виступить? "Народний фронт". Щоб знати наперід. Радикальна партія, все, так?</p>
<p>Колеги, ще два виступи, і переходимо до прийняття рішення. Через п'ять хвилин прийняття рішення, я прошу запросити всіх депутатів у зал.</p>
<p>&nbsp;Будь ласка, від "Народного фронту" Максим Бурбак.</p>
<p>&nbsp;</p>
<p>16:27:10</p>
<p>БУРБАК М.Ю.</p>
<p>Шановні колеги, звертаюся до вас з тим, щоб ми всі підтримали законопроект, поданий Президентом, стосовно врегулювання питання ошуканих вкладників. Я з ними спілкувався також. Вони там на вулиці стоять і справедливо вимагають від нас питання врегулювання цих конфліктів. Але я спілкувався з тими вкладниками, яких не привезли за 500 гривень з Житомира, яких не набирали по всій Україні для того, щоб розхитати ситуацію, для того, щоб разом з "Опоблоком" ходити на мітинги під НБУ і заводити, і розхитувати соціально-політичну ситуацію в країні. Ми не дамо зводити людей на антимайдан, не буде цього. Ми, фракція "Народного фронту", майже повним складом була учасниками Революції Гідності. Ми тоді стояли за ідею, а не за 500 гривень для того, щоб звозити і вирішити свої владні питання. Тобто приймаємо зараз рішення, врегульовуємо питання ошуканих вкладників, дійсно, які потребують нашої допомоги. А цим політиканам не раджу, тому що ми бачимо, що народ України вам не повірить…</p>
<p>&nbsp;</p>
<p>ГОЛОВУЮЧИЙ. Колеги, заключний виступ. Більше бажаючих не було. Я прошу дуже лаконічно і переходимо до прийняття рішення.</p>
<p>Будь ласка, Рибалко від Радикальної партії і прошу всіх заходити в зал. Будь ласка.</p>
<p>&nbsp;</p>
<p>16:28:34</p>
<p>РИБАЛКА С.В.</p>
<p>Шановні колеги, дійсно, питання ошуканих громадян, які вклали свої гроші в банк "Михайлівський", потребує вирішення. Але нам вже дуже б хотілось, щоб ми не вирішували це питання в ручному режимі, ні парламент, ні навіть Президент. Ми повинні комплексно вирішувати це питання, щоб не допустити питання ошуканих громадян в майбутньому. Я вважаю, що у нас в країні повинна бути стратегія розвитку фінансово-банківської системи, що ми повинні знати, як сьогодні оновити довіру до банківської системи, як запустити сьогодні економіку, як запустити кредитування.</p>
<p>Що стосується питання ошуканих вкладників банку "Михайлівського", то питання: а куди дивився Національний банк? Куди дивилися ті відділи, які повинні були наглядати за тими схемами, які є? Тому фракція Радикальної партії підтримує даний законопроект і ми вважаємо, що це питання, питання оновлення довіри до банківської системи, ми повинні вирішувати в комплексі. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу займати робочі місця, переходимо до прийняття рішення.</p>
<p>І я ставлю на голосування – колеги, будь ласка, заходимо в зал – проект Закону про внесення змін до деяких законів України щодо відшкодування фізичним особам через систему гарантування вкладів фізичних осіб шкоди, завданої зловживаннями у сфері банківських та інших фінансових послуг (номер 5390) згідно рішення комітету за основу та в цілому. Хто підтримує дане рішення, прошу голосувати. Прошу підтримати, колеги. Будь ласка, голосуємо.</p>
<p>&nbsp;</p>
<p>16:30:30</p>
<p>За-285</p>
<p>Закон прийнятий. Рішення прийняте.</p>
<p>Шановні колеги, це добрий приклад діалогу і Верховної Ради з суспільством, і розуміння Президента, і спосіб вирішення проблеми, яка стоїть.</p>
<p>Таким чином, колеги, ми завершили блок питання фінансів і банківської діяльності і ми переходимо до блоку питань правоохоронної діяльності. Колеги, ми переходимо до блоку правоохоронної діяльності. Першим стоїть в нас проект Постанови про Звернення Верховної Ради України до Кабінету Міністрів України та органів місцевого самоврядування щодо здійснення контролю за станом правопорядку в державі та у відповідних територіальних громадах (номер 5198).</p>
<p>Колеги, я прошу підтримати розгляд цієї постанови за скороченою процедурою, колеги. Прошу проголосувати, прошу підтримати. Будь ласка.</p>
<p>&nbsp;</p>
<p>16:31:42</p>
<p>За-187</p>
<p>Рішення прийняте.</p>
<p>І я запрошую до доповіді голову Комітету з питань законодавчого забезпечення правоохоронної діяльності Кожем'якіна Андрія Анатолійовича. Будь ласка, пане Андрій.</p>
<p>&nbsp;</p>
<p>16:31:54</p>
<p>КОЖЕМ’ЯКІН А.А.</p>
<p>Дякую. Шановний головуючий! Шановні колеги! Комітетом Верховної Ради України з питань законодавчого забезпечення правоохоронної&nbsp; діяльності розглянуто проект Постанови&nbsp; Верховної Ради&nbsp; України "Про Звернення Верховної&nbsp; Ради&nbsp; України до&nbsp; Кабінету Міністрів&nbsp;&nbsp;&nbsp; та органів місцевого самоврядування щодо здійснення контролю&nbsp; за станом правопорядку в державі та&nbsp; у відповідних територіальних громадах" (номер 5198). Рішення про необхідність розроблення та прийняття цієї постанови одноголосно було прийнято під час&nbsp; спеціального засідання&nbsp; комітету 21 вересня 2016 року.</p>
<p>Проект постанови містить:</p>
<p>Перше. Рекомендації Верховної Ради&nbsp; України до&nbsp; Кабінету Міністрів&nbsp;&nbsp;&nbsp; щодо&nbsp; розгляду питання про стан&nbsp; правопорядку в державі, результати&nbsp; реформи Національної поліції&nbsp; України.</p>
<p>Друге. Рекомендації до органів&nbsp; місцевого самоврядування&nbsp; щодо заслуховування інформації прокурорів та керівників органів Національної поліції про стан законності і боротьби із злочинністю, охорони громадського порядку та&nbsp; результати діяльності на відповідній території.</p>
<p>Виконання цих рекомендацій дозволить ретельно проаналізувати причини росту злочинності, шляхи її подолання та хід проведення реформи Національної поліції&nbsp; України. Авторами цієї постанови&nbsp; стали всі члени, майже всі члени комітету.</p>
<p>Враховуючи вищезазначене,&nbsp; комітет прийняв рішення&nbsp; рекомендувати Верховній Раді&nbsp; України прийняти проект Постанови Верховної Ради&nbsp; України (номер 5198) за основу та в&nbsp; цілому.</p>
<p>Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, прошу провести запис: два - "за",&nbsp; два - "проти".&nbsp;&nbsp;&nbsp;&nbsp;</p>
<p>Від&nbsp; "Блоку Петра Порошенка"&nbsp; Фріз Ірина Василівна,&nbsp; будь ласка.</p>
<p>&nbsp;</p>
<p>16:33:51</p>
<p>ФРІЗ І.В.</p>
<p>Прошу передати слово&nbsp; Олексію Гончаренку від нашої&nbsp; фракції.</p>
<p>&nbsp;</p>
<p>16:34:08</p>
<p>ГОНЧАРЕНКО О.О.</p>
<p>Шановні колеги! В&nbsp; Україні склалась&nbsp; загрозлива ситуація з рівнем злочинності в нашій державі. Така ситуація вимагає негайного втручання Верховної Ради, або згідно норм Конституції&nbsp; саме Верховна Рада відповідальна контролювати державницькі&nbsp; процеси, в тому числі і діяльність правоохоронних органів, центральних органів виконавчої влади та місцеве самоврядування. Саме тому ми підтримуємо і наполягаємо на необхідності прийняття Постанови про Звернення Верховної Ради України до Кабінету Міністрів України та до органів місцевого самоврядування з тим, щоб вони здійснили контроль за станом дотримання правопорядку та боротьби із злочинністю у своїх регіонах. Щоб вони викликали на засідання місцевих рад прокурорів, керівників Національної поліції, заслухали звіт про те, що зроблено і що буде зроблено для того, щоб зупинити хвилю злочинності.</p>
<p>Можу сказати на прикладі моєї рідної Одеської області, де за останні півтора роки команда на чолі з Мішею "Шатунішвілі" і його ставленик на чолі одеської національної поліції Лорткіпанідзе таку провели роботу, що в результаті Одеська область стала найгіршою, найгіршою&nbsp; в країні по рівню злочинності. Такого ніколи не було. Сьогодні Одеська область найгірша.</p>
<p>І це означає, що нам необхідно відновити парламентський контроль, контроль Кабінету Міністрів та контроль місцевих органів самоврядування за тим, що відбувається на місцях, за тим, як наша правоохоронна система бореться з тим викликом, який сьогодні є перед державою, різким ростом злочинності, і ми маємо дати цьому відповідь. Тому я закликаю від імені фракції "Блоку Петра Порошенка" всіх колег підтримати цю постанову. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від Радикальної партії Ляшко Олег Валерійович.</p>
<p>&nbsp;</p>
<p>16:36:06</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>На жаль, мене не було в залі, коли розглядався попередній закон щодо повернення коштів вкладникам "Банку Михайлівський". Я хотів би, пане Голово, користуючись вашим ставленням прихильним до опозиційної фракції Радикальної партії, виступити з приводу вкладників "Банку Михайлівський". Наша фракція голосувала за те, щоб вернути цим людям гроші. Але в мене питання, заборгованість там 1 мільярд 200 мільйонів, ці гроші вертаються з бюджету, я питаю, а хто буде відповідати за те, що грохнули "Банк Михайлівський" і тепер з бюджету, замість того, щоб віддати на лікарні, на школи, на дитсадки, на дороги, ми маємо платити вкладникам "Банку Михайлівський". В мене є відповідь на це питання, відповідати за це має Голова Національного банку Гонтарева. Саме її політика призвела до того, що тільки в цьому році через Фонд гарантування вкладів вкладникам збанкрутілих або штучно знищених банків із державного бюджету було заплачено 80 мільярдів гривень. Уявіть тільки на секунду, штучно знищили 80 банків, забрали їхню власність, юридичних осіб, позбавили вкладів фізичних осіб, потім з державного бюджету 80 мільярдів гривень виплачують, щоб покрити так звану роботу успішну Гонтаревої.</p>
<p>Минулого тижня посли Євросоюзу зустрічалися з Гонтаревою і розказують, яка вона великий реформатор. Заберіть собі цю велику реформаторшу, тому що вона занадто дорого коштує для країни і для кожного українця. Тому що кожен українець із власної кишені, із власних податків має сплачувати корупцію в Національному банку і непрофесійну діяльність Гонтаревої.</p>
<p>Тому фракція Радикальної партії вимагає прийняття змін до Конституції, щоб Нацбанк зробив низькі ставки по процентах і працевлаштуванні українців. Оце головне завдання Нацбанку.</p>
<p>&nbsp;</p>
<p>ГОЛОВУЮЧИЙ.&nbsp; Від фракції "Самопоміч" Войціцька Вікторія Михайлівна, будь ласка.&nbsp;</p>
<p>&nbsp;</p>
<p>16:38:20</p>
<p>ВОЙЦІЦЬКА В.М.</p>
<p>Прошу передати слово Павлу Костенко.</p>
<p>&nbsp;</p>
<p>16:38:29</p>
<p>КОСТЕНКО П.П.</p>
<p>Павло Костенко, "Об'єднання "Самопоміч".</p>
<p>Шановні колеги, розуміємо, що ця постанова має тільки рекомендаційний характер, але думаю, що якраз зараз настав час в нашій державі у зв'язку з таким великим рівнем злочинності, який ми спостерігаємо останній час, звернутися і до Кабінету Міністрів, і до прокуратури, і до Міністерства МВС, і до всіх обласних, і місцевих рад. Дуже необхідно роздивитися питання злочинності на місцях і в нашій державі, і зробити відповідні рекомендації. Постанова має чисто рекомендаційний характер, тому фракція "Самопоміч" буде голосувати за неї і просить всіх її підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від фракції "Батьківщина" Богдан, передає слово Кожем'якіну Андрію, будь ласка.</p>
<p>&nbsp;</p>
<p>16:39:24</p>
<p>КОЖЕМ'ЯКІН А.А. Шановний головуючий, шановні колеги! Фракція "Бать<a name=Temp></a>ківщина" буде підтримувати дану постанову. В першу чергу тому, що, дійсно, є питання, які&nbsp; пов'язані сьогодні з ростом злочинності. Раз.&nbsp; Друге,&nbsp;&nbsp; деякі питання пов'язані з реформою Національної поліції. Два.&nbsp; І третє, що ця постанова вона, мені здається, за останні роки вперше дає можливість через&nbsp; місяць,&nbsp; після того як ми з&nbsp; вами приймемо цю постанову, радам всіх рівнів, я ще раз повторюю, радам&nbsp; всіх рівнів заслухати правоохоронців, заслухати і керівника будь-якого рангу Національної поліції в районі, в місті, в області і керівника прокуратури в тому ж самому районі, місті, області.</p>
<p>Тому, ми вважаємо, що рекомендації Верховної Ради сьогодні Кабінету Міністрів щодо прийняття… щодо питання про стан правопорядку та боротьби із злочинністю і проведення спеціального засідання Кабінету Міністрів&nbsp; України це сьогодні&nbsp; своєчасно і необхідно для того, щоб і Національна поліція, тут присутній якраз виконуючий обов'язки керівника Національної поліції пан Троян, він чує, щоб вона сьогодні зупинилась і подивилися на ті реформи, які вона зробила, і продовжила разом з Верховною Радою і комітетом далі робити все для того, щоб сьогодні Національна поліція працювала ефективно, і ріст злочинності вкінці-кінців припинився.&nbsp;</p>
<p>Тому фракція "Батьківщина" підтримує цю постанову. Ми будемо голосувати "за". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, ми провели обговорення. Я прошу всіх народних депутатів зайти в зал і&nbsp; приготуватись до&nbsp; прийняття рішення.&nbsp; У виступах усі фракції&nbsp; політичної сили, які виступали, підтримали дану постанову. І це одна з тих постанов, яка&nbsp; може об'єднати наш зал. Я прошу зайняти робочі місця, і ми переходимо до прийняття рішення.</p>
<p>Отже, колеги, я ставлю&nbsp; на голосування проект Постанови про Звернення Верховної Ради України до Кабінету Міністрів України та&nbsp; органів місцевого самоврядування щодо здійснення контролю за станом правопорядку в державі та у відповідних територіальних громадах (номер 5198) за пропозицію комітету в цілому. Постанову ми приймаємо в цілому.</p>
<p>Шановні колеги, прошу підтримати, прошу голосувати.</p>
<p>Будь ласка, голосуємо, колеги.</p>
<p>&nbsp;</p>
<p>16:42:19</p>
<p>За-258</p>
<p>Рішення прийнято, постанова прийнята. Вітаю автора постанови.</p>
<p>Наступна&nbsp; постанова блоці правоохоронної діяльності, це проект Постанови про увіковічення пам'яті&nbsp; бійців Національної гвардії України, які загинули 31 серпня 2015 року біля стін Верховної Ради&nbsp; України, захищаючи свободу та демократію в Україні (номер&nbsp; 3275). І я прошу&nbsp; підтримати пропозицію розгляду даної постанови за скороченою процедурою, колеги.</p>
<p>Прошу голосувати, прошу підтримати.</p>
<p>&nbsp;</p>
<p>16:43:09</p>
<p>За-215</p>
<p>Рішення прийнято.</p>
<p>І я запрошую до доповіді народного депутата України голову Комітету з питань культури і духовності Княжицького Миколу Леонідовича. Будь ласка.</p>
<p>&nbsp;</p>
<p>16:43:22</p>
<p>КНЯЖИЦЬКИЙ М.Л.</p>
<p>Дякую. Шановні колеги, автором цієї постанови є мій колега Антон Геращенко, який відсутній з поважної причини: в нього щойно народилася&nbsp; донька. Я вітаю Антона і ми&nbsp; всі. <i>(Оплески)</i></p>
<p>Але постанова про тих, хто захищає наше життя і життя наших дітей. Тут немає жодних політичних оцінок, вона дуже&nbsp; коротка.</p>
<p>Пункт перший: засудити прояви насильства та тероризму за політичними або іншими мотивами.</p>
<p>Пункт другий, доручити керівництву Верховної Ради&nbsp; розглянути питання щодо створення пам'ятної дошки у стін Верховної Ради&nbsp; із зазначенням прізвищ та імен по-батькові чотирьох загиблих бійців Національної гвардії України Дебрина, Сласнікова, Костини і Дацюка.</p>
<p>За наслідками розгляду комітет рекомендує проект Постанови про увіковічення&nbsp; пам'яті бійців&nbsp; Національної гвардії України, які загинули 31 серпня 2015 року біля стін Верховної Ради&nbsp; України, захищаючи свободу та демократію у країні (номер 3275) прийняти за основу і в цілому, протокол засідання Комітету з питань культури і духовності номер 44 від 07.09.2016 року. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Шановні колеги, з постановою всі знайомі, вона є&nbsp; коротка. Чи є необхідність обговорювати? Чи можемо голосувати? Можемо голосувати. Шановні колеги...</p>
<p>Шановні колеги, я ставлю на голосування проект Постанови про увіковічення пам'яті бійців Національної гвардії України, які загинули 31 серпня 2015 року біля стін Верховної Ради України, захищаючи свободу та демократію в Україні (номер 3275) за пропозицією комітету, за основу і в цілому. Прошу проголосувати, прошу підтримати, колеги. Будь ласка, голосуємо.</p>
<p>&nbsp;</p>
<p>16:45:22</p>
<p>За-262</p>
<p>Рішення прийнято.&nbsp; Постанова прийнята.</p>
<p>Шановні колеги, я бачу є бажаючі з того приводу сказати свою позицію. Колеги, шановні колеги, давайте, я вас попрошу, я дам Ірині&nbsp; Геращенко одну хвилину, вона спілкувалася з мамами загиблих. Бо щоб ми не почали обговорення після завершення. Будь ласка, коротко Ірина Геращенко, яка підсумує наше голосування і дану проблему.&nbsp; Будь ласка.</p>
<p>&nbsp;</p>
<p>16:46:02</p>
<p>ГЕРАЩЕНКО І.В.</p>
<p>Я хочу в першу чергу від імені нас, шановні колеги, звернутися до родин загиблих нацгвардійців, тому що, за дорученням від імені Верховної Ради України, я мала зустріч з родинами загиблих 31 серпня і ми говорили про те, що ще у вересні ми мали прийняти відповідну постанову. Я хочу вибачитися перед родинами загиблих за те, що тільки сьогодні в парламенті ми прийняли цю постанову, але дуже важливо, що такою великою кількістю голосів. І пообіцяти родинам, що, очевидно, ми будемо і надалі підтримувати зв'язок з родинами загиблих і шанувати пам'ять тих хлопців, які відстоювали тоді Свободу України і Незалежність.</p>
<p>Я пропоную вшанувати їх пам'ять зараз&nbsp; Хвилиною мовчання, це буде дуже правильно.</p>
<p><i>&nbsp;(Хвилина мовчання)</i></p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми прийняли Постанову про пам'ять загиблих біля стін Верховної Ради. І в великій мірі їхня смерть є також і результатом політичних авантюр. Давайте всі ми сьогодні, голосуючи за неї, будемо в повній відповідальності, щоб ми своїми закликами, щоб ми своїми діями не призводили до протистоянь, в результаті яких гинуть наші герої, гинуть не на фронті, а гинуть тут, в Києві, під стінами Верховної Ради України. Я дякую всім за підтримку цієї постанови.</p>
<p>І переходимо до наступного питання порядку денного: проект Закону про Дисциплінарний статут Національної поліції України. Присутній виконуючий обов'язки Національної поліції України Троян Вадим Анатолійович.</p>
<p>І я прошу вас підтримати розгляд даного проекту закону за скороченою процедурою, колеги. Прошу підтримати. Прошу проголосувати.</p>
<p>&nbsp;</p>
<p>16:48:32</p>
<p>За-184</p>
<p>Рішення прийняте.</p>
<p>І я запрошую до доповіді першого заступника голови Національної поліції України Трояна Вадима Анатолійовича. Будь ласка, пане Вадим.</p>
<p>&nbsp;</p>
<p>16:48:43</p>
<p>ТРОЯН В.А.</p>
<p>Шановний головуючий, шановні народні депутати, пропоную вашій увазі проект Закону України про Дисциплінарний статут Національної поліції України, внесений Кабінетом Міністрів України. Цим законопроектом передбачено затвердити Дисциплінарний статут Національної поліції України, який визнається і визнає сутність службової дисципліни Національної поліції, повноваження поліцейських та їх керівників, з їх дотриманням, види заохочування, дисциплінарних стягнень, а також порядок їх застосування.</p>
<p>Дисциплінарний статут має чотири розділи: І розділ, це "Загальне положення", розкриває сутність самої дисципліни і обов'язки керівників; ІІ розділ, це "Заохочення", розкриває сутність заохочень як засоби забезпечення службової дисципліни; ІІІ розділ – "Дисциплінарне стягнення", визначає порядок притягнення поліцейських до дисциплінарної відповідальності за порушення службової дисципліни, види стягнень, застосування керівниками до поліцейських і строки їх переведення. Цим розділом також передбачений порядок формування і роботи дисциплінарних комісій. IV розділ, це "Облік заохочень та дисциплінарних стягнень", передбачено, що заохочення і стягнення, які були застосовані до поліцейських, підлягають обліку, а відповідно інформація занесена до його особової справи. Крім того, в цьому проекті передбачено, що старий законопроект, який був при МВС, скасовується, а цей вступає в законну силу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам. Прошу займати місце.</p>
<p>Я до співдоповіді запрошую голову комітету Кожем'якіна Андрія Анатолійовича.</p>
<p>&nbsp;</p>
<p>16:50:28</p>
<p>КОЖЕМ’ЯКІН А.А.</p>
<p>Шановний головуючий, шановні колеги, я думаю, тут все зрозуміло. Чому? Тому що, як казав великий полководець: "Служи по уставу – завоюешь честь и славу", тому, звичайно, Національна поліція, на жаль, до сьогоднішнього дня не мала цей Дисциплінарний статут і якраз проект Закону номер 4670, він сьогодні, це є проект Закону про Дисциплінарний статут Національної поліції України.</p>
<p>Відповідно до частини другої статті 19 Закону "Про Національну поліцію" підстави та порядок притягнення поліцейських до дисциплінарної відповідальності, а також застосування до поліцейських заохочень визначаються Дисциплінарним статутом Національної поліції України, який затверджується безпосередньо у Верховній Раді законом.</p>
<p>На виконання саме вимог Закону України "Про Національну поліцію" і був розроблений цей законопроект. Вказаним статутом також визначається сутність службової дисципліни в Національній поліції, повноваження поліцейських та їх керівників, і їх дотримання, види заохочень і дисциплінарних стягнень, а також порядок їх застосування і оскарження. Ну хто служив, той знає.</p>
<p>Тому проаналізувавши та обговоривши положення проекту Закону, члени комітету відмітили його актуальність, а також висловили окремі зауваження&nbsp;&nbsp; та пропозиції щодо його удосконалення.</p>
<p>Одною з основних проблем, на яку наголошували члени комітету, це втрата Державною фіскальною службою України можливості застосувати до працівників податкової міліції дисциплінарну відповідальність та заходи заохочення, згідно з дисциплінарним статутом органів внутрішніх справ. Я думаю, що це не велика проблема, вона з часом згодом буде вирішена.</p>
<p>Тому комітет рекомендує, Андрій Володимирович, прийняти цей законопроект за основу і в цілому. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>16:52:20</p>
<p>ГОЛОВУЮЧИЙ. Дякуємо вам, шановний пане Андрію. Шановні колеги, зараз є потреба обговорювати? Є потреба. Є вимога обговорювати. Я прошу записатися: два – "за", два – "проти". Буде менше бажаючих виступити в обговоренні – ми заощадимо час. Будь ласка.</p>
<p>Будь ласка, від "Народного фронту" народний депутат Величкович. Народний депутат Величкович.</p>
<p>&nbsp;</p>
<p>16:52:50</p>
<p>ВЕЛИЧКОВИЧ М.Р.</p>
<p>Шановні колеги, щоб не займати довго часу, тому що у нас попереду ще ряд інших законопроектів, я звертаюся до всіх з проханням. "Народний фронт" буде голосувати однозначно за цей законопроект. І звертаємося до всіх колег підтримувати його і дисциплінарний статут нашої нової поліції. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Народний депутат Тетяна Ричкова передає слово народному депутатові Мустафі Найєму, будь ласка. Пане Мустафа, з місця, з трибуни?</p>
<p>Будь ласка, Паламарчуку передає слово. Мікрофон народному депутату Паламарчуку, будь ласка.</p>
<p>&nbsp;</p>
<p>16:53:33</p>
<p>ПАЛАМАРЧУК М.П.</p>
<p>Шановні колеги, цей законопроект дасть змогу поліції навести лад в домі своєму.&nbsp; Без цього законопроекту, без статуту не може існувати поліція. Тому я дуже коротко. Я прошу всіх підтримати цей законопроект як інструментарій для поліції, щоб вони навели порядок в своєму домі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо вам.</p>
<p>Будь ласка, від "Батьківщини" Руслан Богдан, будь ласка. З трибуни чи з місця ви будете? Руслан Богдан, прошу вас до слова.</p>
<p>&nbsp;</p>
<p>16:54:11</p>
<p>БОГДАН Р.Д.</p>
<p>Доброго дня. Фракція "Батьківщина", Богдан.</p>
<p>Колеги, нарешті через рік після початку реформ уряд спромігся подати проект Дисциплінарного статуту нової поліції. Ну де це бачено в світі, щоб рік працювала така служба без статуту. Так чомусь пропонується, ще в цьому статуті пропонується скоротити перелік заохочень для поліцейських. Залишаємо тільки премію, почесну відзнаку, подарунок та іменну зброю. Чим завинили такі засоби заохочення як подяка, почесна грамота чи додаткова відпустка? До речі, один із найкращих способів заохотити працівника, особливо після виконання ним тривалої і складної роботи, – відпустка. Разом з тим фракція "Батьківщина" розуміє, що цей документ необхідний і буде підтримувати його в першому читанні. Але доопрацьовувати його треба надзвичайно серйозно. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам.</p>
<p>Будь ласка, народний депутат Березюк передає слово своєму колезі пану Костенку. Будь ласка, мікрофон.</p>
<p>&nbsp;</p>
<p>16:55:31</p>
<p>КОСТЕНКО П.П.</p>
<p>Шановні колеги, хочу вам нагадати, що ще в липні місяці 15-го року ми прийняли Закон про поліцію. У цьому законі було зазначено, що на протязі місяця, місяця після прийняття закону повинен був поданий Закон про Дисциплінарний статут поліції. Пройшло вже більше року. Важко собі уявити, як поліція може працювати, не маючи внутрішнього Регламенту, цього законопроект Дисциплінарного статуту. Це і заохочення, це і покарання, це і проступки – все прописується в ньому.</p>
<p>Фракція "Самопоміч" закликає вас проголосувати за цей законопроект, хоча він дуже важкий, дуже складний. І ми будемо дуже старатися його доопрацьовувати до другого читання. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Обговорення завершене. Чи всі бажаючі від фракцій виступили? Будь ласка, від позафракційних народний депутат Левченко, одна хвилина. Прошу.</p>
<p>&nbsp;</p>
<p>16:56:31</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Ми бачимо як зараз будується по суті поліцейська держава, відновлюються ті речі, які були під час режиму Януковича, і навіть разів в два-три збільшуються. І тому дуже важливо, щоб було максимально залучення громадськості в будь-яких моментах, які стосуються контролю над так званими правоохоронними органами.</p>
<p>Тому в цьому законопроекті дуже важливо до другого читання, і без цього не можна його приймати, прописати, що до формування дисциплінарних комісій долучення громадськості є обов'язком, а не правом. Тобто обов'язково треба залучати громадськість до формування дисциплінарних&nbsp; комісій, а не можливо при бажанні. І лише це забезпечить їхню об'єктивність та прозорість, хоча би якусь формальну прозорість.</p>
<p>Крім того, також не вказано в законопроекті, з якої кількості осіб має складатися дисциплінарна&nbsp; комісія, а також хто і на основі яких критерій має визначити її склад. От без визначення таких речей до другого читання цей законопроект не можна приймати за жодних обставин. Тому обов'язково це треба врахувати. Дякую.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:57:40</p>
<p>ГОЛОВУЮЧИЙ. Шановні колеги, комітет і пропонує лишень за основу. І я прошу усіх зайти в зал, приготуватись до прийняття рішення. Отже, колеги, підтримаємо Національну поліцію. Будь ласка, заходимо в зал.</p>
<p>І я ставлю на голосування проект Закону про дисциплінарний статут Національної поліції України (номер 4670) за основу, колеги, лишень за основу. Прошу підтримати, підтримати Національну поліцію і прошу проголосувати. Будь ласка, голосуємо, колеги.</p>
<p>&nbsp;</p>
<p>16:58:35</p>
<p>За-248</p>
<p>Рішення прийняте. Вітаю, пане Троян. Вітаю комітет з прийнятим рішенням.</p>
<p>Наступний проект Закону про внесення змін до статей 71 і 83 Закону України "Про Національну поліцію" щодо присвоєння чергових спеціальних звань (номер 5006).</p>
<p>І я прошу підтримати розгляд за скороченою процедурою, колеги. Прошу підтримати, будь ласка.</p>
<p>&nbsp;</p>
<p>16:59:14</p>
<p>За-201</p>
<p>Рішення прийнято.&nbsp;</p>
<p>І я запрошую до доповіді&nbsp; народного депутата&nbsp; України Паламарчука Миколу Петровича.</p>
<p>&nbsp;</p>
<p>16:59:31</p>
<p>ПАЛАМАРЧУК М.П.</p>
<p>Шановний головуючий! Шановні народні депутати&nbsp; України! Вашій увазі пропонується проект Закону про внесення змін до статей 71 і 83 Закону&nbsp; України&nbsp; "Про Національну поліцію"&nbsp; щодо присвоєння чергових спеціальних звань (реєстраційний номер 5006).</p>
<p>У законопроекті передбачається внести зміни до статей 71 та&nbsp; 83 Закону&nbsp; України "Про Національну поліцію" з метою законодавчого&nbsp; врегулювання питання присвоєння чергових спеціальних звань поліцейським, які прикомандировані або відряджені до державних органів виконавчої&nbsp; влади, підприємств, установ та організацій&nbsp; відповідно до займаної посади.</p>
<p>Зокрема, пропонується встановити, що Президент&nbsp; України визначає&nbsp; граничне спеціальне звання за посадами, на які можуть бути&nbsp; призначені поліцейські та бути відрядженими до органів державної влади, установ, організацій&nbsp; і залишення на службу&nbsp; в поліції.</p>
<p>Окремо встановлюється,&nbsp; що присвоєння чергових&nbsp; спеціальних звань поліцейських прикомандированих із залишенням в кадрах&nbsp; поліції&nbsp;&nbsp; до&nbsp; Верховної Ради&nbsp; України, Верховної Ради Автономної Республіки Крим, органів місцевого самоврядування здійснення за поданням керівництва зазначених органів з додержанням вимог, передбачених цим законом, за умови&nbsp;&nbsp;&nbsp; відповідності&nbsp; чергового спеціального звання спеціальному званню, передбаченою останньою займаною посадою, яку поліцейський займає до відрядження згідно частини восьмої статті 83&nbsp; закону. При цьому присвоєння чергових&nbsp; спеціальних звань поліцейським відрядженим із залишеним на службі в поліції до державних органів, підприємств та організацій буде здійснюватися за поданням&nbsp;&nbsp; керівників&nbsp; зазначених органів підприємств, установ, організацій або їх уповноважених заступників&nbsp; з додержанням вимог, передбачених цим законом за умови, що спеціальне звання, що присвоюється, відповідає&nbsp; граничному спеціальному званню за&nbsp; посадою, яку поліцейський займає в державному органі, підприємстві, установі, організації, до якого його відряджено.&nbsp; Це зміни до частини дев'ятої статті 83 закону.</p>
<p>Висновок ГНЕУ. По результатам розгляду в першому читанні&nbsp; законопроект може бути прийнятий за основу з урахуванням висловлених зауважень&nbsp; і пропозицій. &nbsp;&nbsp;&nbsp;Адміністрація Президента України…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>ПАЛАМАРЧУК М.П.&nbsp; …не заперечує та пропозицій до законопроекту не має.</p>
<p>На підставі викладеного пропоную Верховній Раді України законопроект за результатами розгляду в першому читанні прийняти за основу. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова комітету Кожем'якін Андрій Анатолійович, будь ласка.</p>
<p>&nbsp;</p>
<p>17:02:01</p>
<p>КОЖЕМ’ЯКІН А.А.</p>
<p>Шановний головуючий, шановні колеги! Я хочу сказати, що це дійсно технічний законопроект, який врегульовує, вносить зміни до статей 71, 83 Закону про Національну поліцію щодо присвоєння чергових спеціальних звань. Я не буду повторюватися, про що сказав Микола Петрович Паламарчук, тому що він, як перший заступник голови комітету теж і розробник цього законопроекту, підтримує його.</p>
<p>Хочу єдине сказати, що присвоєння, а це нова новела, присвоєння чергових спеціальних звань поліцейських, відряджених і залишеними на службі поліції до державних органів, підприємств, установ, організацій буде здійснюватися, і це важливо, за поданням керівників зазначених органів підприємств, установ, організацій або їх уповноважених заступників, а не безпосередньо керівників, які працюють в поліції тих, хто відряджені до організацій і установ. За умови, що спеціальне звання, яке присвоюється, відповідає граничному і спеціальному званню за посадою, крапка. Це, скажемо так, доопрацювання закону, це приведення норм цього закону до, дійсно, існуючих сьогодні викликів, які стосуються поліцейських, які працюють в установах, організаціях і відрядженні для виконання своїх функцій. Дякую. Прошу підтримати за основу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, технічний законопроект, чи можемо підтримати, чи є необхідність обговорювати? За основу, так, лишень за основу.</p>
<p>Колеги, я ставлю на голосування проект Закону про внесення змін до статей 71 і 83 Закону України "Про Національну поліцію" щодо присвоєння чергових спеціальних звань (номер 5006). Я прошу всіх зайти в зал і прошу підтримати даний проект закону за основу, лишень за основу. Прошу проголосувати, колеги, будь ласка,&nbsp; рішення комітету за основу. Прошу підтримати, підтримаємо Національну поліцію.</p>
<p>&nbsp;</p>
<p>17:04:25</p>
<p>За-244</p>
<p>Рішення прийняте.</p>
<p>Наступний законопроект 3791. Але до мене надійшла в президію вимога перерви від двох фракцій –&nbsp; "Народний фронт" і "Блоку Петра Порошенка". Але готові обидві фракції замінити перерву на виступ від трибуни. Будь ласка,&nbsp; три хвилини – Максим Бурбак. Три хвилини, будь ласка.</p>
<p>&nbsp;</p>
<p>17:04:50</p>
<p>БУРБАК М.Ю.</p>
<p>Шановний пане Голово, ми звертаємося до вас з пропозицією ще раз поставити на голосування по включенню в порядок денний постанови номер 5350. Тому що не хватило два голоси, коли ми голосували, але я хотів би пояснити суть цієї постанови. Це звернення Верховної Ради України до Ради Національної&nbsp; безпеки і оборони стосовно внесення в перелік санкційний Януковича та його банди. Ми майже рік не можемо провести Закон про спецконфіскацію, тому що тут виникають деякі домисли і деякі неточності, але цим списком ми вводимо персональні санкції проти Януковича і його банди.</p>
<p>По-друге, ми звертаємося завжди до наших європейських колег, до наших західних партнерів з тим, щоб вони не тільки подовжували санкції, а їх розширювали. Натомість ми самі навіть не спромоглися внести Януковича і його банду в перелік осіб,&nbsp; які підлягають санкціям. То я прошу вас поставити ще раз на голосування для включення в порядок денний, а потім можемо обговорювати всі претензії, які, знову ж таки, я впевнений будуть в цьому залі. Тому що я знаю, що тут є його прихильники, його колеги, і є "кремлівські консерви", які сюди заводили за допомогою телеканалу "Інтер". Тому, пане Голово, будь ласка,&nbsp; поставте і я впевнений, звертаюсь до всіх депутатів свідомих, відповідальних для того, щоб ми це підтримали. Дякую. 5350.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, я хотів би зробити два&nbsp; коментарі. Один… фракція може брати один раз на засідання – або ранкове, або вечірнє. І тому та фракція, яка брала на ранковому, може взяти і на&nbsp; вечірньому. Це з приводу апеляцій до питань Регламенту.&nbsp;</p>
<p>З приводу голосування. Справді, нам під час голосування не вистачило тільки&nbsp; двох голосів. І, справді, даний&nbsp; законопроект – це&nbsp; фактично майданівський&nbsp; законопроект, який є&nbsp; зверненням до РНБО щодо санкцій Януковича і його оточення, розширення санкційного списку. І я справді вважаю, що ми можемо ще раз поставити це на голосування, лишень включення в порядок денний, колеги, лишень включення в порядок денний. І, я думаю, що ми зможемо змобілізувати зал, бо пройшли додаткові&nbsp; консультації, не всі з орієнтувалися, про що&nbsp; цей законопроект. Але після консультацій політичних виглядає,&nbsp; що в залі є повна єдність. Це розширення санкційного списку на Януковича і його оточення, колеги, це 30 секунд.</p>
<p>І я ставлю ще раз пропозицію включити в порядок денний сесії, лишень включити в порядок денний&nbsp; сесії, проект Постанови про заходи захисту національних інтересів, Національної безпеки, суверенітету і&nbsp; територіальної цілісності України, протидії терористичній діяльності (номер 5350). Розширення санкцій, поширення на Януковича, включення лишень у порядок денний сесії. Прошу зайняти&nbsp; місця, прошу приготуватись до голосування і&nbsp; прошу підтримати включення в порядок&nbsp; денний сесії. Прошу голосувати. Це постанова, яка&nbsp; подана чотирма головами фракцій.</p>
<p>Будь ласка, прошу голосувати. Прошу підтримати. Колеги, голосуємо.</p>
<p>&nbsp;</p>
<p>17:08:38</p>
<p>За-217</p>
<p>Рішення не прийнято.</p>
<p>Я ще раз поставлю, хто не встиг… я ще раз по фракціях, будь ласка, включіть. Питання резонансне, я&nbsp; бачу, не встигли, я прошу зайти в зал, не виходити, а заходити, друзі.</p>
<p>Колеги, це справді майданівський порядок денний.</p>
<p>Ми вимагаємо від наших західних партнерів, щоб вони розширювали санкції проти Януковича і його оточення, а самостійно не можемо таке рішення прийняти.</p>
<p>Колеги, співавторами цього законопроекту є Ігор Гринів, Олег Ляшко, Максим Бурбак, Олег Березюк. Підтриманий комітетом і пропонується лишень включення у порядок денний сесії. Лишень включення у порядок денний сесії, колеги.</p>
<p>Я ще раз ставлю на голосування, і я закликаю вас до підтримки. Я ставлю пропозицію включити у порядок денний сесії… Колеги, будь ласка, підтримайте. Для чого? Колеги! 5350, включення у порядок денний сесії. Прошу голосувати, прошу підтримати. Прошу голосувати, колеги, включення у порядок денний сесії, 5350. Будь ласка, колеги, голосуємо!</p>
<p>&nbsp;</p>
<p>17:10:10</p>
<p>За-216</p>
<p>По фракціям включіть, по фракціям: "Блок Петра Порошенка" – 83, "Народний фронт" – 70, "Опозиційний блок" – 0, "Самопоміч" – 20, "Батьківщина" – 14, Радикальна партія Олега Ляшка – 10, "Партія "Відродження" – 0, "Воля народу" – 0.</p>
<p>Колеги, переходимо до наступного питання порядку денного. Це є проект Закону 3791, проект Закону про внесення змін до пункту 3 розділу II "Прикінцеві положення" Закону України "Про внесення змін до деяких законодавчих актів України" щодо поширення чинності цього Закону на колишніх працівників органів внутрішніх справ України. І я прошу підтримати розгляд за скороченою процедурою. Будь ласка, прошу підтримати.</p>
<p>&nbsp;</p>
<p>17:11:15</p>
<p>За-168</p>
<p>Рішення прийнято.</p>
<p>І я запрошую до доповіді народного депутата України Креміня Тараса Дмитровича. Будь ласка, пане Тарасе.</p>
<p>&nbsp;</p>
<p>17:11:26</p>
<p>КРЕМІНЬ Т.Д.</p>
<p>Шановний пане Голово, дорогі колеги, до вашої уваги пропонується проект Закону про внесення змін до пункту 3 розділу II "Прикінцеві положення" Закону України "Про внесення змін до деяких законодавчих актів України" щодо поширення чинності цього Закону на колишніх працівників органів внутрішніх справ України.</p>
<p>Хочу довести до вашого відома, що минулого року ми прийняли ряд законів, які спрямовані і на створення Національної поліції, і на створення відповідних умов для її розвитку і реформування. Тим не менше, разом із тим, разом із нещасним внесенням до деяких законів України відповідних змін та доповнень 7 листопада 2015 року пенсіонери та ветерани органів внутрішніх справ, які працюють в органах Національної поліції на посадах державних службовців, втратили можливість отримувати&nbsp; заслужені пенсії.</p>
<p>Тому, відновлюючи соціальну справедливість, 23 грудня 2015 року прийнято Закон України (номер 900-8) про внесення змін до деяких законів України щодо забезпечення гарантій соціального захисту колишніх працівників органів внутрішніх справ України та членів їхніх сімей, який набрав чинності 29 грудня 2015 року. Відповідно до цього закону, з 29 грудня 2015 року внесені зміни так фактично відновлено виплати пенсій пенсіонерам та ветеранам органів внутрішніх справ, державним службовцям, але з 29 по 31 грудня 2015 року. Зрозуміло, що ця технічна помилка призвела до наслідків. Таким чином, протягом всього року ветерани органів внутрішніх справ, які перебувають на посадах державних службовців в органах Національної поліції України, не мають можливості отримувати пенсії. Тому я звертаюсь до залу, підтримати цей закон у першому читанні, підтримати тих ветеранів органів внутрішніх справ, які перебувають на посаді. Дякую вам.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова комітету Кожем'якін Андрій Анатолійович. Будь ласка.</p>
<p>&nbsp;</p>
<p>17:13:34</p>
<p>КОЖЕМ’ЯКІН А.А.</p>
<p>Шановні колеги, шановний головуючий, Комітет з питань законодавчого забезпечення правоохоронної діяльності розглянув на своєму засіданні ще 3 лютого 2016 року проект Закону про внесення змін до пункту 3 розділу II "Прикінцеві положення" Закону України "Про внесення змін до деяких законодавчих актів України" щодо поширення чинності Закону на колишніх працівників органів внутрішніх справ України. Даний проект носить суть технічний характер і має за мету відновлення гарантій соціального захисту колишніх працівників органів внутрішніх справ України.</p>
<p>Цим законопроектом пропонується включити до переліку осіб, на яких не поширюється норма щодо обмеження виплати пенсій чи щомісячного довічного грошового утримання протягом особливого періоду, пенсіонерів, які проходять військову службу або перебувають на посадах в органах Національної поліції.</p>
<p>Хочу нагадати, що ще 23 грудня 2015 року Верховна Рада України прийняла Закон України № 900, яким було відновлено виплати пенсій пенсіонерам та ветеранам органів внутрішніх справ – державним службовцям. Але на наступний день Закон України за номером 911 пенсіонерів – державних службовців, які працюють в органах Національної поліції, знову було позбавлено права на отримання пенсії з 1 січня 2016 року через відсутність Національної поліції серед переліку силових відомств, зазначених у пункті 3 розділу, ще раз кажу, щодо відсутності просто Національної поліції, більше нічого нема, просто два слова: "Національна поліція".</p>
<p>Тому комітет рекомендує прийняти за основу і в цілому як закон, тому що це суто технічне виправлення тих помилок, які були зроблені під час підготовки урядом цього проекту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, власне, у вас на руках є законопроект. Там, справді, лишень добавляється доповнення словами: до слів "Міністерство внутрішніх справ України" доповнити словами "Національної поліції". Технічна річ, яку можна впорядкувати лишень на законодавчому рівні.</p>
<p>&nbsp;Тому давайте підтримаємо рішення комітету, колеги. Це, справді, технічна правка, яку ми повинні просто доповнити. І я прошу підтримати колег рішення комітету за основу і в цілому. Прошу зайти в зал, приготуватись до голосування.</p>
<p>І я ставлю на голосування проект Закону про внесення змін до пункту 3 розділу II "Прикінцеві положення" Закону України "Про внесення змін до деяких законодавчих актів України" щодо поширення чинності цього Закону на колишніх працівників органів внутрішніх справ України (номер 3791). За рішенням комітету за основу і в цілому, лишень два слова. Прошу підтримати, прошу проголосувати, колеги. Будь ласка, голосуємо.</p>
<p>&nbsp;</p>
<p>17:16:47</p>
<p>За-246</p>
<p>Рішення прийняте.</p>
<p>Шановні колеги, у нас буде іти по повному обговоренню наступний проект Закону, він дуже викликав велику бурхливу дискусію, але він є важливий. Це проект Закону про оперативно-розшукову діяльність (номер 4778). І я прошу підтримати пропозицію розгляду його за скороченою процедурою, колеги. Прошу проголосувати, будь ласка. Так, за скорочену, прошу підтримати.</p>
<p>&nbsp;</p>
<p>17:17:28</p>
<p>За-169</p>
<p>Рішення прийняте.</p>
<p>І я запрошую до доповіді голову комітету, який буде виступати і як автор, і від комітету, і тому 4 хвилини регламент.</p>
<p>&nbsp;</p>
<p>17:17:45</p>
<p>КОЖЕМ’ЯКІН А.А.</p>
<p>Дякую, дякую, Андрій Володимирович.</p>
<p>Я хотів би привернути увагу народних депутатів, особливо тих депутатів, які дійсно знаються на оперативно-розшуковій діяльності і в своєму житті колись один або багато разів займалися оперативно-розшуковою діяльністю. Вашій увазі пропонується розглянути цей проект Закону про оперативно-розшукову діяльність (номер 4778), автором якого є 12 народних депутатів членів Комітету з питань законодавчого забезпечення правоохоронної діяльності.</p>
<p>Необхідність цього законопроекту і розробка його виникла у зв'язку з кардинальними змінами, які у суспільстві та державі. Тим, хто не знає і хто ніколи не служив в правоохоронних органах, хочу сказати, що сьогодні існує і діє в пространстві законопроект про оперативно-розшукову діяльність від 1992 року, який не то що морально устарів, він вже повністю відстає від всіх новацій, які були прийняті і до Кримінально-процесуального кодексу, Кримінального кодексу, створення Національної поліції, прийняття законопроекту про Генеральну прокуратуру та інші. Ця невідповідність особливо активізувалася протягом останніх трьох років у зв'язку з набранням чинності, як я уже перераховував, Кримінально-процесуального кодексу, Закону про Національне та корупційне бюро, до речі, теж. І ми з керівництвом НАБУ обговорювали перед тим, як робити, працювати над цим проектом, теж. Фахівці всіх вишів, вищих учбових закладів юридичних, які готують сьогодні спеціалістів з оперативно-розшукової діяльності, роблять, вносять зміни, зауваження, але підтримують як матрицю даний законопроект.</p>
<p>Така ситуація обґрунтовує необхідність кардинальних змін, досягнення яких шляхом внесення змін до чинного закону видається недоцільним, що і зумовлює потребу в новому законодавчому акті. Тому що до старого законопроекту, Закону про ОРС… про ОРД, сьогодні з 92 року внесено, я вибачаюсь, 112 правок, змін, – 112! Тобто нам вже нема сенсу сьогодні вносити ще 115-у, 113-у і таке інше. Треба робити новий закон.</p>
<p>Цей законопроект складається із 9 розділів. Ці розділи нічого під собою містять, як деякі заявляють, що "тінь короля Гамлета" або НКВС. Комусь мерещиться, вибачте, чорні "воронки" і стук, як кажуть, башмаків, які приходили в 37 році. Нічого цього нема.</p>
<p>Цей законопроект виписано на основі таких же законів, які існують в Італії, в Національній поліції Німеччини, поліції Польщі, поліції Франції. Є деякі зміни, які пов'язані з тим, що сьогодні ми цим законопроектом хочемо створити більш публічну, більш досягаєму для кожного громадянина України можливість подивитись не утаємничену систему оперативно-розшукової термінології. Вони відкривають цей законопроект і дивляться, що таке аудіоконтроль, що таке негласне спостереження, що таке взагалі оперативно-розшукова діяльність.</p>
<p>І відкриваючи цей закон… проект, вони чітко отримують всі відповіді на запитання.</p>
<p>Тому перший&nbsp; розділ&nbsp; якраз і визначає всі основні терміни, які використовуються&nbsp; в&nbsp; ньому. І розкрито&nbsp; завдання оперативно-розшукової діяльності.&nbsp; Сьогодні&nbsp; у багатьох книжках, фільмах, які&nbsp; приходять, не тільки робляться&nbsp; в Україні,&nbsp; і із-за кордону, вибачте, той закон 92-го року вже так устарів, що діти навіть в Україні&nbsp; знають більше, ніж той, вибачте, оперативний&nbsp;&nbsp; склад, який користується законопроект&nbsp; 92-го року. Дякую.</p>
<p>&nbsp;</p>
<p>ГОЛОВУЮЧИЙ. Дякую&nbsp; вам, шановні колеги.</p>
<p>Прошу провести запис: два – "за", два – "проти".&nbsp;&nbsp;</p>
<p>Будь ласка, від&nbsp; "Блоку Петра Порошенка"&nbsp; Вінник&nbsp; Іван Юлійович. Будь ласка,</p>
<p>&nbsp;</p>
<p>17:22:13</p>
<p>ВІННИК І.Ю.</p>
<p>Шановні колеги, &nbsp;підтримуючи загалом таку передову ідею цього законопроекту,&nbsp; дійсно, треба змінити базовий закон, яким врегульовуються оперативно-розшукові&nbsp; заходи, які здійснюють органи досудового слідства і не тільки. Ми&nbsp; хотіли б зауважити, що цим проектом&nbsp; суттєво обмежені можливості здійснення оперативно-розшукових&nbsp; заходів саме Головним управління розвідки Міністерства оборони. З тих оперативно-розшукових заходів, які передбачені цим&nbsp; проектом, тільки&nbsp;&nbsp; три зможуть здійснювати службові особи, військовослужбовці Головного управління розвідки,&nbsp; уповноважені&nbsp; на&nbsp; відповідну діяльність&nbsp; в Міністерстві оборони.</p>
<p>Ви знаєте, сьогодні, коли&nbsp; Україна потерпає від російської агресії, Головне управління розвідки – це&nbsp; та установа, яка дуже багато&nbsp; заходів вживає для будь-яких контртерористичних&nbsp; погроз і здійснення заходів для безпеки&nbsp; нашої&nbsp; держави. Тому я впевнений, що до другого читання&nbsp;&nbsp; треба врахувати зауваження Міністерства оборони&nbsp; і надати необхідні можливості&nbsp; Головному&nbsp; управлінню розвідки Міністерства оборони, інакше&nbsp; це вже буде питання національної безпеки, а не правоохоронної діяльності. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від "Батьківщини" Одарченко Юрій Віталійович. Передає слово Крулькові.</p>
<p>&nbsp;</p>
<p>17:23:47</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Фракція "Батьківщина" повним складом буде підтримувати в першому читанні законопроект, який представив наш колега пан Кожем'якін. Але, шановні колеги, я хотів би звернути увагу все-таки до того проекту постанови, який ми намагалися сьогодні включити до порядку денного разів 5. Мова йде про законопроект 5350, який стосується захисту національних інтересів, національної безпеки, суверенітету і територіальної цілісності, щоб більш докладно пояснити, про що цей проект постанови. Це про персональні санкції проти Януковича і всєї його свити.</p>
<p>Скажіть, будь ласка, постмайданівський парламент, що не може прийнятий такий проект постанови навіть включити в порядок денний? Дуже простий побіжний аналіз того як відбувалось голосування показує, що за попереднє рішення було 244 голоси за попередній закон, а потім раптом стає 217. Задача: куди зникли 27 голосів? А 27 голосів зникли якраз у фракції "Блоку Петра Порошенка", голова фракції якої теж підписався під цим проектом постанови. То в мене виникає запитання, де знаходяться сурки-щатуни? Де рука Москви? Де ті люди і депутати, які тут не голосують за накладення персональних санкцій по Януковичу і всій його свиті? Там і Пшонка, і Захарченко, і всі ті, які нищили Україну.</p>
<p>Тому давайте дійсно винаходити цих сурків-шатунів, виводити їх на світло і показувати, хто сьогодні проти захисту національної безпеки, проти захисту національних інтересів. Не шукайте чорну кішку в темній кімнаті, де її немає, а дивіться на себе, слідкуйте за голосуваннями і будьте державниками, перестаньте бути руками Москви.</p>
<p>&nbsp;</p>
<p>ГОЛОВУЮЧИЙ. Від "Самопомочі" Войціцька Вікторія передає слово… Депутат Семенуха, будь ласка, включіть мікрофон.</p>
<p>&nbsp;&nbsp;</p>
<p>17:25:45</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч". Шановні колеги! Шановні українці! Напевно, є символічним, що ми саме сьогодні розглядаємо Закон про оперативно-розшукову діяльність в цей день, коли відбуваються масові акції протесту людей, які без заперечно мають право на такий протест.</p>
<p>Розгляд цього закону це момент істини чи буде Україна далі розвиватися як демократична держава, чи дедалі будемо скочуватися у диктатуру та поліцейську державу. Поки народ лякають "шатунами" та іншими страшилками, в країні&nbsp; триває повзуча узурпація влади силовими відомствами через&nbsp; прийняття&nbsp; саме таких законів.</p>
<p>Що ж пропонується. Суттєво розширюються функції слідчого. Відтепер слідчому непотрібно&nbsp; рішення судді на проведення оперативно-розшукових. Це, як зазначає проект закону,&nbsp; робиться з метою попередження&nbsp; злочину до його вчинення, а також з метою превентивності майбутніх&nbsp; злочинів.&nbsp;&nbsp;&nbsp; На практиці це означає, що до будь-якого громадянина можуть прийти з обшуком, якщо в органи внутрішніх справ надійшла інформація, що в цій квартирі чи в цьому офісі планується злочин.&nbsp; Більше того, закон передбачає негласне проникнення до публічно недоступних місць, житла чи іншого майна, прослуховування, спостереження з використанням технічних засобів та багато іншого.&nbsp; Тепер ваш сусід, якому не подобаються чи ваші галасливі діти, чи собаки, чи ви,&nbsp; можуть стати добровільним інформатором таких органів, фактично відновлюється&nbsp; радянська система "стукачів".&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Підступність цього законопроекту також у вишуканих і розмитих формулюваннях. Цитую: "Оперативно-розшукові заходи можуть проводитися за наявності інформації про правопорушення, які не є кримінальними, але&nbsp; встановлення&nbsp; яких сприяє&nbsp; вирішенню завдань протидії злочинності за наявністю інформації про факти та обставини,&nbsp; що не мають ознак&nbsp; кримінального правопорушення, проте відповідно&nbsp;&nbsp; до законодавства&nbsp; України потребують перевірки". Послухайте, це не законопроект про оперативно-розшукову діяльність, це законопроект про новий НКВС. Бо навіть&nbsp; НКВС в Харкові в 1927 році, 100 років тому , навіть не мріяли про такі&nbsp; повноваження.</p>
<p>Три роки тому назад на Майдані&nbsp; люди вирішили, що права людини в цій державі будуються на правах людини, права людини – це фундамент&nbsp; майбутнього&nbsp; України.</p>
<p>Фракція&nbsp; "Об'єднання&nbsp; "Самопоміч"…</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, дайте можливість завершити,&nbsp; 30 секунд.</p>
<p>&nbsp;</p>
<p>СЕМЕНУХА Р.С.&nbsp; Фракція "Об'єднання&nbsp; "Самопоміч"&nbsp; категорично не буде голосувати цей законопроект та закликає колег утриматись від голосування. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Перепрошую, колеги. Було вжито в образливому тоні&nbsp; "Блок Петра Порошенка", вони мають право на&nbsp; репліку. І я даю&nbsp; одну хвилину Мельничуку. А потім – Віктор Пинзеник.&nbsp;</p>
<p>Будь ласка, Мельничук.</p>
<p>&nbsp;</p>
<p>17:28:23</p>
<p>МЕЛЬНИЧУК І.І.</p>
<p>Шановні колеги, закликаю попереднього виступаючого від&nbsp; фракції&nbsp; "Батьківщина" і весь український народ проаналізувати про те, що було сказано.</p>
<p>Ви, шановний, не шукайте абракадабру у своїх підрахунках, бо ви ніколи не вмієте рахувати і звертатись до історії. Я вам розкажу, як треба рахувати. А почнемо ми рахувати з того часу, коли фракція "Батьківщина" не підтримала постанову про агресію Росії по відношенню до Грузії. Це була перша ваша "рука Москви", як ви її зараз називаєте. Друга "рука Москви" була про те, що ви розказували про те, що землю треба продавати, а зараз, коли Прем'єр-міністр вже не ваш лідер, ви розказуєте, що землю не треба продавати. Давайте ми подивимося про підрахунки ваших голосів сьогодні у залі, коли ми буквально півгодини назад голосували про увіковічення пам'яті загиблих під Верховною Радою. А ну-а, добренький, мій хороший хлопчик із "Батьківщини", підніміть голосування і подивіться, як ви проголосували за це, як ваш лідер…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>МЕЛЬНИЧУК І.І. І як ваш лідер проголосував за це, за тих хлопців, увіковічити їх пам'ять, що загинули, задля і вашої безпеки тут. І подивіться, будь ласка, як проголосувала пані, за яку недавно боролася вся Україна і вертали її з російського полону, отам "рука Москви". І не голосування ваше за&nbsp; спецконфіскацію також "рука Москви". Я вам таких&nbsp; "рук Москви" на партію наліплю більше чим ви собі можете придумати.</p>
<p>&nbsp;</p>
<p>ГОЛОВУЮЧИЙ. Слово надається Віктору Пинзенику, будь ласка.</p>
<p>&nbsp;</p>
<p>17:30:04</p>
<p>ПИНЗЕНИК В.М.</p>
<p>Шановні народні депутати! Я не буду зачіпати ту частину, яка стосується оперативно-розшукової діяльності, в мене нема там застережень особливих по тій частині. Але мене надзвичайно турбує частина, яка стосується пенсійного забезпечення. Про що йде мова? Мова йде про норму статті 24, яка передбачає зарахування одного року стажу в три роки. Колеги, сьогодні відповідна категорія може вийти за 23 роки вислуги років. Тобто 8 років, до 30 років можна вийти на пенсію. Ну давайте заохочувати людей, де потрібно заробітної плати, треба платити вище за інші умови, давайте платити, а не рухати це пенсіями. Я розмовляв з колегами, які є автори законопроекту, вони підтримали цю пропозицію і я їм дякую. Я пропоную вилучити це вже в режимі першого читання відповідну норму статті 24 і проголосувати без цієї норми закон в першому читанні.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні друзі, є багато бажаючих. Я дам, дам, пане Андрію, я дам вам заключне слово з вашого дозволу. Зараз є багато виступаючих, я думаю, закон важливий, і ми надамо слово: Паламарчук, потім – Левченко, потім – Чумак, і на тому завершуємо. Так? Ні, ще є Барна. І на тому завершуємо обговорення.</p>
<p>Будь ласка,&nbsp; Паламарчук, одна хвилина.</p>
<p>&nbsp;</p>
<p>17:31:26</p>
<p>ПАЛАМАРЧУК М.П.</p>
<p>Передаю слово Чумаку.</p>
<p>&nbsp;</p>
<p>ГОЛОВУЮЧИЙ.&nbsp; А, Чумаку, то ви разом. Будь ласка,&nbsp; Чумаку.</p>
<p>&nbsp;</p>
<p>17:31:34</p>
<p>ЧУМАК В.В.</p>
<p>Шановні колеги! Оперативно-розшукова діяльність – це невід'ємна частина діяльності будь-якого правоохоронного органу, а також спеціальної служби. Я хочу вам сказати, що на сьогоднішній день є Закон про оперативно-розшукову діяльність, який діє, який передбачає практично всі ті заходи, про які говорив наш колега з "Самопомочі".</p>
<p>Але в чому перевага цього закону, який сьогодні подає комітет. Він більш систематизований. Більше того, тут я не погоджуюсь з паном Вінником, але тут в цьому законі більш детально виписані ті заходи, які можуть проводити окремі оперативно-розшукові підрозділи спеціальних органів. І це абсолютно виправдана позиція законодавців в цьому законі.</p>
<p>Як на мій погляд тут є вади,&nbsp; які треба прибрати і в першу чергу це вада, яка є в тому, що даються ті ж самі повноваження оперативно-розшукової діяльності… Дайте закінчити 20 секунд. Податкової поліції, а разом з тим достатньо звужені можливості оперативної…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.&nbsp;</p>
<p>&nbsp;</p>
<p>ЧУМАК В.В. …звужені можливості для ДБР. Тому, я вважаю, що це закон дуже важливий, він системний. Було б добре, щоб ми його розглядали за повною процедурою, ми б тоді могли обговорити. Але я пропоную прийняти його в першому читанні і доопрацювати в подальшому, він дуже потрібен.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; Левченко Юрій, одна хвилина.</p>
<p>&nbsp;</p>
<p>17:33:06</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Знаєте, в пояснювальній записці закону зазначається, що законопроект розроблений з метою приведення ОРД у відповідність до європейських стандартів, синхронізації оперативно-розшукової і процесуальної діяльності. А насправді законопроект розроблено дуже однобоко, виключно зі сторони і у&nbsp; відомчих інтересах осіб, які здійснюють безпосередньо оперативно-розшукові заходи. Знаєте, враховуючи багато недоопрацювань в законі і враховуючи той факт, що частина положень дублює положення Кримінально-процесуального кодексу, а інша частина прямо суперечить їм, на мою думку, це повернення до періоду процесуального свавілля, далекого від європейських стандартів, і може призвести до узаконення прав людини. От, знаєте, дуже&nbsp; часто у нас… ми потім повертаємось&nbsp; до опрацювання законів через помилки. Я хотів би просто звернути на&nbsp; кілька моментів у цьому законопроекті щодо таких оціночних понять, які тут вставляються, які абсолютно не мають юридичної&nbsp; визначеності.</p>
<p>Пане головуючий, прошу, будь ласка, 20 секунд, можна надати, будь ласка. Наприклад, написано, що&nbsp; доступ до житла…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЛЕВЧЕНКО Ю.В. Написано, що доступ до житла і інших споруд, матеріальних об'єктів може здійснюватися безпосередньо суб'єктами оперативно-розшукової діяльності або опосередкованими іншими особами за дорученням. Якими особами за дорученнями? Тобто це знову-таки легалізація "тітушок".&nbsp; Потім написано, що&nbsp; можна буде ознайомлюватися під час такого доступу з іншими носіями інформації. Які це інші носії інформації, як вони прописані? Немає такого розуміння. Потім, наприклад, таке поняття "іншим шляхом досягти зазначених цілей неможливо…"</p>
<p>&nbsp;</p>
<p>ГОЛОВУЮЧИЙ. Дякую. Пане Юрій, ви… думку всі почули і вашу позицію всі&nbsp; зрозуміли.</p>
<p>Шановні колеги, ще два виступи і переходимо&nbsp; до прийняття рішення. Тому я прошу&nbsp; закликати депутатів зайти в зал.</p>
<p>Барна, одна хвилина. І Березюк, одна хвилина. І переходимо до прийняття рішення.&nbsp;&nbsp;</p>
<p>Включіть мікрофон спочатку Барні.</p>
<p>&nbsp;</p>
<p>17:35:09</p>
<p>БАРНА О.С.</p>
<p>Кардинальні зміни у суспільстві потребують синхронізації процесуальної та оперативної діяльності. Поряд з тим з прийняттям нового Кримінально-процесуального кодексу процедура кримінального&nbsp; судочинства в деякій мірі зазнала досить значних концептуальних змін. І для розвитку та ефективного впровадження в практику діяльності, практичної діяльності Кримінально-процесуального кодексу вносилося ряд відомчих нормативних актів. Але давайте будемо відвертими і замітимо, що їхня ефективність була недостатня. Відповідно ці пробіли і неузгодженості&nbsp; законодавства&nbsp; виплили у досить великому загостренні оперативної ситуації в державі, особливо неналежній діяльності поліції і збільшенням злочинності і нерозкриття злочинів. Тобто питання прийняття цього законодавства є в першу чергу моральним принципом щодо відповідного належного забезпечення роботи оперативно-розшукової діяльності. І в першу чергу тут&nbsp; треба врегулювати оперативну…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>БАРНА О.С. З метою повернення оперативним підрозділам права застосування їхніх можливостей, зробити їх&nbsp; роботу більш ефективною.</p>
<p>А колегам із "Самопомочі" я прошу… хочу зауважити, що ту чиновницьку корупцію, про яку ви говорите, неможливо побороти ліберальними засобами або методами бездіяльними.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Заключний виступ, Олег Березюк, будь ласка, одна хвилина. І після того переходимо до прийняття рішення. Будь ласка.</p>
<p>&nbsp;</p>
<p>17:36:44</p>
<p>БЕРЕЗЮК О.Р.</p>
<p>Вельмишановні пані і панове! Беззастережно, країні, людям потрібні правоохоронні органи, які будуть охороняти їх від злочинців. І будуть карати злочинців.</p>
<p>Цей законопроект дозволяє переслідувати тих, хто навіть не знає, що вони переслідуються і що вони під слідством. Більше цього, можуть навіть цього не знати в цей момент, а потім узнати через декілька десятків років. Це законопроект, які самі правоохоронці називають "законопроект "дятлів". Ми сьогодні не можемо приймати такі законопроекти.</p>
<p>Більше&nbsp; цього, коли такий закон треба приймати для контррозвідки, і це правильно. А в контррозвідці цього і немає, за це є серед тих, хто насправді буде переслідувати і нормальних людей, в тому числі.</p>
<p>Закон деспотичний і має генетичну деспотичну природу. Ми не голосуємо за цей закон.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>І заключне слово Андрій Кожем'якін. І переходимо до прийняття рішення. Будь ласка.</p>
<p>&nbsp;</p>
<p>17:37:47</p>
<p>КОЖЕМ’ЯКІН А.А.</p>
<p>Я розумію, що вже звучить друга образа&nbsp; від деяких виступаючих щодо авторів цього законопроекту. Колеги, члени комітету, вибачте мене за те, що я стою першим, підписав, а ви там далі.</p>
<p>Тому тим, хто не знає і взагалі ніколи не займався оперативно-розшуковою справою, відкрию один секрет вам. От НАБУ і НАЗК сьогодні працює якраз так, буде працювати, як ви сказали. Тобто ви навіть не будете знати, що вас перевіряють, ще&nbsp; зараз приймуть закон, прослуховують і таке інше, тому що в них дуже багато повноважень.</p>
<p>Цей законопроект просто удосконалює все і висвітлює, щоб ми, депутати, у третьому розділі, де в нас є, парламентський контроль, відомчий контроль, будь-який контроль ми здійснювали. Тому що оперативно-розшукова діяльність для контррозвідки, розвідки, глав КК, поліції і всіх інших, якщо ви не знаєте, я вам скажу, вона одна і та ж.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, переходимо до прийняття рішення. Я прошу зайняти робочі місця і підготуватися до прийняття рішення, колеги.</p>
<p>Так, зараз оголосить голова комітету правку, про яку говорив Пинзеник, і ми будемо голосувати тільки за основу лишень, і враховуючи цю правку. Будь ласка, 30 секунд, пане Андрій.</p>
<p>&nbsp;</p>
<p>17:39:01</p>
<p>КОЖЕМ’ЯКІН А.А.</p>
<p>Я хочу сказати, що не тільки в розділі, що стосується пенсійного забезпечення і це, про що ви сказали, пане Віктор, буде дійсно, ми переглянемо до другого читання обов'язково. А і те, що сказав пан Юрій, щодо третього розділу, там, де дійсно є питання, які треба сьогодні переглянути, і я вважаю, що це&nbsp; треба робити.</p>
<p>А все інше – ну, будь ласка, пропонуйте, ми будемо міняти, це ж матриця, схема європейського зразка, і&nbsp; ми готові&nbsp; її&nbsp; сьогодні обговорювати. Дякую. Але ображати колег я не рекомендував би. Дякую.</p>
<p>&nbsp;</p>
<p>ГОЛОВУЮЧИЙ. Дякую. <i>&nbsp;</i></p>
<p>Шановні колеги, я ставлю на голосування проект Закону про оперативно-розшукову діяльність (номер 4778) з правкою, яку озвучив під стенограму голова&nbsp; комітету Андрій Кожем'якін, за&nbsp; пропозицією комітету, за основу, лишень за основу. Хто підтримує дану пропозицію, прошу голосувати 4778 – про оперативно-розшукову діяльність, за основу. Голосуємо, колеги, будь ласка.</p>
<p>&nbsp;</p>
<p>17:40:20</p>
<p>За-171</p>
<p>Колеги, чи підтримаємо ми пропозицію в комітет на доопрацювання? Підтримаємо цю?</p>
<p>Колеги, я ставлю другу пропозицію: в комітет на доопрацювання проект закону... Йде голосування, обговорення завершилось вже. Проект Закону 4778 ,&nbsp; в комітет на доопрацювання, колеги. Давайте підтримаємо цю пропозицію, щоби не втрачати законопроект. Прошу підтримати, будь ласка.</p>
<p>&nbsp;</p>
<p>17:41:05</p>
<p>За-199</p>
<p>Колеги, я пропоную, остання форма, яка в нас є, - це повернути суб'єкту законодавчої ініціативи на доопрацювання. Давайте ми сконцентруємося, щоб ми не втратили законопроект, підтримаємо цю пропозицію.</p>
<p>Колеги, відбулося завершення обговорення. Зараз йде голосування. Під час голосування я не можу давати слово. <i>(Шум у залі)</i></p>
<p>&nbsp;Я ставлю останню пропозицію на голосування – це повернути суб'єкту законодавчої ініціативи на доопрацювання. Прошу підтримати. Прошу проголосувати. Будь ласка, прошу підтримати, прошу проголосувати.</p>
<p>&nbsp;</p>
<p>17:41:56</p>
<p>За-221</p>
<p>Колеги, я ще раз поставлю цю пропозицію. Мені видається, вона може набрати необхідну кількість. Я прошу сконцентруватись. Я прошу сконцентруватись. Ця пропозиція близька до прийняття рішення. Прошу зайти в зал.</p>
<p>І я ставлю ще раз пропозицію: повернути суб'єкту законодавчої ініціативи на доопрацювання проект Закону про оперативно-розшукову діяльність. Прошу проголосувати. Будь ласка.</p>
<p>&nbsp;</p>
<p>17:42:37</p>
<p>За-222</p>
<p>Нема голосів. <i>(Шум у залі)</i></p>
<p>Колеги, ще раз поставлю. Якщо ця пропозиція не пройде, законопроект буде відхилений.</p>
<p>Я ставлю пропозицію: повернути суб'єкту законодавчої ініціативи на доопрацювання. Хто підтримує дану пропозицію, прошу проголосувати. Будь ласка, голосуємо.</p>
<p>&nbsp;</p>
<p>17:43:20</p>
<p>За-223</p>
<p>Рішення не прийняте. Проект Закону 4778 відхилений.</p>
<p>Будь ласка, 30 секунд Чумак і переходимо до наступного проекту Закону 4604. Будь ласка, 30 секунд Чумак.</p>
<p>&nbsp;</p>
<p>17:43:40</p>
<p>ЧУМАК В.В.</p>
<p>Шановні колеги, я хочу звернутися до всіх тих, хто не голосував за цей законопроект. На сьогоднішній день існує чинний Закон "Про оперативно-розшукову діяльність", візьміть, будь ласка, цей закон, цей проект Закону, порівняйте і зробіть порівняння, і тоді ви приймете правильне рішення. На сьогоднішній день воно хибне, вибачте, будь ласка, треба приймати новий закон.</p>
<p>&nbsp;</p>
<p>ГОЛОВУЮЧИЙ. Колеги, я хочу вам сказати про логіку наших наступних дій. Зараз у нас проект закону 4604, потім 2016, це ті закони, які не викликають жодної дискусії, і я прошу, щоб ми просто їх змогли проговорити досить швидко і нас вже прийшло рішення комітету по Постанові "Про звернення Верховної Ради України до урядів держав-членів Європейського Союзу" щодо запровадження безвізового режиму для громадян України. Вже є рішення комітету і роздане. Було би добре, якби ми сьогодні його теж прийняли, колеги.</p>
<p>Я прошу, я продовжу на 15 хвилин засідання, я тільки прошу не розходитись. Мені видається, ці законопроекти, які є неконфліктні, які всіма підтримані, ми зможемо пройти ефективно і швидко, тільки прошу великої концентрації в залі</p>
<p>І я переходжу до наступного проекту Закону (номер 4604) про внесення змін до Кодексу України про адміністративні правопорушення (4604). І я прошу підтримати розгляд за скороченою процедурою, будь ласка, колеги.</p>
<p>&nbsp;</p>
<p>17:45:25</p>
<p>За-186</p>
<p>Рішення прийняте.</p>
<p>Я запрошую до доповіді Міністра молоді та спорту Жданова Ігоря Олександровича. Але це ми продовжуємо блок правоохоронної діяльності, колеги.</p>
<p>Пане Ігор, будь ласка. Максимально лаконічно, якщо можна.</p>
<p>&nbsp;</p>
<p>17:45:42</p>
<p>ЖДАНОВ І.О.</p>
<p>Шановний пане Голово, шановні народні депутати, законопроектом передбачається внести зміни до Кодексу України про адміністративні правопорушення шляхом виключення статті 196 "Порушення правил навчання карате" і у зв'язку з цим, з виключенням також внести зміни до статей 218 та 255, якими визначаються підвідомчі справи про адміністративне правопорушення та посадові особи органів, що уповноважені складати протоколи за такі правопорушення.</p>
<p>Слід також відзначити, що норма статті 196 не лише втратила актуальність, а й суперечить діючим нормам, вимогам статті Закону України "Про підприємництво", де визначається, що на здійснення підприємницької діяльності у сфері фізичної культури і спорту не накладається будь-яких обмежень. Реалізація проекту акту не потребує додаткових витрат з державного бюджету. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Запрошую до співдоповіді голову комітету Кожем'якіна Андрія Анатолійовича.</p>
<p>&nbsp;</p>
<p>17:46:44</p>
<p>КОЖЕМ’ЯКІН А.А.</p>
<p>Колеги, я коротко. Дійсно це ми виправляємо старі гріхи, як кажуть, статтю 196 з порушення, яке звучить так: "Порушення правил навчання карате". Ну, хтось колись займався і пам'ятає. Тому всіх тих, хто колись мав до цього відношення, в кого тренуються діти, родичі, брати, сестри, і сам як віце-президент Федерації рукопашного бою, я вас закликаю проголосувати в цілому. Дякую.</p>
<p>&nbsp;</p>
<p>ГОЛОВУЮЧИЙ. Колеги, чи є бажаючі обговорювати? Це технічна правка. Немає. Технічна помилка, скажіть мені, яка? Будь ласка, Левченко, озвучте, яка є технічна помилка в законопроекті.</p>
<p>&nbsp;</p>
<p>17:47:21</p>
<p>ЛЕВЧЕНКО Ю.В.</p>
<p>Щоб потім не прийшлось знову виправляти законопроекти легкі, які ми приймаємо, зазначаю під стенограму, що в законопроекті пропонується в абзаці 2, пункті 1, частини першої статті 255 цифри 196 замінити цифрами 195. При цьому не враховано, що відповідно до чинної редакції абзацу 2, пункту 1 частини першої статті 255 КУпАП, уповноважені на це посадові особи органів внутрішніх справ, мають право складати протоколи про адміністративні правопорушення, передбачені статтями 189 до 196. Таким чином, цифру 196 має бути замінено цифрами 195-6, а не 195, як це пропонується в проекті.</p>
<p>А я не знаю, чи з голосу зрозуміли автори, що я тільки що сказав, але я наголошую, тут технічна помилка, яка була прописана. Ви зараз, якщо ви приймете в такому варіанті, ви, знову потім будемо виправляти. Тому або направляємо на друге читання, або зараз тоді виправляйте цей момент. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я, ми зазначимо з техніко-юридичними правками, і цього буде достатньо, щоб комітет&nbsp; зміг технічні поправки внести. Тому я ставлю на голосування проект Закону&nbsp; про внесення змін до&nbsp; Кодексу України&nbsp; про адміністративні правопорушення (щодо зняття відповідальності за порушення правил&nbsp; навчання карате) (№4604) за основу і в цілому&nbsp; з техніко-юридичними правками, які комітет зможе зробити за пропозиціями Юрія Левченка, які були озвучені в такій редакції. Прошу проголосувати за пропозицію комітету за основу&nbsp; і в цілому.&nbsp; Прошу проголосувати, прошу підтримати, колеги. Будь ласка,&nbsp; голосуємо.&nbsp; Прошу підтримати.</p>
<p>&nbsp;</p>
<p>17:49:18</p>
<p>За-240</p>
<p>Рішення прийняте.</p>
<p>Наступний проект&nbsp; закону –&nbsp; це проект&nbsp; Закону про внесення змін до Кримінального кодексу України щодо захисту дітей від сексуальних зловживань та сексуальної експлуатації (№2016). Це теж&nbsp; блок правоохоронної діяльності. Я прошу підтримати розгляд&nbsp; за скороченою процедурою, колеги.&nbsp; Будь ласка,&nbsp; прошу підтримати. Прошу проголосувати скорочену процедуру.</p>
<p>&nbsp;</p>
<p>17:49:53</p>
<p>За-182</p>
<p>Рішення прийняте.</p>
<p>І я запрошую до доповіді народного депутата України Луценко Ірину Степанівну. Будь ласка, пані Ірина.</p>
<p>&nbsp;</p>
<p>17:50:04</p>
<p>ЛУЦЕНКО І.С.</p>
<p>Шановні колеги, дослідження Організації Об'єднаних Націй показали, що сексуальне насильство стосовно дітей, яке вчиняється особами, котрих діти знають і, з якими спілкуються є особливо однією з самих руйнівних в психологічному плані форм сексуального насильства, яке має довгострокові наслідки. Діти виростають, в них… мають дуже серйозні проблеми з психікою, проблеми зі здоров'ям.</p>
<p>Тому в 2012… в 2007 році країни Ради Європи всі до єдиної оформили його як Лансароцька конвенцію і підписали. Україна приєдналася і ратифікувала цю Лансароцьку конвенцію в 2012 році. Це перша міжнародна угода, яка торкається питань сексуального насильства над дітьми, яке відбувається вдома чи в сім'ї, чи поза нею.</p>
<p>Держави, які ратифікували конвенцію погоджуються кримінально переслідувати сексуальну активність з дітьми молодшими за вік сексуальної згоди, але залежно від контексту, в якому відбувається така поведінка.</p>
<p>Я, йдучи на доповідь, попросила свого помічника дати зріст інформації, яка дається з цього приводу. Так от зміни, які пропонуються мною в змінах до Кримінального кодексу стосуються цього. "Під Києвом вітчим&nbsp; зґвалтував&nbsp;&nbsp; і вбив двохрічного&nbsp; хлопчика". "На Черкащині&nbsp; пьяный рецидивист изнасиловал&nbsp; восьмилетнюю девочку в присутствии ее матери", "Банду педофилов&nbsp; спрятали от детей за решеткой на 15 лет".&nbsp; Я думаю,&nbsp; що ці заголовки&nbsp; дуже серйозно і красномовно говорять самі за себе.</p>
<p>Які зміни я пропоную&nbsp; в Кримінальний&nbsp; кодекс.</p>
<p>Перше. Цими змінами до Кримінального&nbsp; кодексу встановлюється чіткий мінімальний вік статевого повноліття, вдосконалюється відповідальність осіб, які посягають на статеву свободу та&nbsp; недоторканість, честь і гідність дітей.</p>
<p>Друге. Усувається невідповідність в статті 153 Кримінального кодексу пов'язаною з&nbsp; необґрунтовано м'якою санкцією за насильницьке задоволення…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, хвилину завершити.</p>
<p>&nbsp;</p>
<p>ЛУЦЕНКО І.С. За насильницьке задоволення&nbsp; статевої пристрасті неприродним способом вчинене щодо неповнолітньої, чи неповнолітнього.</p>
<p>В статті 155 Кримінального кодексу&nbsp; встановлюється спеціальний об'єкт "повнолітня особа", оскільки ідея цієї норми полягає в захисті&nbsp; дитини від впливу&nbsp; дорослої особи, яка в силу свого повноліття здатна повною мірою усвідомлювати суспільно небезпечний характер такої поведінки відносно дитини.</p>
<p>Шановні колеги, наші діти потребують захисту не тільки матеріального, не&nbsp; тільки морального, але в першу чергу від сексуального насильства вдома і поза сім'єю. Прошу підтримати зазначений законопроект в першому читанні і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується голова комітету Кожем'якін Андрій Анатолійович.</p>
<p>&nbsp;</p>
<p>17:53:12</p>
<p>КОЖЕМ’ЯКІН А.А.</p>
<p>Шановні колеги, комітет розглянув цей законопроект номер 2016 про внесення змін до Кримінального кодексу України щодо захисту дітей від сексуальних зловживань та сексуальної експлуатації. Про мету законопроекту тільки що пані Ірина чітко все доповіла і сказала. Я єдине, що хочу додати, що законопроектом пропонується внести зміни до статей 153, 155, 156 та 302 Кримінального кодексу України, якими криміналізуються статеві зносини з особою, яка не досягла 16 річного віку, вчинені повнолітньої особи, таким чином встановлюється чіткий мінімальний рік. Розширюється коло суб'єктів, що можуть чинити статеві відносини з особою, яка не досягла статевої зрілості. Посилюється відповідальність за злочини щодо створення або утримання місць розпути і звідництво. Звертаю вашу увагу, що Уповноважений Президента України з прав дитини пан Кулеба звернувся з листом до Голови Верховної Ради про необхідність розгляду даного законопроекту.</p>
<p>Комітет, проаналізувавши, розглянувши і обговоривши цей законопроект вважає, що його під час розгляду в першому читанні Верховна&nbsp; Рада повинна підтримати за основу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, це є справді один з наших законів адаптації до європейського законодавства, який має загальну підтримку. Чи є бажаючі обговорювати, чи ми можемо за основу, лишень за основу приймати? Можемо, так?</p>
<p>Тоді, колеги, я прошу приготуватись до голосування. Я ставлю на голосування проект Закону про внесення змін до Кримінального кодексу України щодо захисту дітей від сексуальний зловживань та сексуальної експлуатації (номер 2016) за пропозицією комітету за основу. Колеги, лишень за основу, прошу проголосувати, прошу підтримати, будь ласка,&nbsp; голосуємо.</p>
<p>&nbsp;</p>
<p>17:55:30</p>
<p>За-251</p>
<p>Закон прийнятий, за основу закон прийнятий. Я бажаю комітету доопрацювання до наступного, до другого читання.</p>
<p>Шановні колеги, у нас є&nbsp; зараз&nbsp; два законопроекти 4032 і&nbsp; 4548, які нам вкрай важливо розглянути сьогодні, і на тому наполягає комітет. Я&nbsp; продовжую на 15 хвилин засідання. І&nbsp; це два законопроекти, які є суміжні. Так, пане Андрій? Суміжні два законопроекти. Я прошу… я пропоную, щоб ми їх розглянули за скороченою процедурою, і щоб їх доповідали і обговорювали спільно, бо це є&nbsp; суміжні законопроекти. Підтримується така пропозиція, колеги.&nbsp;&nbsp;</p>
<p>Отже, колеги, прошу підтримати&nbsp; розгляд за скороченою процедурою проектів законів 4032 і 4548. Хто підтримує дану пропозицію, прошу&nbsp; проголосувати. Будь ласка.</p>
<p>&nbsp;</p>
<p>17:56:46</p>
<p>За-189</p>
<p>І я запрошую спочатку до доповіді народного депутата Березу Борислава Юхимовича. Будь ласка. Потім – Яценко Антон Володимирович, а потім – голова комітету.</p>
<p>&nbsp;</p>
<p>17:57:03</p>
<p>БЕРЕЗА Б.Ю.</p>
<p>Сучасні умови перебування затриманих осіб у слідчих ізоляторах є&nbsp; неналежними. Це, дійсно, так, і це треба виправляти. Але виправляти треба&nbsp; належним способом, а не так, як ми намагаємося. Бо нежить ніхто не лікує тим, що відрізає собі носа.</p>
<p>Такі умови утримання, які зараз є, принижують гідність осіб, які ще не визнані судом винними у вчинених злочинах. Особи можуть роками перебувати&nbsp; у слідчих ізоляторах без винесення щодо&nbsp; них обвинувального вироку, що є неприпустимим, з огляду на&nbsp; конституційно встановлену презумпцію невинуватості. Введення в законодавство положення про збільшення коефіцієнту зарахування часу утримання під вартою у слідчих&nbsp; ізоляторах до покарання у вигляді позбавлення волі обґрунтовано необхідністю забезпечення соціальної справедливості, практичної реалізації принципу презумпції невинуватості та припинення негативної практики тривалого утримання у слідчих ізоляторах осіб на стадії досудового розслідування кримінальних проваджень.</p>
<p>Але внесення даного законопроекту, насправді, зумовлено усвідомленням того, що факту прийнятого Закону&nbsp; номер 838 було грубою помилкою і призвело до очевидних негативних наслідків, які нині все ширше висвітлюються у засобах масової інформації та призводять до відповідного суспільного резонансу. Зокрема, прийняття зазначеного&nbsp; вище закону по суті, надало пільгу у вигляді фактичного зменшення строку позбавлення волі на термін, протягом якого винний знаходиться під вартою при відбуванні покарання особи, які вчиняють тяжкі та особо тяжкі насильницькі та інші, найбільш небезпечні злочини.</p>
<p>Отже, ми дійсно зробили помилку, яку зараз я прошу всіх вас виправити. Я розумію, що ті, хто зараз вийшли по особо тяжким та середньої тяжкості злочинам, вже не повернуться до тюрми, але, шановні, я прошу звернути увагу. Я бачу, що вас всім це не важливо. Я бачу, що ви ходите по залу, я бачу…</p>
<p>&nbsp;</p>
<p>ГОЛОВУЮЧИЙ. Тридцять секунд, будь ласка, завершіть по законопроекту.</p>
<p>&nbsp;</p>
<p>БЕРЕЗА Б.Ю. Я хочу до вас звернутися. Кожний з нас є громадянином України, кожний&nbsp; з нас ходить по вулицям України&nbsp; і ніхто з вас завтра може не бути депутатом. Ми повинні виправити ту помилку, яку зробили.</p>
<p>Тому давайте зараз підтримайте цей законопроект та&nbsp; зробимо так, щоб люди, які...</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До доповіді запрошується народний депутат України Яценко Антон Володимирович, будь ласка, а потім вже голова комітету Андрій Кожем'якін.</p>
<p>&nbsp;</p>
<p>17:59:53</p>
<p>ЯЦЕНКО А.В.</p>
<p>Шановний пане Голово, шановні колеги, на сьогоднішній день дійсно сталася ситуація, коли через урахування день за два по попередньому ув'язненню так сталося, що вийшло на свободу більше 8 тисяч людей, які мали б відбувати покарання, з них вже 785, це статистика офіційна, скоїли новий злочин. Так, вони скоїли 22 вбивства, 18 тяжких тілесних ушкоджень, 10 зґвалтувань, 405 крадіжок, 66 розбійних нападів. Тобто сьогодні ще не всіх спіймали. От останній приклад: от з міста Умані рецидивіст, який відбував покарання і вийшов, нещодавно вбив мати 4-річної дитини через пограбування.</p>
<p>І, дійсно, ми скоїли велику, як кажуть, помилку. І ніхто не проти абсолютно, що цей закону, ну, можливо, тоді мав актуальність, коли ми його приймали, але зараз треба зняти з душі гріх, як то кажуть.</p>
<p>Тому цей закон дуже простий, що я пропоную, - це 4548. Він стосується того, що ті, хто скоїли злочини не тяжкі і особливо тяжкі, а середні і легкої тяжкості, їм залишається день за два; ті, хто ґвалтівники, вбивці, розбійники, інші люди, які скоїли тяжкі злочини, мають відбувати день за день. І це нормально.</p>
<p>Тому я би дуже просив всіх підтримати. Не важливо, який – це мій закон чи то пана Берези, - але треба ситуацію негайно виправляти, щоб нові рецидивісти не виходили на свободу і не устраювали в Україні таку, знаєте, свого роду зону чи "холодное лето 53 года", як у фільмі. Тому дуже прошу всіх колег, незалежно від політичної приналежності, підтримати цей закон. Дуже дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До слова запрошується голова комітету Кожем'якін Андрій Анатолійович, будь ласка.</p>
<p>&nbsp;</p>
<p>18:01:54</p>
<p>КОЖЕМ’ЯКІН А.А.</p>
<p>Шановні колеги, на сьогодні є два законопроекти, які розглянуті Комітетом з питань законодавчого забезпечення правоохоронної діяльності, якими пропонується внести зміни до частини п'ятої статті 72 Кримінального кодексу України.</p>
<p>Тільки що перед вами виступали автори законопроектів. Перший якраз, який зараз ми з вами, який першим прозвучав проект про внесення змін до Кримінального кодексу щодо удосконалення порядку з урахування судом строку попереднього ув'язнення у строк покарання, номер 4032, другий – 4548. В цьому законопроекті пропонується доповнити частину п'яту статті 72 Кримінального кодексу України абзацом сьомим, визначивши, що передбачено цією статтею право зарахування попереднього ув'язнення у строк покарання у виді позбавлення волі на певний строк з розрахунку 1 день попереднього ув'язнення за два дні позбавлення волі не поширюється на осіб засуджених за вчинення тяжких або особливо тяжких злочинів, або котрі підозрюються у вчинені таких злочинів. Законопроектом пропонується змінити чинну редакцію частини п'ятої статті 72, прийнятої Верховною Радою України 26 листопада 15 року за так званим законом, якщо пам'ятаєте, Надії Савченко.</p>
<p>Я з групою товаришів теж був автором цього законопроекту, і ми до сих пір вважаємо, що цей законопроект був правильний, своєчасний і необхідний на період, коли його приймали. На думку членів комітету, більшості членів комітету сьогодні виникла інша оперативна ситуація, тому треба внести якісь зміни.</p>
<p>Тому комітет більшістю голосів підтримав обидва законопроекти на розсуд залу. Будь ласка, проект, комітет пропонує вам визначатись: за основу або перший, або другий. Більше законопроектів в комітеті нема. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу провести запис два – "за", два – "проти", будь ласка.</p>
<p>Від "Самопомочі" Бабак Альона Валеріївна.</p>
<p>&nbsp;</p>
<p>18:04:15</p>
<p>БАБАК А.В.</p>
<p>Прошу надати Єгору Соболєву.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>18:04:21</p>
<p>СОБОЛЄВ Є.В.</p>
<p>"Самопоміч", безумовно, за те, щоб бандити були в тюрмах, але дуже часто бандити є в погонах. І тут в намаганнях виправити одну проблему, важливо не створити іншу. Разом з колегами ми розробили проект закону, який дозволяє зараховувати день за два, але після того, як пройшло півроку. Якщо впродовж півроку перебування&nbsp; людини в СІЗО йому&nbsp; не винесено обвинувачення, не почалося судове засідання, тоді, очевидно, є великі проблеми зі слідством і, можливо, з самим&nbsp; обвинуваченням. Ви знаєте,&nbsp; не одна людина по&nbsp; два, три, чотири роки&nbsp; перебуває у СІЗО. Цього неможна допустити, тому&nbsp; ми&nbsp; закликаємо переробити цей законопроект.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Блоку Петра Порошенка"&nbsp; Македон&nbsp; Юрій Миколайович.</p>
<p>&nbsp;</p>
<p>18:05:28</p>
<p>МАКЕДОН Ю.М.</p>
<p>Шановні колеги,&nbsp; прошу підтримати&nbsp; цей законопроект. Ми подали альтернативний, але чомусь на комітеті його ще&nbsp; немає. Тому що вважаю, що&nbsp; випуск&nbsp; і&nbsp; надання волі&nbsp; злочинцям, які систематично вчиняють тяжкі і особливо тяжкі злочини є загроза для всіх наших громадян, тому&nbsp; прошу підтримати цей законопроект&nbsp; в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Федорук Микола Трохимович.&nbsp;</p>
<p>&nbsp;</p>
<p>18:05:57</p>
<p>ФЕДОРУК М.Т.</p>
<p>Прошу передати слово народному депутату Максиму Бурбаку.&nbsp;</p>
<p>&nbsp;</p>
<p>ГОЛОВУЮЧИЙ. Будь ласка,</p>
<p>&nbsp;</p>
<p>18:06:07</p>
<p>БУРБАК М.Ю.</p>
<p>Шановні колеги, фракція "Народного фронту" неодноразово заявляла, що так званий "Закон Савченко" потребує корегування, тому що під такими палкими заявами дуже багато бандитів вже вийшли на волю і деякі з них вже зробили, знов вчинили злочини. Тому ми будемо підтримувати внесення змін в законопроект. Але хочу нагадати і заспокоїти всіх з тим, що, якщо сьогодні не пройде ні один, ні другий законопроект, існує законопроект розроблений Кабінетом Міністрів, який у собі буде включати всі найкращі новели цих двох законопроектів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Радикальної партії Олег Ляшко, будь ласка.</p>
<p>&nbsp;</p>
<p>18:06:59</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії голосувала за так званий "Закон Савченко", по якому термін перебуванні в ув'язненні зараховується день за два.</p>
<p>Я хочу визнати перед усіма громадянами, голосування нашої фракції за цей закон – це була помилка. Ми зробили помилку, на жаль, у цьому парламенті багато робиться помилок.</p>
<p>Я хочу вибачитися перед батьками дівчат, які були зґвалтовані&nbsp; тими насильниками, які вийшли по цьому закону. Я хочу вибачиться перед батьками дітей, які були вбиті тими, хто вийшов по цьому закону.</p>
<p>Це велика помилка. З одного боку, є маса людей, які сидять незаконно і ми маємо вирішувати цю проблему, але ми не можемо випускати на волю вбивць, ґвалтівників, насильників. Понад тридцятеро людей були вбиті злочинцями, які достроково вийшли на волю. І якби ми не проголосували це закон, вони б сиділи в тюрмі і більше тридцяти українців залишились би живі. Дванадцятеро українських дівчат було&nbsp; зґвалтовано злочинцями, які достроково вийшли на волю.</p>
<p>Ми маємо виправити сьогодні цю помилку: убивці, ґвалтівники&nbsp; мають сидіти в тюрмі, а не ґвалтувати українців і вбивати українців. В сьогоднішніх умовах фактично&nbsp; без дії правоохоронної&nbsp; системи, достроковий випуск на волю злочинців – це наша вина. Ми маємо її зараз виправить: убивці і ґвалтівники мають бути в тюрмі, а не на волі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>І від "Батьківщини" слово надається Надії Савченко і репліка, згадували прізвище Савченко. Будь ласка, дві хвилини включіть Надії Савченко, через дві хвилини перейдемо до прийняття рішення, заходьте в зал, будь ласка.</p>
<p>Прошу, пані Надія.</p>
<p>&nbsp;</p>
<p>18:09:21</p>
<p>САВЧЕНКО Н.В.</p>
<p>Те, що народні депутати визнають самі, що вони барани, це наша проблема. Закон, коли проголосували, треба було доопрацьовувати, а не лінуватися, а потім скидати на нього всіх собак. У в'язниці сидить 69 тисяч, 6992 вийшло по Закону Савченко, як ви говорите. Рецидив скоїло 187. Рецидив є завжди, це 10 відсотків коли б хто не вийшов. Вони б не вийшли зараз, вони б вийшли пізніше.</p>
<p>Стаття 22 Конституції України, закон не може бути прийнятий на погіршення прав людини. Ви зараз цими двома законами погіршуєте права людини. Цим законом можуть користуватися в'язні, дійсно, якщо будуть затягувати час. Але для цього треба було не лінуватися, початувати змінювати Кримінальний кодекс, КПК і робити нормальну судову реформу.</p>
<p>Можна дати півроку на розслідування. Цей закон був, в першу чергу, для того, щоб слідство не проводилося вічно і не робило безчинства саме ментовська держава. Для того, щоб рецидив, ви говорите, я вам поясню. Рецидив – це ті люди, на яких простіше всього, якщо один раз людина відсиділа, простіше всього ментам скинути всіх собак, щоб не шукати відповідального, дійсно, злочинця, простіше всього в районі знайти того хлопця, який відсидів, наприклад, не знаю, за якесь пограбування легке и накинути йому вбивство, зґвалтування і все решта, виламати руки, і він піде як рецидив. Ви не захищаєте і не розбираєтесь справедливо. Ви політично спекулюєте і доводите людям ще раз всім, що ви барани, тільки один баран, крутіші роги й другого. Насправді барани всі.</p>
<p>Мені шкода, що мене не було змоги в тюрмі дійсно відпрацювати цей закон далі, і у мене немає юридичної освіти, яка є, напевно, в більшості з цих присутніх в цьому залі, для того, щоб довести щось хороше до кінця, а не ламати і не вибивати тільки тому, що вам ліньки і вас влаштовує така система.</p>
<p>Вітаю вас ще раз. Народ&nbsp; ще раз зрозумів, що ви йдете до дна.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, обговорення завершене. Я зараз ще&nbsp; пояснюю, колеги, загальну логіку. Від "Блоку Петра Порошенка"&nbsp; ще не було виступу, так?</p>
<p>Будь ласка,&nbsp; одну хвилину "Блок Петра Порошенка"&nbsp; Ірина Луценко.</p>
<p>&nbsp;</p>
<p>18:11:38</p>
<p>ЛУЦЕНКО І.С.</p>
<p>Повідомляю козам, які зайшли за допомогою світової спільноти в цей парламент. Більше 60 тисяч амністованих і випущених зеків з&nbsp; Росії зараз воюють&nbsp; і вбивають наших солдат. Ці рецидивісти, які були випущені під&nbsp; помилки і ейфорічне голосування&nbsp; за людину, за яку відстоював весь світ, теж зараз повертаються туди і&nbsp; гвалтують наших&nbsp; дітей,&nbsp; вбивають наших хлопців, здійснюють розбої, граблять ювелірні магазини. Тому для коз. Ви мобілізували зал, я закликаю всіх&nbsp; проголосувати.</p>
<p>&nbsp;</p>
<p>ГОЛОВУЮЧИЙ. Шановні колеги, я&nbsp; поясню вам регламенті норми. Отже, ці законопроекти є на одну тематику, але вони не є альтернативними, тому що вони були&nbsp; подані більше як&nbsp; за два тижні. І хочу вам нагадати, у нас на ту ж тематику є ще законопроект, поданий&nbsp; Кабінетом Міністрів, опрацьований Кабінетом Міністрів. Але він не може бути розглянутий, поки не буде рішень по тих двох законопроектах. Якщо ми підтримаємо один з&nbsp; них, він стане за основу предметом для&nbsp; доопрацювання. Якщо не підтримаємо, ми відкриємо шлях для урядового законопроекту,&nbsp; який вже є зареєстрований у Верховній Раді України. Тому я їх почергово поставлю на голосування, а зал буде визначатися. А зал буде&nbsp; визначатися.</p>
<p>Я, лишилось дві хвилини, колеги, я ставлю першим на&nbsp; голосування проект Закону про&nbsp; внесення змін до Кримінального кодексу України 4032,&nbsp;&nbsp;&nbsp;&nbsp;&nbsp;&nbsp; 4032 за&nbsp; основу. Хто підтримує 4032 за основу, прошу проголосувати. Будь ласка, прошу проголосувати.</p>
<p>&nbsp;</p>
<p>18:13:45</p>
<p>За-155</p>
<p>Нема голосів. Можливо, на другий буде. Законопроект відхилений.</p>
<p>Наступний проект Закону про внесення змін до Кримінального кодексу України (4548). Яценко Антон Володимирович автор. Теж за основу пропонується.</p>
<p>Хто підтримує&nbsp; дану пропозицію, прошу проголосувати. Будь ласка.</p>
<p>&nbsp;</p>
<p>18:14:19</p>
<p>За-143</p>
<p>Рішення не прийнято, колеги. Законопроект відхилений.</p>
<p>І таким чином, ми відкриваємо шлях для урядового законопроекту, який поданий Верховною Радою України, і я зобов'язуюсь його чимшвидше запропонувати поставити у порядок денний Верховної Ради України, урядовий законопроект.</p>
<p>Шановні колеги, порядок денний ми… Завтра зранку ми&nbsp; звернення від ЄС. Я маю право лишень на&nbsp; 15 хвилин продовжити сесію.</p>
<p>За 10 секунд цей час минає. Дякую вам за активний, плідний і важливий день, який ми сьогодні продемонстрували, не зважаючи на всі спроби дестабілізувати парламент.</p>
<p>Вечірнє засідання Верховної Ради України оголошую закритим. Завтра о 10 ранку прошу всіх в зал для продовження нашої роботи. Дякую вам. До побачення.</p>
<p>&nbsp;</p>

