Стенограма пленарного засідання
22 березня 2017
&nbsp;
<p align=center>ЗАСІДАННЯ ДВАДЦЯТЬ ПЕРШЕ</p>
<p align=center>Сесійний зал Верховної Ради України</p>
<p align=center>22 березня 2017 року, 10 година</p>
<p align=center>Веде засідання Голова Верховної Ради України ПАРУБІЙ А.В</p>
<p><b>&nbsp;</b></p>
<p>10:01:32</p>
<p>ГОЛОВУЮЧИЙ. Доброго ранку, шановні колеги! Прошу заходити в зал і приготуватись до реєстрації.</p>
<p>Хочу наголосити, що сьогодні у нас три питання ратифікації, а також питання соціальної політики, блок. І тому я прошу всіх колег системно, ефективно брати участь в пленарному засіданні. Будь ласка, готові до реєстрації? Займайте робочі місця.</p>
<p>Прошу народних депутатів зареєструватись. Прошу включити систему реєстрації. Прошу провести реєстрацію. Прошу включити систему реєстрації.</p>
<p>&nbsp;</p>
<p>10:03:44</p>
<p>Зареєстровано 345 народних депутатів.</p>
<p>Ранкове пленарне засідання Верховної Ради України оголошую відкритим.</p>
<p>Сьогодні у нас день народження наших колег народних депутатів: Ольги Вадимівни Богомолець, пані Оля, вітаємо вас з днем народження, а також Анатолія Сергійовича Матвієнка, привітаємо пана Анатолія. <i>(Оплески)</i></p>
<p>&nbsp;Згідно Регламенту у нас у середу 30 хвилин виступів від народних депутатів.</p>
<p>Колеги, не записали мені, але говорять, у Підберезняка Вадима день народження. Дуже, Вадим, вітаю з днем народження. <i>(Оплески)</i> Перепрошую. Успіху і сил! Вадим і всі інші іменинники вітаю вас.</p>
<p>Отже, ми маємо у середу 30 хвилин від народних депутатів виступів. Прошу усіх, хто хоче виступити, провести запис і прошу записатися на виступи від народних депутатів.</p>
<p>Литвин Володимир Михайлович. Будь ласка, пане Володимире.&nbsp;</p>
<p>&nbsp;</p>
<p>10:06:10</p>
<p>ЛИТВИН В.М.</p>
<p>Шановні народні депутати! Володимир Литвин, Народна партія, Житомирщина.</p>
<p>У своїй лекції відомий фізик Ричард Фейман, а лекція називалась "Наука про літакоприхильників", навів такий приклад. Народний один острів зробив вимушену посадку літак. Після того, коли відлетів він туземці із гілок, глини і каміння зробили макет літака, але він не злітав. Вони почали молитися Богу, білим богам, щоб вони повернулися і вирішили цю проблему.</p>
<p>Так і в нас відбувається, ми молимося білим богам, які прийдуть в Україну і піднімуть Україну. Разом з тим, представники білих богів поки що в Україні ще залишаються, їм з панського плеча наша влада кинула мільйонні заробітні плати, а вони діють за принципом "гуляймо, воші, завтра баня". І на людей просто плюють із високих владних кабінетів. Я думаю, прикладів цьому більш, ніж достатньо.</p>
<p>І ще один аспект, який вважаю за необхідне порушити. Скрізь, як мантру, закликання повторюють, що місцеві бюджети мають небачені доходи. У мене виникає питання, я його передаю це питання від людей: якщо доходи величезні, то чому закривають лікарні, чому закривають ФАПи і амбулаторії? Чому почали закривати – вдумайтесь тільки! – інтернати для дітей з особливими вадами розвитку?</p>
<p>Приклад. Довбиський інтернат, 113 діток. Їх не можна привезти сюди, як вчора привезли в Київ, і ми під тиском цих дітей прийняли рішення. 5 районів обслуговує. Куди дівати цих дітей? Виникає питання: або коштів немає, або недолугі керівники. Я думаю, і перше, і друге має місце.</p>
<p>Про медицину уже, думаю, ми всі стомилися говорити. Наводжу деякі відповіді. Кришталиків немає, якщо тільки будуть кошти, то будуть обслуговувати тих, хто на черзі з 2013 року. Стент-систем немає, в 2016 році жодної не поставили в Житомирську область. Якщо будуть, будуть розглядати в прядку черги для першочерговиків.</p>
<p>Теж саме стосується протезування для того, щоб діти, діти, наголошую, могли спілкуватися з цим світом, щоб не залишилися глухими.</p>
<p>До якого часу буде тривати цей безлад?!</p>
<p>І останнє. Я тільки те й роблю, що останнім часом, як і ви, колеги, відписуюсь, чи я входжу в&nbsp; склад&nbsp; коаліції, чи ні. У мене пропозиція: або&nbsp; хай президія дасть відповідь людям, щоб ми не займались переписками, або я пропоную, шановні колеги, дати коаліції один раз хоча би в день попрацювати і показати наскільки вона ефективна. Бо владу узурпували, країну поділили і демонструють повний абсурд&nbsp; в організації роботи.&nbsp;</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Кіт Андрій Богданович,&nbsp; будь ласка.</p>
<p>&nbsp;</p>
<p>10:09:28</p>
<p>КІТ А.Б.</p>
<p>Шановні народні депутати! Кіт Андрій Богданович, Стрийщина, Жидачівщина.</p>
<p>Хочу привернути вашу увагу до ситуації, яка зараз відбувається в аграрному комплексі України. Як ви знаєте, на зараз не працює ні один завод в Україні, який виробляє аміачну селітру і мінеральні добрива, які зараз потрібні нашим селянам. Ця ситуація для нас не є новою, вона виникла внаслідок того, що у нас в державі багато років підряд створюються монополії&nbsp; в кожній галузі економіки України, в тому числі і в галузі виробництва мінеральних добрив. Всі заводи України зараз належать одній групі – групі Фірташа. І фактично у нас зараз іншої альтернативи, як купівля мінеральних добрив в Росії, не існує. Тобто ми самі і створюємо ситуацію, коли допомагаємо Росії, далі фінансуємо Росію і не здатні управляти майном, яке знаходиться на території&nbsp; України.</p>
<p>Я вважаю неприпустимим роботу Антимонопольного комітету&nbsp; України, який допустив до того, що монополіст на ринку аміачної селітри&nbsp;&nbsp; диктує зараз умови всій країні і Кабінету Міністрів України. Я вважаю неприпустимим те, що&nbsp; аграрії всієї країни від малого до великого заплатили&nbsp; 5 мільярдів гривень передоплати за аміачні добрива і не отримали ні одної тонни аміачної селітри. Більше того, ніхто не збирався їм поставляти цих мінеральних добрив. Ми стоїмо на порозі дуже серйозної&nbsp; кризи і зриву посівної в цілій нашій країні.</p>
<p>Зроблена група&nbsp; Кабінетом Міністрів, який, вважаю, що працює зараз недостатньо, і фактично у нас немає напрацьованого механізму виходу із ситуації, яка&nbsp; зараз склалася. Тому, вважаю за доцільне зробити звернення чи рішення відповідне Верховної Ради України для того, щоб цей процес прискорити і ми вийшли на якісь кардинальні рішення з приводу незриву посівної&nbsp; в аграрній галузі України.</p>
<p>Хочу сказати, що наступним питанням, яке я буду ставити тут, якщо ми не приймемо рішення і Антимонопольний комітет відповідно не відреагує на моє звернення, я вважаю ми повинні заслухати звіт Антимонопольного комітету і подивитися, які кроки протягом двох років він прийняв для того, щоб розбити кластери в монополії мінеральних добрив в Україні. Дякую за увагу.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>10:12:12</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; народний депутат Лівік. Народний депутат Лівік передає слово народному депутату Чумаку, будь ласка,&nbsp; пане Вікторе.</p>
<p>&nbsp;</p>
<p>10:12:24</p>
<p>ЧУМАК В.В.</p>
<p>Доброго дня, шановні колеги! Доброго дня, шановні українські громадяни! Мій виступ сьогодні буде про політичну відповідальність. Український майдан 2014 року відбувся із-за такої причини як дуже недолуга форма правління держави, яка є сьогоднішня в Україні, вона називається олігархічна клептократія. Коли декілька сімей, узурпувавши владу в країні, узурпувавши монопольне становище в економіці, політиці, медіа, впроваджують свої ідеї і свою діяльність у всіх сферах державної політики. Всі, хто з нами був на Майдані, всі ті, хто сидять в БПП, в "Народному фронті", в "Самопомочі", в "Батьківщині", всіх інших політичних силах обіцяли, що коли прийдуть до влади обов'язково скасують депутатську недоторканність і змінять виборчу систему. Обіцянки до цих пір там.</p>
<p>В своїй програмі Президент Петро Порошенко писав у 2014 році: "Зроблю все можливе для того, щоб вибори до Верховної Ради 2014 року відбулися на пропорційній системі з відкритими списками". Де?</p>
<p><a name=_GoBack></a>У коаліційній угоді в пункті 2 розділ I, яку&nbsp; підписали: "Блок Петра Порошенка" і "Народний фронт", "Самопоміч", Радикальна партія, "Батьківщина" було&nbsp; написано: "Зробимо все, щоб у 2015 році в І кварталі було прийнято нове виборче законодавство з відкритими списками з регіональними преференціями". І де?</p>
<p>Я хочу звернутися до громадян України: це&nbsp; так&nbsp; виконують обіцянки політичні сили.</p>
<p>Чесне слово, я відчуваю і свою власну відповідальність, тому що, перебуваючи тоді в коаліції, обіцяв те ж саме.</p>
<p>Я звернувся з листом до Петра Олексійовича Порошенка, Президента, два місяці назад. Два місяці в&nbsp; Адміністрації Президента уважно читали мій лист, в якому я просив визначити невідкладним п'ять проектів законів, які би міняли політичну систему. І мені прийшла відповідь від Представника Президента у Верховній Раді пана Герасимова, я думаю, що він потім візьме слово-репліку. Знаєте, що&nbsp; відповіли? В законі… проекти законів, які подані,&nbsp; недосконалі. Вибачайте, друзі, це наш з вами обов'язок зробити ці закони&nbsp; досконалими. Це наше з вами завдання зробити їх такими, щоб їх можна було застосовувати.</p>
<p>Тому давайте так,&nbsp; давайте зробимо, як ми обіцяли виборцям, почнемо розглядати Закони про вибори народних депутатів: 1068, 1068-1, 1068-2, проект Закону про Тимчасову спеціальну слідчу комісію&nbsp; в інтересах імпічменту, проекти законів про скасування недоторканності народних депутатів (номер 1776) – президентський, до речі, який ми не можемо до цих пір…</p>
<p>&nbsp;</p>
<p>ГОЛОВУЮЧИЙ. 15 секунд завершити, будь ласка.</p>
<p>&nbsp;</p>
<p>ЧУМАК В.В. 15 секунд. І номер&nbsp; 5487. А крім того, є ще дуже цікавий Закон про український референдум, який треба розглянути, 2145. І є закон 2343а, який розділяє бізнес і владу. Це наші з вами обіцянки виборцям, давайте їх виконувати, це і є&nbsp; політична відповідальність.</p>
<p>&nbsp;</p>
<p>ГОЛОВУЮЧИЙ. Дякуємо, шановний колего.</p>
<p>Будь ласка, народний депутат Лапін передає слово своєму колезі народному депутату Тетеруку. Всі&nbsp; репліки будуть після закінчення 30 хвилин виступів, добре? Дуже дякую.</p>
<p>&nbsp;</p>
<p>10:16:09</p>
<p>ТЕТЕРУК А.А.</p>
<p>Я дякую своєму бойовому побратиму Ігорю Лапіну за те, що&nbsp; передав мені слово.</p>
<p>Шановна пані головуюча, шановні народні депутати, шановний український народе! В одному з останніх ефірів пані Тимошенко дивувалась, яким чином я потрапив у парламент. Я готовий зараз це пояснити.</p>
<p>У 1990 році за часів Радянського Союзу я поступив до одного з найкращих командних училищ і давав присягу у 1990 році Радянському Союзу. Після закінчення контракту я давав присягу, після повернення в Україну, українському народові. Інших присяг я не давав. Я чесно і серйозно служив народу України, захищаючи честь не тільки на теренах, просторах нашої країни, але й у міжнародних миротворчих місіях.</p>
<p>Але в цей час пані Тимошенко перебувала у владі, і вона сприяла цинічному пограбуванню країни, державних підприємств, землі та надр. Саме вона підігравала персональним інтересам олігархів Лазаренка, Льовочкіна, Фірташа та Онищенка, підписуючи кабальні контракти, які робили їх мільярдерами, а народ і державу ще біднішими. Саме Тимошенко і їй подібні клептократи знесилили країну до стану, коли Путін вирішив, що ми – легка здобич і почав своїми хижими іклами шматувати Україну. В той час, коли пані Тимошенко на засіданні РНБО стримувала українську армію в казармах, в той час, коли вона тисла криваві руки "Оплоту", я разом з простими українцями, тисячами простих українців залишив свою сім'ю і пішов захищати свою країну на фронт. Я пройшов у парламент через вогонь Іловайська як командир добровольчого батальйону, який захищав свою країну.</p>
<p>І коли за дорученням пані Тимошенко депутати "Батьківщини" пишуть чисельні запити в правоохоронні органи, намагаючись знайти на мене компромат, то знайти, його немає.</p>
<p>А за брехню щодо фактів моєї біографії прийдеться відповідати в суді. І нарешті прийдеться відповідати за примітивну брехню.</p>
<p>До речі, пані Тимошенко має великий політичний досвід "бути в опозиції до цієї країни" – це&nbsp; дослівна цитата речника "Батьківщини". Ось що яскраво розкриває політичну діяльність Тимошенко та її політичної сили.</p>
<p>Ви можете ненавидіти мене та інших політиків, які&nbsp; боронять країну, але ненавидіти Україну і руйнувати її вам ніхто не дасть, і я не дам.</p>
<p>&nbsp;</p>
<p>ГОЛОВУЮЧИЙ. Так, репліки будуть вкінці всіх виступів.</p>
<p>Будь ласка, народний депутат Шурма передає слово колезі пану Вілкулу. Будь ласка, пане Вілкул.</p>
<p>&nbsp;</p>
<p>10:19:07</p>
<p>ВІЛКУЛ О.Ю.</p>
<p>Шановний народе України, шановні народні депутати! С этой трибуны звучит много политических заявлений, обвиняют друг друга, говорят о чем угодно, только не о том, что беспокоит людей. Людей беспокоит два вопроса, на самом деле, это вопросы экономики, потому что нет заработной платы, нет работы… <i>(Шум у залі)</i></p>
<p>&nbsp;</p>
<p>ГОЛОС ІЗ ЗАЛУ. Українською мовою!</p>
<p>&nbsp;</p>
<p>ВІЛКУЛ О.Ю. … нет пенсий. Впервые в Украине сложилась такая ситуация…</p>
<p>&nbsp;</p>
<p>ГОЛОВУЮЧИЙ. Шановний пане. Я вас... Шановний пане Вілкул, будь ласка, я прошу вас шанувати українську мову, державну, і виступати українською. Я до вас звертаюсь як головуюча. Дякую.</p>
<p>Прошу вас, будь ласка. Будь ласка, продовжуйте ваш виступ українською мовою, я дуже вас прошу як головуюча, і зала вас просить. Дякую.</p>
<p>&nbsp;</p>
<p>ВІЛКУЛ О.Ю. Народные депутаты! Украине не нужна националистическая&nbsp; диктатура, людям нужно право на мир – это право на жизнь.<i>(Шум у залі)</i> Людям нужно право на язык, потому что людям надо говорить на родном языке. <i>(Шум у залі) </i>Людям нужно право на работу, на достойную пенсию и на заработную плату. Для этого должна в нашей стране работать экономика, Еще раз подчеркну: нашей стране не нужна националистическая диктатура. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановний колего,&nbsp; я вас дуже прошу, не підбурювати залу. <i>(Оплески) </i></p>
<p>Я хочу нагадати, що вчора так само від "Опозиційного блоку" російською мовою виступала пані Наталя. Я звернулася так само з проханням шанувати державну мову і всі виступи щоби з трибуни Верховної Ради були українською мовою. Будь ласка, це є повага до держави Україна і до державної мови. Ми з вами є народні депутати України, а не Російської Федерації. Російська мова може абсолютно спокійно діяти в Україні, нею можна розмовляти вдома, в кулуарах, в ресторанах, з виборцями, це – будь ласка, а в українському парламенті, Верховна Рада України, має звучати з трибуни українська мова, тим більше всі нею добре володіють.</p>
<p>Будь ласка, народний депутат Марченко. Передає слово своєму колезі народному депутату Іллєнку. Дякую.</p>
<p>&nbsp;</p>
<p>10:21:24</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода", місто Київ.</p>
<p>Шановні українці, сьогодні хотів би розказати про дуже тривожні події, які відбуваються, на жаль, в нашій країні, тому що ми бачимо колосальну несправедливість, ми бачимо колосальні подвійні стандарти і системну кампанію, яка продовжується, на жаль, з переслідування українських патріотів, добровольців, людей, які рятували українську державу. Я хотів би сказати про два приклади, які відбулися буквально останнім часом.</p>
<p>По-перше, це ситуація з Геннадієм Дубровим, свободівцем, людиною, яка пішла добровольцем на фронт, яка брала безпосередньо участь в боях за Донецький аеропорт, кіборгом, відомий за позивним "Бізон", який робив це суто на добровольчих засадах. І в разі загибелі або отримання інвалідності він би не отримав жодного офіційного статусу від держави, але він брав участь в найжорстокіших боях, захищав Україну. І саме завдяки, саме через його політичну, зокрема, націоналістичну позицію сьогодні його переслідують "сепарські" прокурори і "сепарські" суди, які за заявами інших "сепарів" звинувачують його в різних кримінальних злочинах за суто політичними причинами. І буквально нещодавно йому суд в Миколаєві дав 6 років тюрми за абсолютно надуманими звинуваченнями. Зараз ще рішення не вступило в дію, ще буде апеляція. І ми заявляємо про те, що ми будемо всіма можливими засобами захищати Геннадія Дуброва від цих, абсолютно несправедливих, політично заангажованих, українофобських звинувачень, які проти нього ведуться.</p>
<p>Так само хотів би сказати про ще один випадок, не менш кричущий: про українського музиканта Василя Лютого, який, власне, на момент, коли почалася війна, жив в Луганській області, підтримував там Україну, прийшов в квітні 2014 року в місті Рубіжному на проукраїнський мітинг, для того щоб висловити позицію на захист єдності України. Там на нього напали сепаратисти, нанесли йому тілесні ушкодження, позбавили його волі, катували його. І, уявіть собі, після цього місцева міліція відкрила на нього кримінальну справу, що нібито він там мав якусь&nbsp; холодну зброю, щось там провокував і так далі. І в результаті уже пройшло з тих подій три роки, там на сьогоднішній день ця міліція луганська (тепер уже поліція) вона&nbsp; далі його переслідує і хоче&nbsp; посадити в тюрму за те, що він в квітні 2014 року намагався захистити Україну в Луганській області. І зараз звідти, з Луганської області присилають якісь заявки в Київ, щоб його заарештували і засудили. Це просто уже навіть на абсурд,&nbsp; це маразм, який відбувається. І на превеликий жаль, ми бачимо, що ці так звані правоохоронні органи далі проводять ту саму лінію. Ми будемо захищати українських патріотів. Слава Україні!</p>
<p>&nbsp;</p>
<p>ГОЛОВУЮЧИЙ. Дуже дякую, шановний колего.</p>
<p>Народний депутат Корчак передає слово своєму колезі Максиму Бурбаку, лідеру фракції "Народний фронт".</p>
<p>&nbsp;</p>
<p>10:24:38</p>
<p>БУРБАК М.Ю.</p>
<p>Шановні колеги, доброго дня!&nbsp; Я – представник "Народного фронту", мажоритарний виборчий округ № 204. Хотів би сьогодні проговорити про&nbsp; одну з найважливіших реформ і найуспішніших, це реформа по децентралізації влади в Україні та по добровільному об'єднанню територіальних громад. Минулого тижня ми прийняли дуже важливий законопроект № 5520, яким врешті-решт надали можливість вже громадам, які проголосували і мають рішення щодо їх об'єднання, провести вибори.</p>
<p>На моєму окрузі знаходиться&nbsp; місто Новодністровськ, навколо якого об'єдналися всі села задля того, щоб створити Новодністровську об'єднану територіальну громаду. І лише завдячуючи тому, що ми прийняли цей законопроект, ми маємо вже можливість&nbsp; провести там вибори. Тому що зараз всупереч рішенням громад деякі сільські ради і сільські голови змінюють рішення, і тому громади вимушені тепер звертатися в суди для того, щоб захистити своє право&nbsp; на об'єднання, своє право на створення об'єднаної територіальної громади, яка буде ефективним інструментом місцевого самоврядування.</p>
<p>Хочу наголосити, що після цього об'єднання… знову ж таки із державного бюджету вже виділяються гроші на освітлення вулиць. На їх&nbsp; асфальтування, на те, щоби будувалися садочки, добудовувалися школи. Але тепер я звертаюся до правоохоронних органів.&nbsp; Дуже вигідно кивати з місць на Київ і казати, що там корупція наверху. Так, вона є.&nbsp; Так, її треба досліджувати, її треба виявляти,&nbsp; треба саджати і для цього ми створили НАЗК, НАБУ та інші органи по боротьбі з корупцією у вищих ешелонах влади. Але є тривожні сигнали, що корупція, разом з грошима, які ми передали на місця, перенеслася на місцевий рівень. Дуже багато підрядів і капітальних видатків вже приймаються рішення щодо їх використання місцевими громадами. Тому треба зараз зосередити увагу на перевірці таких даних, тому що деякі дороги, які робилися в минулому році за державні кошти на місцях, вже зійшли разом зі снігом.</p>
<p>Тому, шановні колеги, разом з децентралізацією влади і передачею повноважень і коштів на місця ми передавали ще і відповідальність на місця. І представникам місцевого самоврядування треба усвідомлювати, що вони теж відповідають на місцях. Тому що дуже добре кивати на Київ, а самі вночі робити свої темні справи.</p>
<p>Тому, звертаючись до всіх депутатів, прошу підтримати таку необхідну реформу по децентралізації влади в Україні, тому що громади побачили, що їм повертають повноваження, їм повертають фінансування і це великий прорив для них.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякуємо, пане Максиме.</p>
<p>Народний депутат Арешонков передає право на виступ своєму колезі пану Розенблату і групі підтримки, я так розумію.</p>
<p>&nbsp;</p>
<p>10:27:36</p>
<p>РОЗЕНБЛАТ Б.С.</p>
<p>Дякую.</p>
<p>Доброго дня, шановні колеги! Сьогодні з цієї трибуни я змушений заявити про черговий злочин в питанні видобутку бурштину.</p>
<p>Ви знаєте, що питання нелегального видобутку бурштину, воно не тільки є в лісах нашої країни, а перш за все ще проводиться у високих кабінетах. І одним із таких останніх злочинів відбулося в Державному управлінні геонадр нашої країни паном Бояркіним. Значить на наш запит, який Житомирська обласна рада 21.12-го – вдумайтесь! – дала по питанню надання ліцензій, отримана була відповідь 20.02.2017 року. Для чого це було зроблено? Для того, щоб півроку пройшло і обласна рада не мала права оскаржити ці незаконно видані ліцензії. Ліцензії були надані всупереч всім законам, без погодження обласної ради, без дозвільних документів, будь-яких, тому що припинення&nbsp; було зроблено в квітні місяці, Постанова № 615, питання безконкурсної видання ліцензій.</p>
<p>Таким чином, люди, посадові, службовці зробили державний злочин. Вони зробили монопольне становище однієї з часных компаній, яка зареєстрована в місті… в Гонконзі, іноземців, які сьогодні мають право безпідставного видобутку бурштину на Житомирщині.</p>
<p>Таким чином, я вважаю, що громадян Житомирської області і практичної всієї України було пограбовано. Пограбовано, повторюю державними службовцями Державної служби геонадр України. У мене тут всі є докази, документи, всі практично статті законодавства нашої країни, які практично посвідчують, що це було зроблено всупереч всім законодавчим ініціативам.</p>
<p>Саме найголовніше, що ліцензії видані під тими самими номерами. Тобто є одна ліцензія №4786, видана у 2008 році на добуток вапна. І під цим же самим номером видана №4786 тільки в 2016 році, видана на добуток бурштину. Тобто зроблено все для того, щоб ніхто не зміг це побачити. Щоб не було можливості оскаржити в законний спосіб і все зробити для того, щоб дійсно ці люди, ще раз повторюю, мали незаконне монопольне становище у видобутку бурштину.</p>
<p>Таким чином, ми разом з колегами сьогодні звертаємося до Генеральної прокуратури, до Президента, до уряду негайно вчинити всіх заходів в захистити народ України! Всі люди мають право на надра нашої країни! Це записано в Конституції. І ніхто не має права просто в такий безпідставний спосіб пограбувати наш народ. Дякую!</p>
<p>І прошу вважати мій виступ як запит. Дякую.</p>
<p>&nbsp;</p>
<p>ГОЛОВУЮЧИЙ. Дякую. Як депутатське звернення прошу оформити цей виступ. А запит, колеги, треба підготувати буде все-таки, зареєструвати відповідним чином.</p>
<p>Будь ласка, від фракції Радикальної партії народний депутат Лінько, якому передає слово депутат Чижмарь.</p>
<p>&nbsp;</p>
<p>10:30:45</p>
<p>ЛІНЬКО Д.В.</p>
<p>Дмитро Лінько, Радикальна партія.</p>
<p>Шановні колеги! Шановні українці! Я прошу хвилину вашої уваги, щоб звернути всю увагу і правоохоронних органів, і вас всіх до того свавілля, яке трапилося кілька днів тому під боком, тут, під Києвом в Пущі-Водиці. Під боком влади, під боком київської влади, під боком правоохоронних органів.</p>
<p>Я прошу секретаріат показати зараз відео рейдерського нападу на пансіонат "Джерело", де проживає 200 переселенців, 60 з яких діти, 5 з яких грудні діти. Рейдери сьогодні виганяють їх з будинку, де вони проживають вже 3 роки. І ми бачимо, як рейдери у жовтих манішках вони вибивають скло, одна з людей постраждала, бабуся, там зараз відео без звуку, бо дуже багато ненормативної лексики. Люди 2 роки вже живуть без тепла, 5 днів до цього нападу вони жили без електроенергії. "Київенерго" вимкнуло їм електроенергію за запитом рейдера Гомоная, який належить до колишніх регіоналів і банди Януковича, які намагаються вигнати сьогодні вимушених переселенців.</p>
<p>Я звертаюся до правоохоронних органів, до міністра внутрішніх справ, до Київського міського голови Віталія Кличка з вимогою припинити подібні атаки на переселенців, з вимогою повернути пансіонат "Джерело" до державної влади. Тому що ми зробили всі запити в Фонд державного майна, до Київської міської ради, жодних документів на передачу комунального підприємства пансіонат "Джерело" до рук приватних не було. Це було зроблено через незрозуміле рішення суду.</p>
<p>Я хочу звернути увагу всіх вас, владу і уряд, до тієї проблеми переселенців, яких сьогодні в Україні майже 2 мільйони, які живуть деінде, які не мають постійного житла, розробити програму. Радикальна партія щороку вимагає розробити програму допомоги переселенцям, фінансування будівництва житла для переселенців. Тому що ті копійки, які були виділені у цьому році, абсолютно недостатньо для того, щоб люди могли жити, працювати, щоб ми допомогли їм українцям, які через війну, через агресію вимушені тинятися по квартирах, по таких пансіонатах, і їх&nbsp; після цього ще й виганяють рейдери, і правоохоронні органи їх не захищають. Радикальна партія вимагає захисту для вимушених переселенців. Це наші українці, якщо ми відвернемося від них, якщо ми забудемо, а сьогодні в залі майже ніхто не згадує про них, не згадує про їхні проблеми, про те, що їм немає де лікуватися, немає заробітної плати. Діти у цьому пансіонаті харчуються, на дровах їм готують їжу, 5 грудних дітей.</p>
<p>Тому я прошу вважати мій виступ зверненням до правоохоронних органів негайно відреагувати на цю кричущу ситуацію свавілля, припинити рейдерські атаки. І від уряду Радикальна партія вимагає розробити цільову програму щодо забезпечення…</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Час на виступи завершено. Дякуємо, колеги.</p>
<p>Зараз право на репліки мають ті народні депутати і фракції, які згадували попередні виступаючі. Артур Герасимов, я так розумію, не бере право на репліку.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>10:34:33</p>
<p>ГОЛОВУЮЧИЙ. Сказали, що є дві…</p>
<p>Колеги, час відведений для виступів завершений, завершений. Подивіться на табло там є три нулі. Час для виступів завершений. Зараз, як мені сказала головуюча, було згадано два прізвища: Артур Герасимов… Він репліку не вимагає. І хто ще?</p>
<p>&nbsp;</p>
<p>ГЕРАЩЕНКО І.В. "Батьківщина".</p>
<p>&nbsp;</p>
<p>ГОЛОВУЮЧИЙ. "Батьківщина" вимагає репліку? Будь ласка.</p>
<p>Власенко, 1 хвилина, репліка.</p>
<p>&nbsp;</p>
<p>СКОРИК М.Л. Дякую, шановний головуючий. Шановні колеги…</p>
<p>&nbsp;</p>
<p>ГОЛОВУЮЧИЙ. Слово надається Власенку. Прошу зараз виключити мікрофон, я своє рішення оголосив. Будь ласка, Власенко 1 хвилина, репліка.</p>
<p>&nbsp;</p>
<p>ГОЛОС ІЗ ЗАЛУ. Полный беспредел, нарушение регламента.&nbsp;</p>
<p>&nbsp;</p>
<p>10:35:23</p>
<p>ВЛАСЕНКО С.В.</p>
<p>Дякую. Дякую, пане Голово. Ми сьогодні в чергове почули нападки на політичну партію "Батьківщина" і її лідера з боку деяких депутатів провладної коаліції. Ну, знаєте, це стара заїжджена платівка Віктора Януковича, яку зараз використовує діюча влада так само, як вони використовують всі методи Януковича в управлінні державою, в пограбуванні держави і в усьому іншому.</p>
<p>Абсолютно зрозуміла їхня логіка. Вони підвищили тарифи – винна "Батьківщина". Вони заморозили пенсії – винна "Батьківщина". Вони оподаткували пенсіонерів – знов винна "Батьківщина". Я думаю, що треба просто частіше в дзеркало дивитися на себе і все буде зрозуміло і ясно. Але дуже цікаво це чути, з одного боку, від людей, які просиділи два роки у&nbsp; фракції "Батьківщина", і тоді у них не було питань, ані до "Батьківщини", ані до Тимошенко. А з другого боку, це дуже цікаво чути від людини, яка 5 років прослужили в армії Російської Федерації, приймала там присягу і за даними деяких ЗМІ приймала участь у так&nbsp; званих миротворчих операціях Російської Федерації. Тому це все дуже цікаво і все це…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>ВЛАСЕНКО С.В. І все це є&nbsp; абсолютно очевидно.</p>
<p>Я ще раз підкреслюю: хлопці,&nbsp; ви&nbsp; загралися в Януковича.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Колеги, переходимо до питань порядку денного. І, колеги, я прошу усіх зараз зайти в зал, в нас є блок питань по ратифікації наших міжнародних зобов’язань, і я прошу зайти в зал, приготуватись до голосування, я буду пропонувати ставити за скороченою процедурою і для того просто необхідно буде, щоб були в залі голоси. Отже, хочу нагадати, зараз в нас є&nbsp; три питання з блоку ратифікації. Прошу зайняти робочі місця. Для того, щоб ми змогли ефективно їх пройти, комітет рекомендує розгляд їхній за скороченою процедурою, і автори. Прошу приготуватись до голосування. Будь ласка, займіть робочі місця.</p>
<p>І ми переходимо до першого питання&nbsp; порядку денного – це проект&nbsp; Закону про приєднання України до Міжнародної конвенції про рятування 1989 року (0132). І я звертаюсь до залу з пропозицією&nbsp; розглянути&nbsp; дану ратифікацію за скороченою процедурою. Прошу проголосувати і прошу підтримати, колеги, прошу підтримати, голосуємо.&nbsp;</p>
<p>&nbsp;</p>
<p>10:38:10</p>
<p>За-140</p>
<p>Зараз поставлю ще раз.</p>
<p>Колеги, я звертаюся зараз до голів комітетів, з якими на нараді ми проговорювали, що ми не встигаємо проговорити всі питання, які стоять на порядку денному в комітетах, і ми говорили про те, що неможливо встигнути, якщо ми не будемо працювати злагоджено і ефективно. І&nbsp; трошки дивно потім вимагати цілий перелік законів, якщо ми прості, не складні, не конфліктні закони не можемо розглянути за скороченою процедурою. Це все дуже просто, у нас зараз є три ратифікації, і ми домовились, що питання соціальної політики, які підтримуються всіма, ми зможемо в середу проходити.</p>
<p>Тому, я ще раз звертаюсь до народних депутатів підтримати розгляд за скороченою процедурою. Отже, прошу зайняти робочі місця колеги, приготуватись до голосування і я ставлю на голосування ще раз пропозицію розгляду питання ратифікації (0132) за скороченою процедурою. Прошу проголосувати і прошу підтримати.</p>
<p>Колеги, прошу підтримати, голосуємо.</p>
<p>&nbsp;</p>
<p>10:39:43</p>
<p>За-163</p>
<p>163 – за. Рішення прийняте.</p>
<p>Ми переходимо до розгляду і я запрошую до доповіді заступника міністра інфраструктури Довгань Віктора Миколайовича. Будь ласка,&nbsp; Віктор Миколайович.</p>
<p>&nbsp;</p>
<p>10:40:04</p>
<p>ДОВГАНЬ В.М.</p>
<p>Шановний пане Голово! Шановні народні депутати!&nbsp; На ваш&nbsp; розгляд виноситься проект Закону про приєднання України до Міжнародної конвенції про рятування 1989 року. Це конвенція Міжнародної морської організації, яка регламентує процедуру надання відповідної допомоги суднам, які перебувають у небезпеці на водних шляхах, та ініційована необхідністю перегляду міжнародних правил, викладених у Конвенції про надання допомоги та рятування на морі. Наразі до зазначеної Конвенції приєдналось 64 країни. Конвенція набере чинності для України через один рік після дати одержання Генеральним секретарем Організації&nbsp; Об'єднаних Націй відповідного ратифікаційного документа.</p>
<p>Прийняття проекту закону сприятиме вдосконаленню національного законодавства та стимулюватиме приймати участь в рятуванні суден та іншого майна, що перебувають у небезпеці.</p>
<p>Враховуючи вищезазначене, прошу підтримати даний проект Закону про ратифікацію конвенції. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується&nbsp; голова Комітету у закордонних справах Гопко Ганна Миколаївна.</p>
<p>Будь ласка,&nbsp; Ганна Миколаївна.</p>
<p>&nbsp;</p>
<p>10:41:24</p>
<p>ГОПКО Г.М.</p>
<p>Доброго дня, шановні колеги! Шановний головуючий! Шановні громадяни! Сьогодні виповнюється 175 років з дня народження геніального композитора Миколи Лисенка, і хотіли б також&nbsp; відзначити всі&nbsp; його внесок, зокрема, пісню "Боже великий, єдиний", музику. Тому, колеги, але повертаючись до&nbsp; професійної теми, до розгляду нашого питання хочу сказати, що Комітет у закордонних справах на своєму засіданні 14 березня&nbsp; 2017 року розглянув внесений Президентом проект Закону України про приєднання України до Міжнародної конвенції про рятування 1989 року і&nbsp; ухвалив рішення рекомендувати Верховній Раді України прийняти згаданий законопроект за основу та в цілому та приєднатися до Міжнародної&nbsp; конвенції про рятування&nbsp; 1989 року.</p>
<p>Метою приєднання проекту закону України є уніфікація правил здійснення рятувальних заходів на морі для досягнення безпеки судноплавства&nbsp; та&nbsp; охорони навколишнього&nbsp; середовища.</p>
<p>Комітет Верховної Ради України з питань екологічної політики, природокористування та ліквідації наслідків Чорнобильської катастрофи підтримують також прийняття Верховною Радою зазначеного&nbsp; законопроекту в цілому як закону.</p>
<p>Хочу також нагадати, що Міжнародна конвенція про рятування&nbsp; 1989 року була прийнята ще в квітні, 28 квітня 1989 року на Міжнародній конференції з питань мореплавства, яка проходила в Лондоні за участю&nbsp; представників 68 країн ООН та 19 міжнародних неурядових організацій. Конвенція не&nbsp; застосовується до стаціонарних або плавучих платформ чи морських рухомих бурових установок, коли такі&nbsp; платформи або установки здійснюють в місцях їхнього розташування розвідку, розробку чи видобування мінеральних ресурсів морського дна.</p>
<p>Тому, колеги, прошу&nbsp; вас проголосувати за&nbsp; підтримання ратифікації цієї Міжнародної конвенції. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу провести запис: два – за , два – проти. Будь ласка.</p>
<p>Папієв, будь ласка.</p>
<p>&nbsp;</p>
<p>10:43:50</p>
<p>ПАПІЄВ М.М.</p>
<p>Дякую.</p>
<p>Шановні народні депутати України, шановні колеги! Ви знаєте, це важливі дуже питання, які виносяться на середу по ратифікації міжнародних договорів та угод. Але я привертаю увагу всієї зали на те, що Міністерство закордонних справ,&nbsp; Міністерство економіки неналежним чином відносяться до своїх обов'язків, тому що є стаття 13, я нагадую, Закону України "Про міжнародні договори", яка говорить про те,&nbsp; що якщо подається документ на&nbsp; ратифікацію до Верховної Ради України, то він подається разом із законопроектом про внесення змін до існуючих Законів України, які приводять Закони України у відповідність&nbsp; до конвенції. Це – проста азбука. В принципі, якщо би були професійні люди в міністерствах цих – так? – то вони це&nbsp; мали би знати це апріорі і розуміти. Цього немає. Тому ця конвенція, подана на тарифікацію, не в повному вигляді.</p>
<p>Я не буду давати зараз перелік тих законопроектів, які суперечать конвенції, ви можете подивитися і висновки науково-експертного управління, в додатках до цієї конвенції є. Тому "Опозиційний блок" утримується від голосування, тому що неналежним чином міністерства і Кабінет Міністрів віднеслися до своїх обов'язків.</p>
<p>І ще одне, стосовно того, що відбулося сьогодні з виступами народних депутатів. Я Голові Верховної Ради України хочу нагадати норми Регламенту України, який передбачає, що 30 хвилин передбачається на виступи народних депутатів. 30 хвилин по 3 хвилини – це виступи десяти народних депутатів України. Те, що головуючий продовжує там, дає додаткових 15-20 секунд – так? – або півхвилини – так? – це його особисте право. Але коли на табло ще не завершився час виступів, не надати слово представнику Опозиційного блоку, я рахую, що це некоректна поведінка Голові Верховної Ради України і це неналежне відношення його як головуючого до представника, народного депутата опозиційної партії.</p>
<p>Я звертаю увагу Голови і…</p>
<p>&nbsp;</p>
<p>ГОЛОВУЮЧИЙ. Отже, колеги, в нас в обговоренні тільки одна людина. І ми можемо переходити до прийняття рішення. Я прошу усіх народних депутатів зайти в зал, зайняти робочі місця, приготуватися до голосування. Я прошу повідомити Секретаріат Верховної Ради голів фракцій, що зараз відбудеться прийняття рішення і прошу запросити усіх депутатів у зал.</p>
<p>Отже, колеги, будь ласка, заходимо в зал, займаємо робочі місця. І я ставлю на голосування проект Закону про приєднання України до Міжнародної конвенції про рятування 1989 року (номер 0132). І я прошу&nbsp; підтримати пропозицію комітету: в цілому, 0132 – в цілому. Прошу проголосувати, прошу підтримати. Голосуємо, колеги. Колеги, кожен голос має значення, голосуємо.</p>
<p>&nbsp;</p>
<p>10:47:46</p>
<p>За-211</p>
<p>Я почекаю, запросіть депутатів в зал, будь ласка. Ми не можемо ставити під ризик питання міжнародних угод. Я прошу запросити усіх депутатів в зал. Не виходити із залу, а навпаки – запросити депутатів в зал. Я прошу відповідально віднестися до міжнародних угод.&nbsp;</p>
<p>Колеги, я можу ставити на повернення?</p>
<p>&nbsp;</p>
<p>ГОЛОС ІЗ ЗАЛУ. Да.</p>
<p>&nbsp;</p>
<p>ГОЛОВУЮЧИЙ. Будь ласка, всі, хто є в залі. Отже, я ставлю пропозицію повернутись до розгляду 0132. І прошу підтримати, колеги. Прошу проголосувати, прошу підтримати повернення до розгляду 0132. Прошу підтримати. Голосуємо. Колеги…</p>
<p>&nbsp;</p>
<p>10:49:02</p>
<p>За-215</p>
<p>Я поставлю ще раз. Я прошу зараз голів фракцій запросити депутатів в зал. Колеги, в міжнародних угодах ми не можемо ділитись по будь-яких ознаках, ми повинні вирішувати наші міжнародні зобов'язання. Будь ласка, запросіть депутатів в зал. Я прошу секретаріат і Верховної Ради, і фракцій запросити депутатів в зал. Я прошу зайти в зал, зайняти робочі місця, приготуватись до голосування.</p>
<p>Отже, колеги, усі на робочих місцях? Колеги, я просив би ззаду проголосувати, а потім продовжити дискусію. Отже, колеги, прошу зайняти робочі місця.</p>
<p>Я ставлю на голосування пропозицію повернутись до проекту Закону про приєднання України до Міжнародної конвенції (номер 0132). Колеги, кожен голос має вагу. Будь ласка, займіть місця, і я прошу підтримати повернення до 0132. Прошу проголосувати. Прошу підтримати. Прошу проголосувати. Голосуємо, колеги. Повернення 0132, голосуємо.</p>
<p>&nbsp;</p>
<p>10:51:23</p>
<p>За-222</p>
<p>Чотири голоси. Дочекаємося ще голосів. <i>(Шум у залі) </i>Я не дуже розумію, як можна під час голосування вести розмови між собою, а не приймати участь у голосуванні.</p>
<p>Будь ласка,&nbsp; запросіть депутатів. Я прошу і запросити депутатів і зайняти робочі місця. Готові, колеги? Отже я прошу усіх взяти участь в голосуванні, не виходити зараз з залу, коли кожний голос ми рахуємо. Отже, колеги, приготуйтесь до голосування. Я ставлю на голосування пропозицію повернутись до розгляду проекту Закону про приєднання України до Міжнародної конвенції (0132). Прошу кожного народного депутата взяти участь в голосуванні. Прошу проголосувати. Прошу повернутися.</p>
<p>Прошу проголосувати.</p>
<p>&nbsp;</p>
<p>10:53:06</p>
<p>За-223</p>
<p>Три голоси! Колеги, у мене є питання і звернення до&nbsp; голів фракцій. Це що, у мене одного є бажання, щоби міжнародні угоди підтримували? Коли під час голосування&nbsp; просто відбуваються позаду… по залу розмови і вирішення питань. Це тільки Голові парламенту необхідно, щоб парламент виконував свої обов'язки?</p>
<p>Я дуже прошу зараз, три голоси не вистачає для прийняття рішення, не вести дискусії політичні, а запросити депутатів в зал. Я прошу зайняти робочі місця і прошу приготуватись до голосування. Будь ласка, голови фракцій, організуйте роботу фракцій, запросіть депутатів в зал і займіть робочі місця.</p>
<p>І я ставлю на голосування пропозицію повернутись до проекту Закону про приєднання України до Міжнародної конвенції (номер 0132). Прошу проголосувати, прошу підтримати. Колеги, прошу проголосувати. Ярослав, прошу проголосувати. Голосуємо, колеги, за повернення, прошу підтримати.</p>
<p>&nbsp;</p>
<p>10:54:47</p>
<p>За-228</p>
<p>Повернулись.</p>
<p>Будь ласка, прошу усіх зайняти робочі місця.</p>
<p>Я ставлю на голосування проект Закону про приєднання України до Міжнародної конвенції (номер 0132) за пропозицією комітету в цілому. Прошу всіх дуже уважно зайняти робочі місця, зараз ми голосуємо в цілому.</p>
<p>Для чого виходити з залу, розповідати про організацію роботи Ради і виходити з залу?</p>
<p>Прошу проголосувати, прошу підтримати 0132 в цілому, прошу підтримати, прошу проголосувати, колеги, голосуємо. Прошу підтримати, кожен голос має значення.</p>
<p>&nbsp;</p>
<p>10:55:37</p>
<p>За-226</p>
<p>Рішення прийняте.</p>
<p>І прошу залишатися в залі.</p>
<p>Наступний проект Закону про ратифікацію Угоди між Кабінетом Міністрів України та Урядом Королівства Норвегія про технічне та фінансове співробітництво (0127). Прошу підтримати розгляд за скороченою процедурою. Будь ласка, прошу проголосувати.</p>
<p>&nbsp;</p>
<p>10:56:16</p>
<p>За-190</p>
<p>Рішення прийнято. І я запрошую до доповіді першого заступника міністра економічного розвитку і торгівлі Нефьодова Максима Євгеновича. Будь ласка, пане Максим.</p>
<p>&nbsp;</p>
<p>10:56:33</p>
<p>НЕФЬОДОВ М.Є.</p>
<p>Шановні колеги! На ваш розгляд вноситься проект Закону України про ратифікацію Угоди між Кабінетом Міністрів України та Урядом Королівства Норвегія про технічне та фінансове співробітництво. Це ратифікація угоди, яка вчинена 18 жовтня 2016 року і спрямована на створення рамкових умов для залучення фінансової та технічної допомоги з боку Уряду Королівства Норвегія.</p>
<p>Типовий документ, який укладений Україною з дуже багатьма країнами. Угодами визначаються наступні види та форми надання допомоги. Передача ноу-хау, проведення тренінгів, консультацій, поставка обладнання та матеріалів, впровадження нових технологій, надання грантів. Механізми погодження таких проектів технічної та фінансової допомоги, пільги, привілеї та імунітети для норвезької сторони в рамках реалізації таких проектів.</p>
<p>Ратифікація такої угоди дозволить повністю застосувати організаційно-правові механізми співробітництва між Україною та Норвегією і залучати більші обсяги допомоги від наших іноземних партнерів. Зменшити навантаження на державний бюджет при вирішенні економічних та соціальних питань. А також започаткувати низку важливих проектів.</p>
<p>Прошу підтримати і прийняти його за основу і в цілому. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету у закордонних справах Гопко Ганна Миколаївна.</p>
<p>&nbsp;</p>
<p>10:57:57</p>
<p>ГОПКО Г.М.</p>
<p>Доброго дня, шановні колеги! Комітет у закордонних справах 14 березня, коли розглядав внесений Кабінетом Міністрів проект Закону про ратифікацію Угоди між Кабінетом Міністрів України та Урядом Королівства Норвегія про технічне та фінансове співробітництво, ухвалив рішення рекомендувати Верховній Раді прийняти згаданий проект закону за основу і в цілому.</p>
<p>Саме ратифікація цієї угоди дозволить спростити норми і процедури для реалізацій програм і проектів, що належать до сфери угоди, а це надання, широке залучення міжнародної технічної допомоги, розвиток технічного та фінансового двостороннього співробітництва.</p>
<p>Хочу сказати, що Норвегія тривалий час вже є із країн Північної Європи нашим таким партнером, який надає нам допомогу по багатьом галузях, обсяг якої сягнув уже 800 мільйонів доларів США. І ми сподіваємося, що після набуття чинності цієї угоди допомога Норвегії буде суттєво збільшена.</p>
<p>Я хотіла б також подякувати, зокрема Норвегії, уряду, за надання фінансової допомоги, надання грантів, надання допомоги нашим солдатам. Але хотіла б заодно звернутися до уряду, зокрема до Міністерства фінансів, Міністерства економіки, Мінрегіонального розвитку. У нас зараз такий є феномен: обмежена спроможність переробляти кошти міжнародної допомоги. І це стосується і технічної, грантів, технічна допомога, гранти, це стосується кредитних коштів. З чим це пов'язано? Якщо ми проаналізуємо прийнятий бюджет, то запланована вибірка відкритих кредитних програм є на рівні 5 відсотків від всього об'єму, а по виконанню буде ще менше. Тому величезне питання перше: спроможність уряду і взагалі наших різних інституцій це ці кошти використовувати на благо суспільство, на розвиток, робити періодичний моніторинг стану і швидкості вибірки коштів та визначити причини гальмування різних програм. Тому що, з однієї сторони, кошти є, з іншої сторони, неефективно або дуже повільно використовується.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу провести запис: два – за, два – проти.</p>
<p>Семенуха Роман Сергійович, будь ласка.</p>
<p>&nbsp;</p>
<p>11:00:22</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги, шановний пане Голово, угода з Королівством Норвегії – це, справді, можливість отримати якісні програми фінансової та технічної допомоги. Проте дуже важливо, щоб це співробітництво переросло у справжні торгівельні відносини з Королівством Норвегії. Адже після агресії Росії Україна втратила частину своїх активів, частину ринків для своєї продукції. І сьогодні надважливо спрямувати зусилля дипломатичних установ України, уряду, парламенту для пошуків нових ринків для української продукції.</p>
<p>Критично важливо сьогодні збільшувати експорт української продукції. Бо на сьогодні без урахування угод з країнами СНД Україна має лише Угоду про спеціальний режим торгівлі з Європейським Союзом і з Канадою, про що ми з вами нещодавно проголосували.</p>
<p>Проте, у торгівлі з Європейським Союзом Україна стикається з дуже малими квотами, маленькими квотами та обмеженим переліком українських товарів, які можуть сьогодні постачатися на європейський ринок. Вдумайтеся самі: вже станом на 11 січня поточного року Україна вибрала всі квоти, які передбачені спеціальним режимом торгівлі з Європейським Союзом.</p>
<p>Водночас, справді, експорт до Європейського Союзу збільшився на 7 відсотків в порівнянні з попереднім роком. Але це крапля в морі на фоні тотального падіння експорту України під час зовнішньої агресії.</p>
<p>Сьогодні справжньою суттєвою підтримкою Європейським Союзом України стало б значне розширення квот і збільшення переліку товарів, які б могли експортуватися до Європейського Союзу. Бо це саме потрібно сьогодні для збільшення експорту.</p>
<p>Тому лише нові ринки збуту української продукції забезпечать зростання експорту, зростання робочих місць, дадуть можливість залучити зовнішні і внутрішні інвестиції, що, власне кажучи, також дає стабільність національній валюті. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від Радикальної партії – Ігор Мосійчук.</p>
<p>&nbsp;</p>
<p>11:02:25</p>
<p>МОСІЙЧУК І.В.</p>
<p>Шановні колеги! Шановний український народе! Безперечно фракція Радикальної партії підтримує ратифікацію Угоди з Королівством Норвегія про технічне та фінансове співробітництво. Але в той же час я хотів би звернути увагу всього українства по цілому світу на наступне питання, яке зараз буде розглядатися в парламенті, воно буде надзвичайно знаковим і голосування за нього продемонструє не тільки дисципліну в парламенті, а й відношення до України, до безпеки, до українських інтересів і до їхнього захисту. І тут не буде виправдання ні комбатам, нікому, жодним депутатам, хто б'є себе в груди і кричить, що він патріот і не проголосує про звернення до Сполучених Штатів щодо укладання прямої військової угоди на виконання Будапештського меморандуму, він прямо зазначить, що вони "московські вилупки" і працюють на Кремль. От хто буде&nbsp; не голосувати, то він тим і буде. І розмови, балачки, будь-що не може, абсолютно не може звільнити від цього голосування, тому що не голосувати за безпекові закони можуть виключно ті, хто працює проти України, виключно ті, хто працює на Кремль, кому вигідна дипломатія поступок, дипломатія зради і здачі України.</p>
<p>Тому, крім усього, фракція Радикальної партії буде вимагати&nbsp; опублікувати голосування по наступному законопроекту в газеті "Голос України", щоб кожен українець бачив, хто і як захищає українські національні інтереси.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Мельничук Іван Іванович.</p>
<p>&nbsp;</p>
<p>11:04:31</p>
<p>МЕЛЬНИЧУК І.І.</p>
<p>Я прошу передати слово Олексію Петровичу Порошенку.</p>
<p>&nbsp;</p>
<p>11:04:36</p>
<p>ПОРОШЕНКО О.П.</p>
<p>Дякую.</p>
<p>Фракція "Блоку Петра Порошенка" буде однозначно підтримувати таку важливу для України угоду. Мова йде власне про реалізацію в&nbsp; Україні ноу-хау проектів та програм за всебічної підтримки норвезьких колег, передбачається обмін досвідом, надання експертних консультацій та послуг – це сприятиме підвищенню кваліфікації вітчизняних кадрів. Але більш суттєвою є матеріально-технічне та фінансове забезпечення усіх таких проектів. Зі свого боку Україна зобов’язується звільнити від мита та податків залучені товари, чи послуги та спростити бюрократичні процедури для реалізації цих програм.</p>
<p>Нагадаю, що Норвегія, незважаючи на значні поклади нафти, стала одним із революціонерів альтернативної енергетики, на разі, навіть найбільша норвезька нафтогазова компанія&nbsp; переходить&nbsp; від продажу нафти до вітрової енергетики. І це те, до чого має прагнути&nbsp; Україна. Якщо залучити їх&nbsp; досвід, їх технології, можна кардинально змінити ситуацію з енергозалежністю та неефективним використанням ресурсів в нашій державі.</p>
<p>На сьогодні відомо про плани норвезької компанії побудувати дві сонячні електростанції на території України, але я переконаний, що в разі прийняття&nbsp; ратифікації цієї угоди, таких проектів буде значно більше і це говорить про привабливість нашої держави як місця реалізації сучасних високотехнологічних проектів. Ця угода – це не просто зміцнення економічних та партнерських відносин з Норвегією, а це шанс для України залучити передові технології.</p>
<p>Фракція партії "Блоку Петра Порошенка" буде підтримувати даний законопроект і&nbsp; закликає парламент до підтримки також. Дякую вам.</p>
<p>&nbsp;</p>
<p>ГОЛОВУЮЧИЙ. Шановні колеги! Обговорення завершене. Я прошу зайти всіх в зал, запросити депутатів в зал і приготувати до прийняття рішення. Будь ласка,&nbsp; запросіть всіх депутатів в зал. Можемо переходити до прийняття рішення?</p>
<p>Отже, ставлю на голосування проект Закону про ратифікацію Угоди між Кабінетом Міністрів України та Урядом Королівства Норвегії про&nbsp; технічне та фінансове співробітництво, 0127, за пропозицією комітету в цілому. Прошу підтримати міжнародну угоду, прошу проголосувати. Голосуємо, колеги, прошу підтримати.</p>
<p>&nbsp;</p>
<p>11:07:53</p>
<p>За-219</p>
<p>219. Бачу, прошу зайняти робочі місця. Прошу приготуватись до&nbsp; голосування. Я прошу зайти в зал, зайняти робочі місця. Отже, ставлю на голосування пропозицію повернутись до проекту Закону&nbsp; про ратифікацію Угоди між Кабінетом Міністрів України та Урядом Королівства Норвегія (0127). Прошу&nbsp; підтримати повернення до&nbsp; розгляду. Кожний голос важливий, будь ласка, голосуємо.&nbsp; Прошу підтримати.</p>
<p>Прошу голосувати, прошу підтримати. Голосуємо.</p>
<p>&nbsp;</p>
<p>11:08:57</p>
<p>За-232</p>
<p>Рішення прийнято.</p>
<p>І я ставлю проект Закону про&nbsp; ратифікацію Угоди між Кабінетом Міністрів України та&nbsp; Урядом Королівства&nbsp; Норвегія 0127 в цілому. Прошу проголосувати, прошу підтримати в цілому&nbsp; 0127.</p>
<p>Голосуємо, колеги. Уважно, кожний голос має значення, прошу проголосувати.</p>
<p>&nbsp;</p>
<p>11:09:31</p>
<p>За-233</p>
<p>Рішення прийнято.&nbsp; Вітаю.</p>
<p>Колеги, переходимо – наступне в порядку денному – це проект&nbsp; Постанови про Звернення Верховної Ради України до Конгресу Сполучених Штатів Америки щодо безпекових гарантій (номер 6111). Зараз я ставлю пропозицію розглянути його за&nbsp; скороченою процедурою.</p>
<p>Хто підтримує дану пропозицію, прошу проголосувати скорочена процедура – 6111, прошу підтримати.</p>
<p>&nbsp;</p>
<p>11:10:19</p>
<p>За-194</p>
<p>Рішення прийнято.</p>
<p>І я запрошую до доповіді народного депутата України Ляшка&nbsp; Олега Валерійовича.</p>
<p>&nbsp;</p>
<p>11:10:31</p>
<p>ЛЯШКО О.В. Олег Ляшко, Радикальна партія.</p>
<p>Українці глибоко вдячні Сполученим Штатам Америки за прийняття у 2014-2016 роках низки законів, спрямованих на підтримку України.</p>
<p>Сподіваємося, що всебічне виконання цих законів новою Адміністрацією Сполучених Штатів, зокрема, щодо надання Україні&nbsp; оборонного озброєння, сприятиме стримуванню агресора та закладенню основи для майбутнього тривалого миру.</p>
<p>Разом з тим, це не вирішує питання безпеки в Європі у довгостроковій перспективі. Україна прагне суттєвого поглиблення двостороннього безпекового партнерства між Україною і Сполученими Штатами. У міжнародній політиці існує успішний досвід такого партнерства – "основний союзник США поза НАТО". Цей статус надано як державам, які перебувають у стані миру, таким як Австралія, Нова Зеландія чи Японія, так і державам, що перебувають під загрозою воєнних дій – як Південна Корея, Афганістан чи Ізраїль.</p>
<p>Відповідно до&nbsp; духу і букви Будапештського меморандуму,&nbsp; а також на розвиток стратегічного партнерства між нашим державами ми пропонуємо українському парламенту звернутися до Конгресу Сполучених&nbsp; Штатів Америки з проханням розглянути питання щодо укладення з Україною оборонної угоди та надання Україні статусу "основного союзника поза НАТО".</p>
<p>Надання Україні статусу "основного союзника поза НАТО" та укладення двосторонньої оборонної угоди між Україною&nbsp; та США матиме величезний вплив на припинення російської агресії проти України, стримування агресора та запобігання розпалюванню великої війни в Європі. Це є в інтересах України, США, Європи і усього світу.</p>
<p>Прошу підтримати.</p>
<p>Слава Україні! <i>(Оплески)</i></p>
<p>&nbsp;</p>
<p>ГОЛОВУЮЧИЙ. До співдоповіді запрошується представник Комітету у закордонних справах Світлана Заліщук. Будь ласка.</p>
<p>&nbsp;</p>
<p>11:12:46</p>
<p>ЗАЛІЩУК С.П.</p>
<p>Шановні колеги, доброго дня! Ми розглядаємо запропоновану постанову у дуже особливий момент українсько-американських відносин, коли від наших дій, від наших меседжів правильних, від наших проактивних реформ тут, в Україні, буде залежати формування нової геополітичної системи координат, від якої залежить не тільки наша безпека, від якої залежить безпека сьогодні у цілій Європі.</p>
<p>Я хочу наголосити: не виправдалися ті побоювання наших "друзів", які говорили про те, що США здали інтереси України і вибудовують нову вісь США – Росія.</p>
<p>Водночас так само хочу наголосити, що поки що повною мірою не справдилися наші очікування, що нова американська адміністрація повністю візьме на себе відповідальність щодо подальшої реалізації тих зобов'язань, які ми заклали в стратегічній Хартії між Україною та США, підписаною у 2008 році, а так само в рамках підписаного Будапештського меморандуму. Тому сьогодні ми звертаємося до наших партнерів із США і дякуємо їм за низку тих законів, які були зареєстровані ще, починаючи з 2014 року, після того, як Росія напала на Україну, захопила Крим та окупувала Донбас для того, аби нова адміністрація реалізувала ці закони з надання Україні летальної зброї, з фінансової підтримки. Так само ми очікуємо аби Україна нарешті отримала статус основного союзника США поза НАТО. Це відповідатиме духу та букві зобов'язань Сполучених Штатів в рамках Будапештського меморандуму. Я прошу колег голосувати за цю постанову.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Прошу провести запис: два – за, два&nbsp; - проти, будь ласка.</p>
<p>Власенко Сергій від фракції "Батьківщина".</p>
<p>&nbsp;</p>
<p>11:15:14</p>
<p>ВЛАСЕНКО С.В.</p>
<p>Дякую, пане Голово.</p>
<p>Фракція "Батьківщина", беззаперечно підтримує поглиблення співпраці між Україною і Сполученими Штатами Америки. І, звичайно ж, ми підтримуємо беззаперечно, це була одна із ідеологічних, політичних вимог партії "Батьківщина" – використання будапештського меморандуму.</p>
<p>Єдине, що я би хотів звернутися до колег по сесійні залі, треба припинити надсилати месседжі і треба почати займатися професійною робою. Ви знаєте, от переді мною текст постанови, яку нам пропонують проголосувати зараз, 6111, і там пунктом 3 ми зобов'язуємо Міністерство закордонних справ Сполучених Штатів Америки звернутися до Адміністрації Сполучених Штатів. У мене просте питання до колег: а це куди? А це куди? Що таке Адміністрація Сполучених Штатів з юридичної точки зору? Такого не існує. Що за абсурд ми пропонуємо голосувати зараз?</p>
<p>Тому, підтримуючи, підтримуючи, підтримуючи ті ідеї, які закладені в цьому проекті постанови, ми пропонуємо доопрацювати його у відповідності до вимог законодавства Сполучених Штатів Америки. Існує в Америці президент, існує Сенат, існує Палата представників, разом – Конгрес, існує судова гілка влади. Що таке Адміністрація Сполучених Штатів? Давайте в правління Сполучених Штатів напишемо чи кудись ще.</p>
<p>Тому я ще раз підкреслюю: давайте говорити професійно, а не кидатися гаслами. Це з одного боку. А, з другого боку, давайте професійно обговоримо, які загрози можуть нести Україні статус основного партнера за межами НАТО, чи це не закриє натівську перспективу для України.</p>
<p>Тому треба не тикати пальчиками, а треба професійно працювати. Дякую.</p>
<p>&nbsp;</p>
<p>ГОЛОВУЮЧИЙ. Від "Народного фронту" – Бурбак Максим Юрійович.</p>
<p>&nbsp;</p>
<p>11:17:22</p>
<p>БУРБАК М.Ю.</p>
<p>Шановні колеги, фракція "Народного фронту" обов'язково буде підтримувати дану постанову, тому що неодноразово заявляли, що наші західні партнери та антипутінська коаліція врешті-решт повинні допомогти нам перемогти країну-агресора. І ми будемо звертатися по будь-яких питаннях, по будь-яких адресах.</p>
<p>Ви знову ж таки, попередній виступаючий, йому знову не подобається формальна причина, куди ми звертаємося. Ми пам'ятаємо, як ви в 2014 році вже говорили: жодний солдат не повинен вийти з казарми. Ми це вже добре пам'ятаємо. <i>(Шум у залі)</i></p>
<p>&nbsp;Тому ми повинні кричати на весь світ: "Допоможіть нам в боротьбі з агресією!" Тому що ми боремося не тільки за Україну: ми боремося за світовий порядок, ми боремося за Європу і Європейський Союз, куди ми прямуємо.</p>
<p>Тому треба всім зараз консолідуватися і підтримати дану постанову. Наші колеги по західній антипутінській коаліції теж розуміють, що ми повинні лише разом з ними боротися з агресором. Тому ще раз&nbsp; наголошую, фракція "Народного фронту" беззаперечно буде підтримувати цю постанову. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Самопомочі"&nbsp; Олена Сотник, будь ласка.</p>
<p>&nbsp;</p>
<p>11:18:44</p>
<p>СОТНИК О.С.</p>
<p>Колеги, ми, звичайно, підтримуємо партнерство зі Сполученими Штатами&nbsp; Америки,&nbsp; звичайно, підтримуємо необхідність&nbsp; відповідних партнерських відносин, звернень і постійної комунікації. Але ми з вами маємо визнати, що останні три роки вони фактично були втрачені, втрачені на Мінський процес. Ми не вели конструктивної роботи&nbsp; по подоланню&nbsp; агресії з Російською Федерацією.</p>
<p>Що є захист державних інтересів? Це постійна кропітка робота. Але, в першу чергу, це відповідальність і усвідомлення цих державних інтересів.&nbsp; Це проста, але зрозуміла комунікація цих&nbsp; інтересів партнерам. Ми вдячні Сполученим Штатам Америки, що вони були цим надійним партнером останні 25 років для України. Але зараз настає час, коли ми маємо дорослішати, коли ми маємо ставати зрілими. Ви знаєте, я була нещодавно в Вашингтоні, і нам самі американці дали дуже просту пораду: ви маєте бути дуже конкретними, ви маєте бути дуже логічними і чітко усвідомлювати, що вам потрібно і які наслідки.</p>
<p>Тому я пропоную дане звернення опрацювати з точки зору інтересів України і&nbsp; артикулювати дуже чіткі вимоги, якщо… точніше прохання. Якщо&nbsp; ми говоримо про те, що нам необхідно прийняття Акту про санкції, то, зі свого боку, маємо&nbsp; говорити про те, що ми остаточно забороняємо транзит товарів з окупованими територіями. Якщо ми говоримо, що необхідно виконувати Будапештський меморандум, то, зі свого боку, чітко говоримо, що ми готові і&nbsp; приймаємо Закон про окуповані території. Якщо ми говоримо про те, що на сьогоднішній день нам необхідна військова підтримка, то ми припиняємо корупційну практику роботи "Укроборонпрому" і будуємо прозорі умови військових закупівель і військової промисловості.</p>
<p>Тільки так: дорослі вимоги, дорослі зобов'язання і тільки так можна…</p>
<p>&nbsp;</p>
<p>ГОЛОВУЮЧИЙ. Скільки? 10 секунд, будь ласка.</p>
<p>&nbsp;</p>
<p>СОТНИК О.С. Тільки за таких обставин можна звертатися до Сполучених Штатів Америки, показуючи свою зрілість і усвідомлення власних державних інтересів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Блоку Петра Порошенка" – Кишкар Павло Миколайович. Будь ласка.</p>
<p>&nbsp;</p>
<p>11:21:14</p>
<p>КИШКАР П.М.</p>
<p>Прошу передати Ганні Гопко.</p>
<p>&nbsp;</p>
<p>11:21:28</p>
<p>ГОПКО Г.М.</p>
<p>Доброго дня, шановні колеги! Насправді ефективна зовнішня політика не можлива без успішних перетворень всередині країни, не можлива без нашої з вами спільної праці для того, щоб ті дипломати, які захищають нас з вами, які домагаються збільшення фінансування на українську армію, які вимагають посилення санкцій, які вимагають консолідованої позиції, вони були озброєні найголовніше – потужними аргументами, що всередині країни: парламент, уряд, Президент, в областях – усі працюють на один спільний результат, працюють як одна національна команда.</p>
<p>Чому ми ініціювали зараз це звернення і що конкретно ми просимо? Ми просимо, щоб поглибити двостороннє безпекове партнерство між Україною і США, ми хочемо, щоб США зробило Україну основним союзником США поза НАТО, бо ми чітко розуміємо, що виконати критерії НАТО, реформувати сектор безпеки і оборони, це ще тривалий шлях, і на парламенті лежить одна з важливих роль. Де парламентський контроль за сектором безпеки і оборони? Де ті закони, які ми маємо ухвалити? Це питання до нас. І, мені здається, нам треба розділяти ті домашні завдання, які ми маємо робити тут і дискутувати, і те, як ми представляємо Україну в незалежності від своїх політичних партій, від своїх вузьких інтересів, бо ми представляємо державу, ми представляємо народ України і це надзвичайно важливо.</p>
<p>Зважаючи на те, що зараз ми бачимо на скільки формується нова Адміністрація Сполучених Штатів Америки, ще досі багато посад, які визначатимуть політику Сполучених Штатів Америки в зовнішній сфері, яка стосується України, Росії, не визначені. І тому нам треба займати проактивну позицію.</p>
<p>Я погоджуюся з колегами із різних партій, що ми маємо виступати з точки зору прагматизму наших національних інтересів як суб'єкти.</p>
<p>І для цього в п'ятницю Комітет у закордонних справах робить обговорення щодо стратегії що робити з окупованими територіями для того, щоб ми в нових реаліях після блокади, після того, як фактично почалось замороження конфлікту, після того, як дуже багато і міжнародників не знають, що робити, ми тут, в парламенті, нарешті в парламентсько-президентській республіці дали відповідь, а яка стратегія щодо Донбасу, як ми його повертаємо, як ми воюємо за нашу територіальну цілісність і як ми так при цьому не…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд. А, завершили, так?</p>
<p>Отже, прошу, Оксана Сироїд.</p>
<p>&nbsp;</p>
<p>11:23:55</p>
<p>СИРОЇД О.І.</p>
<p>Шановні колеги! Ви знаєте, що світ був не готовий до російської агресії. І саме тому не спрацювали ані Будапештський меморандум, ані Статут ООН. І те, що зробила Україна, те, що зробили українські добровольці, зробили волонтери, те, що зробили Збройні Сили, зупинивши російську агресію, фактично дозволяє сьогодні Україні говорити зовсім з інших позицій.</p>
<p>Ми нарешті, завдяки цим зусиллям маємо шанс вийти із статусу об'єкта і перейти до статусу суб'єкта, адже без України новий світовий безпековий порядок в принципі неможливий.</p>
<p>Ті, хто спілкуються з представниками Уряду Сполучених Штатів, вони дуже добре це розуміють. І вони знають, наскільки Сполучені Штати, Уряд Сполучених Штатів Америки усвідомлює значення України як держави і значення Збройних Сил України для утримання і побудови нового, напевно, безпекового порядку.</p>
<p>Також, я думаю, що ті, хто спілкуються, знаються, наскільки Уряд Сполучених Штатів зацікавлений поглиблювати цю співпрацю. Але, для поглиблення цієї співпраці потрібно дуже багато з нашого боку, чого не було зроблено впродовж трьох останніх років. Я думаю, що ви знаєте, що Уряд Сполучених Штатів зацікавлений інвестувати в українську оборонну промисловість.</p>
<p>Але, з нашого боку де реформа "Укроборонпрому"? Де ліквідація корупційних схем? Нам потрібно змінити принципи і виробництва оборонних, оборонної промисловості, і закупівлі в сфері безпеки і оборони. Нам потрібний прозорий оборонний бюджет, нам потрібний цивільний парламентський контроль за сектором безпеки і оборони, без цього не буде іншої допомоги.</p>
<p>І головне. Ви знаєте, що нам потрібно зробити? Нам потрібно дозволити дати можливість створити умови для того, щоб Збройні Сили України мали достатньо легальних підстав захищати нашу…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>СИРОЇД О.І. А це означає, що нам потрібно прийняти Закон про тимчасово окуповану територію, захистити наших солдатів, зробити їхню роботу гідною і безпечною. Дякую.</p>
<p>&nbsp;</p>
<p>ГОЛОВУЮЧИЙ. Андрій Іллєнко, 1 хвилина, і Барна, 1 хвилина.</p>
<p>&nbsp;</p>
<p>11:26:24</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Я хотів би сказати, що це, безумовно, правильне рішення. І давним-давно "Свобода" говорила про те, що нам необхідні прямі договори з нашими гарантами по Будапештському меморандуму, із Сполученими Штатами Америки, із Великобританією. Тому що ми розуміємо, що таким чином ми можемо реально сформувати зовнішньополітичний альянс, який буде допомагати нам захищати свій суверенітет.</p>
<p>І сьогодні, звичайно, закликаю всіх депутатів проголосувати за це рішення. Це буде дуже показово, хто як буде голосувати, тому що, мені здається, що саме такі кроки, вони показують наші конкретні пропозиції до наших партнерів, як ми можемо діяти у цій ситуації, не загальні фрази, не утопічні проекти, а цілком конкретні пропозиції, які ми можемо використовувати в нашій зовнішній політиці. Тому закликаю Верховну Раду проголосувати "за".</p>
<p>&nbsp;</p>
<p>ГОЛОВУЮЧИЙ. Колеги, увага! Ще не мала, добре, дам… Колеги, колеги, я дуже прошу, прошу зберегти справедливість у розгляді обов'язково по-іншому питанню, коли буде розгляд. У нас, знаєте, не виступали ще від фракцій Радикальна партія. Друже Олег, прошу.</p>
<p>&nbsp;</p>
<p>ГЕРАЩЕНКО І.В. Прохання просто (вибач, будь ласка, пане Олеже), коли записується депутат від фракції, давати виступ депутатові від фракція, від позафракційних завжди дається слово. Тому що потім виникає конфлікт з фракцією, що не мала фракція БПП можливості, щоб їх депутат виступив. Дякуємо.</p>
<p>Будь ласка, пане Олеже.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Отже, ще від Радикальної партії 2 хвилини. І, колеги, через 2 хвилини ми переходимо до прийняття рішення. Я прошу і Секретаріат Верховної Ради, я прошу і голів фракцій запросити депутатів в зал, через 2 хвилини ми перейдемо до прийняття рішення, прошу усіх зайняти робочі місця.</p>
<p>Від Радикальної партії – Олег Валерійович Ляшко. Будь ласка.&nbsp;</p>
<p>&nbsp;</p>
<p>11:28:28</p>
<p>ЛЯШКО О.В.</p>
<p>Шановний колега розказує, що наше звернення до Конгресу Сполучених Штатів, де ми пропонуємо укласти пряму військову угоду, набути статусу союзника України поза НАТО на виконання Будапештського меморандуму, ви стверджуєте про те, що це може зашкодити нашому членству в НАТО.</p>
<p>Я хочу нагадати вам історію. Україна могла стати членом НАТО, якби у 2008 році на Будапештському саміті тодішній Прем'єр України Юлія Тимошенко не заблокувала отримання Плану дій щодо членства України в НАТО. <i>(Оплески)</i></p>
<p>Україна могла б себе захистити, якби у 2008 році тодішній Прем'єр Юлія Тимошенко не заблокувала в цьому парламенті прийняття рішення на підтримку Грузії, яка потерпала від російської агресії.</p>
<p>Україна могла б стати сильнішою, якби в той час, коли російські війська вбивали грузинських стариків, дітей, жінок, тодішній Прем'єр Юлія Тимошенко не хіхікала б у Москві з Путіним і сміялася б над агресією проти Грузії.</p>
<p>Україна могла б стати сильнішою, якби у 2008 році тодішній Прем'єр Юлія Тимошенко не дала дозвіл на вихід із Севастополя російських військових кораблів, які обстрілювали Батумі і Сухумі. І якби ми Путіна зупинили в Грузії, він би не прийшов у Крим. А, коли він прийшов у Крим, треба було захищати Крим, а Юлія Тимошенко вже не прем'єр тоді, але залишилась тією ж "московською зозулею", бо закликала не боронити Крим, закликала не провокувати свого друга Путіна, закликала не виводити зброю, щоб, не дай Бог, Путін, її друг, не спровокував.</p>
<p>Треба любити Україну не на словах. І, до речі, ви 3 роки підряд не голосуєте за бюджет армії, ваші справи показують, що ви "московські зозулі".</p>
<p>&nbsp;</p>
<p>ГОЛОВУЮЧИЙ. Колеги… Увага! Хвилину, будь ласка. Ми найшли вихід з цієї&nbsp; колізії, яка була. Група "Воля народу" свою хвилину передає Барні і таким чином це буде справедливий підхід. Будь ласка, Барна 1 хвилина. За хвилину переходимо&nbsp; до прийняття рішення. Прошу усіх зайти в&nbsp; зал.</p>
<p>&nbsp;</p>
<p>11:30:56</p>
<p>БАРНА О.С.</p>
<p>Слава Ісусу Христу!</p>
<p>Коли ми говоримо про те, що країні потрібні інвестиції, то я відповім колегам із "Самопомочі" словами міністра закордонних справ Японії: "Ми готові вкласти в вашу державу гроші і бізнес, але ми не дивимося на те, що&nbsp; йде війна, потрібно для бізнесу хоча би партійна, суспільна стабільність. Оце і закликаємо вас."</p>
<p>Так, нам потрібна допомога і підтримка Сполучених Штатів, потрібна допомога і підтримка Євросоюзу, нам потрібно продовження&nbsp; санкцій проти Росії для того, щоби дати можливість зупинити агресора. Але поряд з тим, коли ми вимагаємо від когось підтримки, то давайте підтримаємо Україну&nbsp; зсередини: зсередини – з парламенту, зсередини – зі свого уряду. Бо коли ми починаємо говорити про боротьбу з корупцією, шановні, то давайте, голосуєм законопроекти, що стосуються спецконфіскації. Коли ми говоримо про те, що потрібно покарати режим Януковича, то давайте, голосуєм законопроект про заочне засудження і коли ми говоримо про обороноздатність нашої країни…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершити.</p>
<p>&nbsp;</p>
<p>БАРНА О.С. Голосуєм за законопроекти, що стосуються нацбезпеки&nbsp; і оборони, а не втікати з залу.</p>
<p>Тому давайте починаєм поважати народ, поважати країну, поважати Президента і поважати…</p>
<p>&nbsp;</p>
<p>ГОЛОВУЮЧИЙ. Колеги, в результаті обговорення була запропонована правка. <i>(Шум у залі) </i>А я можу дати.&nbsp; Кому? Тимошенко дати слово? Дати Юлії Володимирівні слово? Її немає в залі. Фракція не згадувалась, згадувалось прізвище, і я готовий тут же дати репліку… <i>(Шум у залі) </i>Ні, згадувалось тільки прізвище, фракція не згадувалась. В результаті, якби ходили на сесію – немає проблем,&nbsp; дав би слово для репліки,&nbsp; я роблю це завжди.</p>
<p>Колеги, в результаті обговорення, я пропоную, якщо комітет не заперечує, я звертаюсь до комітету, Звернення не до Адміністрації Сполучених Штатів, а до Конгресу Сполучених Штатів. Чи нема заперечень, колеги? Тоді, з вашого дозволу,&nbsp; я поставлю з такою правкою на голосування.&nbsp;</p>
<p>Бо я справді вважаю, що така форма діалогу між Україною і США є правильною, і на часі сьогодні. І я прошу всіх приготуватись до голосування, це застереження, яке було по законопроекту, я скажу з&nbsp; голосу, що Звернення до Адміністрації Сполучених Штатів Америки, а звернення до Конгресу США. І прошу в такій редакції підтримати рішення комітету, яке підтримано Міністерством закордонних справ.</p>
<p>І я ставлю на голосування проект Постанови про Звернення Верховної Ради України до Конгресу Сполучених Штатів Америки щодо&nbsp; безпекових гарантій (номер 6111) з правкою замість "Звернення до Адміністрації Сполучених Штатів Америки", зазначити "до Конгресу Сполучених Штатів Америки", за пропозицією комітету. Прошу підтримати за основу і в цілому, колеги. Прошу підтримати, прошу проголосувати, голосуємо, колеги, прошу підтримати. Прошу проголосувати.</p>
<p>&nbsp;</p>
<p>11:34:31</p>
<p>За-225</p>
<p>Колеги, прошу зайти в зал, зайняти робочі місця. Я бачу, будь ласка,&nbsp; зайдіть в зал, займіть робочі місця, кожен голос має значення.</p>
<p>І я ставлю на голосування пропозицію повернутись до голосування за 6111. Прошу підтримати, прошу проголосувати за повернення. Прошу проголосувати, колеги, прошу підтримати. Прошу проголосувати.</p>
<p>&nbsp;</p>
<p>11:35:05</p>
<p>За-234</p>
<p>234 – повернулись.</p>
<p>І я ставлю на голосування проект Постанови про Звернення Верховної Ради України до Конгресу Сполучених Штатів Америки щодо безпекових гарантій (номер 6111) з правкою, яку я озвучив під стенограму, замість "Адміністрації" "Конгресу" за основу і в цілому. Прошу проголосувати, прошу підтримати. Голосуємо, колеги! Прошу підтримати, прошу проголосувати.</p>
<p>&nbsp;</p>
<p>11:35:41</p>
<p>За-232</p>
<p>232- "за". Рішення прийнято.</p>
<p>Колеги, переходимо до наступного блоку&nbsp; питань, який у нас стоїть у&nbsp; порядку денному. Це – блок питань соціальної політики. Я прошу&nbsp; зараз… <i>(Шум у залі)</i></p>
<p>&nbsp;Наступний блок питань, який стоїть на порядку денному, це блок питань соціальної політики… <i>(Шум у залі)</i></p>
<p>&nbsp;І я зараз… переходимо до проекту Закону про внесення змін до деяких законодавчих актів України щодо гарантій трудових прав осіб, які займали виборні посади в органах місцевого самоврядування, у зв'язку із проходженням ними військової служби (номер 3464). Прошу підтримати розгляд за скороченою&nbsp; процедурою.</p>
<p>Прошу підтримати розгляд за скороченою процедурою. Прошу проголосувати.</p>
<p>&nbsp;</p>
<p>11:36:55</p>
<p>За-170</p>
<p>Шановні колеги, мене повідомили, що Юлія Володимирівна зараз хворіє і тому її немає в залі, від того, що вона&nbsp; перебуває хвора – і я мушу це&nbsp; сказати з трибуни Верховної Ради України – що Юлія Володимирівна Тимошенко зараз хвора і перебуває на лікарняному, так? Так, я це повідомив.</p>
<p>І я запрошую до доповіді народного депутата України Дехтярчука Олександра&nbsp; Володимировича, будь ласка.</p>
<p>&nbsp;&nbsp;</p>
<p>11:37:29</p>
<p>ДЕХТЯРЧУК О.В.</p>
<p>Шановні депутати! Впродовж часу з березня&nbsp; 2014 року по липень&nbsp; 2015 року до статті 119 Кодексу законів України про працю, що визначає гарантії для працівників на час виконання державних або громадських обов'язків, Верховною Радою України п'ять разів вносилися зміни, якими розширювалась та вдосконалювалась система державних гарантій щодо збереження місця роботи та надання компенсаційних витрат для осіб, призваних на строкову військову службу за&nbsp; призовом під час мобілізації.</p>
<p>Так, відповідно до частини другої зазначеної статті за вищезгаданими&nbsp; категоріями працівників до дня їх фактичної&nbsp; демобілізації зберігається місце роботи, посада, компенсується із бюджету середній заробіток на підприємстві, в установі, організації, в яких вони працювали на час призову, незалежно від підпорядкування, форми власності. Виплата таких компенсацій з бюджету у межах середнього заробітку проводиться за рахунок коштів Державного бюджету України в порядку, визначеному Кабінетом Міністрів України.</p>
<p>Слід звернути увагу на те, що вказані норми кодексу не містять жодних застережень щодо тих чи інших категорій працівників і не враховують характеру роботи на виборних посадах, в органах місцевого самоврядування, тривалість якої залежить від конституційно визначених строків їх повноважень. Так строк повноважень сільської (селищної), міської, районної, обласної ради, депутати якої обрані на чергових виборах, становить 5 років, строк повноважень сільського (селищного), міського голови, обраного на чергових виборах, також становить 5 років.</p>
<p>Зважуючи на вищезгадане, існує практична необхідність уточнення змісту статті 119 Кодексу Законів України про працю (щодо гарантування міста роботи для осіб, які займали виборні посади в органах місцевого самоврядування та строк повноважень яких закінчився). Відповіді питання на сьогодні набули гостроти. Це підтверджується численними зверненнями на адресу провідних асоціацій органів місцевого самоврядування із всеукраїнським статусом: Національного агентства з питань державної служби, Верховної Ради, Комітету з питань державного будівництва, регіональної політики.</p>
<p>Окрім того, вищезгадані…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд – так? Будь ласка, 30 секунд.</p>
<p>&nbsp;</p>
<p>ДЕХТЯРЧУК О.В. … того ці обставини призвели до загострення ще однієї проблеми навколо охорони трудових, інших прав депутатів місцевих рад, які працювали у цих радах&nbsp; на постійній основі.</p>
<p>Таким чином, після демобілізації або закінчення контракту, що&nbsp; відбудуться пізніше терміну закінчення депутатських повноважень, колишній депутат місцевої ради, який працював у ній на постійній основі, практично буде позбавлений гарантій повернення на роботу, яку займав до обрання депутатом місцевої ради. Така ситуація видається несправедливою по відношенню до депу…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету соціальної політики, зайнятості та пенсійного забезпечення Денісова Людмила Леонтіївна. Будь ласка.</p>
<p>&nbsp;</p>
<p>11:40:26</p>
<p>ДЕНІСОВА Л.Л.</p>
<p>Шановні колеги, доброго дня всім! Шановний пане Голово! Комітет розглянув пропозиції авторів щодо зміни законодавства ще рік тому.</p>
<p>Ми пропонуємо дуже просту зміну разом із авторами до статті 119 Кодексу законів про правцю і 33-ю "Про статус місцевих депутатів", "Про статус депутатів місцевих рад". Пропозиція полягає в тому, що якщо на день закінчення повноважень депутат місцевої ради був мобілізований, то гарантії йому щодо надання попередньої роботу або компенсаційних виплат надаються після його демобілізації. От дуже проста норма.</p>
<p>Ми пропонуємо підтримати даний законопроект за основу. Я вношу пропозицію: надати доручення під стенограму комітету та юридичному управлінню Апарату Верховної Ради України внести техніко-юридичні правки, із цією пропозицією підтримати даний законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги, прошу провести запис: два – за, два –&nbsp; проти. Будь ласка.</p>
<p>Дубіль Валерій Олександрович, будь ласка.</p>
<p>&nbsp;</p>
<p>11:42:15</p>
<p>ДУБІЛЬ В.О.</p>
<p>Дубіль, фракція "Батьківщина".</p>
<p>Передаю слово Сергію Власенко.</p>
<p>&nbsp;</p>
<p>11:42:26</p>
<p>ВЛАСЕНКО С.В.</p>
<p>Дякую, пане головуючий. Ми, звичайно, обговорюємо зараз дуже важливе питання, яке пов'язане з трудовими правами. Я думаю, що трудових прав стосується і те питання, яке піднімалося сьогодні&nbsp; під час обговорення попереднього питання. І тут я не можу не зазначити наступне. Ну, по-перше, знаєте, один бойовий лідер бойової фракції, який в 2008 році сидів у фракції "Батьківщина" і мовчки голосував за все, що треба, тепер, зараз з трибуни розказує якісь казки про Тимошенко, це по-перше.</p>
<p>По-друге, в 2008 році, коли Юлія Володимирівна була Прем'єр-міністром, уряд України, використовуючи власні повноваження, буквально на перший день прийняв рішення про передачу десятків мільйонів доларів допомоги Грузії для забезпечення відсічі російській агресії. Тому розказувати всякі нісенітниці і, знаєте, таку цинічну брехню, як мені підказує бойовий лідер бойової фракції, це правда, розповсюджувати цинічну брехню – це абсолютно неправильно. Це абсолютно публічна, відкрита інформація, яка знаходиться на сайті Кабінету Міністрів. Відкрийте і подивіться Розпорядження Кабміну 2008-го - 2009-го років про виділення гуманітарної допомоги Грузії. Це по-перше.</p>
<p>І трішки, пару слів, тут згадували сьогодні часто РНБО 2014 року. Я хочу нагадати, що там виступав такий собі хлопчик на ім'я Сєня Яценюк, виступали інші керівники другої фракції, які теж розказували, будучи тоді прем'єр-міністрами, розказували про те, що Українська армія не здатна відбити агресію. І на той момент це було абсолютно справедливо. Так, через два тижні були сформовані батальйони, які отримали здатність захищати українську державу, але на момент 22-го – 24-го лютого цього в Україні, на жаль, не було.</p>
<p>Тому давайте говорити правду. Дякую.</p>
<p>&nbsp;</p>
<p>ГОЛОВУЮЧИЙ. Соловей Юрій Ігорович.</p>
<p>&nbsp;</p>
<p>11:44:36</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття.</p>
<p>Однозначно, що даний законопроект потребує підтримки, особливо в цей час. Але, поряд з тим, я б хотів звернути увагу на те, що сьогодні, на жаль, внаслідок багаторічної політики щодо непідтримки місцевого самоврядування ми отримали ситуацію, коли в органах місцевого самоврядування середня заробітна плата сьогодні складає в межах прожиткового мінімуму 2, 2 з половиною, 3 тисячі гривень. Звичайно, що цю ситуацію треба поправляти, оскільки державна служба, на жаль, з кожним роком сіріє. І ми дуже важко можемо знайти сьогодні мотивацію для того, щоб залучити в органи місцевого самоврядування, в державні адміністрації тих фахівців, які би ефективно справлялись з тими викликами, які сьогодні є. І я вважаю, ці питання нам однозначно треба піднімати в стінах парламенту і піднімати все-таки, повертати довіру до державної служби і піднімати статус державних службовців.</p>
<p>Цей законопроект треба підтримувати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Гусак Володимир Георгійович передає Королевській.</p>
<p>&nbsp;</p>
<p>11:45:58</p>
<p>КОРОЛЕВСЬКА Н.Ю.</p>
<p>Уважаемые коллеги, мы сейчас приступили к вопросу… вопросу социальной политики. К сожалению, к сожалению, сегодня вопрос социальной защиты граждан является самым актуальным и самым важным. И сейчас в зале вместо того, чтобы рассматривать вопрос повышения и индексации пенсий, для того, чтобы разобраться с той проблемой, которая есть сегодня, у Пенсионного фонда, рассмотреть вопрос модернизации пенсионной системы Украины, мы опять же с вами рассматриваем исключительно технические вопросы, которые явно не являются&nbsp;первоочередными.&nbsp;</p>
<p>Поэтому я хочу обратиться ко всему залу и прошу пана спикера, знайдіть час, будь ласка, для того, щоб включити на розгляд питання&nbsp;&nbsp; соціального захисту, розглянути питання пенсій та підняття заробітних плат, розглянути питання захисту переселенців та захисту людей, постраждалих від того протистояння, яке зараз відбувається на Сході. А не включать вопросы исключительно&nbsp; технические, которые, к сожалению, никак не повлияют на реальное положение и жизнь людей в нашей стране.</p>
<p>Поэтому "Оппозиционный блок" настаивает на рассмотрении социально важных вопросов: повышение пенсий (законопроект мы зарегистрировали), мораторий на повышение пенсионного возраста (законопроект мы зарегистрировали), пакет законов по переселенцам, пакет законом по защите мирных граждан, пострадавших в результате войны.&nbsp;</p>
<p>И до тех пор, пока наши вопросы и е актуальные вопросы, которые сегодня нужно рассмотреть, не будут розглянуты в зале, мы голосовать за&nbsp; технические, ничего не решающие законопроекты, не будем. Спасибо за внимание.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Колеги, хочу ще раз звернутися зараз. Сьогодні у нас будуть засідання комітетів. Я вніс законопроект про зміни до Регламенту, де передбачається, що ведення на Верховній Раді України і на комітетах відбувається державною мовою. Ми це питання повинні впорядкувати тут в залі.</p>
<p>Я ще раз звертаюсь до комітету, щоб це питання було розглянуте і ми невідкладно наступного тижня у вівторок його поставили. Я впевнений, зал підтримає цю ініціативу, щоб ми раз і назавжди це питання тут в залі вирішили.</p>
<p>Тому я звертаюсь до комітету: чимшвидше дати юридичні підстави, там є члени фракцій і щоб ми у наступний вівторок могли це питання поставити в зал і вирішити. Тут не Державна дума, тут Верховна Рада України, колеги! Я не чув, щоб в Державній думі виступали на українській або на будь-якій іншій мові.</p>
<p>Колеги, наступне слово від "Народного фронту", Федорук Микола Трохимович.</p>
<p>&nbsp;</p>
<p>11:49:01</p>
<p>ФЕДОРУК М.Т.</p>
<p>Шановні народні депутати, ви знаєте, назвати цей законопроект технічним, це взагалі верх цинізму, адже він стосується саме тих людей, які в першу чергу захищають сьогодні нашу батьківщину, і говорити про те, що він технічний, це взагалі вершина безглуздості і рівня падіння деяких наших колег. Але справа не в них, справа в тому, що цей законопроект чекають уже не один рік і він був ще зареєстрований в 2015 році, і не пройшло і двох років, як він попав в зал Верховної Ради.</p>
<p>Фракція "Народного фронту" буде, безумовно, підтримувати цей законопроект і закликає всіх колег виступати по законопроекту по їх суті, а не обговорювати світові проблеми і проблеми інших взаємостосунків, які є в тій чи іншій політичній силі.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, ще від Радикальної… А "фронт" щойно ж виступав, "фронт" щойно виступав, Максим. Да, від Радикальної партії не виступали.</p>
<p>Радикальна партія 1 хвилина і переходимо до голосування. Колеги, я прошу зайти усіх в зал, запросити депутатів в зал, через дві хвилини відбудеться прийняття рішення.</p>
<p>Будь ласка, 2 хвилини Радикальна партія.</p>
<p>&nbsp;</p>
<p>11:50:26</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні українці, я хочу поінформувати вас, що учора депутати від фракції Радикальної партії зареєстрували законопроект, яким пропонується з 1 жовтня нинішнього року встановити мінімальну заробітну плату на рівні 5 тисяч гривень на місяць. Ми абсолютно переконані, що єдина можливість долати бідність в Україні, це піднімати соціальні стандарти життя українців, заробітні плати і пенсії.</p>
<p><a href="http://w1.c1.rada.gov.ua/pls/zweb2/webproc4_2?pf3516=3200&skl=9" target=_blank>3200</a> – мінімальна зарплата, яка була встановлена з нового року, яку сьогодні більшу отримують мільйони українців, показали, що це абсолютно правильне рішення. І ті, хто не голосував за підвищення для робітників, для самих нужденних, за підвищення їм мінімальної зарплати, це просто вороги трудового українського народу, які не знають, як прожити на ту мінімальну зарплату!</p>
<p>Внаслідок підвищення мінімальної зарплати ми маємо перевиконання доходів місцевих бюджетів, державного бюджету, бюджету Пенсійного фонду. Отже, треба рухатися далі.</p>
<p>Наступний крок, який ми вимагаємо від уряду Володимира Гройсмана, це підвищення пенсій! Півмільйона людей в Україні отримує пенсію менше тисячі гривень! Мільйони людей, які мають по 30, по 40 років трудового стажу, не перераховували їм пенсію з 2012 року!</p>
<p>Ми вимагаємо від уряду внести до Верховної Ради законопроект про підвищення пенсії так званої соціальної і про перерахунок пенсій для пенсіонерів з великим трудовим стажем. Адже сьогодні суцільна урівнялівка і як наслідок соціальна несправедливість у пенсійному забезпеченні!</p>
<p>Ми вимагаємо від уряду, або вони внесуть законопроект про підвищення пенсій, або фракція Радикальної партії ініціюватиме відставку уряду Гройсмана. Або пенсії, або відставка! Ми пропонуємо парламенту невідкладно підтримати наш законопроект і підняти мінімальну зарплату на рівні 5 тисяч гривень на місяць. Мільйони українців заслуговують на нормальне…</p>
<p>&nbsp;</p>
<p>ГОЛОВУЮЧИЙ. Так, ще не було виступу від "Блоку Петра Порошенка". "Блок Петра Порошенка", Соловей виступав, так? Виступав. Колеги, я дам зразу по наступному закону, зразу дам слово.</p>
<p>Отже, колеги, переходимо до прийняття рішення. І я ставлю на голосування проект Закону про внесення змін до деяких законодавчих актів України щодо гарантій трудових прав осіб, які займали виборні посади в органах місцевого самоврядування, у зв'язку із проходженням ними військової служби (№3464). Комітет просить підтримати за основу, колеги. Я прошу вас за основу підтримати даний законопроект. Прошу усіх зайняти робочі місця, бо кожен голос має вагу під час голосування. Отже, 3464 – за основу. Прошу проголосувати, прошу підтримати 3464 за основу. Прошу підтримати.</p>
<p>&nbsp;</p>
<p>11:53:53</p>
<p>За-212</p>
<p>Колеги, я поставлю на повернення. Прошу зайняти робочі місця. Прошу зайти в зал. Будь ласка, голова комітету, 1 хвилина, і хвилину прошу заходити в зал. Денісова Людмила Леонтіївна, будь ласка, 1 хвилина. І прошу депутатів запросити в зал. Я почекаю, поки всі зайдуть. Запросіть депутатів у зал, організуйте депутатів.</p>
<p>Будь ласка, Денісовій включіть мікрофон.</p>
<p>&nbsp;</p>
<p>11:54:13</p>
<p>ДЕНІСОВА Л.Л.</p>
<p>Шановні колеги, я дуже вас прошу підтримати даний законопроект, який, так, має може технічну правку, але для тих людей, хто зараз боронить нашу Україну, які захищають нашу Україну, це гроші для її родини, коли він буде демобілізований.</p>
<p>І тому я прошу, що я наголосила на трибуні під стенограму: надати доручення комітету та Юридичному управлінню внести техніко-юридичні правки і з цією поправкою підтримати даний законопроект за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Зараз нам треба буде повернутись, тому прошу заходити в зал, займати робочі місця. Нам першим рішенням треба буде повернутись до голосування. Будь ласка, прошу запросити усіх депутатів у зал, прошу займати робочі місця.</p>
<p>Отже, колеги, будь ласка, зайдіть в зал, це законопроект, який підтримують усі. Ну, не виходіть із залу, займіть робочі місця. Ви ж бачите, бракує кожного голосу, друзі.</p>
<p>Отже, я ставлю на голосування пропозицію повернутись до розгляду проекту закону 3464. Прошу проголосувати, прошу підтримати за повернення 3464. Прошу проголосувати, прошу підтримати. Голосуємо! Прошу підтримати. Прошу проголосувати.</p>
<p>&nbsp;</p>
<p>11:56:06</p>
<p>За-230</p>
<p>230. Повернулись.</p>
<p>Тепер, колеги, я ставлю проект Закону про внесення змін до деяких законодавчих актів України щодо гарантій трудових прав осіб, які займали виборні посади в органах місцевого самоврядування, у зв'язку із проходженням ними військової служби (3464) з тими правками, які були озвучені головою комітету Денісовою Людмилою Леонтіївною з трибуни Верховної Ради України з наступними техніко-юридичними правками (номер 3464) за основу і в цілому. Прошу проголосувати, прошу підтримати, колеги, кожен голос. Прошу підтримати, прошу проголосувати. Голосуємо, колеги. Прошу підтримати.</p>
<p>&nbsp;</p>
<p>11:57:00</p>
<p>За-224</p>
<p>Ну, колеги, 2 голоси.</p>
<p>Колеги, давайте ще раз ми пройдемо це. Будь ласка, займіть місця. Колеги, запросіть депутатів в зал, займіть місця.</p>
<p>Я ставлю першу пропозицію повернутися до розгляду 3464. І прошу проголосувати повернення до розгляду. Прошу проголосувати. Будь ласка, повернення до розгляду, прошу проголосувати. Прошу підтримати. Колеги, кожен голос.</p>
<p>&nbsp;</p>
<p>11:57:45</p>
<p>За-232</p>
<p>232. Повернулись.</p>
<p>І тепер ставлю проект закону 3464 з правками, які озвучила Людмила Денісова з трибуни, із техніко-юридичними правками за основу і в цілому. Прошу підтримати, прошу проголосувати, колеги.</p>
<p>Прошу підтримати. Уважно! Прошу проголосувати. Голосуємо, колеги, 3464.&nbsp; Голосуємо. Прошу підтримати.</p>
<p>&nbsp;</p>
<p>11:58:20</p>
<p>За-229</p>
<p>Закон прийнятий. Рішення прийняте.&nbsp;</p>
<p>І, шановні колеги, до нас надійшла в президію вимога від двох фракцій про оголошення перерви – це від фракції&nbsp; "Самопоміч" і&nbsp; фракції&nbsp; Радикальної партії. І виступати буде Ірина Сисоєнко.</p>
<p>Будь ласка, запрошується на трибуну&nbsp; Ірина Сисоєнко.</p>
<p>&nbsp;&nbsp;&nbsp;&nbsp;</p>
<p>11:58:50</p>
<p>СИСОЄНКО І.В.</p>
<p>Шановні колеги! Фракція Об'єднання "Самопоміч" хоче&nbsp; черговий раз&nbsp; звернути вашу увагу на медицину. Вже третій місяць із збільшенням заробітної плати до 3200, яку так всі хвалять, медичні тарифні розряди уряд не збільшив. Я розкажу вам до чого це призвело. Це призвело до того, що одержують майже однакову заробітну плату лікарі, санітарки і прибиральниці. Вдумайтесь: лікар невідкладних станів екстреної медичної допомоги на руки одержує 2600 гривень, санітарка стаціонару одержує 2500 гривень – і все. Додаткових коштів&nbsp; в медичній субвенції&nbsp; на виплату&nbsp; надбавок за особливі умови праці, за стаж роботи в медичній субвенції немає.&nbsp; Як результат: медичні сестри дитячих відділень звільняються і йдуть працювати в комерційні банки прибиральницями лише тому, що там зарплата в два рази більша. Кваліфіковані лікарі вимушені йти до приватних медичних закладів, або їхати за кордон на достойні заробітні плати, бо ці люди мають годувати свої сім'ї і вони не можуть стояти голодними і приниженими, і працювати в державних і комунальних лікарнях&nbsp; України.&nbsp;</p>
<p>Проблема заробітних плат медичних працівників – це не лише проблема медиків. Кадрова проблема в лікарнях районних, міських, обласних, в інститутах Академії медичних наук призведе до того, що це буде проблема кожного українця, кожного урядовця, кожного народного депутата, в тому числі. Тож я черговий раз разом з фракцією "Об'єднання "Самопоміч", разом з представниками обласних, міських, районних рад від імені чотирьох тисяч медичних працівників, чиї підписи на цих листах, від імені медичних профспілок, медичних асоціацій звертаюсь до Прем'єр-міністра України, щоб зібрати разом за один стіл Міністерство охорони здоров'я, яке має активно вирішувати питання кадрового забезпечення медичних лікарень, збрати Міністерство фінансів і нарешті внести зміни до Державного бюджету України і проголосувати – ми як парламент зобов'язані – за те, щоб в наших лікарнях зберегти кваліфікованих медичних працівників.</p>
<p>І якщо уряд не думає про людей, то подумайте хоча б про себе, бо іноді можна не встигнути долетіти до клініки Швейцарії або Німеччини, де більшість із вас звикли лікуватись.</p>
<p>Тож фракція "Об'єднання "Самопоміч" вимагає негайних дій від уряду, від Міністерства фінансів України. Я прошу не допустити мітингу людей в білих халатах під стінами уряду. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Для оголошення надаю слово Першому заступнику Голови Верховної Ради України Ірині Геращенко. Будь ласка.</p>
<p>&nbsp;</p>
<p>12:02:20</p>
<p>ГЕРАЩЕНКО І.В.</p>
<p>Колеги, дозвольте зробити оголошення. Відповідно до статті 60 Закону України "Про Регламент Верховної Ради України" повідомляю про створення у Верховної Ради України восьмого скликання міжфракційного депутатського об'єднання "Захист економічної конкуренції". Співголовами цього об'єднання обрано народних депутатів України Леоніда Козаченка і Івана Мірошніченка.</p>
<p>Бажаємо міжфракційному об'єднанню плідної роботи. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Згідно Регламенту зараз оголошується перерва на 30 хвилин. І ми зберемося для продовження нашої роботи – я нагадую, це є блок соціальної політики – через 30 хвилин. Я прошу всіх бути в залі о 12:35 для продовження нашої роботи.</p>
<p>Я прошу – це питання соціальної політики – всіх дисципліновано прибути в зал о 12:35.</p>
<p><b>&nbsp;</b></p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Шановні колеги! Час, відведений для перерви, завершений. І я прошу народних депутатів заходити в зал для продовження нашої роботи. Я прошу Секретаріат Верховної Ради і голів фракцій запросити депутатів у зал. Будь ласка, прошу запросити депутатів у зал.</p>
<p>Отже, шановні колеги, у нас – нагадаю – на розгляді продовжується блок питань з соціальної політики, це є блок першого читання. І ми переходимо до наступного проекту закону порядку денного – це проект Закону про внесення зміни до статті 31 Закону України "Про зайнятість населення" (щодо унормування громадських робіт) (4577).</p>
<p>І я ставлю на голосування пропозицію розгляду його за скороченою процедурою. Прошу проголосувати, прошу підтримати.</p>
<p>&nbsp;</p>
<p>12:40:31</p>
<p>За-90</p>
<p>90 – "за". 90 – "за". І переходимо&nbsp; до розгляду проекту закону 4577 за повною процедурою.</p>
<p>І&nbsp; я запрошую до доповіді заступника міністра&nbsp; соціальної політики Шамбір Миколу Івановича.</p>
<p>Будь ласка, Миколо Івановичу.</p>
<p>&nbsp;</p>
<p>12:40:57</p>
<p>ШАМБІР М.І.</p>
<p>Шановний Андрію Володимировичу! Шановні народні депутати, законопроект, який я представляю, розроблено з метою імплементації Директиви Ради ЄС про доповнення заходів і сприяння покращанню безпеки та охорони праці працівників з фіксованим строком працевлаштування або тимчасовим працевлаштуванням.</p>
<p>Проектом акту пропонується доповнити статтю 31 Закону України "Про зайнятість населення" нормою, згідно з якою до громадських робіт не належать&nbsp; роботи, визначені переліком робіт із підвищеною небезпекою, затверджений центральним органом виконавчої влади, що забезпечує&nbsp; формування державної політики у сфері охорони праці. Це сприятиме покращанню безпеки та охорони праці працівників і врегулюванню питання залучення до громадських робіт.</p>
<p>Реалізація проекту акту не потребує додаткових видатків з Державного бюджету. Прошу підтримати.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Залишайтесь на трибуні. Лишайтесь на трибуні, будь ласка. Три хвилини питання-відповіді.</p>
<p>Прошу, записатись на запитання. Хто має бажання поставити питання, прошу взяти участь в записі.</p>
<p>Кривенко, будь ласка.</p>
<p>&nbsp;</p>
<p>12:42:23</p>
<p>КРИВЕНКО В.М.</p>
<p>Доброго дня! Я дуже вибачаюсь, що я не з теми цього законопроекту.</p>
<p>Ситуація, яка склалася вчора. Було побито члена Народного Руху, голову Малинської районної організації за висловлення ним політичних позицій. І сьогодні зранку я спілкувався з керівництвом обласної міліції, обласної прокуратури, з керівником особисто міської поліції Малина, з представником, який координує прокуратуру у Малині, з керівництвом районної адміністрації, районної ради, районних депутатів і виступив на сесії про те, що неприпустимо за політичні висловлювання, навіть якщо вони і є там полум'яними і, можливо, десь жорсткими, неприпустимо руки розпускати.</p>
<p>І щоб слідство пройшло виключно у межах законодавства, щоб винні були покарані, і щоб ситуація була без збурення суспільної думки, бо вночі наші активісти з усіх країв уже збиралися їхати на Малин і якось там інакше "воду варити". Ми сьогодні провели цю роботу. Я прошу, щоби це звернення...</p>
<p>&nbsp;</p>
<p>ГОЛОВУЮЧИЙ. Я прошу, щоби були запитання до профільного&nbsp; представника міністерства по питанню даного законопроекту. Ваша думка була почута. Бу</p>
<p>дь ласка, задавайте запитання по даному законопроекту. У нас є виступи від депутатів, у нас є виступи від фракцій і там можна давати загальні виступи.</p>
<p>Будь ласка, Шурма Ігор Михайлович.</p>
<p>&nbsp;</p>
<p>12:43:52</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>У мене є запитання по громадських роботах. А скажіть, будь ласка, а яка сума коштів бюджетних на сьогоднішній день виділяється на організацію і проведення громадських робіт? Яка кількість людей сьогодні офіційно зареєстрована безробітних в Україні? І яка є динаміка порівняно з 2014 роком? Це запитання до виступаючого.</p>
<p>А до головуючого в мене пропозиція. Андрій Володимирович, в мене до вас пропозиція є. Не обривайте виступи народних депутатів вибірково. Чомусь, коли не по темі виступають представники "Опозиційного блоку", виключають мікрофон. Коли виступають інші колеги депутати, ви даєте можливість договорити до кінця, а потім попереджаєте, що будете виключати. У мене прохання: дотримуйтесь принципів справедливості. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, я усіх закликаю виступати по темі&nbsp; законопроектів і усім це наголошую і під час виступів, і після виступів. І я хотів би, щоб це було загальне розуміння народних депутатів усіх, які є в залі.</p>
<p>І, будь ласка,&nbsp; слово надається Папієву Михайлу Миколайовичу.</p>
<p>&nbsp;</p>
<p>12:45:14</p>
<p>ПАПІЄВ М.М.</p>
<p>Відповідь. Відповідь дайте. Відповідь де?</p>
<p>&nbsp;</p>
<p>ГОЛОВУЮЧИЙ. А,відповідь?! Да, будь ласка, відповідь.</p>
<p>&nbsp;</p>
<p>12:45:21</p>
<p>ШАМБІР М.І.</p>
<p>Да. Стосовно коштів на виконання громадських робіт – передбачені кошти в межах минулого року. І стосовно питання динаміки безробіття – на сьогоднішній день спостерігається зниження рівня безробіття порівняно з минулим роком.</p>
<p>&nbsp;</p>
<p>ГОЛОВУЮЧИЙ. Ви завершили відповідь, так?</p>
<p>&nbsp;</p>
<p>ШАМБІР М.І. Да.</p>
<p>&nbsp;</p>
<p>ГОЛОВУЮЧИЙ. Будь ласка, Папієв Михайло Миколайович.</p>
<p>&nbsp;</p>
<p>12:45:48</p>
<p>ПАПІЄВ М.М.</p>
<p>Дякую. Шановний пане доповідачу, прохання одне, якщо ви відповіді даєте на запитання народних депутатів України і потім не можете пригадати, про що воно, ви хоча б тоді записуйте. Бо те, що запитував пан Шурма, ви жодним чином в своїй відповіді не висвітили.</p>
<p>У мене питання іншого плану. Якщо вам відомо, то в 2013 році 20 березня Постановою Кабінету Міністрів №175 ці проблемні питання громадських робіт, пов'язаних з ризиком для життя, вже були унормовані. Поясніть нормальною, зрозумілою мовою, в чому необхідність цього законопроекту, чому вам недостатньо сьогодні постанови Кабінету Міністрів України. Це перше питання.</p>
<p>І друге питання. Виходячи з того, що з цим законопроектом вийшов уряд, я так зрозумів, що за пріоритет уряд зараз прийняв не створення нових робочих місць, не роботу з економікою і стимулюванням, а громадські роботи, на які, ви знаєте, залучаються люди із статусом безробітних. Прошу відповідь дати.</p>
<p>&nbsp;</p>
<p>12:46:59</p>
<p>ШАМБІР М.І.</p>
<p>По-перше, питання, чому виникло це питання для громадських робіт. На сьогоднішній день є випадки, коли до громадських робіт залучаються і до робіт, які є небезпечними для життя, і залучаються люди, які професійно непідготовлені. Для того, щоб виключити це питання, значить, ми і пропонуємо, що питання, де міститься небезпека для роботи і де потрібна професійна підготовка, ці питання не включаються до числа громадських робіт.</p>
<p>І стосовно того, що це питання було врегульовано, то я хочу сказати, що, як я вже сказав, що метою цього законопроекту є якраз приведення у відповідність до європейського законодавства, і, зокрема, це директиви Ради ЄС про заходи сприяння підвищенню небезпеки громадських робіт.</p>
<p>&nbsp;</p>
<p>ГОЛОВУЮЧИЙ. Дякую вам. Дякую, Микола Іванович, за доповідь.</p>
<p>І я запрошую до співдоповіді голову Комітету з питань соціальної політики, зайнятості та пенсійного забезпечення Денісову Людмилу Леонтіївну. Будь ласка, пані Людмила.</p>
<p>&nbsp;</p>
<p>12:48:09</p>
<p>ДЕНІСОВА Л.Л.</p>
<p>Шановний пане Голово, шановні народні депутати, наш комітет розглянув це питання ще в липні 2016 року і підтримав. Безумовно, на сьогоднішній день фінансування громадських робіт відбувається за рахунок місцевих бюджетів. Вони самі вирішують на які, ну, згідно з Постановою Кабінету Міністрів&nbsp; України, яка тільки що була названа, вирішують, на які роботи їх працевлаштувати, цих безробітних. І, дійсно, є випадки, я тут підтверджую, що говорив тільки заступник міністра, що є і небезпечні види робіт.</p>
<p>Тому Кабінет Міністрів України вніс таку норму до законопроекту,&nbsp; пропонує, що до громадських робіт не можуть належати роботи, визначені переліком робіт з підвищеною небезпекою, тому що це потрібні навички, а у людей таких навичок немає. І в Основному&nbsp; законі України – Конституції –закріплено, що людина, її життя, здоров'я, безпека визнаються в Україні найвищою соціальною цінністю.</p>
<p>Тому пропонуємо підтримати даний законопроект за основу і в цілому. Дякую.</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>12:49:21</p>
<p>ГОЛОВУЮЧИЙ. Будь ласка, запитання до співдоповідача. Прошу записатися.</p>
<p>Ігор Шурма, прошу ваше запитання.</p>
<p>&nbsp;</p>
<p>12:49:40</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Ну передусім я хочу звернутися до виступаючої і&nbsp; сказати, що, дивлячись, що відбувається з кадровим резервом в Україні, це велика проблема.</p>
<p>Міністерство охорони здоров'я очолює людина з середньою освітою і диплом про вищу освіту не може пред'явити. Дуже часто буває так, що коаліція на посади послала людей, які не завжди компетентні і розуміють.</p>
<p>&nbsp;Я от зрозуміти не можу, чому ви – фахівець своєї справи, яка пояснила, хто організовує й проводить громадські роботи, хто виділяє гроші, не є на посаді&nbsp; міністра. Але це запитання, за уряду,&nbsp; риторичне.&nbsp; Все-таки скажіть, будь ласка, дайте відповідь на така запитання: а скільки людей потерпіло від робіт в небезпечних умовах. Чомусь же такий законопроект сьогодні приймається. Це раз. І чому він рік лежав і не виносився в зал, якщо він є важливий? Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; відповідь, пані Людмило.</p>
<p>&nbsp;</p>
<p>12:50:42</p>
<p>ДЕНІСОВА Л.Л.</p>
<p>Ви знаєте, постраждалих від таких робіт немає.&nbsp; Ну тобто у нас немає таких доказів, що вони є.</p>
<p>Але звернення людей нам дають право говорити про те, що все ж таки права людей порушуються, коли їм пропонують такі громадські роботи, які є небезпечними.</p>
<p>&nbsp;</p>
<p>ГОЛОВУЮЧИЙ. Наступне запитання, будь ласка, від пана Папієва.</p>
<p>&nbsp;</p>
<p>12:51:11</p>
<p>ПАПІЄВ М.М.</p>
<p>Дякую.</p>
<p>Шановна Людмила Леонтіївно, у мене запитання як до колеги. От, дивіться, яка відбулася ситуація. Ми ж знаємо доповідача, це заступник міністра соціальної політики Микола Іванович Шамбір. На мій погляд, це найкращий спеціаліст України у сфері пенсійного забезпечення і пенсійного страхування.</p>
<p>Скажіть мені, будь ласка, от невже сьогодні немає в міністерстві заступника, який веде питання зайнятості, або міністра особисто для того, щоб, ну якби то не підставляли людину на перелік тих питань, які не є для нього базовими, не за які відповідальний він?</p>
<p>І дуже просив би, і звертаюся до Кабінету Міністрів України, не підставляти людей, щоб доповідали закони ті, хто відповідає за це, і&nbsp; ті, хто готували їх. Я думаю, що це буде справедливо і ви підтримаєте мене.</p>
<p>Дякую.</p>
<p>&nbsp;</p>
<p>12:52:06</p>
<p>ДЕНІСОВА Л.Л.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Ваша відповідь, будь ласка.</p>
<p>&nbsp;</p>
<p>&nbsp;ДЕНІСОВА Л.Л. Я думаю, що у мене теж таке питання: чому на сьогоднішній день немає на трибуні міністра. Я думаю, що це просто засідання уряду, він не зміг прийти.&nbsp; Але він сьогодні обіцяв прийти на комітет, де буде заслуховуватись Звіт Кабінету Міністрів, Міністерства соціальної політики, і я йому обов'язково задам питання перше, яке ви тут задали, чому його особисто немає, і задам питання – коли буде вирішене питання щодо Закону про занятість і вирішене питання щодо призначення голови Державної служби занятості центрального управління, тому що там сьогодні є особа, яка виконує обов'язки.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Наступне, останнє запитання від Юрія Мірошниченка. Прошу, пане Юрію.</p>
<p>&nbsp;</p>
<p>12:52:53</p>
<p>МІРОШНИЧЕНКО Ю.Р.</p>
<p>Я хотів би поставити питання як правник. Ви сказали правильно, що людина, її здоров'я і життя є найвищою соціальною цінністю в Україні. Так от в контексті цього я хотів запитати. Скажіть, будь ласка, а наші оці громадські роботи, вони є обов'язковими для того, щоб людина отримувала допомогу по безробіттю?</p>
<p>І друге. Якщо вони є обов'язковими, чи оплачується ця робота за середньою на ринку праці за подібні роботи. Чи не порушується в цьому сенсі права людини? Коли люди фактично безкоштовно примусово працюють? Дякую за увагу.</p>
<p>&nbsp;</p>
<p>12:53:39</p>
<p>ДЕНІСОВА Л.Л.</p>
<p>Ви знаєте, коли я працювала міністром соціальної політики, ніколи не було, щоб людина безкоштовно працювала. І, безумовно, це людині пропонується. І вона сама обирає, буде вона на цих роботах? Це не примусова праця ні в коєм разі. Це громадські роботи. Що? Безумовно, їй виплачують допомогу, і громадські роботи.</p>
<p>Пам'ятаєте, колись була повінь на Закарпатті, і туди оплачувались і переїзд, і допомога, і середній заробіток, і надавали і кров. Тобто це буде громадські роботи, які потрібно, ну, просто їх пропонують, щоб людина була зайнята.</p>
<p>&nbsp;</p>
<p>ГОЛОВУЮЧИЙ. Дякуємо, пані Людмила. Ви можете проходити на ваше місце. Зараз ми переходимо до обговорення законопроекту. Я прошу записатися на виступи від депутатських фракцій. Потім у нас будуть виступи від народних депутатів України. Зараз від фракцій.</p>
<p>Єгор Соболєв від "Самопомочі" передає слово пані Сисоєнко, а, вибачте, Семенусі. Не видно просто звідси, з-за трибуни. Семенуха, будь ласка.</p>
<p>&nbsp;</p>
<p>12:55:09</p>
<p>СЕМЕНУХА Р.С.</p>
<p>Семенуха Роман, фракція "Об'єднання "Самопоміч".</p>
<p>Шановні колеги! Шановна пані головуюча! З цією пропозицією законодавчою можна погодитися, але частково. Дійсно, не повинні залучатися до громадських робіт, які становлять підвищену небезпеку, ті особи, які не мають відповідних знань чи фаху.</p>
<p>Водночас роботодавцям, на нашу точку зору, варто надати право запрошувати до громадських робіт, які і становлять підвищену небезпеку, тих безробітних працівників, які мають достатню кваліфікацію або професійну підготовку та досвід роботи в минулому на аналогічній роботі з підвищеною небезпекою.</p>
<p>Роботодавці мотивовані використовувати громадські роботи, оскільки це дозволяє їм зменшувати навантаження на фонд заробітної плати, оскільки це частково компенсується з муніципальних бюджетів. Роботодавцю потрібно надати легальну можливість залучати безробітних до тимчасових громадських робіт з підвищеною небезпекою, для виконання яких відкриття постійних робочих місць не потрібно з точки зору бізнес-процесів. Тому до другого читання необхідно прописати відповідні умови та застереження, які дозволять бізнесу залучати безробітних з числа кваліфікованих працівників до громадських робіт, які становлять підвищену небезпеку. Таке уточнення сприятиме і детінізації заробітних плат, і захисту трудових прав тимчасових працівників, адже на них поширюватимуться передбачені законодавством державні соціальні гарантії.</p>
<p>Прошу підтримати у першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Мосійчук, від Радикальної партії.</p>
<p>&nbsp;</p>
<p>12:56:47</p>
<p>МОСІЙЧУК І.В.</p>
<p>Ігор Мосійчук, Радикальна партія.</p>
<p>Звичайно, Радикальна партія буде підтримувати всі законопроекти, направлені на соціальний захист населення. Але давайте скажемо чесно самі собі, колеги, що жодними громадськими роботами ми не забезпечимо соціальне захищення населення, адже соціальний захист населення перш за все залежить від розвитку нашої вітчизняної економіки, залежить від тої моделі, на якій вона базується. Якщо наша економіка, так як зараз, надалі буде сировинно-кредитною, то жодні соціальні виплати і громадські роботи не допоможуть українцям.</p>
<p>Наше завдання, завдання Радикальної партії: перетворити українську економіку в потужну промислову економіку, в економіку розвинутої країни, не сировиною торгувати, а продукцією, яку мають виробляти наші підприємства. Нашим головним завдання є дати людям роботу і гідну заробітну плату, а тим, хто не може, відповідні соціальні виплати. Якщо ж ми будемо говорити виключно про ті подачки, які ми пропонуємо безробітним нашим, а не про те, як створити нові робочі місця, то ми ніколи з цього замкнутого кола не вийдемо.</p>
<p>Ми ніколи не подолаємо ні економічну кризу, нічого. Ми будемо на рівні якоїсь африканської Зімбабве чи іншої країни, де будуть забирати всю сировину, використовувати це, і невпинно буде зменшуватись населення, буде зменшуватись кількість українців.</p>
<p>&nbsp;Тому фракція Радикальної партії наполягає на тому, що парламент має працювати над новим… над новою економічною політикою. Наша фракція пропонує такий шлях, наша фракція пропонує ряд законопроектів, які унормують і в царині сільського господарства, і промисловості, і дасть можливість розвиватись, дасть українцям роботу і заробітну плату.</p>
<p>І насамкінець. Хочу звернутися до уряду з вимогою фракції Радикальної партії. Ми вимагаємо, щоб до 14 квітня урядом до парламенту було внесено законопроект про збільшення виплат пенсійних. Якщо цього не буде зроблено, то з 14 квітня фракція Радикальної партії Олега Ляшка буде ініціювати відставку уряду Гройсмана.</p>
<p>&nbsp;</p>
<p>ГОЛОВУЮЧИЙ. Будь ласка, пан Нечаєв передає слово Михайлу Папієву від "Опозиційного блоку". Прошу вас, пане Михайло.</p>
<p>&nbsp;</p>
<p>13:00:03</p>
<p>ПАПІЄВ М.М.</p>
<p>Дякую. Шановні народні депутати України! Шановні колеги! У нас сьогодні день пленарного засідання і я просив би всіх звернути увагу на сутність цього закону і привертаю вашу увагу, що це урядовий закон. От, уявіть собі, на сьогодні урядових законів практично у Верховній Раді немає. Ті закони, які подає уряд, щоб спростити для себе життя, подаються через народних депутатів України, а це саме урядовий закон.</p>
<p>Так от дивіться, він якраз сьогодні відображає пріоритети цього уряду. Уряд визначив для себе за пріоритет врегулювання питання громадських робіт і, щоби там не було, небезпечних умов праці. Тобто йде мова про ті роботи, які виконують в статусі безробітного кандидати наук, інженери, викладачі, вчителі, тобто ті люди, яких держава не може забезпечити робочими місцями відповідно до їх фаху і відповідно до їхньої&nbsp; професії.</p>
<p>Замість того, щоб уряд подав законопроект про створення нових робочих місць, про стимулювання економіки і багато інших пріоритетних питань, вони сьогодні, в принципі, роблять формальну річ. Вже врегульоване, і я тому задавав питання, вже врегульоване питання постановою Кабінету Міністрів від 20 березня 2013 року №175, вони, щоби показати якусь діяльність уряду, подають документ цей. Документ, так, необхідний – це імплементація директиви Ради ЄС. Це потрібний документ, але він симптоматичний саме в тому, що оце є пріоритет діяльності уряду.</p>
<p>Ні,&nbsp; шановні народні депутати, давайте будемо вимагати від&nbsp; уряду, щоби він подав, уряд цей, подав перший законопроект&nbsp; про&nbsp; встановлення справедливого розміру прожиткового мінімуму для різних соціально-демографічних груп, який відповідає сьогодні фактичному розміру прожиткового мінімуму. Кожен з вас може зайти на сайт Міністерства соціальної політики і відповідно до Закону про прожитковий мінімум побачити, до 20 числа кожного місяця уряд офіційно оприлюднює фактичний розмір прожиткового мінімуму. І побачити, що те,&nbsp; що уряд подав в Державному бюджеті на 2017 рік в два рази менший, ніж той фактичний, який уряд же і оприлюднює на урядовому&nbsp; порталі. Так от, уряд нехай цим займається. В принципі, оці, знаєте, оце виходить так: імітація&nbsp; такої бурної діяльності.</p>
<p>Ми проголосуємо за цей законопроект, але закликаємо уряд перейти все ж таки до врегулювання тих питань пенсій і заробітних плат, які цікавлять українських людей, працювати на людей, на економіку і для громадян&nbsp; України.</p>
<p>Дякую.&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Шановні колеги! Мали можливість від фракцій виступити представники "Самопомочі",&nbsp; Радикальної партії і "Опозиційного блоку". Чи є бажаючі від інших фракцій, зокрема БПП… Зараз, я запитую ще від фракції.&nbsp; "Народний фронт", БПП, групи "Відродження", "Воля народу", бажаючі виступити від фракцій? Бажаючих немає.</p>
<p>Я оголошую запис від народних депутатів України. Є?</p>
<p>Я перепрошую, бажаючі від БПП Оксана Білозір. Від фракцій, а зараз будете від депутатів записуватися. Пані&nbsp; Оксана, прошу.</p>
<p>&nbsp;</p>
<p>13:03:46</p>
<p>БІЛОЗІР О.В.</p>
<p>Шановні колеги народні депутати! Давайте ми в цьому залі не будемо політизувати ті законопроекти, які мають практичне значення і вплив на соціальний захист в даному випадку наших громадян. Ми чули сьогодні, що цим законопроектом і від заступника міністрі, і від голови комітету унормовується сам порядок виконання громадських робіт. Була зараз, тільки що заявка про те, що це урядовий законопроект і що це погано. А я вам скажу, що це добре, тому що йде спільна робота депутатського корпусу з нашим урядом. І тому документи, які поступають, в тому числі і від народних депутатів, є спільною, об'єднаною позицією українського уряду.</p>
<p>Тому фракція "Блоку Петра Порошенка" закликає сьогодні нас, народні депутати, проголосувати і підтримати даний законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, пані Оксана.</p>
<p>Тепер я оголошую запис від народних депутатів України на обговорення законопроекту&nbsp; 4577. Прошу записатися.</p>
<p>Будь ласка, пан Ленський, передає слово Олегу Ляшку, прошу пане Олеже.</p>
<p>&nbsp;</p>
<p>13:05:17</p>
<p>ЛЯШКО О.В.</p>
<p>Олег Ляшко, Радикальна партія. Наша фракція буде підтримувати цей законопроект, але я хотів би звернути вашу увагу, шановні колеги,&nbsp; на одну надзвичайну подію. Майже два тижні тому до парламенту звернувся Президент України Петро Порошенко з проханням розглянути як невідкладний законопроект, який встановлює відповідальність за подвійне громадянство. Президент пропонує, щоб позбавляти громадянства і притягувати до відповідальності через позбавлення мандатів тих народних депутатів України, які мають подвійне громадянство,&nbsp; а також звільняти із державної служби державних чиновників, які мають подвійне громадянство.</p>
<p>&nbsp;Я наголошую: Президент вніс до парламенту цей законопроект як невідкладний. Одночасно ми за кілька днів до подання Президента&nbsp; зареєстрували разом з моїми колегами Віктором Вовком, Віктором Галасюком свій законопроект, де так само встановлюємо відповідальність за подвійне&nbsp; громадянство.</p>
<p>Ми готові піти на компроміс, щоб прийняти в залі узгоджений законопроект і притягнути до відповідальності, позбавити громадянства, позбавити депутатських мандатів тих народних депутатів, які мають по кілька паспортів, крім&nbsp; українського. І що ми бачимо?&nbsp; Два тижня парламент неспроможний&nbsp; розглянути президентський законопроект.</p>
<p>Чи не видається, шановні українці і шановні колеги-депутати, вам дивним ця обставина?</p>
<p>Я стверджую, що йде саботаж прийняттю і розгляду в парламенті цього законопроекту. Зокрема, цей законопроект був розписаний на комітет, який очолює Григорій Немиря, народний депутат України. Цей комітет минулого тижня відмовився розглядати цей законопроект. Сьогодні знову на комітеті Немирі цього законопроекту немає у порядку денному.</p>
<p>Я стверджую, що це навмисне блокування розгляду законопроекту про позбавлення&nbsp; депутатів мандатів, про звільнення чиновників з державної служби за подвійне громадянство.</p>
<p>Чому це роблять? Тому що в Юлії Тимошенко є друг – газовий&nbsp; корупціонер, олігарх, злодій і крадій Онищенко, який має п'ять паспортів. І тому Онищенко попросив Юлію Тимошенко, щоб вона блокувала прийняття цього законопроекту у Верховній Раді.</p>
<p>Я звертаюсь до керівництва парламенту: вимагаю, сьогодні невідкладно зібрати, розглянути&nbsp; на Комітеті з питань прав людини вказаний законопроект, щоб завтра&nbsp; він був у залі. Якщо його завтра не буде в залі, це означає, що Юлія Тимошенко, Олександр Онищенко, Григорій Немиря і всі ті, хто блокують розгляд законопроекту, сприяють тому, щоб люди з кількома паспортами сиділи&nbsp; у Верховній Раді і зраджували Україну. Я вимагаю негайного розгляду цього законопроекту у Верховній Раді.</p>
<p>&nbsp;</p>
<p>ГОЛОВУЮЧИЙ. Наступний, будь ласка, Михайло Головко.</p>
<p>Колеги, давайте будемо шанувати одне одного в цій залі.</p>
<p>Будь ласка, пане Михайло.</p>
<p>&nbsp;</p>
<p>13:08:39</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", 164 виборчий округ, Тернопільщина.</p>
<p>Всеукраїнське об'єднання "Свобода" буде підтримувати цей законопроект – 4577 – про зайнятість населення, вважає його потрібним. І, звісно, саме визначення, що з громадських робіт знімають питання важких небезпечних робіт – це є правильний крок.</p>
<p>А я хотів би сказати, що сьогодні питання, взагалі, безробіття і зайнятості населення є дуже гострим в нашій державі. Офіційна статистика говорить, що більше 10 відсотків в нас вже&nbsp; сягнула межа безробіття, багато українців виїжджають за кордон у пошуках роботи, щоби прокормити рідних і близьких. Державна не створює умова для зайнятості населення, не кредитує малий і середній бізнес, не створює умови, щоби тут створювалися нові робочі місця.</p>
<p>Я хочу нагадати, що я є автором із своїми колегами законопроектів 5251 та 5258, які давали б змогу без мита, без ПДВ ввозити на територію України обладнання для створення робочих місць. Але, на жаль, ці комітети… ці законопроекти не проходять через комітети і не вносяться в сесійну залу, блокуються. Зрозуміло, що комусь, не зацікавленому у тому, щоби стимулювати розвиток у нашій державі, щоби Україна не була сировинною економікою, сировинним придатком Європи і світу, адже 80 відсотків нашого експорту – це всього-на-всього сировина, в нас не створюється товар з високою доданою вартістю. А це додало би кошти до державного бюджету, це були б надходження до бюджету і сплата податків, створення робочих місць, і це є розвиток економіки.</p>
<p>Ми повинні врешті-решт зрозуміти, або ми є сировинним придатком Європи, або ми займаємо гідне місце у світі і створюємо товари з високою якістю, з кінцевою продуктивністю і з високими надходженнями до Державного бюджету.</p>
<p>Тому ми все ж таки закликаємо підтримувати такі законопроекти, ми вважаємо, що сьогодні держава має переглянути свою кредитну політику. В першу чергу треба усунути з займаної посади керівника НБУ Гонтареву, переглянути облікову ставку і знизити цю облікову ставку для наших банків, і все ж таки повернути довіру до банківської системи, щоб банки сьогодні мали змогу давати доступні кредити, так, як в Європі, які сьогодні складають декілька відсотків, 2-3 відсотки.</p>
<p>А те, що сьогодні уряд України веде перемовини з МВФ, хоче отримувати мільярд кредиту під 8 відсотків річних, оце є кабала, оце є ганьба, це є знищення державної економіки, це прив'язання України до прірви, це є перетворення&nbsp; нашої держави на сировинний придаток Європи.</p>
<p>Тому шана... ми закликаємо проти таких кроків, все ж таки вважаємо, що потрібно ставити ставку на розвиток вітчизняної економіки, на створення робочих місць і на розвиток промисловості. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від "Опозиційного блоку" Нечаєв. Передає слово Шурмі з місця. Ні, не Шурмі, передає Долженкову, я перепрошую, Долженкову. Будь ласка. Я перепрошу.</p>
<p>&nbsp;</p>
<p>13:11:54</p>
<p>ДОЛЖЕНКОВ О.В.</p>
<p>Шановні громадяни України, шановні колеги, тут дуже багато таких пафосних реляцій звучить в підтримку цього законопроекту. Звичайно, законопроект потребує підтримку в цьому залі в незалежності від політичної приналежності того чи іншого депутата до депутатської фракції чи групи.</p>
<p>Дуже багато депутатів попередніх виступали щодо необхідності підтримки вітчизняного товаровиробника, щодо необхідності економічного зростання власної економіки, але є маленьке "але". Ця Верховна Рада – це Верховна Рада демагогів та популістів. І. на жаль, рішення, які приймаються в цій Верховній Раді, вони приймаються емоційно. Жодного прорахунку при прийнятті рішення немає, якимись політичними доцільностями керуються депутати, закликають підтримати той чи.... ту чи іншу законодавчу ініціативу. А справа дуже проста, поведінкою деякі народні депутати, які демонструють як в залі Верховної Ради України, так і поза межами пленарного засідання ми яскравий сигнал подаємо інвесторам, що сюди йти не потрібно. Наша податкова система займає передостанні місця за легкістю ведення бізнесу. Рівень валового внутрішнього&nbsp; продукту не досяг рівня 1991 року Української Радянської Соціалістичної Республіки. На хвилиночку, більше 150 мільярдів було ВВП. Зараз ми маємо лише борг півтора трильйони гривень, і це наша політика. Політика чинної влади полягає в тому, щоб отримати черговий транш. Ми не отримали транш мільярд доларів – це катастрофа! А як ми будемо виживати? А яку ж політику альтернативну ми можемо запропонувати нашим виборцям? Ми можемо запропонувати економічну модель щодо налагодження виробництва продукції з більш високою доданою вартістю? А це не просто налагодження виробництва – це активний пошук ринків збуту. А які ринки збуту чекають на українську промисловість, на українські продукти? Жодні. Тому що ми не можемо знайти раду тут зараз між собою, тому що в нас немає стабільної і експортно орієнтованої економіки. Зараз говорять про те, що зараз експортуємо сировину. Так а ми більше і ні з чим не потрібні світу. Наша продукція готова потрібна Європі? Ні.</p>
<p>Ви подивіться, Угода про асоціацію. Ви дуже багато тут говорили про Угоду про асоціацію. А хтось з вас знає, що через квотування вона нівельована? Всі ті товарні групи, по яких українська держава займає сильні позиції – це пшениця, це кукурудза, аграрна продукція, це залізна руда, продукція хімічної промисловості, - вони квотуються, ці квоти вибираються в січні, в лютому, в кращому випадку в квітні. Жодна країна нас не чекає з високою доданою вартістю. Тому…</p>
<p>&nbsp;</p>
<p>ГОЛОВУЮЧИЙ. 15 секунд.</p>
<p>&nbsp;</p>
<p>ДОЛЖЕНКОВ О.В. Тому нам необхідно зараз провести дуже терміново податкову реформу, економічну реформу, яка б забезпечувала саме структурні зміни, в структурі народного господарства, через виробництво саме готової продукції, а не сировини.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ігор Шурма, ваше слово.</p>
<p>&nbsp;</p>
<p>13:15:27</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Я звертаюся до всіх, хто сьогодні в залі отут зараз перебуває, і хочу вам показати, яка є перевага обговоренню законопроекту по повній процедурі. В цей момент видно фаховість депутатів, які приймають участь в обговоренні даного питання.</p>
<p>Давайте згадаємо передвиборчі наші риторики, як вони проходили. Всі, хто виходив до виборця, обіцяв соціальний рай. Всі обіцяли&nbsp; соціальний захист. Як тільки ми зайшли сюди у зал, всі, хто мають перше слово біля мікрофону, а це коаліція, тут же починає з'їжджати на іншу тему.</p>
<p>От давайте подивимося на професійний рівень&nbsp; обговорення сьогоднішнього питання. Хто-небудь взагалі знає, що таке "громадські роботи" у нас в Україні? Вони нічого спільного не мають до громадських робіт часів депресії в Сполучених Штатах Америки в період Рокфеллера. Це було щось інакше. У нас громадські роботи – це є системна робота місцевих органів влади.&nbsp; І якщо з законодавчої ініціативою сьогодні виходить уряд&nbsp; про створення безпечних умов праці, значить він розуміє, що на місцях сидять непрофесіонали, які нездатні організувати сьогодні громадські роботи для безробітних в безпечних умовах праці.&nbsp;</p>
<p>І зразу вам мушу сказати, що громадські роботи проводяться за рахунок Фонду державного страхування по безробіттю лишень для тих людей, які&nbsp; знаходяться там&nbsp; у них на обліку.</p>
<p>Є другий вид громадських робіт, це є як додаткова соціальна гарантія. Він проводиться тоді, коли місцева влада виділяє додаткові кошти на проведення громадських робіт.&nbsp; І тут є саме цікаве. Тут є можливість залучити до роботи тих, хто не має&nbsp; заробітку. Це села, селищі, це міста, райони. Це навіть можна залучати дітей в період оздоровчих таборів, виховувати&nbsp; у них повагу до праці і тим самим показати, яка є ціна на сьогоднішній день&nbsp; заробленої копійки.</p>
<p>І ось в цей момент&nbsp; ми чуємо від уряду пересторогу: а ці громадські роботи можуть бути тільки безпечними. А ви мені скажіть, а що ж це за влада сидить у фондах зайнятості, в сільських, селищних, міських, обласних радах, якщо виділяє гроші на проведення робіт, де є ризики, небезпечні для здоров'я і для&nbsp; життя?&nbsp;&nbsp;&nbsp;</p>
<p>І останнє, що би я хотів сказати нашим колегам, які є молодими в парламенті і претендують на роль професіонала. Громадські роботи ніякого відношення до бізнесу не мають. Не позортеся, люди добрі! Бізнесмен, якщо хоче з кимось залучити до роботи, то до громадських робіт це ніякого відношення не має і він в першу чергу буде думати як створити ці безпечні умови праці.</p>
<p>А тепер, насамкінець, що я хочу сказати. Всі клянуться у вірності і в соціальних гарантіях народу. От дуже цікаво, громадські роботи, які зараз в цій залі підтримують, скільки він набере зараз у залі голосів.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Оксана Продан, ваш виступ.</p>
<p>&nbsp;</p>
<p>13:18:41</p>
<p>ПРОДАН О.П.</p>
<p>Шановна Ірина Володимирівна, шановні колеги, насправді це правильний законопроект, тому що він позбавляє ризиків тих людей, які, згідно з законом, зобов'язані виконувати громадські роботи.</p>
<p>Разом з тим я переконана в тому, що багато ситуацій, коли на небезпечні роботи відправляють людей ті органи, які зобов'язані це робити, вони відсутні, і цей проект є правильним, але не є найбільш актуальним. Ми сьогодні маємо в парламенті, це не до вас, Ірина Володимирівна, на жаль, немає Андрія Володимировича, але ми сьогодні маємо ряд зареєстрованих законопроектів, які створюють робочі місця в Україні, які звільняють від корупційних складових систему оподаткування, систему регулювання економіки, які, наприклад, мій законопроект 5711, який знижує штрафи для підприємців, для роботодавців, і ці проекти не виносяться в зал.</p>
<p>Тому я би просила, звичайно, я особисто підтримую цей законопроект і фракція підтримує, але все-таки вносити на розгляд Верховної Ради ті проекти, які є найбільш актуальними, які забезпечать Україні не тільки захист прав людей при виконанні громадських робіт, але і забезпечать людям можливість працювати і отримувати достойну заробітну плату.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я хочу наголосити, що лідери фракцій впливають на формування порядку денного, тому прошу звернути увагу лідерів фракцій на прохання депутатів враховувати їх пропозиції при формуванні порядку денного.</p>
<p>У нас залишилася ще хвилина для обговорення. Будь ласка, Михайло Папієв від "Опозиційного блоку". Знімає слово. Олег Ляшко ще хвилина. Все, закінчилось, вже нуль.</p>
<p>Значить, шановні колеги, я прошу всіх повертатися до сесійної зали, зараз буде голосування за законопроект, по якому всі фракції і всі виступаючі депутати висловилися схвально, як такий, що об'єднує зал. Бо, тим більше, ми будемо тільки за основу голосувати.</p>
<p>Фракція "Батьківщина" наполягає на тому, що вони не встигли записатися під час обговорення законопроекту від фракцій. І ще вони вимагають репліку на те, що їх було згадано попередніми виступаючими. Будь ласка, дві хвилини.</p>
<p>Я почула. І я говорю, що фракція не згадувалась. Згадувалися прізвища. Фракція "Батьківщина" наполягає на своєму виступі, як фракція вона має на це право. Я прошу тільки фракції, будь ласка, вчасно записуйтесь на виступ. І до всіх присутніх, будь ласка, давайте в наших виступах уникати образливих висловів один до одного. Тоді не буде репліки на репліку.</p>
<p>Я прошу, пану Івану дві хвилини. Прошу, пане Іване.</p>
<p>&nbsp;</p>
<p>13:21:28</p>
<p>КРУЛЬКО І.І.</p>
<p>Дякую. Ну, мій виступ, шановні колеги, буде стосуватися тієї брехні, яка в цьому сесійному залі періодично ллється з вуст любителя телят. Я хочу показати законопроект 6131, який внесла ця фракція, яку стидно вголос називати. Цей законопроект розписаний на комітет якраз пана Князевича, Комітет з питань правової політики, а не комітет Немирі.</p>
<p>І ми в черговий раз тільки що були свідками того, яким чином можна для того, щоб виконувати замовлення перед тими, хто платить гроші, тих, кого обслуговують інтереси, як можна просто очорнювати фракцію "Батьківщина".</p>
<p>Я абсолютно повністю заперечую те, що було сказано про те, що комітет Немирі не розглянув якесь питання. А взагалі, шановні колеги, я хотів би нагадати, чому цього пана, любителя телят, було виключено з фракції "Батьківщина". Саме через те, що він проголосував усупереч рішенню фракції за легалізацію Конституції Януковича. Тієї Конституції, яка повернула необмежені повноваження Януковича. Після якої Янукович розпочав війну в Україні і ввів російські війська сюди! Ось це він робив своїм особистим голосом в цій сесійній залі. За те його виключили.</p>
<p>Тоді він служив одним, тоді йому сказали Януковича голосувати так. Зараз він служить іншим. І саме через цю службу він "обливає брудом" Юлію Тимошенко, "обливає брудом" фракцію "Батьківщина". Чому? Бо він не тих телят любить, про яких ви всі думаєте. Він любить "золотого тельонка". Того тельонка, який несе гроші, якого він "доїть" за гроші.</p>
<p>Сьогодні він одному олігарху аплодує, завтра він буде обслуговувати іншого олігарха, а того<a name=Temp></a> – буде обливати брудом, тому що людина безпринципна, без жодної моралі, без жодних якостей. Єдине, що він любить, – це гроші, і грошам, і золотому тельонкові весь час служить.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>13:23:31</p>
<p>ГОЛОВУЮЧИЙ. Колеги, фракція "Фронт" не виступали під час обговорення? Під час обговорення фракція "Народного фронту" виступала чи ні? Ні. Тоді, будь ласка, включіть мікрофон, 2 хвилин, Максим Бурбак. Всі фракції мають право виступити під час обговорення.</p>
<p>&nbsp;</p>
<p>13:23:55</p>
<p>БУРБАК М.Ю.</p>
<p>Шановні колеги, ми тут побачили нежваве обговорення потрібних законопроектів щодо підвищення соціального захисту. Можу наголосити, що фракція "Народного фронту" буде голосувати за цей законопроект.</p>
<p>Але тут виступав попередній депутат, який так зазирнув у минуле. То я хочу теж їм нагадати, що 27 лютого 2014 року, як там мій колега назвав, такий-сякий лідер "Народного фронту" Арсеній Яценюк, коли став Прем'єр-міністром, отримав казну, в якій було 108 тисяч гривень. В 16-му році він залишив у казні 90 мільярдів гривень. Це так цифри про минуле. А тепер хочу нагадати, що за кабальні газові угоди 2009 року, які підписала їх лідерка, наша країна понесла збитків на 53 мільярди доларів. Ось про що хотів би нагадати. І хотів би запросити, щоб вона допомогла нашій країні відстояти ці гроші у Стокгольмському арбітражі, де розказати, як вони підписувалися і навести… просто бути свідком, розказати світу, що їх примушували, і хіхікала тоді вона на камери з Путіним. Тому, якщо ми зазираємо в минуле, давайте зазирати. І впевнений, Олег Ляшко, який також є що йому сказати, зможе також освіжити деяким молодим хлопцям пам'ять.</p>
<p>Дякую. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Шановні колеги, я вас дуже прошу, ми розглядаємо соціальний законопроект. <i>(Шум у залі)</i> Я дам репліку, але надалі прошу таких речей не використовувати. Колеги, увага!</p>
<p>Я хочу повідомити, зараз репліка згадане прізвище, 2 хвилини від "Самопомочі", вони не виступали, і переходимо до прийняття рішення. І я прошу зараз секретаріат Верховної Ради України і всіх голів фракцій запросити депутатів в зал через 3 хвилини ми перейдемо до прийняття рішення. Я прошу усіх запросити в зал, важливий соціальний закон.</p>
<p>Репліка, 1 хвилина. Я тільки дуже прошу: не згадувати ні прізвищ, ні фракцій, ми обговорюємо соціальний законопроект. Потім – Острікова.</p>
<p>&nbsp;</p>
<p>13:26:12</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, кожен з вас може зайти на сайт Верховної Ради на сторінку і переконатись, законопроект номер 6175 від 13 березня 2017 року, ініціатор Президент України, про внесення змін до Закону про громадянство України, розписаний на Комітет з питань прав людини, національних меншин і міжнаціональних відносин, Немиря Григорій Михайлович.</p>
<p>Тому, користуючись нагодою, в присутності Голови парламенту, я ще раз прошу, Андрію Володимировичу, вас, дати доручення Комітету з питань прав людини невідкладно сьогодні розглянути законопроект про позбавлення депутатських мандатів за наявність подвійного громадянства, щоб висновок був комітету, щоб ми завтра його розглянули в залі.</p>
<p>Я звертаюсь до українців, два тижні законопроект, який визначений Президентом невідкладний не розглядається в цьому парламенті, тому що його розгляд блокує комітет Григорія Немирі і блокують тому, що мають по кілька паспортів і бояться за це відповідати своїм мандатом.</p>
<p>&nbsp;</p>
<p>ГОЛОВУЮЧИЙ. Колеги, я відреагую. Насправді, цей законопроект розглядався на нараді, в тому числі і голів фракцій, і було найдено компромісне формулювання, яке цілковито дає підстави говорити про те, що він буде підтриманий в залі. І за участю Президента відбувалось це обговорення, і Президент погодився з тим формулюванням, щоб чиновникам, держслужбовці не могли мати інших паспортів, крім українського, і могли позбавлятись.</p>
<p>Колеги, я хочу вас проінформувати про те, що те, що українськими спецслужбами, українською армією керували люди з паспортом Російської Федерації, призвело до розвалу української армії і до агресії Російської Федерації. Ми маємо це зупинити тут в цьому залі, я про це говорив і ще раз наголошую, що даю доручення комітету невідкладно розглянути це питання на засіданні комітету, щоб завтра ми змогли в сесійному залі це питання розглянути. Законопроект визначений як невідкладний Президентом. І, колеги, я переконаний, що ми зможемо прийняти рішення, а комітет сьогодні це розгляне на своєму засіданні.</p>
<p>Будь ласка, від&nbsp; фракції&nbsp; "Самопоміч", 2 хвилини, Острікова.&nbsp;&nbsp; І переходимо до прийняття рішення.</p>
<p>&nbsp;</p>
<p>13:28:35</p>
<p>ОСТРІКОВА Т.Г.</p>
<p>Доброго дня,&nbsp; шановні колеги! Відверто, сумно мені сьогодні знаходитись в пленарному залі Верховної Ради, коли я бачу, що тут цілий зоопарк: телята, зозулі, корови і таке інше. Я дуже поважаю всіх цих добрих тварин і вони, дійсно, потребують нашої уваги, але під час розгляду законопроекту про зайнятість населення і відповідних змін до нього ми повинні&nbsp; подумати, в першу чергу не про тварин, а про їх господарів, які потребують нашої уваги. Для чого нас сюди люди делегували? Подумати, щоб у фермерів була зайнятість і щоб Закон про зайнятість населення відповідав Угоді про асоціацію.</p>
<p>Я хочу звернути вашу увагу, який законопроект ми розглядаємо: про зміни до статті 31 Закону України "Про зайнятість населення" (щодо унормування громадських робіт). Законопроектом пропонується внести зміни&nbsp; відповідно до яких, до громадських робіт, не належать роботи визначені переліком робіт з підвищеною небезпекою, затверджені центральним органом виконавчої влади, що забезпечує формування державної політики&nbsp;&nbsp; у сфері охорони здоров'я.&nbsp;</p>
<p>Фракція "Самопоміч" закликає всіх припинити зоопарк і почати&nbsp; розглядати зміни до законопроекту про зайнятість, який ми підтримаємо і будемо голосувати в першому читанні.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Колеги, переходимо до прийняття рішення.</p>
<p>"Опозиційний блок" не виступав? Виступав, колеги, я дав тільки тим слово, хто не виступав. Переходимо до прийняття рішення, я прошу усіх заходити в зал, приготуватись до прийняття рішення, колеги.</p>
<p>&nbsp;</p>
<p>ГЕРАЩЕНКО І.В. Ми зараз голосуємо за основу, а коли&nbsp; підійдемо до "в цілому" – буде правка.&nbsp;</p>
<p>&nbsp;</p>
<p>ГОЛОВУЮЧИЙ Отже, колеги, всі на місцях, переходимо до прийняття рішення.&nbsp;&nbsp;&nbsp;</p>
<p>Будь ласка, займаємо робочі місця. Це у сфері охорони праці, а не здоров'я, ми розглядаємо зміни. У сфері охорони праці, а не здоров'я. Так. Так. Це просто була обмовка, і я про це інформую.</p>
<p>Отже, колеги, я ставлю на голосування проект Закону про внесення зміни до статті 31 Закону України "Про зайнятість населення" (щодо унормування громадських робіт). Я прошу, колеги, підтримати, за основу. Колеги, я прошу зайти в зал це ж не політичний законопроект. Будь ласка,&nbsp; займіть місця, я ще почекаю 30 секунд.</p>
<p>Прошу проголосувати, прошу підтримати. Голосуємо, колеги, прошу підтримати, голосуємо! Прошу підтримати.</p>
<p>&nbsp;</p>
<p>13:32:31</p>
<p>За-194</p>
<p>194, колеги.</p>
<p>Якщо я поставлю… Прошу, по фракціях включіть. По фракціях. Якщо я поставлю наступну пропозицію: в комітет на доопрацювання? Давайте я раз поставлю на повернення до цього голосування, якщо не буде голосів, перейдемо до наступної пропозиції, колеги.</p>
<p>Я прошу зайти в зал, зайняти робочі місця, і я ставлю на голосування пропозицію повернутись до голосування за пропозицію комітету по проекту Закону 4577.</p>
<p>Прошу проголосувати, прошу підтримати, кожний голос має значення,</p>
<p>Прошу проголосувати, прошу підтримати. Голосуємо, колеги, повернення до 4577. Прошу підтримати.</p>
<p>&nbsp;</p>
<p>13:33:33</p>
<p>За-198</p>
<p>Ставлю наступну пропозицію на голосування: повернути в комітет на доопрацювання. Я прошу підтримати, щоб ми не втратили законопроект, цю компромісну пропозицію.</p>
<p>Колеги, прошу сконцентруватись і я ставлю на голосування пропозицію повернути проект Закону про внесення зміни до статті 31 Закону України "Про зайнятість населення" у комітет на доопрацювання.&nbsp; Прошу проголосувати, прошу підтримати. Голосуємо. Прошу підтримати.</p>
<p>&nbsp;</p>
<p>13:34:16</p>
<p>За-197</p>
<p>І останню я ставлю пропозицію: повернути суб'єкту законодавчої ініціативи на доопрацювання.</p>
<p>Колеги, прошу зібратись, якщо… прошу, колеги, зібратись і я ставлю на голосування&nbsp; пропозицію повернути суб'єкту законодавчої ініціативи на доопрацювання проект Закону про внесення змін до статті 31 Закону України "Про зайнятість населення" (4577).&nbsp; Прошу проголосувати,&nbsp; прошу підтримати. Голосуємо, колеги.</p>
<p>&nbsp;</p>
<p>13:35:06</p>
<p>За-198</p>
<p>Рішення не прийнято. Проект закону&nbsp; 4577 відхилений.</p>
<p>Колеги, я&nbsp; хочу порадитись як нам діяти далі. Які є пропозиції?</p>
<p>Шановні колеги, у нас&nbsp; стоять соціальні&nbsp; законопроекти, щоб їх не ставити під ризик, прийшла пропозиція від кількох голів фракцій, щоб направитися на роботу в комітетах. Нема заперечень? <i>(Шум у залі)</i> Нема заперечень.</p>
<p>Тоді, шановні колеги, я за наполяганням голів фракцій ранкове пленарне засідання Верховної Ради&nbsp; України оголошую закритим, і&nbsp; бажаю всім плідної, системної роботи в комітетах. І завтра о 10 годині прошу всіх прибути в зал для продовження нашої роботи. І прошу на комітетах визначити всі питання, які&nbsp; зазначені як невідкладні для розгляду.</p>
<p>Плідної роботи у комітетах! І окремо наголошую на Законі "Про громадянство".</p>

