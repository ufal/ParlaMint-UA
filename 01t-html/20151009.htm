Стенограма пленарного засідання
09 жовтня 2015
&nbsp;
<p align=center>ЗАСІДАННЯ СІМНАДЦЯТЕ</p>
<p align=center>Сесійний зал Верховної Ради України</p>
<p align=center>09 жовтня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:00:40</p>
<p>ГОЛОВУЮЧИЙ. Добрий ранок, шановні колеги народні депутати! Добрий ранок, шановні колеги народні депутати! Будь ласка, займайте свої місця у залі Верховної Ради України. Розпочинаємо нашу роботу.</p>
<p>Ну, по-перше, шановні колеги, хочу подякувати, хочу подякувати, хочу подякувати всім за вчорашній плідний робочий день. Я думаю, що ми продемонстрували політичну волю для прийняття необхідних рішень, зокрема в частині безвізового режиму, ефективної боротьби з корупцією.</p>
<p>А з іншого боку, ми продемонстрували прагнення приймати якісні рішення. Це означає, що закони, які ми вчора ухвалили в першому… за результатами розгляду в першому читанні, мають бути опрацьовані спільною робочою групою з урядом, з нашими європейськими партнерами, з комітетами. Для того, щоб вони відповідали відповідно європейським стандартам.</p>
<p>Шановні колеги! Вчора ми з вами ухвалили п'ять законопроектів з питань запровадження безвізового режиму з Європейським Союзом та ряд інших важливих рішень. І зокрема, в тому числі законопроект, що дозволить відкрити безкоштовно всю інформацію про порядок формування тарифів на газ, на електроенергію, на житлово-комунальні послуги, що є надзвичайно важливим.</p>
<p>Вчора я доручив, щоб ми створили з вами робочу групу по доопрацюванню цих проектів по безвізовому режиму. І ми маємо до другого читання підготувати їх належним чином.</p>
<p>Також хотів би, шановні колеги, закцентувати вашу увагу в наступному. Сьогодні у нас з вами є, окрім "години запитань до Уряду", ряд важливих рішень, які ми маємо ухвалити. Перше. Мораторій на перевірки ЗМІ під час виборів. І мораторій на перевірку ЗМІ під час виборів, що є надзвичайно важливим. І нам потрібно буде приймати рішення щодо включення до порядку денного і прийняття рішення цієї постанови.&nbsp; І я прошу керівників&nbsp; фракцій, груп українського парламенту, які по-справжньому відстоюють свободу слова, щоб після&nbsp; 11 години у залі&nbsp; була достатня кількість народних депутатів&nbsp; для прийняття відповідних рішень.</p>
<p>Питання&nbsp; запровадження іномовлення за кордоном.&nbsp; Це проект Закону про іномовлення, до якого ми вчора, на превеликий жаль, не дійшли, але сьогодні&nbsp;&nbsp; маємо&nbsp; шанс&nbsp; його розглянути і ухвалити цей закон, тому я вважаю, що&nbsp; ми маємо дуже&nbsp; гарно&nbsp; сьогодні попрацювати у цьому напрямку.</p>
<p>Реформа антимонопольного господарства – шлях для отримання&nbsp; 1,8 мільярда доларів макрофінансової допомоги, друзі.</p>
<p>І також Закони про запобігання корупції в&nbsp; спортивній сфері.&nbsp;&nbsp; Це такий&nbsp; повноцінний закон, який маємо сьогодні розглянути.</p>
<p>Тому я звертаюсь до керівників фракцій і&nbsp; груп, персонально до депутатів позафракційних.&nbsp; Шановні колеги,&nbsp; будь ласка,&nbsp; забезпечте участь, прийміть участь у засіданні Ради для того, щоб ми змогли ухвалювати відповідно рішення.</p>
<p>Стосовно дисципліни. Друзі, я не буду миритися з тим, що абсолютна більшість депутатів Верховної Ради є заручниками недобросовісних депутатів, які вважають, що&nbsp; робота в парламенті, це не робота, на яку він має прийти, попрацювати як громадянин України, який має відповідно свої обов'язки, а не тільки права.&nbsp; А дехто напевно сприймає депутатство як&nbsp; привілеї. І я вважаю, що для нас з вами це є&nbsp; неприйнятно. Тому, будь ласка, внутрішня дисципліна, в тому числі у фракціях, групах – це&nbsp; є надзвичайно важливо для ефективної роботи українського парламенту. Це відповідальність перед людьми. І я би просив, щоб ми мали повагу до тих людей, які нас обирають.</p>
<p>Будь ласка, шановні колеги,&nbsp; реєструємося. Включіть систему "Рада" для реєстрації.</p>
<p>&nbsp;</p>
<p>10:05:24</p>
<p>Зареєструвалося&nbsp;-256</p>
<p>256 народних депутатів у залі. Оголошую засідання Верховної Ради України відкритим. Хочу вас, колеги, поінформувати, що 15 жовтня відзначається Всесвітній день боротьби з раком грудей. Це дуже величезна проблема, яка, на превеликий жаль, забирає життя жінок. І, якщо ви бачите ці лєнти у народних депутатів, це саме підкреслення важливості цього дня і ефективної боротьби з цим явищем. Я думаю, що сьогодні буде з цього приводу… буде виступ в парламенті з цього приводу.</p>
<p>Також, шановні колеги, я хотів би привітати. Сьогодні день народження святкують наші колеги народні депутати України: Юрій Анатолійович Бойко, давайте його привітаємо. <i>(Оплески)</i> І Павло Петрович Костенко <i>(Оплески)</i> Вітаємо, колеги, з днем народження. Успіхів і благополуччя.</p>
<p>Шановні колеги, зараз ми розпочинаємо "годину запитань до Уряду". У нас є два виступи по 15 хвилин від міністра інфраструктури, а також міністра освіти і науки України Сергія Мироновича Квіта.</p>
<p>Ще раз наголошую на тому, що секретаріати фракцій і груп прошу забезпечити участь народних депутатів у засіданні Верховної Ради України, оскільки маємо після запитань до уряду розглядати ще важливі законопроекти.</p>
<p>Будь ласка, запрошую на трибуну міністра інфраструктури України Андрія Миколайовича Пивоварського. Регламент 15 хвилин.</p>
<p>&nbsp;</p>
<p>10:07:35</p>
<p>ПИВОВАРСЬКИЙ А.М.</p>
<p>Шановні депутати, шановні колеги, доброго дня! Мені поступило досить багато запитань від вас за останній тиждень. Більшість запитань стосувалося "Укрзалізниці" та реформи "Укрзалізниці". Тому я вирішив почати з невеликої презентації, яка дасть вам змогу зрозуміти, що в принципі ми зараз намагаємося робити. Що таке… Корпоратизація "Укрзалізниця", якою ми зараз займаємося, це є перший крок на шляху реформування залізничної галузі. Залізнична галузь України для економіки України, для держави це є одним з… однією з ключових в принципі. Тому реформування… до реформування "Укрзалізниці", до корпоратизації "Укразалізниці" потрібно підходити з абсолютною відповідальністю.</p>
<p>На сьогодні можна виділити три рівні проблеми залізниці в Україні. Це три рівні:&nbsp; системний&nbsp; рівень, рівень організаційний та базовий рівень.</p>
<p>На сьогодні Міністерство інфраструктури фокусується на вирішенні таких задач: це завершення створення ПАТ "Українська залізниця", корпоратизація; зміни організаційної структури; прийняття нового Закону про залізничний транспорт України, який лібералізує залізничний&nbsp; транспорт України; побудова ефективної і прозорої системи закупок та&nbsp; зміна тарифної системи.&nbsp;&nbsp;</p>
<p>Що отримують від&nbsp; корпоратизації "Укрзалізниці" українці.</p>
<p>Перше. Це покращення технічного стану залізниці, рухомого складу, підвищення ефективності роботи, краща якість залізничних послуг. Покращення технічного стану… прозорість закупівель призведуть до покращення фінансового стану, що дозволить нам закупати нові вагони, відновлювати локомотивний парк. Що от…</p>
<p>Далі. Що це означає для працівників "Укрзалізниці". Підвищення соціальних стандартів, підвищення заробітної плати, відновлення в суспільстві авторитету та поваги до&nbsp; професійного залізничника.</p>
<p>З 1 жовтня&nbsp; ми вже підняли базову зарплату&nbsp; для залізничників і будемо&nbsp; робити все, що можливо для того, щоб підняти зарплату залізничників знову на початку наступного року. Коли я став міністром на початку року&nbsp; залізничники в середньому працювали три дня на тиждень. З 1 вересня&nbsp; залізниця повністю, всі підприємства залізниці, окрім частково Донецької залізниці перейшли на п'ятиденну роботу. На IV квартал цього року, на I квартал наступного року всі&nbsp; залізничні підприємства завантажені роботою на 100 відсотків.</p>
<p>Корпоратизація. Що це означає для клієнтів "Укрзалізниці"? Ефективна… це абсолютно нова якість клієнтоорієнтованість "Укрзалізниці": це нові пасажирські вагони, нова якість відносин між залізничниками та клієнтами-пасажирами, зручніші розклади, комфортніші подорожі.</p>
<p>Існує&nbsp; декілька міфів у суспільстві і навіть в експертній спільноті щодо того, що означає корпоратизація і що зараз робить уряд з "Укрзалізницею".&nbsp; Є декілька міфів, про які я зараз особливо хотів би сказати – це… Перший міф – це що "Укрзалізницю" готують до приватизації. Це абсолютно неправда, про&nbsp; це навіть мова не йдеться ніяким чином. Корпоратизація не дорівнює приватизації.</p>
<p>Друге. При корпоратизації активи "Укрзалізниці" будуть недооцінені. Як ви знаєте, для того, щоб корпоратизувати "Укрзалізницю", потрібно було оцінити активи. До оцінки були залучені незалежні оцінщики, компанія "Deloitte", яка зробила оцінку, і оцінка складає більше 245 мільярдів гривень. Це більш, ніж… втричі більше, ніж це було на кінець червня минулого року.</p>
<p>Третій міф каже про те, що усіх звільнять. Абсолютно, абсолютно неправда! Лінійний персонал ніяким чином не буде затронутий корпоратизацією, адміністративний персонал – так, дійсно, поміняється як якісно, так і кількісно.</p>
<p>Четвертий міф – це те, що реформа відбувається раптово, ніхто не знає про неї абсолютно. Також абсолютна неправда. Тільки за цей рік біло проведено більше сорока заходів з використанням найкращих спеціалістів, експертів як з міжнародної спільноти, української спільноти для того, щоб донести ефективність корпоратизації до&nbsp; суспільства. Експерти, які брали участь у підготовці реформи, якщо ви подивитесь на слайд, ви зрозумієте, що це вся еліта експертна світова брала участь в цій реформі: A.T.Kearney, Ernst &amp; Yong, Американська торгова палата, Європейська бізнес-асоціація, Європейська комісія, Світовий банк -&nbsp; всі долучилися до цього процесу.</p>
<p>І шостий міф є, що ніхто не знає, що робити після корпоратизації. Абсолютний міф. Є чітке розуміння того, що далі робити. 2 вересня цього року Кабінет Міністрів України прийняв оцінку, прийняв статут нової компанії. В цю середу Кабінет Міністрів прийняв нове правління "Укрзалізниці". Із п'яти людей – один німець з багаторічним досвідом роботи в галузі по всьому світу. З п'яти людей, так. З п'яти людей одна людина з величезним досвідом керівництва великими колективами в приватному секторі. В "Укрзалізниці" 290 тисяч людей. В "Укрзалізниці" не може бути кадровика, це повинен бути ейчар, справжній, справедливий ейчар. І ми підняли рівень ейчару на рівень правління. Тому що відносини з персоналом є найцінніше в "Укрзалізниці".</p>
<p>Прийняли це рішення, Кабінет Міністрів прийняв фінплан "Укрзалізниці", і, більше того, завдяки антикорупційній боротьбі, завдяки досягненню більшої ефективності використання фінансових ресурсів ми змогли знайти додатково 1 мільярд гривень на четвертий квартал цього року, для того щоб збільшити програму капітальних інвестицій на "Укрзалізниці", для того щоб заповнити підприємства "Укрзалізниці" та Мінінфраструктури, які займаються залізничною сферою.</p>
<p>Це те, що стосується корпоратизації "Укрзалізниці". Ця презентація залишається в секретаріаті. Якщо необхідно, ви зможете отримати її в електронному вигляді.</p>
<p>Тепер те, що стосується ваших запитань. "Надайте інформацію про стан утворення публічного акціонерного товариства "Укрзалізниця". Як я тільки що сказав вже 2 вересня прийняли рішення: якщо не буде ніяких бюрократичних затримок, ми повинні будемо в кінці першого тижня листопада завершити корпоратизацію, створити юридичну особу, до кінця року, 2015 року, повністю перенести всі активи, щоб з 1 січня 2016 року повноцінно запрацювала нова структура – ПАТ "Укрзалізниця".</p>
<p>Те, що стосується передачі відомчих лікарень. "Просимо пояснити, чому на сьогоднішній день не забезпечила повного виконання&nbsp; закону в частині передачі в комунальну власність цілісних майнових комплексів закладів охорони здоров'я".&nbsp;</p>
<p>На даний час з 75 закладів передано 58. На сьогодні вже передано… не передано ще всього 6 лікарень. Коли я став міністром, було поставлено завдання передачі відомчих лікарень, з'ясувалося, що в дуже багатьох випадках або земля не зареєстрована, або нерухомість не зареєстрована. За 24 роки не звертали просто увагу на рутинні бюрократичні речі. Зайняло досить багато часу для того, щоби вирішити ці бюрократичні речі.</p>
<p>На сьогодні залишилось всього 6 лікарень, які ще не передані. Наступного тижня в середу Кабінет Міністрів передає дві ще лікарні, залишиться чотири.&nbsp; З чотирьох одна, на жаль, в прифронтовій зоні, вона зруйнована, там важке питання. По трьох питаннях я особисто займаюся з губернаторами областей, де є ця затримка. Зарплати люди отримують, але є бюрократична затримка в передачі. Це всього три лікарні.</p>
<p>"Просимо надати інформацію щодо стану виконання Розпорядження Кабінету Міністрів України про розподіл Донецької залізниці".</p>
<p>Наразі триває процес передачі майна структурних підрозділів Державного підприємства "Донецька залізниця" до державних підприємств Придніпровська залізниця та Південна залізниця відповідно до розпорядження.&nbsp; Процес передачі майна ускладнюється у зв'язку з розташуванням деяких структурних підрозділів Донецької залізниці в зоні проведення бойових дій. Ми технічно не можемо зробити передачу&nbsp; деяких&nbsp; майнових комплексів, тому що&nbsp; фізично не маємо до них доступу.</p>
<p>Те, що стосується інших питань, які не стосуються залізниці. "Чому не вирішене питання щодо модернізації процесу сушіння для кукурудзи у порту "Південний"? Що змушує виробників&nbsp; стояти в чергах&nbsp; або переплачувати приватним структурам?"</p>
<p>На сьогодні… насправді ситуація не така. На сьогодні&nbsp;&nbsp; в державному підприємстві порт "Південний" відсутні сушарні зернових вантажів в принципі. Перевалкою зернових вантажів в акваторії морського порту займаються приватні стивідорні компанії, які займаються процесом сушіння. На сьогодні доступу до приватних стивідорних компаній, він не обмежений, проблем взагалі немає. У державної стивідорної компанії порт "Южный" немає взагалі в принципі можливостей по сушінню. До приватних стивідорів немає проблем ніяких, доступу, обмежень технічних, по дорогах залізниці немає.</p>
<p>Коли буде приведено у відповідність із Законом України "Про ліцензування видів господарської діяльності" підзаконні акти шляхом виключення вживання документу з назвою "Ліцензійна картка на транспортний засіб". В кінці березня поточного року прийнято Закон України "Про ліцензування видів господарської діяльності", який набрав чинності з червня 2015 року.</p>
<p>З метою приведення нормативно-правових актів у відповідність до цього закону, Мінінфраструктури вже розроблено та затверджено наказ номер 310, яким визнаються такими, що втратили чинність інші накази, для того, щоб привести нормативно-правову базу у відповідність до законодавства.</p>
<p>Зазначені всі проекти наказів вже погоджені з заінтересованими центральними органами виконавчої влади та надіслані до Мін'юсту для рецензування, фінального погодження. Таким чином, робота міністерства щодо приведення у відповідність до вимог до закону в частині вилучення поняття "ліцензійна картка" завершується і є на фінальному етапі.</p>
<p>Наступне. "Просимо повідомити, чому не відбувається та гальмується процес призначення керівників у стратегічних підрозділах транспортної галузі, зокрема "Укрзалізниці", морських торгових портах, аеропортів тощо." Про залізницю, я вже сказав, що ми робимо.</p>
<p>На сьогодні Міністерством інфраструктури проведено 18 конкурсів, з яких, на жаль, всього на 5 підприємств було вибрано переможців. Є величезна проблема з тими кадрами, які подаються на конкурси. І одна з проблем – це рівень компенсації на державних підприємствах. Якісний потенційний кандидат не може і хоче подаватись. Я спілкувався з багатьма людьми. Не може і не хоче подаватися на керівну посаду, де буде отримувати неринкову, несправедливу зарплату. В результаті ми вимушені знову і знову перезапускати конкурси, ми вимушені ходити запрошувати якісний персонал. Наразі по 5 підприємствах це вдалося, по 13 підприємствам, на жаль, не вдалося. Яскравий приклад – аеропорт "Львів". Двічі ми проводили конкурс, двічі комісія не змогла вибрати нікого, зараз третій раз почали конкурс. Поки не буде вирішена системно ситуація по справедливій компенсації керівників державних підприємств, нових бюрократів, ми, як міністерство, будемо мати цю проблему.</p>
<p>"Просимо повідомити чому наказом Мінінфраструктури про внесення змін до Наказу Міністерства інфраструктури України від 27 травня 13-го року №316 в порушення антимонопольного законодавства приватним суб'єктом господарювання у порівнянні з державними суб'єктами господарювання надано економічні преференції щодо одержання портових зборів, що може призвести до нанесення збитків державі".</p>
<p>Шановні колеги! Наказ 316 не передбачає встановлення ніяких преференцій взагалі нікому. Зміна порядку справляння збору в частині врегулювання відносин суб'єктів, які відповідно до закону мають право на таке справляння, не збільшує загального рівня витрат щодо сплати корабельного збору судновласником в морському порту. Ми врегулювали лише питання, яке передбачено законом, ми врегулювання це питання системно. Більше того, Міністерство юстиції дало свою рекомендацію, Кабінет Міністрів це погодив. Ніяких преференцій для приватних компаній ніяким чином немає.</p>
<p>"Чи можете ви запропонувати альтернативні шляхи регулярного перевезення учнів та педагогічних працівників загальноосвітніх навчальних закладів у сільській місцевості до місця навчання, роботи і додому, яке станом на сьогодні передбачено соціальною програмою "Шкільний автобус"?</p>
<p>На сьогоднішній день безпека дітей при їх перевезенні є однією з основних задач міністерства. Такі перевезення повинні здійснюватися в першу чергу досвідченими перевізниками, які відповідають вимогам автотранспортного законодавства.</p>
<p>Міністерство інфраструктури всіляко…</p>
<p><b>&nbsp;</b></p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>10:23:17</p>
<p>ГОЛОВУЮЧИЙ. 30 секунд достатньо буде. Будь ласка, 30 секунд.</p>
<p>&nbsp;</p>
<p>ПИВОВАРСЬКИЙ А.М. …підтримує розроблення та затвердження нової державної програми "Шкільний автобус". Ми співпрацюємо з Міністерством освіти, ми співпрацюємо на рівні місцевих органів влади над тим, щоби знайти нові можливості для фінансування таких програм.</p>
<p>І я буду закликати вас, шановні колеги депутати, підтримати в бюджеті 2016 року таку програму і, якщо можна, збільшити фінансування на таку програму.</p>
<p>Дуже дякую. Вдячний.<i> </i></p>
<p>&nbsp;</p>
<p>ГОЛОВУЮЧИЙ. Дякую вам. До слова запрошується міністр освіти і науки України Сергій Миронович Квіт. Дайте дорогу міністру, будь ласка.</p>
<p>Вітаємо вас. Будь ласка, 15 хвилин.</p>
<p>&nbsp;</p>
<p>10:23:42</p>
<p>КВІТ С.М.</p>
<p>Доброго дня! Шановне товариство! Шановні народні депутати! Отже, я маю кілька запитань, які є в принципі такими, що цікавиться ними багато наших громадян. Тому я маю зараз нагоду роз'яснити ці питання. Отже, перше питання від депутатської фракції політичної партії "Народний фронт".</p>
<p>"В чому полягає причина затримки друку та видачі студентських квитків, та як вирішується це питання?"</p>
<p>Треба розуміти, що студентські квитки, так як і усі дипломи, перед цим випускало науково-дослідне… випускав багато років, протягом багатьох років випускав Науково-дослідний інститут прикладних інформаційних технологій. Коротко ми його знаємо як НДІ ПІТ. Це був монополіст і ціни на всі квитки, на всі дипломи, на всі атестати були досить великими.</p>
<p>Що зробило Міністерство освіти протягом минулого року? Ми змогли позбавити цього монополіста можливості видавати одноосібно дипломи для вищих навчальних закладів і для закладів професійної освіти, і це призвело – я прошу уваги! – це призвело до здешевлення дипломів про вищу освіту до…&nbsp; Ми не робили по цілій Україні зріз, але, наприклад, я маю інформацію по Львову, це здешевило в 10 разів.По всій Україні це також в рази і в рази здешевило випуск дипломів. Що стосується професійної освіти, це здешевило понад в 20 разів. В 20 разів! Тобто ви розумієте, про які обсяги йдеться.</p>
<p>Повертаючись до студентських квитків, нам в силу технічних причин поки що не вдалося цього зробити. Ми зробимо це ближнім часом, уже в цьому навчальному році. Тобто НДІ ПІТ не буде єдиним монополістом. Але для порівняння, щоб ви розуміли, найдорожча банківська картка, якщо випускати найменшим тиражем, як мені пояснювали, я в цьому не розбираюся, з прозорого пластика, з якимось спеціальним чіпом, собівартість має 34 гривні.</p>
<p>Студентський квиток, який не має чіпа, пропонується НДІ ПІТ (це просто шматок пластика) це 72 гривні на сьогоднішній день. Якщо з чіпом, там і банківська картка, це понад 100 гривень. Тобто мова йде про дуже великі прибутки. Ми намагалися перекласти також цю функцію хоча би частково на державне підприємство "Інфоресурс". І НДІ ПІТ шляхом підтримки Антимонопольного комітету і шляхом звернення до суду заблокувало нам цю можливість. Тобто Антимонопольний комітет фактично в цій ситуації підтримує монополіста. Це дуже складна ситуація. І я повинен би багато часу на це витратити. Але мова йде про те, що на сьогоднішній день Міністерство освіти і науки має курс на демонополізацію випуску студентських квитків і всіх можливих дипломів і атестатів. І ближнім часом ми це зробимо. На сьогоднішній день повністю вина на затримці і на величезній ціні на квитки лежить на НДІ ПІТ. Це моя, це моя відповідь.</p>
<p>Друге питання: "Чи вистачає бюджетних коштів у 2015 році на підвищення заробітної плати вчителів, яке відбулося з вересня поточного року, зокрема у районах з низьким рівнем доходів?".</p>
<p>Я хочу сказати, що для забезпечення оплати праці працівників освіти з 1 вересня були додатково виділені кошти обсягом 1,8 мільярда гривень. Із них на освітню субвенцію – 1,6 мільярда гривень і субвенцію на підготовку робітничих кадрів – 0,2 мільярда гривень.</p>
<p>Окрім того, видатки&nbsp; на заробітну плату по зазначених субвенціях були ще збільшені за рахунок перерозподілу бюджетних призначень на тепер окупованій території Донецької, Луганської областей. Тобто у нас був певний резерв і ми додали ще&nbsp; 0,27 мільярди гривень&nbsp; на заробітну платню і 0,1 мільярд гривень на оснащення загальноосвітніх навчальних закладів, тобто наших шкіл обладнанням спеціальним для кабінетів фізики. Це те, що треба робити. Ми не можемо нічого зробити з розвитком нашої школи, якщо&nbsp; у нас не будуть обладнання спеціальні&nbsp; кабінети&nbsp; фізики, біології, хімії.&nbsp; Це як мінімум. І тому уряд&nbsp; знайшов можливість вперше виділити на це кошти. Це дуже важливо. І це дуже важливий сигнал для наших освітян. Ми вважаємо, що коштів на заробітну платню&nbsp; вистачить. Якщо її не вистачить, ми маємо ще робити перерозподіл із тих коштів, які ми маємо як резерв зараз&nbsp; з територій, які зараз окуповані в&nbsp; Донецькій і Луганській областей.&nbsp;</p>
<p>Також ми прийняли дві постанови, які дозволяють, це було 14 січня 2015 року, ми дозволили фінансувати заробітну платню як&nbsp; з центрального бюджету, так і&nbsp; з різних місцевих бюджетів для того, щоб була така оперативна можливість заплатити у той момент, якщо будуть якісь проблеми. Тому я вважаю, що&nbsp; до кінця навчального року у нас вистачить коштів на підвищення заробітної плати вчителям.</p>
<p>Наступне питання:&nbsp; "Чи закладені в бюджеті на 2016 рік кошти на проведення добровільної&nbsp; сертифікації вчителів і підвищення&nbsp; заробітної плати тих вчителів, хто пройде таку сертифікацію?"</p>
<p>У проект&nbsp; державного бюджету&nbsp; на наступний рік такі кошти не можуть бути закладені, оскільки для цього поки що немає правових підстав, немає відповідного закону. Тому що Закон "Про освіту" базовий щойно буде вноситися нашим урядом в парламент. І я хочу нагадати, що ще два надзвичайно важливих&nbsp; закони – це&nbsp; Закон про професійну освіту і про наукову і науково-технічну діяльність уже внесені в парламент. І я сподіваюся, у нас були попередні розмови на цю тему,&nbsp; що&nbsp; або, і&nbsp; я хочу вас закликати, або приділити, виділити на ці закони спеціальний час, тобто щоб вони були розглянуті в один день, або розглядати їх по мірі надходження, коли вони будуть в порядку денному. Тому для того, щоб ми вели мову про сертифікацію, як мінімум, нам треба спочатку прийняти&nbsp; базовий Закон про освіту.</p>
<p>Наступне питання: "Яким чином ви плануєте змінити систему створення закупівлі шкільних підручників для того, щоб вони були якіснішими і потрапили до школи вчасно – 1 вересня?".</p>
<p>Для того, щоб вони були якіснішими, ми робимо відкриті конкурси. Вперше в цьому році ми зробили відкритий конкурс он-лайновий, коли самі вчителі голосували за підручники. Це був абсолютно новий досвід. На наступний рік ми також будемо проводити відкритий конкурс, але ми уточнимо правила, щоб вони були більш ефективними, більш зрозумілими для всіх і прозорими. І це те, що стосується підготовки контенту, самих підручників.</p>
<p>Але інше питання – щоб вони були вчасно доставлені. Це залежить в першу чергу від… Тобто виготовлені і доставлені. В першу чергу це залежить від вас, шановні колеги, від Верховної Ради. Тому що для цього мають бути проголосовані певні бюджетні призначення на це. Тобто ми повинні всі разом з вами знайти кошти на це.</p>
<p>Я хочу нагадати, що в минулому році, оскільки ми чотири рази скорочували видатки державного бюджету з тим, щоб зекономити щось на армію, таких асигнувань не було передбачено. І тільки завдяки пізніше спільної позиції Верховної Ради, Президента і уряду ми знайшли 50 відсотків коштів, які, власне, були асигновані для Верховної Ради. І потім ми запропонували таку систему, що 50 на 50. І фактично ми маємо інформацію зараз, що кошти уже, останні кошти надходять з областей. Тобто&nbsp; підручники в цьому році ідуть із запізненням. І в цьому році ми трактуємо це не як державне замовлення, а як&nbsp; викуплення частини тиражу. Тому що&nbsp; фактично в цей час уже видавництва вклали свої гроші, і вони в основному&nbsp; в більшості випадків, окрім літератури мовами національних меншин, вони в основному уже надруковані.</p>
<p>Тобто для того, щоби вчасно ми підготували і доставили підручники, фінансування видатків повинно бути здійснено до березня-квітня наступного року.</p>
<p>Наступне питання: "Зважаючи на необхідність військо-патріотичного виховання, яким чином ви плануєте обладнувати кабінети військової підготовки в школах?".</p>
<p>Тут також це питання має дві складові: перше – це концептуальна складова. Ми… Ви знаєте, з 1 вересня в наших школах уже працює концепція національно-патріотичного виховання, яка була розроблена і обговорена, і от зараз вона впроваджується. Так само вчасно нами була створена робоча група з&nbsp; доопрацювання навчальної програми з предмету "Захист Вітчизни" для 10-11 класів загальноосвітніх навчальних закладів. До складу цієї групи, окрім Міністерства освіти й науки ввійшли громадські організації, представники Міністерства оборони, Міністерства&nbsp; внутрішніх справ, Державної служби з надзвичайних ситуацій. І ми відповідно нашим наказом цю програму затвердили 30 липня 2015 року. Вона зараз працює. Так само і з громадською організацією "Центр воєнної політики та політики безпеки" нами був розроблений і затверджений навчальний…&nbsp; комплект навчальних плакатів.</p>
<p>Те, що стосується відповідальності за оснащення безпосередньої відповідальності за оснащення кабінетів відповідних. Відповідальність ця&nbsp; лежить на&nbsp; місцевих органах влади, тому що ми маємо децентралізацію і у нас є Закон "Про місцеве самоврядування в України". І відповідно&nbsp; Міністерство освіти долучається до цього шляхом співпраці і звернень до, в першу чергу до Міністерства оборони, у нас є хороша співпраця. Тобто Міністерство освіти, Міністерство оборони, місцеві органи влади спільно ми працюємо, і кабінети оснащуються і надалі будуть оснащуватися.</p>
<p>"Чи можете ви запропонувати альтернативні шляхи регулярного перевезення учнів та педагогічних працівників загальноосвітніх навчальних закладів у сільській місцевості до місця навчання, роботи і додому, і яке станом на сьогодні передбачено соціальною програмою "Шкільний автобус"?&nbsp;</p>
<p>Звичайно, я хочу сказати, що на сьогоднішній день у нас немає таких учнів і учителів, які стоять десь на дорогах і яких не підвозять. Тобто є&nbsp; різні шляхи, місцеві органи влади&nbsp; можуть скасовувати плату за перевезення, вони можуть укладати угоди про надання&nbsp; послуг з ліцензованими&nbsp; перевізниками. Це також можна&nbsp; робити. І надалі те, що ми робимо: &nbsp;ми працюємо над програмою "Шкільний&nbsp; автобус" і будуть закуплені автобуси. Їх буде невелика кількість, кілька десятків. Здається, 40 автобусів, я можу помилятися, закуплено із Фонду регіонального розвитку. І найголовніше, що зараз&nbsp; ми маємо програму подібну, тобто проект, подібний до фінансування підручників.</p>
<p>Ми звернулися до обласних державних адміністрацій з проханням, якщо вам потрібні шкільні автобуси, будь ласка, скажіть нам, скільки ви можете дати на закупівлю шкільних автобусів, і уряд додасть стільки ж коштів. Ми маємо, практично, вже повну картину. Є кілька областей, які не зреагували. Ми ще раз їх перепитаємо, і, таким чином, ми профінансуємо ще певну кількість автобусів саме для цієї програми "Шкільний автобус".</p>
<p>Для чого вони потрібні, в першу чергу? В першу чергу, вони потрібні для того, щоб ми могли створювати адекватну мережу якісних навчальних закладів у сільській місцевості.</p>
<p>Шановні колеги, у мене все. Дякую вам за увагу. До побачення.</p>
<p>&nbsp;</p>
<p>ГОЛОВУЮЧИЙ. Потім.</p>
<p>Дякую дуже вам.</p>
<p>Шановні колеги, зараз ми переходимо до запитань народних депутатів. Хочу нагадати: це запитання народних депутатів, а не фракцій. Тому та фракція, яка хоче виступити, просто уважніше записуйтесь. І я прошу всіх підготуватися до запису. І прошу записатися на запитання народних депутатів до членів Кабінету Міністрів України.</p>
<p>Проводиться запис. Будь ласка, записуйтесь!</p>
<p>Нечаєв Олександр Ігоревич. Будь ласка.</p>
<p>&nbsp;</p>
<p>10:37:36</p>
<p>НЕЧАЄВ О.І.</p>
<p>Будь ласка, надайте слово Шурмі Ігорю Михайловичу.</p>
<p>&nbsp;</p>
<p>10:37:42</p>
<p>ШУРМА І.М.</p>
<p>Наступне запитання до Кабінету Міністрів. Я не ставлю запитання про закупівлю медикаментів, на які сьогодні виділено 4 мільярди гривень і результативності нуль, тільки тепер проходять тендери. І таке враження, що наші люди хворіють тільки під кінець року, раніше їм цього не потрібно.</p>
<p>Я не ставлю питання про забезпечення вакцинами, які на сьогоднішній день провалено, а гуманітарна допомога, яка прийшла з цією вакциною, не відомо, якої вона сумнівної якості зберігається на складах, стосується поліомієліту.</p>
<p>Прошу дати мені відповідь на запитання. Сьогодні ми маємо один з найкращих у Європі Закон "Про екстрену медичну допомогу". Чому за два років жодній області не впроваджено цей закон? І сьогодні Закон "Про екстрену медичну допомогу" не працює у більшості областей України. Одна з відповідей – це, що є кадрова політика: в міністерстві звільнено відповідального фахівця, який в цьому щось розуміється. Теж не зрозуміло…</p>
<p>&nbsp;</p>
<p>10:38:58</p>
<p>КВІТАШВІЛІ&nbsp; О. Я могу ответить по полиомиелиту. Спасибо за этот вопрос, очень важный. Та партия, которая была завезена в мае месяце, - это 1 миллион 200 тысяч доз, по которым были, я думаю, абсолютно необоснованные вопросы. Они сейчас хранятся на складах, пока не пройдут полный тест.</p>
<p>Вторая партия, которая была завезена буквально две недели назад, - это 2 миллиона 200 тысяч доз. Она уже развезена по регионам. К этой партии никаких вопросов абсолютно нету. Так что они сегодня находятся в регионах, и на следующей неделе мы уже будем начинать кампанию по вакцинации.</p>
<p>Насчет закона, который… по экстренной медицинской помощи. Знаете, я вообще думаю, что лучше принимать такие законы, которые будут работать, а не принимать те, которые не работают. Я не знаю страну… Не надо на меня кричать, давайте я закончу. Принимайте, пожалуйста, те законы, которые я вам предлагаю, это будет намного лучше, которые будут работать. Спасибо.</p>
<p>&nbsp;</p>
<p>ГОЛОВУЮЧИЙ. Шинькович Андрій Васильович.</p>
<p>&nbsp;</p>
<p>10:40:19</p>
<p>ШИНЬКОВИЧ А.В.</p>
<p>Прошу передати слово народному депутату Співаковському. Якщо можна, з трибуни, тому що це від групи народних депутатів.</p>
<p>&nbsp;</p>
<p>10:40:38</p>
<p>СПІВАКОВСЬКИЙ О.В.</p>
<p>Шановні колеги, у мене запитання до міністра здоров'я пана Квіташвілі. Шановні колеги, можна по-різному відноситись до Закону України "Про освіту", але та наруга, яка відбулась до цього закону 6 жовтня відносно відсторонення ректора університету, яка була обрана в легальний спосіб, це є просто наруга над законом, пане міністре. Зверніть увагу, як ви написали наказ: "Відсторонити, бо є багато негативних&nbsp; відкликів щодо роботи цього ректора". Так у нас є багато негативу і&nbsp; на міністрів.</p>
<p>Далі. Ви не сказали, коли ця людина може повернутися до виконання обов'язків ректора університету.</p>
<p>По-третє, ви фактично втрутились в конфлікт інтересів, бо призначили пані Павленко, яка&nbsp; є на стороні… іншій стороні конфлікту.</p>
<p>По-третє, ви призначили виконуючим обов'язки ректора пана Цимбалюка, який разом пані Амосовою приймав участь у виборах ректора. Скажіть, будь ласка… Дайте відповідь на питання, як ви…</p>
<p>&nbsp;</p>
<p>ГОЛОВУЮЧИЙ. Скільки вам треба часу завершити? 30 секунд. Будь ласка, завершуйте.&nbsp;&nbsp;</p>
<p>&nbsp;</p>
<p>СПІВАКОВСЬКИЙ О.В. Я хочу сказати, що це не є нормально, це не є природно. І я хочу звернути увагу, що Національний університет відноситься до&nbsp; освіти. І, будь ласка,&nbsp; хоча б запитайте свого колегу, хоча б запитайте наш комітет, ми учора з вами підходили… Ліля Михайлівна і я&nbsp; підходили до вас вирішувати це питання. Ви сказали, що вирішите це питання і не вирішили це питання.</p>
<p>Якщо так будуть вирішуватися питання по освіті, то я не знаю, навіщо&nbsp; нам Закон про…</p>
<p>&nbsp;</p>
<p>10:42:30</p>
<p>КВІТАШВІЛІ О. Спасибо за вопрос. Я понимаю, что присутствие камер очень&nbsp; важно, потому что вы вчера ко мне подходили с этим вопросом, я вам дал исчерпывающий ответ.</p>
<p>Сейчас вы выступили в зал, чтобы все узнали об этой ситуации. Я могу вам ответить. Около 40 разных жалоб было на университет. Я вчера встречался с госпожой Амосовой. Я ее очень уважаю, никаких персональных проблем у меня с ней нет. То, что она вчера озвучила передо мной свои проблемы, то есть свои пожелания, извините, как сделать более эффективным это расследование. Мы со всеми абсолютно ее предложениями согласились. Так что вы могли бы подойти ко мне и спросить: "Как вы решили этот вопрос". Я вам отвечаю, что вопрос насчет того, до каких пор будет отстранена (и это у меня было абсолютное право это делать, и она с этим соглашается) до 16 октября, пока не завершится проверка. Если есть.. она согласилась вчера, если нет… Вы мне.. я вам отвечаю, пожалуйста, послушайте меня. Нет, вы разговариваете, вы не слушаете. Пожалуйста.</p>
<p>Второе. Она сказала, что существует открытый конфликт интересов с&nbsp; первым замом, она сказала: пожалуйста, - мы не будем ее включать в комитет". И то же самое по господину Цимбалюку – мы тоже его берем. Сегодня будет новый наказ. Пожалуйста.</p>
<p>&nbsp;</p>
<p>ГОЛОВУЮЧИЙ. Дякую. Супруненко Олександр Іванович.</p>
<p>&nbsp;</p>
<p>10:44:05</p>
<p>СУПРУНЕНКО О.І.</p>
<p>Прошу передати слово депутату Іллєнку. Дякую.</p>
<p>&nbsp;</p>
<p>10:44:13</p>
<p>ІЛЛЄНКО А.Ю.</p>
<p>Андрій Іллєнко, "Всеукраїнське об'єднання "Свобода". У мене запитання до міністра освіти та науки.</p>
<p>Сергій Миронович, будь ласка, послухайте. В мене питання стосовно викладання української мови, історії України та філософії в негуманітарних вишах, а також на негуманітарних спеціальностях. Ви скасували відповідний наказ попередніх ще міністрів. Здається, це був наказ Вакарчука. І чи не плануєте ви його відновлювати, бо це насправді дуже важливе питання для української освіти, щоби в українських вишах викладалися базові такі предмети як історія України, українська мова.</p>
<p>І у мене друге питання, вже особисто до вас. Сергій Миронович, ви знаєте Юрія Сиротюка, політв'язня, який зараз сидить в тюрмі вже більше 20 років. Я про це знаю. Зараз тут його плакат висить. Він зараз незаконно знаходиться в тюрмі. До вас підходили, просили, щоб ви підписали поруки за нього. Ви цього не зробили. Поясніть, будь ласка, <a name=_GoBack></a>чому ви так поступили.</p>
<p>Дякую за відповідь.</p>
<p>&nbsp;</p>
<p>10:45:25</p>
<p>КВІТ С.М.</p>
<p>Дякую. Пане Андрію, отже перше питання стосовно української мови, вірніше, ми називаємо це українознавчо-гуманітарний блок. Мені здається, що я вам давав це пояснення, але я можу помилятися. Про що іде мова. Я дійсно скасував наказ, здається ще 2009 року, який має назву "Про якісь обов'язкові гуманітарні дисципліни"&nbsp; – якось так він називається, але цей наказ мало хто бачив. Цей наказ включає в себе 30 дисциплін, більшість з яких не є гуманітарними, там охорона праці в галузі, там фізичне виховання, там багато-багато різних дисциплін. До того ж іншими документами регламентувалися ще певні обов'язкові дисципліни.</p>
<p>Якщо ми ведемо мову про те, що університети у нас автономні, ми не можемо нав'язувати понад 30, це здається, 34 чи 36 дисциплін, як обов'язкові. Мова іде про те, що на першому році навчання, на першому курсі навіть гуманітарні факультети (мені телефонували колеги з провінції), навіть гуманітарні факультети мали всього один. Доходило, що один фаховий предмет – це на філології в одному із університетів. Тобто це неприйнятно з точки зору імплементації нового Закону про вищу освіту.</p>
<p>Але конкретно, якщо мова іде про цей українознавчо-гуманітарний блок, мова іде про чотири предмети: це українська мова, це історія України, історія української культури і філософія. Раніше ці предмети мали 11 кредитів, зараз вони мають 12 кредитів, тобто цей блок захищений окремим документом міністерським і на нього збільшені кредити. Тому не можна сказати, що для негуманітарних вузів ми зменшили українську мову і ці гуманітарні предмети, це не так, і я вже не вперше про це кажу. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка, Рудик Сергій Ярославович.</p>
<p>&nbsp;</p>
<p>10:47:24</p>
<p>РУДИК С.Я.</p>
<p>Шановний Андрій Миколайович! Запитання до міністра інфраструктури.</p>
<p>Я не знаю, хто вам говорив про те, що найнаболілишими проблемами&nbsp;&nbsp;&nbsp; &nbsp;у вашій галузі є питання Укрзалізниці. Я депутат-мажоритарник з Черкащини і 67 відсотків черкащан вважають проблемою номер один для нашої області проблему непридатності проїзду наших доріг.&nbsp; Є така дорога, яка називається Київ-Знам'янка, вона дорога національного значення.</p>
<p>Протягом цього року я особисто зробив чотири запити до Прем'єр-міністра України і до вас, в тому числі з приводу якості цієї дороги. Є кілька відрізків на ній, зокрема Сміла-Кам'янка, які непридатні для проїзду ніяким видом транспорту, крім танків. Мені приходять відповіді, але, на жаль, дорога залишається в такому ж самому стані.</p>
<p>Будь ласка, подаруйте нам шанс на поточний рік, хоча би залатати дірки. Дякую.</p>
<p>&nbsp;</p>
<p>10:48:33</p>
<p>ПИВОВАРСЬКИЙ А.М.</p>
<p>Шановний депутат! Я дуже вдячний вам за ваше запитання. Дійсно, дорожнє господарство в Україні знаходиться у вкрай важкому стані. За 24 роки несистемне фінансування, несистемний підхід до фінансування, неякісні технології призвели до того, що ми зараз маємо.</p>
<p>Більше 90 відсотків дорожнього господарства, дорожнього полотна є по всій території України вкрай в тяжкому стані. На 2015 рік на ямкові так звані ремонти виділили 3,4 мільярди гривень, з яких всього половина пішла на… може піти на ремонти, інша – це зарплата, адміністрування і так далі. Це менше, ніж 10 відсотків від того, що треба… на те, щоби зробити так звані ямкові ремонти.</p>
<p>У "Укравтодору", у міністерства інших ресурсів немає, грошових ресурсів. Від бюджетної децентралізації на місцях закумулювалися величезні гроші, які наразі сидять в банках або на депозитах, або на поточних рахунках.</p>
<p>Завдяки вам була створена можливість кофінансування по ремонту доріг загальнодержавного значення, місцевих органів влади разом з "Укравтодором". Якщо місцеві органі влади нададуть фінансування "Укравтодору" для того, щоби відремонтувати цього року, зробити проїзною дорогу, ми з радістю це зробимо.</p>
<p>Цього року&nbsp; міністерство та "Укравтодор" знайшли додаткові можливості по роботам, по деяким областям. Як ви знаєте, є прикарпатська програма, яка досить&nbsp; не погано працює. І я вважаю, що на наступний&nbsp; рік обов'язково в бюджеті треба закласти&nbsp; аналогічну програму для якогось іншого регіону України. Але це не вирішить системно проблему дорожнього господарства. Системно&nbsp; проблему вирішить тільки системне якісне фінансування на адекватному рівні.&nbsp; Наскільки мені відомо, транспортний комітет,&nbsp; група депутатів&nbsp; вже підготували Закон про цільовий дорожній фонд. Даний закон, якщо буде підтриманий вами, вирішить&nbsp; системно питання дорожнього будівництва в Україні. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Гопко Ганна&nbsp; Миколаївна.</p>
<p>&nbsp;</p>
<p>10:51:06</p>
<p>ГОПКО Г.М.</p>
<p>Передайте, будь ласка,&nbsp; слово Остапу Єднаку. Дякую.</p>
<p>&nbsp;</p>
<p>10:51:12</p>
<p>ЄДНАК О.В.</p>
<p>Дякую. У мене питання до&nbsp; міністра екології. Прошу пояснити, чому уряд подав&nbsp; абсолютно ганебний, очікуваний національно&nbsp; визначений внесок України до 2030 року на Кліматичну конференцію в Парижі? Чому ми плануємо збільшити викиди парникових газів на 40 відсотків порівняно з 2012 роком? Це така позиція України. І&nbsp; така позиція фактично це визнання&nbsp; своєї неспроможності технологічного оновлення економіки, запровадження&nbsp; енергозбереження.</p>
<p>І друге питання до міністра освіти. Поясніть, будь ласка, чому в університеті імені Івана&nbsp; Франка процвітає безлад та корупція на факультеті журналістики? Ви обіцяли&nbsp; втрутитися. Були звернення&nbsp; журналістів.</p>
<p>І друге&nbsp; питання. Чи тендери на підручники&nbsp; 4-7 класів вже проведені? Як ви могли їх роздрукувати без&nbsp; тендерів. Будь ласка, поясніть ситуацію? Дякую.</p>
<p>&nbsp;</p>
<p>10:52:11</p>
<p>КУРИКІН С.І.</p>
<p>Відповідаю. Що стосується очікуваного національного внеску. 60 відсотків – це&nbsp; верхня межа, це рамковий показник. І ніхто не змушує Україну здійснювати викиди&nbsp; саме на рівні 60&nbsp; відсотків. Ми можемо і будемо зменшувати цей показник. Що стосується сьогоднішньої цифри, то сьогодні вона складає близько&nbsp; 50 відсотків від&nbsp; рівня&nbsp; 1990 року, це в умовах війни, це в умовах економічного спаду. Зарозуміло, що ми повинні мати резерв для економічного зростання.</p>
<p>Ця цифра, 60 відсотків, вона була предметом дуже довгих дебатів за участю громадськості. Це консолідована позиція представників 16 відомств, органів державної влади, представники яких входять до складу міжвідомчої комісії, яка цю цифру ухвалювала.</p>
<p>Хочу зазначити, що згідно з існуючими правилами, Україна має право переглянути цей внесок в сторону зменшення в найближчі роки. Але на сьогоднішній день, беручи до уваги необхідність перспективи економічного зростання, ця цифра є цілком виправданою. І, до речі, вона знаходиться на тому ж рівні, що і показники, які пропонуються більшістю розвинених країн.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Лаврик.</p>
<p>&nbsp;</p>
<p>10:53:26</p>
<p>КВІТ С.М.</p>
<p>Можна говорити? Я також відповідаю на питання. Я не дослухав про Інститут журналістики. Але, може, ви мене поправите. Але те, що стосується підручників, ми повинні були би оплатити на початку весни державне замовлення на підручники. Згідно із тими процедурами звичайними, щорічними, так, як це мало і відбуватися. На той час ми не мали коштів на підручники. Не мали. Тому видавництво фактично, не питаючи нас, опублікували ці підручники самі. І фактично ми зараз ведемо мову, що ми на ці кошти, які ми маємо, ми викупимо частину тиражу. І я підкреслюю, що ці підручники будуть важливі як для цього року, хоча із запізненням, так і для кількох наступних років. Тому ми не оголошували тендер навесні. Ми зараз оголосили цей&nbsp; тендер на закупівлю. Дякую.&nbsp;</p>
<p>І стосовно Інституту журналістики, я не почув.</p>
<p>&nbsp;</p>
<p>ГОЛОВУЮЧИЙ. Перед тим, як повідомити наступного виступаючого, я хочу наголосити депутатам, об 11 годині, можливо, п'ять по одинадцятій, ми розпочнемо розгляд надзвичайно важливих законопроектів. Тому я прошу повідомити всіх депутатів, які знаходяться в кулуарах, щоб вони заходили&nbsp; в зал, займали свої робочі місця.</p>
<p>А зараз слово для запитання надаю Лаврику Миколі&nbsp; Івановичу, будь ласка.</p>
<p>&nbsp;</p>
<p>10:55:02</p>
<p>ЛАВРИК М.І.</p>
<p>Прошу передати слово колезі, Євлахову Анатолію.</p>
<p>&nbsp;</p>
<p>10:55:15</p>
<p>ЄВЛАХОВ А.С.</p>
<p>Анатолій Євлахов, 207 виборчий округ Чернігівщина, в мене запитання до найкращого міністра соціальної політики з приводу підвищення мінімальних заробітних плат і пенсій. Так сталося, що в попередній постанові уряду не було враховано індексацій, які були&nbsp; проведені на місцях, і зараз виникають двоякі трактування з приводу того, підвищити заробітну плату,&nbsp;&nbsp; враховуючи індексацію, або ні. Тому я хочу, щоб&nbsp; було чітка відповідь міністерства і роз'яснення на місця, що люди мають отримати підвищення, враховуючи&nbsp; ту індексацію, яка була&nbsp; проведена&nbsp; з початку року.</p>
<p>І друге питання до&nbsp; міністра інфраструктури, це питання по… з якого до вас зверталася група депутатів з Чернігівщини і&nbsp; Сумщини – дорога Київ-Прилуки…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд.</p>
<p>Дайте можливість завершити, 10 секунд.</p>
<p>&nbsp;</p>
<p>10:56:18</p>
<p>ЄВЛАХОВ А.С. Це питання до Андрія Пивоварського: чи враховано в планах на наступний рік реконструкція цієї дороги?&nbsp; Дякую.</p>
<p>&nbsp;</p>
<p>10:56:32</p>
<p>РОЗЕНКО П.В.</p>
<p>Щодо питання&nbsp; підвищення заробітних плат, які має і відбулося з 1 вересня 2015 року згідно, в тому числі змін до Державного бюджету&nbsp; України, які були проголосовані Верховною Радою України, я хочу сказати одне, що ми, знаючи таку ситуацію, що на&nbsp; місцевому&nbsp; рівні можуть бути маніпуляції&nbsp; з заробітними платами із неврахуванням індексацій, надбавок тощо, свідомо й спеціально написали у змінах до Державного бюджету один пункт: "Що фіксується станом на 1 вересня повна вся заробітна плата для всіх працівників бюджетної сфери". Вона є константою, і з 1 вересня до них додається всі підвищення&nbsp; в зв'язку з підвищенням окладів і заробітних плат. &nbsp;Це зафіксовано в законі України. Тому місцеві органи влади, керівники бюджетних підприємств, шкіл, лікарень, навчальних закладів, управлінь культури тощо не мають права знімати будь-які надбавки, індексації до заробітних плат.</p>
<p>Змінами до Державного бюджету України передбачено додаткове виділення коштів в сумі приблизно 5 мільярдів гривень на оплату праці працівників бюджетної сфери. Плюс до цього три тижні тому Кабінет Міністрів України своїм рішенням виділив для покриття дефіцитів місцевих бюджетів 1 мільярд гривень виключно на підвищення заробітних плат працівникам бюджетної сфери. В цей&nbsp; понеділок буквально декілька днів тому ще&nbsp; 560 мільйонів було додатково перерозподілено між місцевими бюджетами саме для… додатково для заробітних плат працівникам бюджетної сфери.</p>
<p>Отже, є 5 мільярдів у державному бюджеті, є мільярд, який був виділений додатково урядом три тижні тому, є 560 мільйонів, півмільярда, який був виділений ще в понеділок. В місцевих органів влади є достатньо ресурсів для того, щоб забезпечити підвищення заробітних плат вчителям, лікарям, всім працівникам бюджетної сфери без обмеження індексацій, без обмеження надбавок, без скасування будь-яких додаткових виплат, які були станом на 1 вересня.</p>
<p>Але&nbsp; ще одна була&nbsp; приписка у державному бюджеті: якщо виникають якісь проблеми, якщо виникають якісь питання, що фінансування не вистачає, ми дали право місцевим бюджетам додатково виділяти кошти на підвищення заробітних плат бюджетникам. Тобто всі права бюджетних працівників належним чином захищені. Але, безумовно, ми будемо відстежувати цю ситуацію, і у випадку якихось непорозумінь, недостатності коштів ми будемо оперативно на це реагувати.</p>
<p>&nbsp;</p>
<p>11:00:09</p>
<p>ПИВОВАРСЬКИЙ А.М. Якщо можна, я дам відповідь на питання по дорогах, була відповідь.</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ПИВОВАРСЬКИЙ А.М. Шановні колеги, насправді те, які дороги будуть відремонтовані в 2016 році і скільки доріг буде відремонтовано в 2016 році, залежить від вас. Від вас, тому що, скільки грошей буде забюджетовано в 2016 році, стільки ми і направимо на дорожнє будівництво.</p>
<p>Ми готові попрацювати з усіма депутатами, зреагувати на рекомендації щодо пріоритетності використання грошей. Тут взагалі проблеми немає. Ми готові попрацювати над тим, щоб гроші використовувалися прозоро, якісно і не було перевикористання зайвого, грошей, для того щоб якомога більше ресурсів відправити на дорожнє будівництво.</p>
<p>У мене прохання до вас: допоможіть мені допомогти вам. Коли будете розглядати бюджет 2016 року і те, що стосується дорожнього будівництва, будь ласка, зверніть увагу, що 3,2 – 3,4 мільярди грошей – це недостатньо і неадекватно для того, щоб вирішити проблеми дорожнього будівництва. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Лінько Дмитро Володимирович.</p>
<p>&nbsp;</p>
<p>11:01:23</p>
<p>ЛІНЬКО Д.В.</p>
<p>Прошу передати слово Златі Огнєвіч.</p>
<p>&nbsp;</p>
<p>11:01:29</p>
<p>ОГНЄВІЧ З.Л.</p>
<p>Доброго дня. У мене запитання до Міністерства економіки. Чи буде створено кримінальне провадження щодо Української державної агенції авторського суміжного права, яка причетна до організації системи "відкатів" і виведення грошей через ……..? Керівництво безпосередньо причетне до, так би мовити, випадкового перерахування 14 мільйонів гривень, які випадково опинилися на Кіпрі, а назад в Україну повернулося всього порядка 2 мільйонів гривень. Інші гроші розчинилися в повітрі. Чи плануєте ви вирішувати це питання? Дякую.</p>
<p>&nbsp;</p>
<p>11:02:11</p>
<p>КОВАЛІВ Ю.І. Дякую за запитання.</p>
<p>Власне, Державною службою інтелектуальної власності за участю представників Міністерства економіки була проведена перевірка цього державного підприємства. І, власне, за матеріалами перевірки виявлено було правопорушення, про яке ви говорили, і кошти в розмірі понад 13 мільйонів гривень були помилково відправлені на рахунок приватної компанії у банку, який за кілька днів було визнано неплатоспроможним.</p>
<p>Буквально минулої п'ятниці ми передали цей акт перевірки до правоохоронних органів, до Міністерства внутрішніх справ з проханням відкрити кримінальне провадження. І, власне, міністерство тут, зі своєї сторони, забезпечило всіма необхідними матеріалами Міністерство внутрішніх справ для здійснення&nbsp; перевірки в рамках кримінального провадження цього факту.</p>
<p>&nbsp;</p>
<p>ГОЛОВУЮЧИЙ. Рибалка Сергій Вікторович, Радикальна партія, будь ласка.</p>
<p>&nbsp;</p>
<p>11:03:08</p>
<p>РИБАЛКА С.В.</p>
<p>Прошу передати…</p>
<p>&nbsp;</p>
<p>ГОЛОВУЮЧИЙ. Я надам Галасюку. Надалі: берете мікрофон, повідомляєте кому передаєте і автоматично буде переключатися. Добре? Галасюк, будь ласка.&nbsp;</p>
<p>&nbsp;</p>
<p>11:03:28</p>
<p>ГАЛАСЮК В.В.</p>
<p>Дякую. У мне питання до економічного&nbsp; блоку уряду. Польська газета "Річ Посполита" повідомила, що тільки в першому півріччі 2015 року в Польщі знайшли роботу 411 тисяч українців. Це вдвічі більше, ніж за аналогічний період попереднього року. Про що це говорить?&nbsp; Що&nbsp; люди не знаходять себе в Україні. Що через рекордне безробіття&nbsp; вони змушені шукати кращої долі в інших країнах.</p>
<p>У мене питання до уряду. Що ви робите для того, щоб виправити цю ганебну тенденцію? Бо ми всі знаємо про те, що ви робите для того, щоб приватизувати державні підприємства і скільки разів&nbsp; ви вносите&nbsp; ті закони до парламенту. Скажіть, будь ласка,&nbsp; який є план подолання безробіття в Україні. Який є план&nbsp; залучення &nbsp;європейських інвестицій в Україну?&nbsp; Який є план стимулювання&nbsp; українського експорту до інших країн?&nbsp; Що ви плануєте робити в цьому напрямі?&nbsp; Дякую.</p>
<p>&nbsp;</p>
<p>11:04:33</p>
<p>КОВАЛІВ Ю.І.</p>
<p>Дякую за запитання. Перш за все, ми… і ви, напевне, це вже бачите,&nbsp; основним завданням уряду, який з ним справився, це була макроекономічні стабілізація. На сьогодні у нас уже темпи інфляції знизилися, темпи падіння ВВП&nbsp; знизилися, і це є перший блок, над яким працював весь цей час уряд. З Міністерством фінансів, Міністерством економіки для того, щоб забезпечити макростабілізацію в Україні. Тому що без цього іноземні інвестиції в Україну не прийшли б.</p>
<p>Далі. В рамках Міністерства економіки ми працюємо на сьогодні над створенням агентства по залученню інвестицій, над створенням дієвих механізмів, які б стимулювали залучення інвестицій, і по яких би Україна конкурували з іншими нашими сусідами за інвестиційний капітал.</p>
<p>Третє питання – це ефективна робота державних підприємств. Тих, які залишаються в державній власності і не підлягають приватизації. Це і заміна менеджменту, і заміна корпоративного управління у них. Тому що це теж є робочі місця, на які держава напряму має вплив. Дякую.</p>
<p>&nbsp;</p>
<p>ГОЛОВУЮЧИЙ. Дякую. Все, відповіли, так? Мельничук Іван Іванович.</p>
<p>&nbsp;</p>
<p>11:05:55</p>
<p>МЕЛЬНИЧУК І.І.</p>
<p>Шановний Андрій Володимирович, прошу передати слово нашому колезі Андрію Антонищаку, який представить позицію групи депутатів. Дякую.</p>
<p>&nbsp;</p>
<p>11:06:11</p>
<p>АНТОНИЩАК А.Ф.</p>
<p>Шановні колеги, хвилинку уваги! Я хочу звернутися зараз… Пане Андрій! Я хочу звернутися зараз до представника Міністерства фінансів. Скажіть, будь ласка, чому ви підставляєте Президента і заблокували законопроект 2406? Це по виплатах соціальних військовослужбовцям за 200-ми і 300-ми. Перепрошую, ви навіть не розумієтеся, в чому річ: 200-ті і 300-ті. Це загиблі і поранені. Де ми запропонували на 50 відсотків підняти соціальні гарантії. Ви порахували, що на цей рік нам потрібно додатково мільярд гривень. У нас бюджет на цей рік перевиконується на 30 мільярдів. Ви зараз пропонуєте якісь популістичні за…</p>
<p>&nbsp;</p>
<p>ГОЛОВУЮЧИЙ. Дайте будь ласка, можливість завершити.</p>
<p>&nbsp;</p>
<p>11:07:10</p>
<p>АНТОНИЩАК А.Ф.</p>
<p>Я просто одне хочу питання: скажіть, будь ласка, ви хоч раз очі 200-му закривали? Ви привозили їх в сім'ї? Ви знаєте, що на тих 600 тисяч можна купити?</p>
<p>&nbsp;</p>
<p>11:07:36</p>
<p>УМАНСЬКИЙ І.І.</p>
<p>Дякую за запитання. Верховна Рада визначилась зі своєю позицією. Зараз цей законопроект знаходиться на розгляді у Президента. В разі його підписання Президентом, безумовно, і ми, і Міністерство оборони, Міністерство соціальної політики будемо його виконувати в повному обсязі. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Закінчили.</p>
<p>Будь ласка, Іллєнко. І це останнє запитання.</p>
<p>&nbsp;</p>
<p>11:08:04</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода".</p>
<p>У мене запитання до економічного блоку уряду. Вже це питання сьогодні колеги піднімали, але я все-таки хотів би почути більш чітку відповідь. Уряд уже рік фактично бомбардує Верховну Раду законопроектом про тотальну приватизацію державних підприємств. Я розумію, якщо є неефективні державні підприємства, які є збиткові, то – зрозуміло. Але мова іде про стратегічні державні підприємства, мова іде про підприємства, які на сьогоднішній день працюють, приносять прибуток, мова іде про порти.</p>
<p>У мене є питання. Чи можна взагалі під час реально війни, фактично, займатися приватизацією? Чи не є це по суті розпродажем квартир в палаючому будинку за безцінь? І чи взагалі уряд розглядає варіант якийсь інший? Тому що стратегічні підприємства, на наш погляд, вони в принципі не повинні бути приватизовані.</p>
<p>Ми в 90-х роках пройшли цю хаотичну приватизацію, зараз маємо олігархів. Навіщо нам посилювати олігархію. Ще раз кажу, якщо є збиткові підприємства – це одна ситуація, але не все гамузом, для того щоби збагатитися і своїх олігархів збагатити.</p>
<p>Дякую за відповідь.</p>
<p>&nbsp;</p>
<p>11:09:21</p>
<p>ПИВОВАРСЬКИЙ А.М.<br></p>
<p>Шановний колега депутат, дуже дякую за запитання. На жаль, ви є під дією одного з міфів, який є в суспільстві. Уряд не пропонує приватизацію географічних точок портів України. Приватизація стратегічної інфраструктури не обговорюється. Уряд каже про приватизацію державних стивідорних підприємств, операторів, які оперують на цій стратегічній інфраструктурі. Україна є однією з небагатьох країн в світі, де ще існує таке поняття як державний стивідор, окрім випадків, коли це необхідно для стратегічних цілей –&nbsp; "Укроборонекспорт", наприклад.</p>
<p>В більшості країн світу операторами портової інфраструктури є приватні професійні оператори. Якщо подивитись на… Сьогодні в Україні вже є, існує багато приватних стивідорних компаній, якщо подивитися на їх ефективність, якщо подивитися на те, які середні зарплати у приватних стивідорів в порівнянні з державними стивідорами, якщо подивитись на соціальні пакети, які є у профсоюзі, в приватних стивідорів, то стане все абсолютно очевидно.</p>
<p>Приватні стивідорні&nbsp; компанії є більш соціально орієнтованими, більша зарплата, більша ефективність, більше податків держава заробляє, більше грошей отримує адміністрація морських портів України.</p>
<p>Тому уряд виступає за те, щоби створити нові умови для залучення інвестицій до портових операторів. Порти українські - географічні точки, не приватизуються.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дуже вам дякую. Отже, година запитань до уряду завершена, але в мене є прохання, одну хвилиночку, бо сьогодні важливий день, і є прохання, одну хвилину повідомлення міжфракційного об'єднання "Рівні можливості", співголова – Іонова. І важливо, щоб ви були присутні. Це одна хвилина виступу, під час її виступу з трибуни.</p>
<p>Будь ласка, дві хвилини.</p>
<p>&nbsp;</p>
<p>11:11:39</p>
<p>ІОНОВА М.М.</p>
<p>Шановні колеги, сьогодні ми прикріпили рожеві стрічки не випадково. Ця маленька деталь є символом міжнародного руху – Рух суспільства про рак молочної залози. Саме ця рожева стрічка об'єднала сьогодні Верховну Раду, усіх не байдужих до цієї проблеми. І оскільки, рожеве є кольором міжнародного символу боротьби проти раку молочної залози, тому акція, яку ми проводимо і називається "Рожевий жовтень".</p>
<p>Метою нашого заходу, перше – це привернути увагу народних депутатів, особливо уряду, засобів масової інформації до проблеми профілактики та ранньої діагностики раку молочної залози, які є запорука збереження здоров'я населення. Тому що саме попередження та рання діагностика має стати приорітетом держави в сфері боротьби з онкозахворюваннями.</p>
<p>Я просто хочу сказати, що Україна входить в першу десятку по кількості, по кількості захворюваних на рак. І у нас вже діагностовано в 2013 році було 16 з половиною тисяч жінок, 7 з половиною тисяч жінок з них померли! І тому це означає, що кожну годину від раку молочної залози помирає одна жінка! І ці кричущі цифри свідчать про те, що профілактика, саме профілактика раку молочної залози є невідкладною проблемою, яка потребує особливої уваги від держави і від усього суспільства.</p>
<p>Я хочу сказати, що проблемою такого високого рівня смертності є занедбаність та проблема доступу до якісного безкоштовного лікування. Проблема є комплексна. І я дуже прошу звернути Міністерство охорони здоров'я на цю проблематику. Тому що увага до власного здоров'я є ключовим елементом профілактики. А якісна рання діагностика, вона збереже життя.</p>
<p>Я хочу сказати, що депутати Верховної Ради готові надати уряду, Міністерству охорони здоров'я допомогу і підтримку у розробці відповідних програм. Більше того, депутати є сьогодні прикладом, які показують підтримку вирішення цієї проблеми.</p>
<p>У 2013 році вперше була започаткована і проведена інформаційна акція. Депутати Верховної Ради перерахували свою заробітну…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ІОНОВА М.М. … завершити. Свою заробітну плату на ремонт мамографа у Черкаському онкологічному диспансері. Також колега Марія Матіос, якій було виділено матеріальну допомогу на оздоровлення, вона придбала високочастотний хірургічний ніж для відділення раку молочної залози. Вже 200 операцій було зроблено! Тобто лише спільними зусиллями ми можемо допомогти, можемо вирішити цю проблему. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. І тепер хочу подякувати від Верховної Ради уряду, дякуємо за участь в роботі Верховної Ради. І всього вам найкращого! Плідної активної роботи!</p>
<p>Шановні колеги! Ще раз запрошую депутатів, хто знаходиться в кулуарах, зайти в зал. Зараз я хочу повідомити, що в президію надійшло звернення від двох фракцій. Депутатська фракція "Народний фронт" і депутатська фракція "Блок Петра Порошенка", звернення з вимогою оголосити перерву. Але вони готові, я прошу, вони просять замінити перерву виступом від трибуни. І я запрошую до слова Юрія Тимошенко для виступу, 3 хвилини, будь ласка.</p>
<p>&nbsp;</p>
<p>11:15:06</p>
<p>ТИМОШЕНКО Ю.В.</p>
<p>Так, друзі, прошу всіх згадати про те, що сьогодні рівно 40 днів від тої жахливої трагедії, яка забрала життя чотирьох дітей: не вояків, не дорослих мужчин, а чотирьох дітей. Їхні прізвища: Дебрін Ігор, Сласніков Дмитро, Костина Олександр і Дацюк Богдан. Прошу, згадаймо їх хвилиною мовчання.</p>
<p><i>(Хвилина мовчання) </i></p>
<p>Дякую.</p>
<p>Хочу згадати всім, що вони загинули не так за нас, як в першу чергу за торжество порядку і справедливості в нашій державні. Вони уберегли нашу державу від того, щоби вона не зірвалася в хаос беззаконня і тероризму. Я так само був на Майдані з першого і до останнього дня, і пам'ятаю першу сутичку на Банковій. 1 грудня 2013 року, коли ми так само стояли проти таких&nbsp; дітей, і ми кричали одне одному: "Хлопці, тиснемося, але не б'ємо, не б'ємо, бо це наші діти, не вони наші вороги".</p>
<p>І мені боляче було бачити, як в цій ситуації негідники, підлі, безчесні люди, користуючись тим, що ці діти стояли беззбройно і не чинили жодного опору, били, і били, і били їх кийками по голові, насолоджуючись тим, що вони робили. А потім, коли їм цього було мало, вони кинули в них гранатою. Кинули з одною метою – спровокувати їх на вогонь у відповідь. А діти стояли, стікали кров'ю, і не відповіли. І перемогли.</p>
<p>Тому що правда була на їхньому боці, честь їм і хвала за це.</p>
<p>І я прошу всіх підтримати нас у намаганні увічнити їхню пам'ять. "Народний фронт" просить всіх депутатів Верховної Ради підтримати звернення депутата Антона Геращенка наступного змісту: "Постанова Верховної Ради України "Про&nbsp; увічнення пам'яті бійців Національної гвардії України, які загинули 31 серпня 2015 року у стін Верховної Ради України, захищаючи свободу та&nbsp; демократію в Україні.</p>
<p>З метою увіковічення пам'яті бійців Національної гвардії України, які&nbsp;&nbsp;&nbsp;&nbsp;&nbsp; загинули 31 серпня&nbsp; 2015 року у стін Верховної Ради України, захищаючи&nbsp; свободу та демократію в&nbsp; Україні Верховна Рада України…</p>
<p>&nbsp;</p>
<p>ГОЛОВУЮЧИЙ. Будь ласка, давайте хвилину завершити.</p>
<p>&nbsp;</p>
<p>ТИМОШЕНКО Ю.В. …прояви насильства та тероризму за&nbsp; політичними або іншими мотивами.</p>
<p>Доручити керівництву Верховної Ради України розглянути питання щодо створення пам'ятної дошки у стін Верховної Ради з зазначенням&nbsp; прізвищ чотирьох загиблих бійців Національної гвардії України: Дебріна, Сластінкова, Костини і Дацюка.</p>
<p>Ця постанова набирає чинності з дня її прийняття".</p>
<p>І ще мене дуже обурює одна обставина, чому за всі&nbsp; ці 40 днів з боку людей, які є в цій&nbsp; Раді, і є дотичні до цього злочину, не пролунало жодного простого людського слова: "Пробачте, не розрахували, не вберегли, не хотіли". Я цього жодного слова не почув і я осуджую цих людей за таке свинство з їхнього боку. Нехай їм буде соромно. Слава Україні!</p>
<p>&nbsp;</p>
<p>ГОЛОСИ ІЗ ЗАЛУ. Героям слава!<i> </i></p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, ми зараз переходимо до порядку денного. Я прошу депутатів зайти в зал. (Оля, будь ласка, постанову. Постанову свою, у мене ж вона не…)</p>
<p>Шановні колеги, до мене звернулись депутати з проханням, щоб ми провели тестове&nbsp; голосування перед <a name=Temp></a>тим, як розпочати розгляд питань. В нас надзвичайно важливі питання зараз – це і Постанова про забезпечення безперешкодної діяльності ЗМІ у передвиборчий період, і ряд інших законопроектів. Але для того, щоб ми змогли їх повноцінно обговорювати… я просив би, перш за все, зайти в зал, і потім ми проведемо голосування. Прошу заходити в зал депутатів, які є в кулуарах, прошу займати свої робочі місця.</p>
<p>Я ще раз запрошую всіх депутатів в зал зайти і зайняти робочі місця. Прошу заходити в зал.</p>
<p>Шановні колеги, чи готові до сигнального голосування? Я ще почекаю 30 секунд, будь ласка.</p>
<p>Шановні колеги, давайте, поки депутати збираються, в нас першою мала стояти Постанова 2497а. І просто з доповіддю з цього приводу я запрошую до слова Олю Червакову. Наголошую ще раз: я не починаю розгляд питання, я лишень запрошую до слова з приводу даної постанови депутата Ольгу Червакову - це не є розгляд питання, - щоб вона виступила, поки депутати збираються. І закликаю ще раз усіх депутатів зайти в зал для тестового голосування.</p>
<p>Будь ласка, 3 хвилини, Ольга Червакова.</p>
<p>&nbsp;</p>
<p>11:23:30</p>
<p>ЧЕРВАКОВА О.В.</p>
<p>Шановні колеги, ми з вами вже увійшли в передвиборчу кампанію, і вона вже триває досить довго, але ми забули зробити одну дуже важливу річ, яка регламентує діяльність засобів масової інформації під час виборчої кампанії. Кожного разу кожен парламент приймав постанову про заборону перевірок засобів масової інформації фіскальними органами та Національною радою. Чому? Тому що… на період. Тому що такі перевірки могли використовуватися певними чиновниками як тиск на засоби масової інформації і унеможливити свободу слова під час волевиявлення і під час підготовки до волевиявлення.</p>
<p>Таку постанову в минулих скликаннях ініціював Микола Томенко, колишній голова комітету профільного. Зараз під такою постановою підписалися абсолютно всі члени нашого Комітету з питань свободи слова та інформаційної політики, підписалися інші депутати, не з комітету, позафракційні.</p>
<p>Ми виходимо з того, що треба поставити запобіжники, для того щоб засоби масової інформації не стали зручною мішенню для політиків з обох боків, з усіх боків, я би сказала.</p>
<p>Я вас дуже прошу, шановні колеги, мобілізуйтеся зараз, зайдіть до зали&nbsp; і проголосуйте за цю постанову. Навіть за часів диктатури Януковича така постанова голосувалася всіма парламентами, починаючи… я пам'ятаю, ще з Кучми. Якщо ми її зараз не проголосуємо, це буде ганьба українського парламенту.</p>
<p>Я хочу зацитувати для стенограми, що саме мається на увазі.</p>
<p>"Кабінету Міністрів України вжити заходів щодо припинення перевірок відповідними службами органів виконавчої влади і державними установами засобів масової інформації на період проведення передвиборної кампанії з виборів депутатів місцевих рад та сільських, селищних, містких голів у 2015 році.</p>
<p>Рекомендувати Державній фіскальній службі та Національній раді України з питань телебачення та радіомовлення відмінити графіки перевірок телерадіоорганізацій на період цієї передвиборчої кампанії."</p>
<p>Шановні колеги, я дуже прошу вас підтримати. Це технічний документ. Це просто виявлення волі парламенту на те, що ми хочемо, щоби під час передвиборчої кампанії принципи свободи слова і рівного&nbsp; доступу всіх суб'єктів виборчого процесу були дотримані.</p>
<p>Дякую за увагу. Прошу підтримати.</p>
<p>&nbsp;</p>
<p>&nbsp;ГОЛОВУЮЧИЙ. Шановні колеги, очевидно, по такому питанню, яке&nbsp; озвучила&nbsp; Ольга Червакова, немає опозиції, немає&nbsp; влади, мають бути всі однаково&nbsp; зацікавлені в подібній постанові. Тому я ще раз прошу депутатів, зараз там з "Народного фронту" хтось вийшов, зайти в зал, приготуватись до сигнального голосування. Ця постанова має… я не ставлю… <i>(Шум у залі) </i></p>
<p>Це сигнальне голосування: чи ми можемо перейти взагалі до обговорення цього&nbsp; питання.&nbsp;</p>
<p>Отже, готові? Прошу приготуватись. Я прошу взяти участь в сигнальному голосуванні кнопкою "за". Будь ласка,&nbsp; голосуємо. Включіть систему "Рада". Голосуємо. Прошу взяти участь в голосуванні. Будь ласка.</p>
<p>&nbsp;</p>
<p>11:26:57</p>
<p>За-166</p>
<p>Я ще раз проведу сигнальне голосування.</p>
<p>Будь ласка, хто не встиг, ще раз проводимо сигнальне голосування. Будь ласка, прошу взяти участь у голосуванні. Прошу включити систему голосування, прошу ще раз. Будь ласка, прошу взяти участь у голосуванні. Будь ласка.</p>
<p>&nbsp;</p>
<p>11:28:01</p>
<p>За-177 <i>(Шум у залі)</i></p>
<p>Шановні колеги, просять депутати деякі, що вже підходять, ще кілька хвилин. У той період я прочитаю оголошення, які надійшли. І ще раз наголошую: прошу всіх депутатів заходити, хто є в кулуарах. Я зараз прочитаю кілька оголошень. Просять кілька хвилин, щоб депутати встигли підійти. І прошу депутатів заходити в зал. А я зараз зачитаю оголошення, які надійшли в президію.</p>
<p>Шановні колеги, підійшли депутати ще?</p>
<p>Так, депутати підходять. Давайте, поки депутати підходять, я ще дам одну хвилини Вікторії Сюмар.</p>
<p>Будь ласка, Вікторія Сюмар. Включіть мікрофон.</p>
<p>&nbsp;</p>
<p>11:30:51</p>
<p>СЮМАР В.П.</p>
<p>Колеги, ну, ми маємо шанс увійти як перший парламент в історію, який за час виборчої кампанії не проголосував Постанову про заборони перевірки засобів масової інформації. Цього не було ще жодного разу! Вчора в шостій вечора всі захотіли додому. Потім ще раніше всі захотіли 3 тижні не працювати. В п'ятницю ніхто не хоче взагалі приходити в зал. І ми бачимо, яка кількість депутатів сьогодні є у Верховній Раді.</p>
<p>У мене величезна пропозиція є до керівництва парламенту, до вас, Андрій Володимирович. Андрій Володимирович, Андрій Володимирович! У мене є пропозиція в тому числі і до колег журналістів. Сьогодні оприлюднити чітко інформацію про всіх депутатів, які відсутні в залі парламенту у робочій день і неспроможні ухвалювати рішення, які критично необхідні під час виборчої кампанії!</p>
<p>&nbsp;</p>
<p>ГОЛОВУЮЧИЙ. Запрошую всіх депутатів зайти в зал, хто в кулуарах є. І зараз, поки депутати збираються, я надаю слово міністру Юрію Стецю, який залишився після "години з Урядом", щоб бути з нами. Будь ласка, включіть мікрофон,&nbsp; Юрій Стець.</p>
<p>Включіть, будь ласка, мікрофон, напевно, сусідній. Пане Юрій.</p>
<p>&nbsp;</p>
<p>11:32:23</p>
<p>СТЕЦЬ Ю.Я.</p>
<p>Бачте, я давно не був у залі, а виявляється кнопка є.</p>
<p>Друзі, я вас прошу ще раз, закликаю так само як голова комітету Вікторія Сюмар, проголосувати&nbsp; за цю постанову. Це буде ганьба нам всім. Згадайте часи Януковича, навіть&nbsp; тоді представники влади голосували&nbsp; за те, щоб канали, які показували опозицію, якою ми тоді&nbsp; були,&nbsp; щоб канали, які показували опозицію, не перевіряла податкова і інші фіскальні органи. Я вас дуже прошу.</p>
<p>Так само звертаюся до опозиції, підтягніть&nbsp; там&nbsp; свої ряди, ви у тому не менше зацікавлені. І так само звертаюся до журналістів, кожен депутат, який не проголосує,&nbsp; запишіть його прізвище і розумійте, що, насправді, ці люди, яких і ви у тому числі обирали, несуть відповідальність за свободу слова в Україні.&nbsp; Закликаю всіх, будь ласка, давайте не перетворювати нову Україну і не повертати її до тих часів, коли всі говорили про те, що&nbsp; в Україні немає свободи слова&nbsp; і є тиск на професію.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги… <i>(Шум у залі) </i>&nbsp;Нема що обговорення, товариство.&nbsp; Будь ласка, зараз&nbsp; ми проведемо ще одне тестове голосування.</p>
<p>Будь ласка,&nbsp; Абдуллін, одну хвилину.</p>
<p>&nbsp;</p>
<p>11:33:48</p>
<p>АБДУЛЛІН О.Р.</p>
<p>Абдуллін, "Батьківщина". Я хочу сказати, що у нас&nbsp; не вистачає тут людей, скажіть мені, а хто дає команду перевіряти ЗМІ?&nbsp; Про що ми зараз&nbsp; говоримо, якщо тут немає людей, хай уряд, є міністр тут присутній, і вирішать&nbsp; тут питання&nbsp; на рівні уряду – не перевіряти засоби&nbsp; масової інформації під час виборів. Це абсолютно спокійно вирішується.</p>
<p>&nbsp;</p>
<p>ГОЛОВУЮЧИЙ. Шановні колеги, я запрошую ще раз провести сигнальне голосування. Я прошу депутатів змобілізуватись, зайняти робочі місця. Готові, так?&nbsp; Я прошу депутатів усіх&nbsp; зайняти робочі місця. І прошу, товариство,&nbsp; ще раз взяти участь в сигнальному голосуванні. Якщо не буде достатньої кількості голосів, на жаль, ми не зможемо розглядати постанови. Я прошу змобілізуватись і прошу проголосувати. Шановні колеги, голосуємо, сигнальне голосування. Будь ласка.</p>
<p>&nbsp;</p>
<p>11:35:13</p>
<p>За-195</p>
<p>Давайте ми попросимо Олю Червакову зачитати звернення. Просто звернення зачитати з цього приводу.</p>
<p>Шановні колеги! Переходимо до обговорення питань порядку денного. Можливо, під час обговорення депутати підійдуть. І прошу закликати депутатів, не президію закликати, а закликати членів колег по фракції зайти в зал. Зараз я…</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>11:37:20</p>
<p>ГОЛОВУЮЧИЙ. Шановні колеги, я знаєте, що? Я думаю, що те, що Ольга… Хвилину уваги, будь ласка! Те, що Ольга Червакова зараз вносила Постанову про заборону перевірки ЗМІ під час виборчої кампанії, ми зробимо, таким чином, я звернусь від імені українського парламенту до голови ДФС України офіційним листом і все те, що… і Прем'єр-міністра, і те, що зафіксовано в постанові, це буде позиція українського парламенту з проханням того, щоби не проводити перевірки ЗМІ. А якщо, не дай Бог, такі перевірки будуть, то ми будемо там робити виїзне засідання комітету, в тому засобі масової інформації, для того, щоб з'ясувати, хто там намагається зловживати цими речами.</p>
<p>Немає заперечень? Уряду, Нацраді і до… До уряду, до Нацради, до ДФС. Сьогодні я підпишу це звернення.</p>
<p>Юрій Стець, міністр інформації є. Будь ласка.</p>
<p>&nbsp;</p>
<p>СТЕЦЬ Ю.Я. На найближчому засіданні уряду ми внесемо цю постанову в уряд і спробуємо зробити це через уряд.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Все. Я думаю, ми це питання врегулювали.</p>
<p>Дякую.</p>
<p>Андрій Володимирович, продовжуйте вести. Давайте, у нас є ряд законопроектів, ми сьогодні можемо їх обговорити, для того, щоби сформувати позицію до голосування.</p>
<p>Будь ласка, Андрій Володимирович.</p>
<p>&nbsp;</p>
<p>Веде засідання Перший заступник Голови Верховної Ради України</p>
<p>А.В.ПАРУБІЙ</p>
<p>&nbsp;</p>
<p>11:38:42</p>
<p>ГОЛОВУЮЧИЙ. Будь ласка, 2319а – проект Закону про внесення змін до деяких законів України (щодо уточнення деяких положень). Є пропозиція розглянути за скороченою процедурою. Я прошу зайняти свої робочі місця і прошу приготуватись до голосування.</p>
<p>Отже, прошу підтримати пропозицію розгляду даного питання за скороченою процедурою. Будь ласка, прошу голосувати. Прошу взяти участь у голосуванні. Голосуємо.</p>
<p>&nbsp;</p>
<p>11:39:24</p>
<p>За-123</p>
<p>Так розпочинаємо за повною процедурою. Запрошую до доповіді голову Фонду державного майна України Білоуса Ігоря Олеговича.</p>
<p>Будь ласка.</p>
<p>&nbsp;</p>
<p>11:40:16</p>
<p>БІЛОУС І.О.</p>
<p>Вельмишановний Володимире Борисовичу, шановні народні депутати, на ваш розгляд вноситься проект Закону України про внесення змін до деяких законів України щодо уточнення положень 2319а від 09.07.2015.&nbsp; Закон розроблено на виконання Коаліційної угоди депутатських фракцій Верховної Ради України восьмого скликання, програми діяльності Кабінету Міністрів. Законопроектом пропонується внести комплексні зміни до базового Закону України з питань приватизації – "Про приватизацію державного майна" та доповнити і уточнити повноваження уряду та фонду визначеними відповідними законами в частині залучення радників та підготовки до приватизації та продажу об'єктів.</p>
<p>Законопроект спрямовано на посилення захисту національних інтересів у процесі приватизації. Передбачено не допускати у якості покупців як фізичних, так і юридичних осіб з держави-агресора.</p>
<p>Розширено обов'язковість розкриття інформації про кінцевих власників незалежно від розміру пакету акцій, який придбається. Законопроект містить нові та прозорі правила продажу стратегічних об'єктів, зокрема для недопущення дроблення пакетів акцій акціонерних товариств групи "В" та "Г".</p>
<p>Пропонується виключити норму стосовно обов'язкового пропонування для продажу на фондових біржах пакетів акцій розміром 5-10 відсотків статутного капіталу до проведення конкурсу. Врегульовується спосіб продажу акцій товариства об'єктів групи "В", державна частка в статутному капіталі яких становить від 25 плюс 1 відсотків до 50 відсотків.</p>
<p>Розширюється коло об'єктів приватизації, до підготовки до продажу яких можуть залучатися радники. Для економії витрат з державного бюджету на залучення радників передбачено можливість оплати послуг радника за рахунок коштів міжнародних організацій та з інших незаборонених законодавством джерел за рішенням Кабінету Міністрів&nbsp; України.</p>
<p>Прийняття закону дасть змогу запровадити принципову норму&nbsp;&nbsp; прозору… принципово нову прозору приватизацію, підвищити економічну ефективність продажу об'єктів та&nbsp; збільшити надходження до державного бюджету в складний для держави час. Надіюсь на розуміння та підтримку, шановний народних депутатів. Прошу підтримати.</p>
<p>В кінці хочу сказати, що якщо все зробимо правильно, заробимо порядку 30 мільярдів гривень наступного року. Будь ласка, підтримайте цю&nbsp; серйозну зміну.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>11:43:06</p>
<p>ГОЛОВУЮЧИЙ. Колеги, будь ласка,&nbsp; запишіться на запитання до виступаючого. Три хвилини на запитання. Будь ласка, колеги, запитання–відповіді.</p>
<p>Будь ласка, народний депутат Голуб.</p>
<p>&nbsp;</p>
<p>11:43:11</p>
<p>ГОЛУБ В.В. Владислав Голуб, фракція "Блок Петра Порошенка", Черкащина, 197 виборчий округ.</p>
<p>Шановний доповідачу, скажіть, будь ласка, відносно залучення радників щодо так званої малої приватизації, а чи передбачає зазначений&nbsp; законопроект залучення таких радників до&nbsp; малої приватизації, а не тільки приватизації великих об'єктів. Дякую.</p>
<p>&nbsp;</p>
<p>11:43:41</p>
<p>БІЛОУС І.О. Даний закон говорить тільки про радників, про групи "Г" і "В" – це&nbsp; стратегічні підприємства і велика… І енергетика. Мала приватизація, зараз ми опрацьовуємо, робимо інвентаризацію і пробуємо залучити альтернативні варіанти залучення радників, але які будуть працювати не з державного бюджету.</p>
<p>Ми говоримо про&nbsp; малу приватизацію, в основному це&nbsp; на 95 відсотків –&nbsp; нерухомість, об'єкти нерухомості. І ми би хотіли залучити по можливості приватний сектор, ріелторів і інші механізми, які допоможуть ефективно продавати ці&nbsp; об'єкти, яких у нас тисячі.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Михайло Головко.</p>
<p>&nbsp;</p>
<p>11:44:16</p>
<p>ГОЛОВКО М.Й. Прошу передати слово Іллєнку.</p>
<p>&nbsp;</p>
<p>ГОЛОВУЮЧИЙ. Андрій Іллєнко.</p>
<p>&nbsp;</p>
<p>11:44:19</p>
<p>ІЛЛЄНКО А.Ю. Андрій Іллєнко, Всеукраїнське&nbsp; об'єднання "Свобода". У мене до запитання до голови Фонду державного майна щодо цього законопроекту. Цим законопроектом пропонується виключити пункти щодо обов'язкового пропонування для&nbsp; продажу на фондових біржах пакета акцій&nbsp; акціонерних товариств розміром 5-10 відсотків статутного капіталу до&nbsp; проведення конкурсу з метою визначення&nbsp; ринкової вартості пакета акцій об'єктів приватизації групи "Г" та "В". Насправді, для того, щоб було зрозуміло глядачам, мова йде про те, що певний невеликий відсоток акцій вноситься на фондовий ринок для того, щоб зрозуміти, скільки реально коштує цей об'єкт на ринку, і після цього вже відбувається продаж. І це стосується саме стратегічних підприємств.</p>
<p>Чому ви скасовуєте цю процедуру, який сенс скасування цієї процедури? Для того, щоб подешевше продати олігархам ці підприємства чи для того, щоб було незрозуміло, яка їхня реальна вартість? Поясніть, будь ласка.</p>
<p>&nbsp;</p>
<p>11:45:19</p>
<p>БІЛОУС І.О.</p>
<p>Дякую за запитання.</p>
<p>Відповідь дуже проста. На даний момент у нас фондовий ринок знаходиться, практично, у нерозвинутій формі, і коли в нас запрацює в повній мірі фондовий ринок, як це відбувалося в Польщі і відбувається, я думаю, ми можемо повернутися до цієї норми і навіть збільшити ці&nbsp; відсотки.</p>
<p>На&nbsp; сьогоднішній день ця норма є неефективною, і вона тільки збентежує міжнародних інвесторів, які не хочуть йти потім в приватизацію, коли відбувається цей продаж. Тобто ця норма народилась не тільки в нашому кабінеті, а це родилося таке бачення після масштабних обговорень з західними інвесторами, з консультантами і так далі. Тобто це є, фактично, реальність на сьогоднішній день. Я не бачу змісту продавати 5 відсотків ОПЗ сьогодні перед тим, як ми маємо більше десяти стратегічних покупців на пакет 99,7 відсотків. Я вважаю, що&nbsp; це, ну, нонсенс. Тому ми пропонуємо таку норму.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, Олена Сотник, "Самопоміч".</p>
<p>&nbsp;</p>
<p>11:46:09</p>
<p>СОТНИК О.С.</p>
<p>У мене питання стосується щодо радників, знову ж таки. У статті 16 ви пропонуєте зміни, які стосуються призначення цих радників і обрання. Якщо раніше мова йшла про конкурсний добір, то на сьогоднішній день радники визначаються за рішенням Кабінету Міністрів. Немає жодного критерію, що це будуть за радники, як вони будуть визначатися і як зможе контролювати і Верховна Рада, і суспільство призначення цих радників, якість цих радників і, відповідно, у подальшому, коли буде оплата цих радників, яким чином буде визначатися ця оплата? Тому що ви лише посилаєтесь на широке коло джерел, але не визначаєте жодних критеріїв. Поясніть, будь ласка, ці моменти.</p>
<p>&nbsp;</p>
<p>11:47:00</p>
<p>БІЛОУС І.О.</p>
<p>Дивіться, всі радники щодо групи "Г" і "В" будуть вибиратися виключно на конкурсній основі з суперпрозорими показниками, шкалами і так далі. Мова йде про великі інвестиційні банки, які будуть залучатися на ці об'єкти, які коштують там сотні мільйонів доларів, так. От буквально сьогодні ми об'явимо про вибір інвестиційного банку на ОПЗ, я можу це в залі сказати, що це буде UBS інвестиційний банк, тобто це провідний інвестиційний банк у світі. <i>(Шум у залі)</i> Ні, ну, чому? Ми покажемо повністю всі, дивіться, колеги. Давайте, давайте не влаштовувати дискусій. Колеги!</p>
<p>&nbsp;</p>
<p>ГОЛОВУЮЧИЙ. Дякую. Дякую.</p>
<p>Будь ласка, Альона Бабак, "Самопоміч". Будь ласка, останнє запитання, Альона Бабак.</p>
<p>&nbsp;</p>
<p>11:47:51</p>
<p>БАБАК А.В.</p>
<p>Прошу передати слово Руслану Сидоровичу.</p>
<p>&nbsp;</p>
<p>ГОЛОВУЮЧИЙ. Будь ласка, Руслан Сидорович – останнє запитання.</p>
<p>&nbsp;</p>
<p>11:48:14</p>
<p>СИДОРОВИЧ Р.М.</p>
<p>Шановний пане голово Фонду державного майна! Я би радше хотів бачити на цій трибуні не вас, а міністра, міністра економіки. Питання по недопуску російського капіталу. Та норма, яка є записана в даному законопроекті, ми з вами спілкувалися, вона є абсолютно недієва. Будь-який юрист-корпоративщик вам зараз на коліні намалює 50 схем, яким чином російський капітал зможе зайти.</p>
<p>Це є питання не тільки санкцій. Це є питання національної безпеки. У нас російський капітал вже окупував телекомунікаційні, фінансові і інші стратегічно важливі питання для держави.</p>
<p>&nbsp;</p>
<p>11:49:01</p>
<p>БІЛОУС І.О.</p>
<p>Це давайте я відповім на це питання. В цьому законі пропонуються якраз ті кваліфікаційні норми, по яких ми будемо відбирати тих інвесторів, які будуть приймати участь в стратегічній приватизації. Буде створена робоча група за участю правоохоронних органів, в тому числі і контррозвідка, і фінансовий моніторинг, і СБУ, і так далі, які будуть приймати участь в цій робочій групі.</p>
<p>Ми разом всі будемо розглядати ці підтвердні документи всіх потенційних інвесторів і колегіально вирішувати, кого ми допускаємо до приватизації, кого ми не допускаємо. Дякую.</p>
<p>&nbsp;</p>
<p>ГОЛОВУЮЧИЙ. Дякую. Займіть своє місце, будь ласка, в ложі уряду. Запрошую до співдоповіді секретаря Комітету з питань економічної політики Богдана Матківського, будь ласка.</p>
<p>&nbsp;</p>
<p>11:49:46</p>
<p>МАТКІВСЬКИЙ Б.М.</p>
<p>Комітет з питань економічної політики на засіданні 15 липня розглянув поданий Кабінетом Міністрів&nbsp; України&nbsp; проект Закону&nbsp; України про внесення змін до деяких законів України&nbsp; (щодо уточнення деяких&nbsp; положень).</p>
<p>Слід наголосити на тому, що запропоновані проектом зміни до законодавства з питань приватизації передбачено Планом законодавчого забезпечення реформ в Україні, Програмою Кабінету Міністрів&nbsp; України, які схвалені Верховною Радою&nbsp; України та передбачені в Коаліційній угоді.</p>
<p>Комітет прийняв рішення рекомендувати Верховній Раді України&nbsp; зазначений&nbsp; законопроект&nbsp; за основу. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, запишіться… Є запитання у нас до&nbsp; доповідача, секретаря комітету? Немає? Немає. Будь ласка, займайте своє місце.&nbsp;</p>
<p>Будь ласка, від фракцій&nbsp; запишіться, будь ласка. Будь ласка, записуйтесь. Будь ласка,&nbsp; Ігор Гузь, "Народний фронт".</p>
<p>&nbsp;</p>
<p>11:51:06</p>
<p>ГУЗЬ І.В.</p>
<p>Пане Гройсман, у мене по процедурі виступ. Кого ми дуримо, гляньте, хто зараз присутній у залі. Це ганьба!&nbsp;&nbsp; От я вам хочу зробити&nbsp; зауваження як Голові парламенту. Ви знаєте, що сьогодні&nbsp; в&nbsp; п'ятницю, в робочий день, в Запоріжжі засідає бюджетний&nbsp; комітет. І&nbsp; 25 наших колег&nbsp; вчора туди полетіли. Це що таке!? Я знаєте, чому&nbsp; можу говорити, тому що у мене&nbsp; за цей рік там, де пропуск засідань – нуль.&nbsp; Я&nbsp; стовідсотково&nbsp; ходжу на роботу. Ми зараз&nbsp; дуримо народ, дуримо&nbsp;&nbsp; один одного. І цей парламент розбіжиться і будуть перевибори не тому, що у нас&nbsp; тут проблема між коаліцією і опозицією, а тому що&nbsp; ми плюємо&nbsp; людям в очі. І зараз тут&nbsp; присутні&nbsp; 100 з гаком людей, а ми зараз дуримо народ. І я хочу вас попросити в першу чергу не допускати такого, щоб&nbsp;&nbsp; зараз наші колеги в Запоріжжі засідають, а ми тут.</p>
<p>Це ганьба, вибачте! Але це по процедурі. Дякую.</p>
<p>&nbsp;</p>
<p>ГОЛОВУЮЧИЙ. Шановний Ігор Володимирович, я дякую вам за… В принципі ми з вами однодумці в тому, що я про це сказав на самому початку засідання. Шановні друзі, робота народного депутата України – це його обов'язок: брати участь у пленарних засіданнях, у роботі комітетів. І сьогодні ми проводимо обговорення законів в прямому ефірі за участю народних депутатів.</p>
<p>Тому завдання кожного народного депутата – виконувати свій обов'язок. А інші питання, в тому чи це цікавить народного депутата або ні, є персональне голосування, є персональні виступи. І кожен депутат несе відповідальність. І ми нікого тут не дуримо, тому що ті, хто присутні в залі, беруть повноцінну участь в обговоренні важливих законопроектів.</p>
<p>Але, я вважаю, і це питання до керівництва комітетів, що планувати будь-які виїзні засідання у час пленарних тижнів недопустимо і неправильно. Але це питання до керівництва комітетів. Я вашу позицію підтримую. Пленарне засідання – це пленарне засідання.</p>
<p>Але, вибачте, якщо на минулому тижні комітетському в комітетах ми отримали засідання тільки п'яти комітетів, то це питання належного виконання своїх обов'язків голів комітетів. І я ще раз хочу сказати: у мене немає повноважень прямого впливу на народного депутата або на його бажання або небажання брати участь у засіданні, у засіданні Верховної Ради або засіданні комітетів.</p>
<p>Але я хочу підкреслити, незалежно від того, що у мене немає достатніх повноважень впливу на депутатів, прогульників в тому числі, я з цим миритись не збираюсь! І я переконаний у тому, що саме публічність, робота з громадськими організаціями дозволять нам засобами масової інформації навести в цьому питанні порядок і персоналізувати відповідальність кожного з тих, хто обрався до парламенту і вважає це привілеєм, а не звичайною, нормальною, якісною роботою. Дякую, шановні колеги.</p>
<p>Є голова бюджетного комітету Андрій Павелко. Згадали сьогодні бюджетний комітет. Будь ласка, репліку, і продовжуємо обговорення від фракцій.</p>
<p>&nbsp;</p>
<p>11:54:56</p>
<p>ПАВЕЛКО А.В.</p>
<p>Добрый день. В качестве реплики.</p>
<p>Сегодня бюджетный комитет здесь находится, но по окончанию заседания все выезжают, действительно, будет выездных два заседания: в Запорожье и в Днепропетровске. Но это будет в непленарные дни работы в зале. И не надо перекручивать факты. Так что сегодня работа, все здесь, здесь находятся все члены бюджетного комитета, и, кто имеет возможность, сегодня здесь находится в зале. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, давайте так. Що стосується бюджетного комітету, зрозуміло. Але в слова народного депутата, колеги Гузя є правда, ну, ми ж це знаємо, що є питання… Я не говорю зараз про комітет… що є питання відвідуваності народних депутатів… <i>(Шум у залі)</i></p>
<p>&nbsp;Колеги! Колеги! Колеги! Шановні колеги народні депутати! А ви спробували щось говорити тоді, коли кричать в залі? Спробували колись? От якщо ми тихіше поводимо себе, ми якісніше працюємо. І культура парламенту, і відродження парламентаризму саме знаходиться в цьому парламенті, отут, і ми з вами її маємо формувати.</p>
<p>Будь ласка, Олег Барна, "Блок Петра Порошенка". Ми голосувати сьогодні не будемо цей закон, ми пройдемо процедуру його обговорення.</p>
<p>&nbsp;</p>
<p>11:56:38</p>
<p>БАРНА О.С.</p>
<p>Мій виступ буде стосуватися взагалі діяльності уряду, і тому перше питання, з яким я зустрівся, це вчора що вимагали наші фермери, наші господарі землі, які тримають Україну і село.</p>
<p>Конституційна заборона продажу землі, перетворенню її в товар унеможливить будь-які корупційні схеми з землею. Тому питання землі – це є питання, яке ідентифікує нас як національність. Земля – це національне багатство, котре повинно належати саме країні, народу, а не&nbsp; окремим грошовитим мішкам.</p>
<p>І якщо ми, дійсно, піклуємося про&nbsp; землю і село, то&nbsp; потрібно відкинути ці цинічні брехні та зобов'язати затвердити і саме дієву державну програму&nbsp; допомоги&nbsp; дрібним фермерам. Обмежити до тисячу гектарів площі аграрних підприємств, заборонити будь-які допомоги агрохолдингам, аграрним підприємствам заборонити використовувати їхні маніпуляції над земельними паями.&nbsp; Земля належить народу України і саме прибуток&nbsp; від неї повинен отримувати народ, а не певні аграрні клани.</p>
<p>Стратегічні галузі нашої країни – це галузі України оборонної промисловості, галузі військово-промислового комплексу, галузі транспорту, енергетики, нафтопереробної промисловості й залізниці, зокрема і спиртової. І якщо ці постійно рентабельні галузі, починаючи ще за Союзу, Януковича, Ющенка були прибутковими, а зараз вони є нібито нерентабельними, то це питання стосується уряду і Прем’єр-міністра, який фактично керує цим урядом.</p>
<p>Тут одне з двох: або цими галузями і майном керують дилетанти, які не&nbsp; знають для чого доведуть, або Прем’єр-міністр разом з урядом штучно доводить ці підприємства до банкрутства з метою їх подальшої "прихватизації".</p>
<p>Заява уряду і&nbsp; Прем’єра про включення в закон запобіжних заходів щодо недопущення купівлі цих підприємств представниками&nbsp; країни-агресора виглядає для нас не просто наївним, а маніпуляційним, цинічним і насміхання над нашими… над нами, депутатами. Тому що хто заборонить первинному покупцеві цих підприємств перепродати їх тій самій Росії-агресору, представнику російського бізнесу? І що буде потім з нашими підприємствами і галузями стратегічними, то можем на прикладі подивитися Львівського автобусного заводу, якого вони порізали і розвалили, перетворили в руїни.</p>
<p>І якщо уряд протягом півроку не може навести порядок із конкурсом директора "Укрспирту", то про… що можна говорити про його роботу? Питання цього проведення конкурсу, це типове лице діяльності уряду. Тому, шановні, не можете навести порядок, роботу підприємств – сушіть весла на чолі з паном Яценюком. Дякую.</p>
<p>&nbsp;</p>
<p>ГОЛОВУЮЧИЙ. Сергій Власенко, "Батьківщина".</p>
<p>&nbsp;</p>
<p>12:00:00</p>
<p>ВЛАСЕНКО С.В.</p>
<p>Дякую. Шановні колеги, а я би хотів подякувати доповідачу, голові Фонду державного майна пану Ігорю Білоусу. Хотів би подякувати, в принципі, за чесність і відвертість, і правдивість.</p>
<p>Що сказав пан Ігор Білоус під час свого виступу? Він презентував закон, в якому каже: "Ми хочемо прозорі конкурси, але ми вже знаємо, хто буде переможцем цього конкурсу по ОПЗ". Він каже: "Ми не хочемо продавати 5 відсотків, бо ринку немає. А великі пакети ми продавати будемо, хоча ринку немає". Дякую, пане Ігорю, за таку відвертість. Ви просто не зовсім досвідчений чиновник, і ще не знаєте, як петляти в цих ситуаціях. Це, напевно, добре.</p>
<p>Але, якщо бути серйозним, насправді фракція "Батьківщина" не буде підтримувати жодної приватизації в будь-який спосіб стратегічних об'єктів сьогодні. Коли ринок лежить, коли немає реальної ціни на об'єкти, коли немає реальних інвесторів; а коли відбуваються одні маніпуляції насчет того. Чому приватний власник не може свій бізнес продати, бо каже: "Мені не дають нормальну ціну, бо не можу я знайти покупця на свій бізнес". А чому державні підприємства ми в цей час повинні продавати? Ми кажемо, що держава – не ефективний менеджер? Так ви призначаєте цих менеджерів. Якщо ви ставите туди крадіїв, які розкрадають державні підприємства, а потім хочете їх продати своїм за безцінь, – то це неправильно.</p>
<p>І, повертаючись до вчорашніх подій, вчора була заява, на яку не звернули увагу. Заява головного військового прокурора України пана Матіоса щодо приватизації Фондом державного майна "Науково-дослідного інституту електромеханічних приладів". Це в час війни, люди, головне підприємство з розробки та виготовлення засобів супутникового зв'язку військового призначення та компонентів для українського "джевеліну", протитанкової ракети "стугна", продали її компанії "Вентиляційні системи", тобто ми міняємо нашу зброю на вентиляційні системи…&nbsp; Увага! Колеги! Хто стоїть сядьте. За 16 мільйонів гривень, це 800 тисяч доларів США. Продали стратегічне підприємство, яке знаходиться в центрі Києва, яке коштує сотні мільйонів гривень. От ви таку приватизацію хочете? Ще хочете підтягувати іноземних радників яких ви вже знаєте, платити їм з невідомих джерел, це абсолютно ненормальна ситуація, пане голову Фонду державного майна. Але ще раз…&nbsp; До речі, пан Матіос зазначив, що вже порушено кримінальну справу, відкрито вірніше, кримінальне провадження, яке занесено до єдиного реєстру і чекаємо результатів. Але я сподіваюсь, що це не буде так як ми завжди боремося з корупцією. І що тут за це, під час війни, за таку оборудку люди сядуть. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Сидорович Руслан Михайлович, "Самопоміч".</p>
<p>&nbsp;</p>
<p>12:03:16</p>
<p>СИДОРОВИЧ Р.М.</p>
<p>Шановні колеги! Знаєте, що собою являє цей законопроект, який нам пропонується? Це продовження чергової безоплатної роздачі призових подарунків нашим олігархам. Ми далі продовжуємо намагатися впихнути за копійки державне майно.</p>
<p>Наша фракція категорично не буде підтримувати даний законопроект. Поясню коротко чому.</p>
<p>По-перше, питання національної безпеки це є не допуску російського капіталу. Я в минулому корпоративний юрист, я прекрасно зараз вам 50 схем на коліні намалюю як російський капітал зайде і придбає усі стратегічні підприємства, такі як Одеський портовий завод, такий як Дніпроенерго, підприємства які становлять національну безпеку.</p>
<p>Питання друге, це є процес залучення радників. Це не тільки питання необхідності прозорого залучення відповідних радників, це є питання довіри білого прозорого капіталу, білого прозорого інвестора західного, який на такі умови ніколи в житті не прийде в Україну і не буде тут нічого інвестувати, навіть близько не підійде. Ми вже кілька разів зустрічалися з Міністерством економіки, ми пояснювали яка філософія має бути приватизаці, яким чином, має бути виписаний цей процес, які мають бути фондові майданчики. Ми постійно намагаємося придумати свій велосипед, то з квадратними колесами, то з ромбіковими, а вони мають бути круглі.</p>
<p>Що таке приватизація? Це є угоди M&amp;A, так звані. Весь світ давно знає, як продавати бізнес і продавати активи з тим, щоби залучити адекватні кошти. А ми постійно намагаємося придумати свій варіант, яким чином &nbsp;запустити цей велосипед. Друзі, не поїде він!</p>
<p>Якщо ми хочемо від приватизації отримати реальні кошти, ми повинні змінити докорінно філософію приватизації як дрібної, як малої приватизації, так приватизації великих підприємств. Виписати гарантії неучасті російського капіталу, прозорого, об'єктивного залучення радників і тільки після того виставляти об'єкти на продаж.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Чижмар Юрій Васильович.</p>
<p>Галасюк, будь ласка.</p>
<p>&nbsp;</p>
<p>12:05:44</p>
<p>ГАЛАСЮК В.В.</p>
<p>Шановний головуючий! Шановні колеги! Міжнародні інвестори європейські, з якими ми постійно спілкуємося в діяльності нашого комітету питають, а для кого планується, взагалі, ця приватизація? От для кого вона планується в умовах, коли кредити вартують по 40 відсотків, коли корупція не стала меншою, коли податки є драконівськими, коли весь бізнес-клімат налаштований ворожнечо до інвестора?</p>
<p>Вона планується або для своїх друзів, для тих, хто стійкий до такого агресивного бізнес-клімату, або це повна дурня. За 3 копійки розпродати державні активи, в той час, коли вони взагалі вартують найменше.</p>
<p>У мене взагалі питання: чи знає Міністерство економіки, чи знає Фонд державного майна, що вони збираються продавати? Оті 1 тисяча 238 об'єктів, які занесені у Верховну Раду, перелік, які дозволити продавати, ви знаєте по скількох з них немає взагалі, у Міністерства економіки, фінансових показників?</p>
<p>Я надав офіційний запит щодо того, скільки там працює людей, скільки вони платять податків, які взагалі у них показники діяльності. По 804 з них немає показників. Можете собі уявити? Тобто вони не знають, що вони планують продати. Це раз.</p>
<p>Друге питання. Має бути абсолютно публічне обговорення, що планується продати і навіщо. Державі&nbsp; це має бути&nbsp; корисно в термінах&nbsp; створення&nbsp; робочих місць, збільшення випуску продукції, виходу на нові ринки, збільшення податкових надходжень. Де такий аналіз, ви мені скажіть?&nbsp; Як&nbsp; взагалі це можна так робити з&nbsp; кондачка? Це треба робити фахово і професійно.</p>
<p>Тепер по критеріях.&nbsp; Фракція&nbsp; Радикальної партії неодноразово наполягала на тому, що приватизувати&nbsp; потрібно ті підприємства, в яких критично не вистачає інвестиційних ресурсів. Якщо держава не може надати такі ресурси, немає&nbsp;&nbsp; у держави&nbsp;&nbsp; інвестицій для&nbsp; масштабного&nbsp; розвитку, тоді потрібно залучати інвестора. Це перше.</p>
<p>Друге. Коли потрібно мати доступ на зарубіжні ринки, що без того підприємство не може вижити, тоді &nbsp;треба приватизувати. І тільки у тому випадку, якщо це&nbsp; не можна зробити,&nbsp; тільки&nbsp; у тому випадку, якщо не допомагає&nbsp;&nbsp; зміна керівництва&nbsp; тих підприємств – ефективний менеджмент, перш за все треба&nbsp; уявити&nbsp; і показати і парламенту, і всій Україні, чим володіє народ України.&nbsp; Треба відзвітувати за виконання інвестиційних зобов'язань, а вже потім&nbsp; говорити про те, що продавати&nbsp; через приватизацію. Ну це ж&nbsp; безглуздя, у ті часи, коли найменше&nbsp; майно коштує,&nbsp; просто його віддати за&nbsp;&nbsp; 3 копійки. Жодна&nbsp; європейська держава не робить приватизацію просто для одноразового наповнення бюджету. Завжди це робиться для того, щоб залучити більш&nbsp; ефективного власника, який створить більше робочих місць, який буде платити більш високу заробітну платню, який буде&nbsp; більше&nbsp; давати до бюджету&nbsp; надходжень, який&nbsp; буде&nbsp; більше експорту робити до інших країн. Тому фракція Радикальної партії наполягає саме на такому економічно обґрунтованому&nbsp; підході до приватизації.&nbsp;</p>
<p>І останнє. Внесок державних підприємств&nbsp; до ВВП України. В Європі – це&nbsp; 10 відсотків…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 30 секунд. Завершуйте.</p>
<p>&nbsp;</p>
<p>ГАЛАСЮК В.В.&nbsp; В Європі – це&nbsp; 15 відсотків, а в Україні –&nbsp; 10. Тобто зайвою державної власності в Україні немає.&nbsp; Є просто неефективне&nbsp; управління цією власністю.</p>
<p>&nbsp;</p>
<p>ГОЛОВУЮЧИЙ. Дякую&nbsp; вам.</p>
<p>Шановні колеги,&nbsp; зараз&nbsp; будуть&nbsp; виступи від народних депутатів. Прошу уважно, до мене підходили з проханням&nbsp; надати слово,&nbsp; уважно записатися на виступи. Прошу записатися на виступи від народних депутатів. Будь ласка.&nbsp;</p>
<p>Корчинська Оксана.</p>
<p>Парасюк, будь ласка.</p>
<p>&nbsp;</p>
<p>12:09:52</p>
<p>ПАРАСЮК В.З.</p>
<p>Шановні колеги, я хочу сказати, що відповідальність за цим призначенням Голови держмайна, Фонду держмайна лежить перед всіма нами, тому що ми його приймали тут у Верховній Раді.</p>
<p>Але хочу добавити до слів Власенка. За 800 тисяч доларів продано 17 гектарів землі в Києві. Щоб ви розуміли, оце ота ціна. Подивіться, наскільки в них зараз панує цинізм. Вони приходять сюди у Верховну Раду, і вони через нас хочуть протиснути закон, бо їм щось не виходить приватизувати. Їм складно це робити. І вони хочуть полегшити цю процедуру.</p>
<p>Тому я хочу сказати, що в четвер у нас буде засідання&nbsp; Комітету по боротьбі з корупцією. Пане Голово, ми піднімемо це питання, щоби вас туди запросити і запитати, як ви дали на приватизацію ті підприємства, зараз про які ми говоримо. Щоб ви дали відповідь: кому, за скільки, хто був залучений? Але, щоб всі розуміли – це наша відповідальність. Всі, хто натискав кнопку "за". Це було зовсім недавно, коли всі казали, що будуть сильно реформовувати питання Фонду держмайна. Тому ми всі несемо за це відповідальність. І ми маємо зупиняти оті корупційні дії, які зараз відбуваються в фонді. Дякую за увагу. І дякую пані Корчинській за слово.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Різаненко Павло, "Блок Петра Порошенка".</p>
<p>&nbsp;</p>
<p>12:11:10</p>
<p>РІЗАНЕНКО П.О.</p>
<p>Вітаю, шановні колеги! Народний депутат Різаненко, заступник спецкомісії з питань приватизації. Спочатку щодо суті законопроекту. В цьому законопроекті міститься всього лише дві важливі норми. Перша – це відміна вимоги продажу малого міноритарного пакету на фондових біржах. І другий – це розповсюдження норми&nbsp; щодо можливості залучення радників не до однієї тільки групи як це було раніше, а щоб Фонд держмайна міг залучати радника при продажу будь-яких об'єктів.</p>
<p>Щодо першої норми. Ця норма була доцільна, поки в Україні існував Фондовий ринок. Тут багато людей, які мають відношення до Фондового ринку, знають, що в Україні його просто не існує. Тому купити оці пакети маленькі, які зараз хтось би десь би виставляв, ну, знаєте, є один-два покупці, це ті ж самі покупці, які будуть претендувати і на контрольний пакет, а фондовики нічого купувати не будуть. Тому виключення цієї норми в тих умовах, які є в цій країні воно в дійсності логічне.</p>
<p>Щодо залучення радників. Я розумію, тут всі супермени зібрались, хочуть контролювати все і відбір радника на продаж там якоїсь недобудови в Лубнах і так далі, і таке інше. Ну, давайте будемо реалістичними, це не функція парламенту, це функція Фонду держмайна. Вони саме й повинні цим займатися.</p>
<p>А тепер глобально щодо приватизації. Ви знаєте тут сидять цілі фракції, які сюди прийшли за фінансування людей, які нажились на приватизації. За 24 роки в цій країні виросло покоління людей, яке нічого не вміє тільки як красти, привласнювати і називати це&nbsp; приватизацією. Ми зробили велику помилку, що ми не провели приватизацію миттєво, як це зробили в країнах Східної Європи. Так вона ніколи і ніде&nbsp; не буває справедливою. Але ми, окрім того,&nbsp; що породили несправедливість, і вона&nbsp; породилась і у Великобританії, коли, вибачаюсь, була приватизація. Ми ще й створили це покоління, яке&nbsp; не може нажратись. Всі ці, вибачаюся, арбітражні&nbsp; керуючі, оцінщики, вибачаюсь депутати місцевих рад, які розпоряджаються землею теж приватизують. Це все дармоїди, які нічого не вміють. Сьогодні запитайте простого українця – уже скривджений менталітет, люди хочуть мати роботу чиновника, який ставить печатки на&nbsp; розпорядчих документах, і отримує за це гроші. От таке покоління приватизації.</p>
<p>З приватизацією потрібно закінчувати раз і назавжди.&nbsp; І щоб було нове покоління, яке щось створює, а не тільки вміє&nbsp; розкрадати.</p>
<p>&nbsp;</p>
<p>ГОЛОВУЮЧИЙ. Дякую. Тіміш Григорій Іванович передає Капліну.</p>
<p>&nbsp;</p>
<p>12:13:52</p>
<p>КАПЛІН С.М. Д</p>
<p>Дорогі співвітчизники! Шановні колеги! Не приватизація, а&nbsp; експропріація і націоналізація має стати основою стратегічної і економічної політики в нашій державі.</p>
<p>В минулому скликанні, я вніс законопроект про&nbsp; націоналізацію газових родовищ. Він не був&nbsp; поставлений на жодному засіданні Верховної Ради України. Було&nbsp; повне&nbsp; саботування, я абсолютно згодний з колегою в тому, що в українській політиці 99 відсотків власників це ті люди, які свого часу заробили основні свої кошти на грабанку українського народу, саме експропріація і націоналізація. Починаючи від аптечних мереж, які наживаються на здоров'ї українців, закінчуючи газовими родовищами – це є вікно, українське вікно в Європу. Якщо ми не візьмемось саме за цю стратегію, якщо ми не підемо&nbsp; назустріч побажанням простих, звичайних українців, у цій вимозі обох Майданів, у цій вимозі тих громадян, які воюють на фронті за Україну, ми ніколи не збудуємо, не закладемо основу новій економічній політиці.</p>
<p>І наступне. Я би хотів, щоб ми зареєстрували Тимчасову слідчу комісію у Верховній Раді України і перевірили діяльність усіх попередніх керівників Фонду державного майна України. І я запевняю вас, що після ваших&nbsp;&nbsp; заяв діяльності спроб віджати в українського народу припортовий завод, сотні інших важливих підприємств, буде так само що перевіряти керівництво діючого Фонду державного майна України.</p>
<p>Нам треба вносити Закон про мораторій будь-якої приватизації до того часу, коли буде за новим законом обраний новий парламент, в якому переможе Партія простих людей&nbsp; Сергія Капліна. <i>(Шум у залі)</i></p>
<p>&nbsp;</p>
<p>ГОЛОВУЮЧИЙ. Чижмарь Юрій Васильович.</p>
<p>&nbsp;</p>
<p>12:15:56</p>
<p>ЧИЖМАРЬ Ю.В.</p>
<p>Шановні колеги! Фракція Радикальної партії, Юрій Чижмарь. Зрозуміло, питання приватизації завжди було складне, гостре і проблемне. Я згоджуюсь з багатьма депутатами, які можуть навести сотні прикладів, коли за 20 років збагачувались на державних підприємствах, розкрадаючи власність держави, але ніколи не створивши на ньому жодного робочого місця. І це сама велика проблема приватизації, тому що ми знаємо випадки, коли у світі продають і за 1 долар, але при умові, що ти створюєш робочі місця, що ти створюєш&nbsp; галузь і ти піднімаєш ту економіку.</p>
<p>Що ми бачимо сьогодні? Ми призначили&nbsp; новий уряд, ми призначили нового керівника фонду майна,&nbsp; молодого із західною освітою. Але методи залишились ті самі. Сьогодні українські підприємства продають навіть не по вартості металобрухту, а за ціною в 5 разів менше металобрухту, тому що основним покупцем українських державних підприємств є саме збирачі металобрухту, які просто ріжуть під корінь це заводи. Питання: як іде оцінка, по якій ціні? Тому вся економічна криза, війна на сході використовуються тільки для того, аби обезцінити при оцінці майно, вирізати під металобрухт, заробляють бариги, але ні в якому випадку не піднімається та чи інша галузь.</p>
<p>Подивіться, що роблять зараз із спиртозаводами. Виносять на приватизацію підприємства, які були заборонені, спиртозаводи, з метою нібито розвитку біоетанолу та інших альтернативних палив в Україні. А насправді в Податковому кодексі, який пропонує сьогодні Кабінет Міністрів, закладають величезну суму акцизу на біоетанол – галузь, яка не розвинута. Хто при цій умові купить: біоетанолщики? Ні, це куплять металобрухтщики, які виріжуть весь спиртозавод під нуль. І райони Тернопільщини, Львівщини, Волині, Франківщини, Чернігівщини, Сумщини, Київщини, які сьогодні очікують, що ми піднімемо спиртову галузь і дамо цим районам робочі місця, отримають пусте місце, зароблять металобрухтщики.</p>
<p>Тому продаж конярства із-за землі, продаж спиртових заводів тільки із-за металобрухту – це сьогоднішня діяльність українського Фонду державного майна. Я вважаю, що з цією порочною практикою треба припиняти. Приватизацію зараз не можна проводити в тій формі, допоки ми докорінно не розберемося в принципах і засадах приватизації.</p>
<p>Тому Радикальна партія не підтримує даний законопроект і взагалі хотіла би, щоб Фонд державного майна в особі Білоуса переоцінили підходи до української приватизації, приватизації українського майна. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До слова запрошується Кошелєва Альона. Передає слово Ляшку Олегу. Будь ласка.</p>
<p>&nbsp;</p>
<p>12:18:38</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги народні депутати, ті, які залишилися ще в залі! Шановні громадяни України! Питання приватизації – це ключове питання існування взагалі нашої держави. Згадайте, як у 90-ті роки за ваучери розтягнули все державне майно. З'явилося 10 кланів олігархічних, і наслідком господарювання яких ми маємо сьогодні надзвичайно катастрофічну ситуацію в українській економіці.</p>
<p>Що пропонує нам зараз уряд і Фонд державного майна? Вони знову пропонують міняти закон, виставляти об'єкти на приватизацію. Ціни немає, хлопці, на ці об'єкти. Ви за скільки грошей збираєтесь його продати? І головне, яке завдання приватизації? Якщо завдання – наповнити бюджет, як у нас завжди робиться, ставлять план доходів&nbsp; від реалізації майна, який має виконати Фонд державного майна, то так ніде в світі не робиться. Майно продавати заради майна. Тим більше, якщо воно дає прибуток. А якщо воно не дає прибуток, якщо ви розказуєте, що там неефективний керівник на цьому підприємстві, то ви ж призначайте цих керівників, ви ж керуєте цими підприємствами, то поставте ефективного керівника. Але брати продавати стратегічні українські підприємства в умовах російської агресії, коли треба, навпаки, відроджувати військово-промисловий комплекс,&nbsp; відроджувати економіку. І приватизація у наших умовах може переслідувати одну-єдину мету – це збереження підприємств, ефективний керівник і створення робочих місць. А коли у нас приватизовують підприємства, Юрій Чиж, мій колега, абсолютно правильно казав, на металолом вирізали, хто цікавиться, як живуть і годують&nbsp; свої сім'ї тисячі людей, які працювали на цих підприємствах. Які сьогодні внаслідок того, що підприємство знищене, не мають можливості більше ніде заробити собі копійку і прогодувати свою сім'ю.</p>
<p>Отже, Радикальна партія як опозиційна політична сила, ми стверджуємо, що політика нинішньої влади під приводом приватизації розтягнути за копійки залишки від державного майна – це злочин.&nbsp; Це злочин проти українських громадян. Це злочин проти української держави. Мета приватизації має бути одна – мільйони нових робочих місць, а не дерибан державного майна за копійки, потім поява внаслідок цього нових олігархів в результаті так званої деолігархізації, про яку нам розказує Президент Порошенко. Хотів би я бачити, де та деолігархізація. Зате ми точно знаємо, хто внаслідок цієї деолігархізації мільярди заробляє і дерибане.&nbsp;&nbsp; І в тому числі через Фонд державного майна. Тому Радикальна партія категорично виступає проти дерибану держави, розкрадання української власності, яку мільйони українських громадян&nbsp; на своєму горбу будували. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Палатний передає слово депутату Головку. Так, будь ласка,&nbsp; з трибуни.</p>
<p>&nbsp;</p>
<p>12:21:55</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода". Шановні депутати, колеги, я хотів би почати свій виступ, все ж таки повернутися до суті приватизації і наслідків її в Україні. Олег Валерійович згадав дійсно 90-і роки, коли за ваучери, людям роздали, за копійки ті ваучери скупили, практично за пляшку пива. І в нас на очах з'явилися нові олігархи, які стали власниками практично 90 відсотків усього майна в Україні.</p>
<p>Залишилося буквально тих 1800 стратегічних підприємств, які ще не вкрадені. Так от, я хочу до вашого відома, за роки незалежності Фонд держмайна приватизували і, перепрошую, дали можливість продати наше майно 29 тисяч державних підприємств на суму 61 мільярд гривень. Якщо ми звідти там відмінусуємо "Криворіжсталь" – 25 мільярдів, "Укртелеком" – 10 мільярдів, так лишаються всього-навсього якісь копійки. Менше мільйона гривень на кожне підприємство, на кожен завод. Тобто практично народ роззули, роздягнули, залишили голими і босими. От що сталося з цією приватизацією. І сьогодні українці перетворилися на жебраків, найбіднішу націю в центрі Європи, де мінімальна зарплата 50 доларів – нижче, ніж в африканських країнах.</p>
<p>Що пропонується? Сьогодні Національний банк і уряд опустили національну валюту "нижче плінтуса", як кажуть у народі. Практично купівельна спроможність гривні – ніщо. І в такий час вони за копійки хочуть продати все, що ще лишилося. Якраз стратегічні підприємства: ті порти, залізниця і інші ресурси стратегічні, які мають належати українській державі.</p>
<p>Хочу сказати, що Європа показує і практика, що європейський сектор економіки, в тому числі і в країнах Франції, Німеччині, Британії, – більше 30 відсотків займає державний сектор. У нас він – уже менше 10-и. Тобто ми говоримо, що ми не йдемо в Європу. Це навпаки, йде практично така новітня олігархізація України, яка хоче забрати все те, що ще залишилося не вкраденим.</p>
<p>Тому ми як політична партія, Всеукраїнське об'єднання "Свобода", категорично проти цього виступаємо. Більше того, ми хочемо наголосити, що українці і суспільство сьогодні вимагають націоналізувати, повернути в державну власність незаконно вкрадені стратегічні підприємства. В першу чергу, енергозберігаючі, енергорозподільчі компанії: Обленерго, Облгази, оті ТЕСи, те, що все забрали собі олігархи. Ми вимагаємо, це якраз і є наш закон зареєстрований, проголосувати в парламенті, повернути це державі, щоб вони працювали на український народ, щоб доходи надходили в бюджет України, а не в кишені олігархів. Адже, я до вашого відома хочу сказати, що як відбувається, коли приватизовують підприємство: гроші виводять в офшори і копійки не платять до бюджету. А наш Закон про ліквідацію офшорів і повернути їх&nbsp; в українську власність по сьогоднішній день, вже рік часу в парламенті як зареєстрований, так і не поставили на голосування.</p>
<p>Тому ми вимагаємо поставити Закон про націоналізацію стратегічних підприємств і повернути гроші з офшорів. Дякую. Слава Україні!&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Валерій Васильович, я перепрошую вже не встигаєте ви виступити по даному питанню. Ми переходимо до наступного пункту порядку денного. Заключне слово Білоус Ігор Олегович. Будь ласка, ви маєте змогу заключне слово сказати. Можете від трибуни, можете з місця, як вам зручніше.</p>
<p>&nbsp;</p>
<p>12:25:26</p>
<p>БІЛОУС І.О.</p>
<p>Колеги, я би хотів просто де що внести від себе як від практика в приватизації і від людини яка зробила угоди, успішні угоди на мільярди доларів в тому числі в Україні.</p>
<p>Цей закон, це є невеликі правки до того, щоб ми розпочали успішну приватизацію певних державних підприємств. Наразі ми, ще раз хочу наголосити, ми пропонуємо прибрати правку про продаж обов'язковий продаж 5-10 відсотків стратегічних підприємств до продажу основних пакетів. Оскільки, наприклад, на Одеський припортовий у нас близько 13 покупців сьогодні, з них 11 це іноземні компанії які вже сьогодні вибрали собі радників, юристів, банкірів і вже цікавляться цим підприємством. Ми отримаємо за це підприємство від 500 до мільярда доларів. Тому це дуже важлива правка інвестори чекають на це.</p>
<p>Друга правка, це кваліфікаційні умови, для того, щоб відокремити нормальних інвесторів від ненормальних, тобто це FATF, офшори, походження грошей, санкції і агресори. Це теж дуже важлива норма.</p>
<p>Що стосується радника. Радники будуть відбиратися на прозорому конкурсі. Зараз там написано згідно з процедурою Кабміну розглянуто, но я пропоную розглянути це в деталях, якщо потрібно ми пропишемо всю процедуру. На сьогоднішній день радника, якого відібрали, відібрало само підприємство. Держава не платить, а ні копійки за того радника. Це вже буде відображено в умовах продажу цього об'єкта і ці всі гроші покриє покупець.</p>
<p>Схаменіться. Я вас прошу. Віднесіться серйозно до цього, тому що це є наш наступний крок в тій приватизації.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Чи Матківський Богдан наполягає на заключному слові? Не наполягає.</p>
<p>Шановні колеги! Як ми і домовлялись, ми провели обговорення даного законопроекту. Голосувати ми його будемо в інший день. Я говорив так з самого початку. Ми домовлялись. Ми почали розгляд з тим, поскільки законопроект важливий, що ми проведемо обговорення, а будемо приймати рішення, як ми це вже зазначали, в позиції "по обговоренних раніше законопроектах".</p>
<p>Тепер я хотів би з вами порадитись, колеги. Дивіться, ми розглядали питання і час перерви я не оголошував по скільки був розгляд питання, по регламенту ми не можемо його зупиняти. Зараз я міг би оголосити перерву, але є 332 запити від народних депутатів. І, мені здається, було би мудріше, якби я їх зачитував, ці запити. Більше депутатів зможуть отримати ці запити до роботи, аніж би оголошував перерву. Чи немає заперечень?</p>
<p>Прошу, ще які питання є? Немає заперечень, щоб я міг оголошувати запити і не оголошував перерву? Є згода загальна в залі?</p>
<p>Тоді з вашого дозволу я починаю… переходжу до зачитання запитів, а в першій годині, згідно Регламенту будуть виступи депутатів по… розділі "Різне".</p>
<p>Дякую вам.</p>
<p>Я починаю зачитувати депутатські запити.</p>
<p>Віктора Развадовського до голови Житомирської обласної державної адміністрації щодо виділення коштів для ремонту критичного стану покрівлі будинку номер 4 на вулиці Воронкіна в селі Висока Піч Житомирського району, Житомирської області.</p>
<p>Віктора Развадовського до голови Житомирської обласної державної адміністрації, голови Житомирської обласної ради щодо виділення коштів для погашення заборгованості по оплаті за виконання робіт, будівельні матеріали та завершення капітального ремонту у приміщення дитячого садка села Коростки Любарського району Житомирської області.</p>
<p>Сергія Ларіна до міністра енергетики та вугільної промисловості України щодо припинення постачання Відкритим акціонерним товариством "Кіровоградгаз" скрапленого газу для жителів Гайворонського району Кіровоградської області.</p>
<p>Сергія Ларіна до Генерального прокурора України щодо розбійного нападу на палатку Політичної партії "Опозиційний блок" у місті Кіровограді.</p>
<p>Дмитра Андрієвського до Прем'єр-міністра України з приводу невиконання Кабінетом Міністрів України пункту другого Прикінцевих положень Закону України №425-VІІІ від 14 травня 2015 щодо забезпечення державної цільової допомоги для здобуття професійно-технічної та вищої освіти учасниками бойових дій та їхніми дітьми.</p>
<p>Дмитра Андрієвського до Прем'єр-міністра України з приводу надання офіційної інформації (роз'яснення) щодо стану виконання Кабінетом Міністрів України законодавства в сфері забезпечення комерційного обліку природного газу, обсягу фінансових ресурсів та наявних планів по запровадженню повного приладового обліку природного газу для фізичних осіб.</p>
<p>Ігоря Шурми до Голови Служби безпеки України щодо загрози національній безпеці України, як результату бездіяльності Міністерства охорони здоров'я України.</p>
<p>Олександра Супруненка до голови Київської міської державної адміністрації щодо не належної організації роботи з реалізації міської програми заміни та модернізації ліфтів міста Києва.</p>
<p>Олександра Супруненка до Віце-прем’єр-міністра України - міністра регіонального розвитку, будівництва та житлово-комунального господарства України щодо надання роз'яснення відносно можливості впровадження системи електричного опалення електроопалювальними енергозберігаючими побутовими настінними приладами.</p>
<p>Ігоря Шкірі до Генерального прокурора України, Голови Служби безпеки України, Голови Національного банку щодо корупційних та противоправних дій керівництва державного банку Публічне акціонерне товариство «Державний ощадний банк України».</p>
<p>Ірини Геращенко до міністра оборони України щодо надання інформації про причини невиплати одноразової грошової допомоги родині загиблого героя-волонтера в АТО Володимира Кочеткова-Сукача.</p>
<p>Ірини Геращенко до Голови Державної служби України у справах ветеранів війни та учасників АТО щодо надання повної інформації про отримання статусу учасника бойових дій у зв'язку з участю в АТО вищими посадовими особами, керівниками органів виконавчої влади та органів місцевого самоврядування.</p>
<p>Миколи Томенка до Прем'єр-міністра України щодо необхідності обов'язкового проведення зовнішнього незалежного оцінювання з історії України у 2016 році.</p>
<p>Миколи Томенка до Голови Антимонопольного комітету України щодо невідкладного розгляду скарги Товариства з обмеженою відповідальністю "Будсервіс" з метою розблокування добудови дитячої лікарні "ОХМАТДИТ".</p>
<p>Володимира Арешонкова до Прем'єр-міністра України щодо забезпечення населення Житомирської області скрапленим газом у балонах.</p>
<p>Володимира Арешонкова до Прем'єр-міністра України про видання, придбання та доставку підручників і посібників для учнів загальноосвітніх навчальних закладів державної та комунальної форми власності за рахунок коштів Державного бюджету України.</p>
<p>Владислава Бухарєва до Прем'єр-міністра України щодо додаткового виділення коштів для забезпечення виплати заробітної плати працівникам бюджетної сфери та проведення розрахунків за комунальні послуги і енергоносії, що споживаються бюджетними установами Сумської області.</p>
<p>Владислава Бухарєва до Прем'єр-міністра України щодо звернення органів місцевого самоврядування Сумської області про недопущення скасування спеціальної системи оподаткування для сільськогосподарських товаровиробників, визначеної Податковим кодексом України, а також відшкодування ПДВ при експорті сільськогосподарської продукції.</p>
<p>Володимира Литвина до міністра інфраструктури України про відновлення руху поїзда №111/112 Харків-Львів та його зупинки на станціях Яблунець та Новоград-Волинський-І.</p>
<p>Олександра Абдулліна до Генерального прокурора України про грубе порушення прав людини в Україні, а саме, безпідставне багаторічне утримання звинуваченого Бориславського Павла Броніславовича у Львівському слідчому ізоляторі без надання належної медичної допомоги.</p>
<p>Юрія Бублика до Прем'єр-міністра України, Голови Комітету Верховної Ради України з питань інформатизації та зв'язку, Голови Національної комісії, що здійснює державне регулювання у сфері зв'язку та інформатизації щодо відключення частот другого каналу національного радіо - української державної радіостанції "Промiнь".</p>
<p>Ніни Южаніної до Прем'єр-міністра України стосовно погашення заборгованості перед підприємствами дорожньої галузі, яка призводить до додаткових втрат бюджету.</p>
<p>Віталія Гудзенка до голови Київської обласної державної адміністрації щодо виділення коштів для завершення будівництва Сквирської загальноосвітньої школи І-ІІІ ступенів №1 імені Ольшевського.</p>
<p>Юрія Бублика до Прем'єр-міністра України, Генпрокурора України про вжиття невідкладних заходів щодо погашення заборгованості з виплати заробітної плати працівникам філії "Коропський райавтодор" Служби автомобільних доріг у Чернігівській області та притягнення до відповідальності осіб, винних у порушенні прав працівників та не проведенні з ними вказаних розрахунків.</p>
<p>Андрія Шипка до Прем'єр-міністра&nbsp; щодо вжиття невідкладних заходів з метою забезпечення станцій переливання крові Дніпропетровської області контейнерами для заготівлі крові для надання відповідної медичної допомоги хворим області, у тому числі і поранених із зони АТО.</p>
<p>Андрія Шипка до міністра охорони здоров'я&nbsp; щодо надання інформації про наявність вакцин для планових щеплень та відповідальності посадових осіб.</p>
<p>Сергія Ківалова до міністра закордонних справ України стосовно необхідності вжиття заходів щодо звільнення українських моряків - членів екіпажу судна "AS Castrol", безпідставно затриманих у порту міста Конакрі, Гвінея.</p>
<p>Олексія Ленського до Генпрокурора, міністра охорони здоров’я&nbsp; щодо термінового вжиття заходів реагування з метою недопущення закриття або реорганізації пологового будинку №2 імені "Святої Анни" у місті Кіровоград, що неминуче призведе до порушення не лише трудових прав колективу, а й конституційних прав та соціальних гарантій мешканців усієї Кіровоградської області.</p>
<p>Олексія Ленського до Прем'єр-міністра України стосовно вжиття заходів реагування для реалізації конституційних прав та соціальних гарантій кіровоградських військовослужбовців, що приймали безпосередню участь в АТО та надання у власність у межах норм безоплатної приватизації, визначених статтею 121 Земельного кодексу України земельних ділянок площею 2 га для ведення особистого селянського господарства та недопущення стягнення коштів за розроблення проекту землеустрою щодо відведення земельної ділянки.</p>
<p>Олександра Марченка до голови Центральної виборчої комісії щодо недопущення фальсифікацій на місцевих виборах 2015 року у місті Біла Церква.</p>
<p>Олександра Марченка до голови Київської обласної державної адміністрації щодо будівництва автодороги Р-17 у місті Біла Церква Київської області.</p>
<p>Олега Дмитренка до Генпрокурора України, міністра внутрішніх справ України стосовно безпідставного кримінального переслідування правоохоронними органами співробітників Чернігівського регіонального управління державної спеціалізованої установи "Державний фонд сприяння молодіжному житловому будівництву" (повторно).</p>
<p>Едуарда Матвійчука до Національного банку України, Міністерства юстиції України, Одеської обласної державної адміністрації, Одеської міської ради стосовно необхідності вжиття дієвих заходів реагування на колективне звернення жителів Київського району міста Одеси за адресою проспект Академіка Глушко, 6-В щодо необхідності належного виконання рішення суду та повернення житлово-будівельному кооперативу "Вимпел 6" грошових коштів, які знаходились на поточному рахунку у публічному акціонерному товаристві "Імексбанк", який наразі знаходиться у стадії ліквідації для проведення робіт і заміни каналізаційних труб та труб опалення.</p>
<p>Едуарда Матвійчука до Кабінету Міністрів України, Генпрокуратури, Одеської ОДА, Одеської міської ради про необхідність вжиття дієвих заходів реагування на колективне звернення жителів Приморського району міста Одеси щодо необхідності детального розгляду питання стосовно завершення будівництва об'єкту соціально-культурної інфраструктури –&nbsp; загальноосвітньої школи за адресою: місто Одеса, вулиця Маршала Говорова, 8.</p>
<p>Ігоря Васюника до Львівського міського голови щодо бездіяльності Львівської міської ради по здійсненню архітектурно-будівельного контролю у місті Львові.</p>
<p>Дмитра Лінька до Прем'єр-міністра України, голови Державного комітету телебачення і радіомовлення України щодо вжиття заходів для відновлення мовлення Українського радіо на тимчасово окупованих територіях.</p>
<p>Олександра Ревеги до міністра аграрної політики та продовольства України, міністра соціальної політики, міністра внутрішніх справ України, міністра юстиції України, голови Житомирської ОДА щодо погашення заборгованості з виплати заробітної плати працівникам очисних споруд Андрушівської дільниці №2 Державного підприємства "Коростишівський спиртовий комбінат" Житомирської області.</p>
<p>Сергія Лабазюка до Міністра охорони здоров'я&nbsp; щодо критичної ситуації із вакцинацією немовлят в Україні.</p>
<p>Антона Кіссе до Прем'єр-міністра України щодо погашення заборгованості санаторно-курортним і оздоровчим закладам, які знаходяться на території Сергіївської селищної ради&nbsp; Білгород-Дністровської міськради Одеської області, за тимчасове проживання громадян, які переміщені з тимчасово окупованої території та району проведення АТО.</p>
<p>Антона Кіссе до Прем'єр-міністра України щодо термінового вжиття заходів для своєчасного забезпечення твердим паливом населення та бюджетних закладів Одеської області.</p>
<p>Андрія Вадатурського до Міністра соціальної політики щодо присвоєння громадянину, який у 1944 році був насильно вивезений на роботи у Німеччину, статусу жертв нацистських переслідувань.</p>
<p>Оксани Сироїд до Генерального прокурора України, Голови Служби безпеки України щодо притягнення до кримінальної відповідальності лідерів озброєних бандитських формувань та керівників Збройних сил Російської Федерації, які брали участь в збройній агресії Російської Федерації проти України.</p>
<p>Дмитра Шпенова та Ігоря Шурми до Генерального прокурора України, Міністра внутрішніх справ України щодо перевірки фактів корупції в Одеській митниці Державної фіскальної служби України.</p>
<p>Дмитра Шпенова та Ігоря Шурми до Голови Державної фіскальної служби України, голови ОДА щодо встановлення законності дій посадових осіб Апарату Державної фіскальної служби України.</p>
<p>Оксани Продан&nbsp; до Голови Державної фіскальної служби України щодо забезпечення можливості "Харківський тракторний завод імені Орджонікідзе" здійснювати реєстрацію податкових накладних у системі електронного адміністрування ПДВ.</p>
<p>Ярослава Дубневича до виконуючого обов’язки Командувача Національної гвардії України щодо забезпечення членів загиблих військовослужбовців Національної гвардії України, під час безпосередньої участі в АТО, соціальними пільгами та гарантіями.</p>
<p>Ярослава Дубеневича до Міністра охорони здоров'я України щодо встановлення безстрокової групи інвалідності учасникам бойових дій при втраті кінцівки та необоротних порушень функцій органів і систем організму.</p>
<p>Ігоря Гузя до Прем'єр-міністра України щодо необхідності проведення аукціонів з продажу нафти сирої, газового конденсату власного видобутку та скрапленого газу.</p>
<p>Олександра Дехтярчука до міністра соціальної політики України щодо вирішення питання стосовно виплати компенсації фізичним особам - підприємцям у межах середньої заробітної плати за працівників, призваних на військову службу за призовом під час мобілізації, на особливий період.</p>
<p>Ігоря Попова до голови правління Пенсійного фонду України щодо належного нарахування та виплати наукової пенсії відповідно до чинного законодавства.</p>
<p>Ігоря Луценка до Генерального прокурора України стосовно неприпустимості бездіяльності правоохоронних органів у розслідуваннях щодо незаконної забудови по вулиці Звіринецькій, 72 у місті Києві.</p>
<p>Ігоря Луценка до Генерального прокурора України щодо проведення об'єктивного розслідування злочинної бездіяльності працівників правоохоронних органів, які здійснювали охорону громадського порядку навколо будівлі Верховної Ради України 31 серпня 2015 року.</p>
<p>Якова Безбаха до Генеральної прокуратури України, Уповноваженого Верховної Ради України з прав людини, міністра юстиції України, МВС стосовно необхідності всебічного розгляду звернення Віктора Щербини щодо довготривалого невиконання судового рішення про поновлення на роботі.</p>
<p>Руслана Демчака до Прем'єр-міністра України щодо приватизації Публічного акціонерного товариства "Державний земельний банк".</p>
<p>Юрія Павленка до Прем'єр-міністра України щодо незадовільного стану фінансування Центру соціальної реабілітації дітей-інвалідів "Джерело надій" в місті Коростень Житомирської області.</p>
<p>Юрія Павленка до Прем'єр-міністра України щодо дій та бездіяльності уряду України, які призвели до значного зниження рівня національного усиновлення та влаштування дітей-сиріт і дітей, позбавлених батьківського піклування, в сімейні форми виховання та руйнування успішної реформи в цій сфері.</p>
<p>Олега Осуховського до Генпрокурора України, міністра внутрішніх справ України щодо порушення прав людини та громадянина.</p>
<p>Олега Осуховського до голови Вищої кваліфікаційної комісії суддів України, голови Вищої ради юстиції щодо відкриття дисциплінарного провадження.</p>
<p>Дмитра Голубова&nbsp; до Прем'єр-міністра України, Секретаря РНБО, голови Комітету Верховної Ради України з питань науки і освіти, міністра освіти і науки України, міністра оборони України, міністра охорони здоров'я України щодо вжиття невідкладних заходів до унеможливлення знищення фізичного виховання у вищих навчальних закладах усіх рівнів як такого, що веде до підриву національної безпеки та обороноздатності України, недопущення подальшого зниження стану здоров'я молодого покоління.</p>
<p>Дмитра Голубова до Прем'єр-міністра України, голови Комітету Верховної Ради України з питань транспорту, міністра інфраструктури України щодо вжиття заходів по відновленню конституційного права мешканців Київської, Житомирської, Вінницької, Одеської областей про вільне пересування, поновлення руху потягу №9/10 "Київ-Одеса", недопущення подальшого знищення робочих місць, покращення економічного становища залізничної галузі.</p>
<p>Анатолія Денисенка до міністра енергетики та вугільної промисловості України щодо стану підготовки об'єднаної енергетичної системи України до опалювального сезону та забезпеченості вугіллям вітчизняних ТЕС.</p>
<p>Олега Кулініча до міністра охорони здоров'я України щодо безкоштовного надання медичних препаратів.</p>
<p>Олега Кулініча до міністра фінансів України щодо виділення коштів для придбання реанімобіля Миргородській центральній районній лікарні Полтавської області.</p>
<p>Олега Ляшка до директора Національного антикорупційного бюро України, Генерального прокурора України про вжиття невідкладних заходів щодо розслідування фактів корупції з боку Президента України Петра Порошенка, оприлюднених суддею Апеляційного суду міста Києва Антоном Чернушенком.</p>
<p>Олега Ляшка до директора Національного антикорупційного бюро України, Генпрокурора про невідкладні заходи щодо відновлення та проведення належного розслідування кримінальних справ, які стосуються Товариства з обмеженою відповідальністю "Побузький комбінат".</p>
<p>Андрія Іллєнка до Прем'єр-міністра України, віце-прем’єр-міністра України - міністра регіонального розвитку, будівництва та житлово-комунального господарства України, голови Київської міської державної адміністрації, начальника Управління самоврядного контролю Київської міської державної адміністрації, тимчасово виконуючого обов'язки голови Деснянської районної в місті Києві державної адміністрації щодо розгляду колективного звернення громадян та проведення капітального ремонту гуртожитку по вулиці Мілютенка, 14-а в Деснянському районі міста Києва.</p>
<p>Андрія Іллєнка до Прем'єр-міністра України, Віце-прем’єр-міністра України - Міністра регіонального розвитку, будівництва та житлово-комунального господарства України, голови Київської міської державної адміністрації, начальника Управління самоврядного контролю Київської міської державної адміністрації, тимчасово виконуючого обов'язки голови Деснянської районної в місті Києві державної адміністрації щодо розгляду колективного звернення громадян та вжиття необхідних заходів у зв'язку з аварійним станом балконних приміщень у житловому будинку по вулиці Матеюка, 7 в Деснянському районі міста Києва.</p>
<p>Романа Семенухи до Харківського міського голови щодо визначення та затвердження реальних норм водоспоживання та водовідведення для житлового фонду міста Харкова.</p>
<p>Івана Рибака до Прем'єр-міністра України, міністра фінансів України, виконуючого обов’язки міністра екології та природних ресурсів України, голови Чернівецької ОДА щодо виділення з Державного бюджету України коштів для фінансування реконструкції очисних споруд в місті Вижниця Чернівецької області.</p>
<p>Івана Рибака до Прем'єр-міністра України, міністра фінансів України, міністра інфраструктури України, голови Державного агентства автомобільних доріг України, голови Чернівецької обласної державної адміністрації щодо необхідності вжиття невідкладних заходів з продовження фінансування будівництва двох мостів у селі Розтоки Путильського району Чернівецької області та автомобільної дороги між ними.</p>
<p>Тетяни Донець до Генерального прокурора України щодо надання копій висновків Київського науково-дослідного інституту судових експертиз.</p>
<p>Михайла Головка до Генерального прокурора України, міністра внутрішніх справ України щодо проведення перевірки криміногенної ситуації в місті Орджонікідзе Дніпропетровської області.</p>
<p>Михайла Головка до Віце-прем’єр-міністра України - міністра регіонального розвитку, будівництва та житлово-комунального господарства України, міністра інфраструктури України щодо надання інформації про очисні споруди міста Збараж Тернопільської області.</p>
<p>Шановні колеги депутати, з вашого дозволу&nbsp; я передам слово Оксані Сироїд.</p>
<p>&nbsp;</p>
<p align=center>Веде засідання заступник Голови Верховної Ради України О.І.СИРОЇД</p>
<p>&nbsp;</p>
<p>12:49:24</p>
<p>ГОЛОВУЮЧИЙ.&nbsp; Так, продовжуємо.</p>
<p>Григорія Тіміша до Чернівецького міського голови щодо виділення земельної ділянки та її облаштування під дитячий майданчик в районі провулка Ашгабаський в місті Чернівці.</p>
<p>Богдана Дубневича до голови Львівської обласної державної адміністрації щодо виконання Програми енергозбереження для населення Львівщини на 2013-2016 роки.</p>
<p>Богдана Дубневича до Львівського міського голови щодо забезпечення безперешкодного доступу людей з інвалідністю та мало мобільних груп населення у місті Львові.</p>
<p>Дмитра Добродомова до міністра соціальної політики України щодо нарахування та виплати пенсій колишнім високопосадовцям і представникам режиму Януковича.</p>
<p>Андрія Шиньковича до міністра енергетики та вугільної промисловості України щодо збільшення ліміту на споживання електроенергії у містах-супутниках атомних електростанцій.</p>
<p>Андрія Шиньковича до Прем'єр-міністра України щодо будівництва водопроводу у садибній забудові міста Нетішин Хмельницької області.</p>
<p>Сергія Капліна до міністра аграрної політики та продовольства України щодо вжиття заходів по погашенню заборгованості перед жителями сільської місцевості за здане молоко.</p>
<p>Сергія Капліна до Прем'єр-міністра України щодо вжиття заходів по недопущенню виникнення екологічно-небезпечної ситуації в селищі Шишаки Полтавської області через порушення в роботі підприємствами по обробці насіння хімічними речовинами.</p>
<p>Івана Мельничука до міністра освіти і науки України щодо здійснення контролю над використанням земель державної власності, які знаходяться на праві постійного користування у Вінницького національного аграрного університету.</p>
<p>Івана Мельничука до Прем'єр-міністра України щодо взяття під особистий контроль питання проведення конкурсного відбору та призначення кандидатури генерального директора Державного підприємства "Міжнародний аеропорт "Бориспіль".</p>
<p>Ярослава Маркевича до міністра внутрішніх справ України щодо несанкціонованого втручання та блокування роботи Інтернет-сайтів та мобільних телефонів громадянина Микіти.</p>
<p>Ярослава Маркевича до голови Державної фіскальної служби України щодо надання конкретизації до деяких статей бюджетного запиту.</p>
<p>Максима Курячого до Генерального прокурора України щодо зловживань в сфері житлово-комунальних послуг у місті Дніпропетровську.</p>
<p>Групи народних депутатів (Сольвара, Безбаха та інших. Всього 4 депутатів) до Кабінету Міністрів України, Міністерства охорони здоров'я України, Міністерства екології та природних ресурсів України стосовно невдоволення відповіддю на депутатський запит щодо необхідності ретельного вивчення обставин та доцільності створення Чорнобильського біосферного заповідника на території зони відчуження.</p>
<p>&nbsp;Максима Бурбака до Прем'єр-міністра України щодо передбачення в Державному бюджеті України на 2016 рік коштів на завершення будівництва перинатального центру у Чернівецькій області.</p>
<p>Максима Бурбака до міністра внутрішніх справ України щодо нанесення державі збитків у сумі 19 мільйонів гривень службовими особами Публічного акціонерного товариства "Державний експортно-імпортний банк України".</p>
<p>Вікторії Войціцької до Прем'єр-міністра України, міністра фінансів України щодо реструктуризації податкового боргу Публічним акціонерним товариством "Укрнафта".</p>
<p>Павла Дзюблика до Прем'єр-міністра України щодо вирішення питання забезпечення шкільними підручниками учнів 4-7 класів.</p>
<p>Олександра Домбровського до Генерального прокурора України, міністра внутрішніх справ України, міністра соціальної політики України, міністра юстиції України, голови правління Пенсійного фонду України, прокурора Вінницької області, начальника Головного територіального управління юстиції у Вінницькій області, першого заступника начальника управління Міністерства внутрішніх справ України у Вінницькій області щодо виплати у повному обсязі Петру Присяжному, як дитині війни, недоплачене 30% підвищення пенсії, що передбачене статтею 6 Закону України "Про соціальний захист дітей війни" з 8 вересня 2010 року до припинення права на отримання підвищеної пенсії.</p>
<p>Олександра Домбровського до Генерального прокурора України, міністра внутрішніх справ України, міністра юстиції України, прокурора Вінницької області, начальника Головного територіального управління юстиції у Вінницькій області, першого заступника начальника управління Міністерства внутрішніх справ України у Вінницькій області, Орендного підприємства «Міжгосподарська пересувна механізована колона Облагроради» щодо виконання рішення суду, яке набрало законної сили про видачу трудових книжок громадянам Олександру Хваткову, Івану Пушишину та Анатолію Чемесу.</p>
<p>Сергія Рудика до міністра освіти і науки України щодо порушення прав вчителів та учнів Смілянської спеціалізованої школи І-ІІІ ступенів №5.</p>
<p>Сергія Рудика до Прем'єр-міністра України, голови Державного агентства автомобільних доріг України щодо незадовільного стану дороги національного значення Н-01 Київ-Знам'янка.</p>
<p>Ігоря Артюшенка до Прем'єр-міністра України щодо безоплатної передачі конфіскованого майна.</p>
<p>Ігоря Артюшенка до Прем'єр-міністра України щодо пільг зі сплати податків, зборів, мита та інших платежів.</p>
<p>Василя Яніцького до Прем'єр-міністра України, Міністра закордонних справ України щодо звільнення з-під варти в Республіці Білорусь мешканки прикордонного села Дроздинь Рокитнівського району Рівненської області.</p>
<p>Володимира Парасюка до Генерального прокурора України, Міністра внутрішніх справ України щодо незаконного відчуження навчально-виробничих приміщень школи №2 міста Новояворівськ Львівської області колишнім керівником Яворівського відділу освіти Бабієм та директором школи.</p>
<p>Володимира Парасюка до Генерального прокурора України, Міністра внутрішніх справ України, першого заступника Голови Державної інспекції сільського господарства України щодо розкрадання земельних ділянок на березі Яворівського озера.</p>
<p>Юрія Левченка до Голови Державної архітектурно-будівельної інспекції України, голови Київської міської державної адміністрації щодо захисту прав та інтересів мешканців індивідуальних житлових будинків Дарницького району міста Києва при будівництві Публічним акціонерним товариством "Холдингова компанія "Київміськбуд" багатоквартирного житлового будинку між вулицею Вірменською, 8/127 та Харківським шосе, 244, що відбувається з грубим порушенням норм містобудування та благоустрою.</p>
<p>Юрія Левченка до Голови Верховної Ради України, Голови Комітету Верховної Ради України з питань законодавчого забезпечення правоохоронної діяльності, Генерального прокурора України щодо негайного звільнення Кузовкіна з посади прокурора управління Генеральної прокуратури України, який в офіційних документах поставив під сумнів волевиявлення сотні тисяч виборців, які віддали свої голоси за народних депутатів України Олега Мусія, Юрія Левченка, Андрія Іллєнка, Ігоря Луценка, Олега Осуховського, Юрія Бублика, Олександра Марченка, Михайла Головка та Леоніда Ємця, чим вчинив проступок який дискредитує органи прокуратури та підриває авторитет законодавчого органу держави.</p>
<p>Ірини Суслової до Генерального прокурора України, Міністра внутрішніх справ України, Голови Служби безпеки України, Голови Державного агентства лісових ресурсів України щодо необхідності розслідування фактів зловживання службовим становищем керівником Львівського обласного управління лісового та мисливського господарства.</p>
<p>Станіслава Березкіна до Прем'єр-міністра України щодо погашення заборгованості з виплати заробітної плати працівникам Геологорозвідувальної експедиції № 37 Казенного підприємства "Кіровгеологія".</p>
<p>Групи народних депутатів (Сташука, Ледовських, Бойко) до Міністра оборони України щодо виплати одноразової грошової допомоги членам сім'ї загиблого під час АТО військовослужбовця.</p>
<p>Групи народних депутатів (Сташука, Ледовських, Бойко) до виконуючого обов'язки начальника Головного управління Держгеокадастру у Київській області щодо забезпечення земельною ділянкою для ведення особистого селянського господарства сім'ї загиблого в АТО.</p>
<p>Групи народних депутатів (Ледовських, Сташука, Бойко) до Міністра оборони України щодо надання статусу учасника бойових дій.</p>
<p>Анатолія Денисенка до Прем'єр-міністра України щодо діяльності комісії з ліквідації Державного агентства з інвестицій та управління національними проектами.</p>
<p>Федора Негоя до Голови Антимонопольного комітету України щодо бездіяльності посадових осіб Херсонського обласного територіального відділення Антимонопольного комітету України під час проведення перевірок у сфері державних закупівель твердого палива (вугілля) на території Херсонської області.</p>
<p>Вікторії Сюмар до Голови Служби безпеки України щодо діяльності Першої православної парашутно-десантної школи імені цесаревича Олексія.</p>
<p>Костянтина Яриніча до виконуючого обов’язки Міністра екології та природних ресурсів України, голови Кіровоградської обласної державної адміністрації щодо перевірки інформації про стан довкілля, екологічної безпеки, заходи, що вживаються до їх поліпшення у Кіровоградській області, перевірки дотримання підприємствами області норм законодавства про охорону довкілля та санітарних правил, норм законодавства про відходи з урахуванням вимог безпеки для здоров'я людей і навколишнього природного середовища.</p>
<p>Сергія Лещенка до Генерального прокурора України щодо фактів можливого порушення антикорупційного законодавства народним депутатом України Юлією Володимирівною Тимошенко.</p>
<p>Володимира Литвина до Прем'єр-міністра України щодо виділення субвенції на будівництво автодороги.</p>
<p>Олександра Абдулліна до Генерального прокурора України щодо невжиття належних заходів реагування працівниками Черкаської обласної прокуратури на скарги ветерана праці Теліженко Антоніни Василівни, яку було побито працівниками міліції у приміщенні Лисянського районного відділу внутрішніх справ.</p>
<p>Віталія Курила до Прем'єр-міністра України щодо збалансованого перерозподілу обсягів освітньої субвенції з державного бюджету місцевим бюджетам у 2015 році по адміністративно-територіальних одиницях Луганської області на підставі інформації про фактичну кількість учнів, що перемістилися між територіями області.</p>
<p>Вадима Кривохатька до Прем'єр-міністра України щодо зволікання з призначенням голови Новомиколаївської районної державної адміністрації Запорізької області.</p>
<p>Групи народних депутатів (Гончаренка, Кудлаєнка, Голубова) до &nbsp;Уповноваженого Верховної Ради України з прав людини, Голови Комітету Верховної Ради України з питань запобігання і протидії корупції, Голови Комітету Верховної Ради України з питань законодавчого забезпечення правоохоронної діяльності, Голови Комітету Верховної Ради України з питань прав людини, національних меншин і міжнаціональних відносин, Міністра юстиції України, голови Вищої кваліфікаційної комісії суддів України, Міністра внутрішніх справ України, Генерального прокурора України&nbsp; щодо вжиття невідкладних заходів для відновлення довіри правоохоронній системі України та проведення перевірки за фактами спричинення оперуповноваженому Управління боротьби з незаконним обігом наркотиків Головного управління Міністерства внутрішніх справ України в Одеській області Щербаку тяжких тілесних ушкоджень під час затримання правоохоронними органами, порушення суддями Апеляційного суду Одеської області права на захист та винесення завідомо неправосудної ухвали, вжиття невідкладних заходів, спрямованих на відновлення прав і свобод Щербака, та притягнення винних осіб до встановленої законом відповідальності.</p>
<p>Сергія Лабазюка до Міністра інфраструктури України щодо проблем із транспортним сполученням Південно-Західної залізниці.</p>
<p>Ірини Фріз до Прем'єр-міністра України щодо відновлення роботи Міжурядової українсько-німецької комісії у справах німецької меншини в Україні.</p>
<p>Руслана Демчака до начальника Головного слідчого Управління Міністерства внутрішніх справ України щодо службового розслідування діяльності Головного слідчого управління Міністерства внутрішніх справ України.</p>
<p>Максима Курячого до Міністра юстиції України щодо порушення суддею Бабушкінського районного суду міста Дніпропетровська Закону України "Про судоустрій і статус суддів".</p>
<p>Михайла Папієва до військового прокурора Центрального регіону України щодо проведення об'єктивного розслідування обставин загибелі військовослужбовця Рацюка Максима Анатолійовича.</p>
<p>Михайла Папієва до Міністерства екології та природних ресурсів України, Київської обласної державної адміністрації, Головного управління державної санітарної епідеміологічної служби в Київській області, прокуратури Київської області щодо перевірки діяльності м'ясокомбінату, який розташований в селі Мала Антонівка Білоцерківського району Київської області.</p>
<p>Групи народних депутатів (Дубініна, Дідича та інших. Всього 5 депутатів) до Міністра закордонних справ України щодо вимоги роз'яснення Міністром закордонних справ України суті, міжнародно-правового статусу та наслідків домовленостей в рамках "Мінських" і "Паризьких" угод.</p>
<p>Олександра Вілкула до Прем'єр-міністра України щодо зменшення податкового та фінансового навантаження на галузеві інститути з метою збереження державних науково-дослідних, конструкторсько-проектних, розвідувальних і інших організацій гірничо-металургійного комплексу України та недопущення їх штучного банкрутства та приватизації за безцінь.</p>
<p>Олександра Вілкула до Генерального прокурора України, голови Дніпропетровської обласної державної адміністрації, виконуючого обов'язки Дніпропетровського міського голови щодо забезпечення вжиття невідкладних заходів з вирішення суспільно значущих питань мешканців Ленінського району міста Дніпропетровська, які тривалий час не вирішуються місцевою владою та мають кримінальну складову.</p>
<p>Антона Геращенка до міністра фінансів України, Гглови правління Публічного акціонерного товариства Акціонерного банку «Укргазбанк» щодо ненадання консультацій та інформації на законну вимогу народного депутата України.</p>
<p>Вадима Нестеренка до голови Вищої ради юстиції, голови Вищої кваліфікаційної комісії суддів України, голови Державної судової адміністрації України, Генерального прокурора України щодо фактів порушення чинного законодавства суддею Красногвардійського районного суду міста Дніпропетровська Вікторією Самсоновою.</p>
<p>Григорія Тіміша до Прем'єр-міністра України щодо енергоефективних проектів Чернівецької області.</p>
<p>Василя Гуляєва до Генерального прокурора України щодо вжиття невідкладних заходів у зв'язку із порушенням низки законів України при ухваленні рішення виконавчим комітетом Іллічівської міської ради та незадовільного розгляду депутатського звернення комунальним підприємством "Міське управління житлово-комунального господарства" Іллічівської міської ради.</p>
<p>Миколи Кадикала до віце-прем’єр-міністра України - міністра регіонального розвитку, будівництва та житлово-комунального господарства України щодо земельно-інформаційного забезпечення територіальних громад при формуванні комунальної власності на землю та здійснення управління землекористуванням.</p>
<p>Миколи Кадикала до Генерального прокурора України, міністра інфраструктури України, тимчасово виконуючого обов'язки голови Державної авіаційної служби України щодо грубих порушень вимог Повітряного кодексу України та авіаційних правил України екс-керівником Державної авіаційної служби України.</p>
<p>Володимира Ар'єва до київського міського голови щодо вжиття заходів для ліквідації несанкціонованих зупинок маршрутних транспортних засобів й припинення систематичних порушень водіями правил зупинки та стоянки на перехресті проспекту Академіка Палладіна і вулиці Уборевича поблизу станції метро Академмістечко.</p>
<p>Тараса Батенка до міністра освіти і науки України щодо невідповідності займаній посаді начальника відділу освіти Золочівської районної державної адміністрації Львівської області Бартошика Володимира Зіновійовича. <i>(Шум у залі)</i></p>
<p>&nbsp;Шановні народні депутати, ми мусимо завершити запити, оскільки вони накопичуються. <i>(Шум у залі)</i></p>
<p>&nbsp;Андрія Журжія до Генерального прокурора України, міністра внутрішніх справ України щодо вилучення працівниками Святошинського районного управління Головного управління Міністерства внутрішніх справ України в місті Києві та прокуратури Святошинського району міста Києва автомобілів у власників та передання їх у користування іншим особам.</p>
<p>Сергія Лещенка до голови Служби безпеки України щодо протиправних дій відносно журналістів програми "Схеми" Радіо Свобода Михайла Ткача та Кирила Лазаревича. <i>(Шум у залі)</i></p>
<p>Віктора Кривенка до міністра фінансів України, голови Миколаївської обласної державної адміністрації щодо зловживань на комунальних підприємствах Миколаївщини.</p>
<p>Миколи Скорика до міністра внутрішніх справ України щодо протиправних дій керівництва Овідіопольської районної адміністрації Одеської області та перешкоджання проведенню виборчої кампанії Політичної партії "Опозиційний блок".</p>
<p>Миколи Скорика до Прем'єр-міністра України щодо невиконання Пенсійним фондом України в Одеській області рішень судів стосовно виплат громадянам, яких віднесено до категорії дітей війни.</p>
<p>Руслана Сольвара до Головного управління Держгеокадастру у Київській області, Державного підприємства "Київський науково-дослідний та проектний інститут землеустрою" щодо фактів необґрунтованого зволікання з оформлення документів на отримання свідоцтва про право власності на земельні ділянки мешканцями селища міського типу Кожанка Фастівського району Київської області.</p>
<p>Групи народних депутатів (Тимошенко, Крулька та інших. Всього 10 депутатів) до Прем'єр-міністра України щодо порушення права народного депутата України Надії Савченко на отримання довідки про безпосередню участь в АТО.</p>
<p>Василя Яніцького до міністра освіти і науки України щодо вирішення питання про відновлення роботи ясельних груп в селищі міського типу Рокитне Рівненської області.</p>
<p>Олексія Скрипника до Прем'єр-міністра України про прогнозні та програмні документи економічного і соціального розвитку України та стан реалізації пріоритетних напрямів науки, техніки і інноваційної діяльності.</p>
<p>Олексія Скрипника до міністра економічного розвитку і торгівлі України про державні цільові програми.</p>
<p>Олега Петренка до Прем'єр-міністра України щодо збереження робочого місця за особами, які в особливий період добровільно вступають на військову службу за контрактом.</p>
<p>Олега Петренка до Генерального прокурора України, міністра внутрішніх справ України щодо бездіяльності слідчого відділу прокуратури міста Києва у розслідуванні кримінального провадження №420151000800000037 відносно інспектора сектору оформлення матеріалів ДТП відділу ДАІ Святошинського районного управління Головного управління Міністерства внутрішніх справ України в місті Києві капітана міліції Велігорського, який учинив стосовно Фролова кримінальне правопорушення, передбачене частиною 2 статті 365 Кримінального Кодексу України.</p>
<p>Валентина Ничипоренка до Прем'єр-міністра України щодо зупинення &nbsp;ліквідації Ватутінського міського управління юстиції у Черкаській області.</p>
<p>Валентина Ничипоренка до Прем'єр-міністра України щодо забезпечення пільгами учасників бойових дій та їх дітей відповідно до Закону України.</p>
<p>Гліба Загорія до Голови Державної фіскальної служби України щодо недонаповнення Державного бюджету України шляхом уникнення від стягнення митних платежів при здійсненні операцій імпорту на митну територію України.</p>
<p>Гліба Загорія до Голови Служби безпеки України щодо встановлення та припинення фактів переміщення контрабандного товару на митну територію України.</p>
<p>Андрія Шиньковича до Генерального директора Публічного акціонерного товариства "Хмельницькобленерго" щодо заміни опор ліній електромереж.</p>
<p>Андрія Шиньковича до Голови Хмельницької обласної державної адміністрації про вимогу системної державної допомоги учасникам АТО з Хмельницької області та їх родинам.</p>
<p>Марії Іонової та Ірини Геращенко до Прем'єр-міністра України щодо необхідності посилення співпраці Уряду з міжнародними гуманітарними організаціями.</p>
<p>Владислава Голуба до Генерального прокурора України, Міністра внутрішніх справ України щодо причин затягування розслідування подій часів Революції гідності, що сталися в місті Черкаси.</p>
<p>Олександра Кодоли до Прем'єр-міністра України щодо погашення заборгованості по заробітній платі працівникам освітньої галузі Коропського району Чернігівської області.</p>
<p>Олександра Кодоли до Прем'єр-міністра України щодо поновлення роботи залізничної станції Короп Південно-Західної залізниці.</p>
<p>Вадима Денисенка до Голови Вищого адміністративного суду щодо відновлення доступу до правосуддя та кваліфікації спорів про скасування податкових повідомлень-рішень як "майнові спори".</p>
<p>Івана Спориша до Генерального прокурора України щодо ознак шахрайських дій Товариства з обмеженою відповідальністю "Лізингова компанія "Еталон".</p>
<p>Івана Спориша до Голови Антимонопольного комітету України щодо стабілізації цінової політики на ринку молока та необхідності підвищення його закупівельної ціни.</p>
<p>Вікторії Войціцької до голови Полтавської обласної ради, Голови комісії з питань екології та раціонального природокористування Полтавської обласної ради щодо погодження Полтавською обласною радою надання ТОВ "Ангро Інвест" спеціальних дозволів на розробку нафтогазоносних ділянок без проведення аукціону.</p>
<p>Дмитра Лінька до Прем'єр-міністра України щодо оформлення залізничних квитків державною мовою.</p>
<p>Юрія Дерев'янка до Голови правління Публічного акціонерного товариства “Прикарпаттяобленерго” щодо розроблення детального плану будівництва, модернізації та реконструкції електричних станцій і мереж та енергетичного обладнання в Івано-Франківській області на 2015-2020 роки.</p>
<p>Юрія Дерев'янка до Прем'єр-міністра України щодо відповідності якості природного газу європейським стандартам.</p>
<p>Сергія Ківалова до Кабінету Міністрів України щодо вжиття комплексу заходів відносно підвищення туристичної привабливості та розвитку міста Одеса, реконструкції історичної частини міста та збереження архітектурних пам'яток.</p>
<p>Групи народних депутатів (Мельника, Томенка, Мушака) до Прем'єр-міністра України про відповідність займаній посаді директора Республіканського вищого училища фізичної культури.</p>
<p>Сергія Власенка до Генерального прокурора України щодо надання інформації про хід розслідування кримінального провадження стосовно суддів Печерського районного суду міста Києва Кицюка, Вовка, Царевич, згоду на затримання та арешт (взяття під варту) яких було надано Верховною Радою України 3 березня 2015 року.</p>
<p>Сергія Власенка до Міністра юстиції України, Генерального прокурора України стосовно перевірки фактів наявності корупційних дій під час здійснення Міністерством юстиції України платежів на виконання рішення Європейського суду з прав людини (заява №23465/03 від 25 липня 2013 року) щодо сплати Державою Україна підприємству "Агрокомплекс" 27000000 (двадцять сім мільйонів) євро.</p>
<p>Групи народних депутатів (Іонової, Геращенко та інших. Всього 5 депутатів) до Прем'єр-міністра України, Міністра інфраструктури України, Міністра фінансів України про необхідність передбачення видатків з Державного бюджету України на ремонт автомобільних доріг у Черкаській області.</p>
<p>Андрія Лозового до Міністра освіти і науки України щодо надання інформації.</p>
<p>Олени Сотник до Прем'єр-міністра України щодо невідповідності розміру посадових окладів працівників органів прокуратури стаття 81 Закону України "Про прокуратуру".</p>
<p>Романа Семенухи до Генерального прокурора України щодо забезпечення повного, швидкого та неупередженого розслідування кримінального провадження за фактом заволодіння шахрайським шляхом керівництвом Кредитної спілки "Союз пенсіонерів України" коштами вкладників.</p>
<p>Юрія Берези до Міністра інфраструктури України щодо проведення капітального ремонту пішохідного моста, який проходить через залізничні колії у місті П'ятихатки.</p>
<p>Юрія Берези до Міністра внутрішніх справ України щодо порушення законодавства у сфері управління Міністерства інфраструктури України.</p>
<p>Олександра Нечаєва до Генерального прокурора України щодо забезпечення об'єктивного розслідування фактів перешкоджання здійсненню виборчого права, незаконного використання найменування знака і фірмового найменування друкованого видання, порушення порядку ведення передвиборної агітації з використанням засобів масової інформації та порядку участі в інформаційному забезпеченні виборів у Миколаївській області.</p>
<p>Антона Геращенка до Прокуратури міста Києва, Головного управління Міністерства внутрішніх справ України в місті Києві щодо стану досудового розслідування кримінальних правопорушень за участю посадових осіб Київського Університету Культури.</p>
<p>Ольги Богомолець до Міністерства соціальної політики України, Луганської обласної військово-цивільної адміністрації, Київської міської державної адміністрації, Київської обласної державної адміністрації, Івано-Франківської обласної державної адміністрації, Закарпатської обласної державної адміністрації, Запорізької обласної державної адміністрації, Житомирської обласної державної адміністрації, Донецької обласної військово-цивільної адміністрації, Дніпропетровської обласної державної адміністрації, Волинської обласної державної адміністрації, Вінницької обласної державної адміністрації, Кіровоградської обласної державної адміністрації, Львівської обласної державної адміністрації, Миколаївської обласної державної адміністрації, Полтавської обласної державної адміністрації, Рівненської обласної державної адміністрації, Сумської обласної державної адміністрації, Тернопільської обласної державної адміністрації, Харківської обласної державної адміністрації, Херсонської обласної державної адміністрації, Хмельницької обласної державної адміністрації, Черкаської обласної державної адміністрації, Чернівецької обласної державної адміністрації, Чернігівської обласної державної адміністрації, Одеської обласної державної адміністрації щодо зволікання з боку державних органів у забезпеченні необхідним житлом сімей військовослужбовців, загиблих під час проведення антитерористичної операції.</p>
<p>Олександра Черненка до голови Вищої кваліфікаційної комісії суддів України щодо з'ясування професійної компетентності дій колегії суддів судової палати у кримінальних справах Вищого спеціалізованого суду України з розгляду цивільних і кримінальних справ.</p>
<p>Олександра Черненка до міністра внутрішніх справ України щодо правомірності проходження служби в органах внутрішніх справ України старшого оперуповноваженого в ОВС УДСБЕЗ ГУ МВС України у Дніпропетровській області Білієнка Євгена Георгійовича.</p>
<p>Геннадія Чекіти до Прем'єр-міністра України, міністра оборони України щодо недопущення позбавлення Південноукраїнського національного педагогічного університету імені Ушинського навчальних корпусів № 8, 9, розташованих за адресою: місто Одеса, вулиця Фонтанська дорога, 4, та припинення будь-яких посягань на ці університетські фонди.</p>
<p>Ольги Червакової до Голови Вищої ради юстиції, Генерального прокурора України щодо не правомірності повернення без розгляду депутатського звернення секретарем дисциплінарної палати Вищої кваліфікаційної комісії суддів України Макарчуком.</p>
<p>Дмитра Лубінця до Міністерства екології та природних ресурсів України, Міністерства аграрної політики та продовольства України, Державної служби України з питань праці щодо законності видобутку корисних копалин, а саме, каоліну первинного з родовища "Біла балка", яке розташоване в селі Трудове Волноваського району Донецької області Товариством з обмеженою відповідальністю "НВП "Донбаснерудпром".</p>
<p>Дмитра Лубінця до Міністерства екології та природних ресурсів України, Міністерства аграрної політики та продовольства України, Державної служби України з питань праці щодо законності видобутку корисних копалин, а саме, каоліну первинного з родовища "Біла балка", яке розташоване в селі Трудове Волноваського району Донецької області Товариством з обмеженою відповідальністю "НВП "Донбаскераміка", засновником якого є французьке підприємство Спрощене Акціонерне Товариство "IMEPIC KERAMIK Франс".</p>
<p>Олега Барни до Прем'єр-міністра України щодо вирішення питання внесення посади вчителя іноземної мови дошкільного навчального закладу до переліку посад, що дає право на пенсію за вислугою років.</p>
<p>Олени Сотник до Генерального прокурора України щодо оприлюднення результатів відкритого конкурсу на посади прокурорів, керівників місцевих прокуратур, їх перших заступників та заступників.</p>
<p>Руслана Сидоровича до Міністра внутрішніх справ України щодо неправомірних дій та неналежного реагування на депутатське звернення посадовими особами Солом'янського та Шевченківського районних управлінь ГУМВС України в місті Києві. Дякую, шановні народні депутати.</p>
<p>Надійшов лист народного депутата про реагування на відповідь на депутатський запит. Депутат просить слово… Просить час на репліку. Прошу&nbsp; слово народний депутат… Народний депутат Купрій, прошу.</p>
<p>&nbsp;</p>
<p>13:15:03</p>
<p>КУПРІЙ В.М.</p>
<p>Колеги, ми маємо право всі з вами обговорювати і давати репліки на запити, які надаються.&nbsp; 4 вересня 2015 року у Верховній Раді пролунав запит, що стосувався розслідування, втручання і діяльність апеляційного&nbsp; суду міста Києва Порошенка Петра Олексійовича і Олексія Філатова, заступника Глави Адміністрації Президента та&nbsp; притягнення&nbsp; винних осіб до&nbsp; відповідальності.</p>
<p>Я нагадаю, що цей запит він пов'язаний з тим… З заявами колишнього голови апеляційного суду міста Києва Чернушенка, який&nbsp; вказував, що Петро Олексійович Порошенко і його підлеглий Олексій&nbsp; Філатов безпосередньо вчиняли злочини, тиснули на суд. І це проявлялося в певних конкретних справах: справах Гонгадзе, яке полягало, в тому що&nbsp; Порошенко казав не викликати в якості&nbsp; свідка туди Литвина і Кучму; це&nbsp; полягало, в тому що Порошенко тиснув на суд, щоб не було кримінального переслідування бізнесу його дружини, ювелірної крамниці; це полягає в тому, що відбувались рейдерські захоплення і спроби захоплень газового бізнесу – там також був тиск. І, на жаль, на теперішній час жодного реагування на&nbsp; це немає. Хоча Генеральна прокуратура України вказала, що, відмовивши у&nbsp; відкритті кримінального провадження, все-таки буде&nbsp; розглядати ці питання в&nbsp; рамках існуючих кримінальних проваджень проти судді Чорнушенко.</p>
<p>Тому я вважаю, що доцільним&nbsp; буде&nbsp; зараз викликати в якості поки що&nbsp; свідків, в рамках кримінального провадження Петра Олексійовича Порошенка і Олексія Філатова,&nbsp; заступника глави адміністрації Президента і це не порушує ні яким чином ні імунітет Президента, ні депутатський імунітет, і я вважаю, що ми повинні, всі депутати відслідкувати, що, як буде просуватися розгляд цих кримінальних справ.</p>
<p>Окремо я хочу сказати, що у мене вже подані заяви про три, як мінімум три злочини Петра Олексійовича Порошенка, Ігоря Коненка, заступника голови фракції "Блоку Петра Порошенка". Це стосується і Царського села, і їх офшорів, Intraco Management, де вони вимивають по 500 тисяч доларів, як то кажуть, на день доходів украдених у України і вивозять їх з України. І, на жаль, Генеральна прокуратура не відкрила провадження по жодній з цих заяв. Я був змушений звернутися до Печерського районного суду, ви знаєте, що це за суд. І Печерський районний суд вчора освятив використання чиновниками-казнокрадами офшорів. Він також підтвердив, що в цьому немає нічого такого і не відкрив кримінальне провадження. Тобто зараз у нас будь-який чиновник-казнокрад, дивлячись на досвід Порошенка може використовувати офшори, ухилятися від сплати податків і йому нічого за це не буде.</p>
<p>Ганьба такій владі!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні народні депутати! Перед тим, як ми перейдемо до розгляду "Різне", я просто хотіла звернути увагу, користуючись нагодою, тим, що відбувається в судовій системі, реформою судової системи, реформою системи прокуратури.</p>
<p>Мені здається, що це настільки є відвертий саботаж, при чому вже на&nbsp; рівні, напевно, всіх гілок влади. Якщо ви не знаєте, можу вам сказати, що навіть той проект судової реформи, який сьогодні напрацьований конституційною комісією, і той взятий під, скажімо, під торпедування нинішніми суддями.</p>
<p>Тобто судді зрозуміли свою безкарність і, на скільки мені відомо, торпедують навіть Венеційську комісію зверненнями, для того, аби не допустити проведення будь-якої реформи, яка дозволить їхнє звільнення.</p>
<p>Те що відбувається з реформою прокуратури – це є, напевно, ще більша ганьба. Тому що вже не тільки сама прокуратура опирається реформуванню, а навіть Верховна Рада долучилася до цього саботажу і профанації.</p>
<p>За усієї дуже глибокої поваги до народних депутатів, але вчорашнє голосування за склад комісій для обрання керівників обласних прокуратур і їхніх заступників, це є просто профанація. Адже участь політиків у таких конкурсних комісіях є просто неприпустимою. Я не знаю, якими мотивами керувалися народні депутати. Але я би пропонували їм відкликати себе із цих складу цих комісій і провести повторний конкурс для формування складу цих комісій. Дякую.</p>
<p>А зараз я пропоную записатися для, для участі у "Різному". Прошу, народні депутати, приготуйтеся, проводиться запис. Прошу. Запрошую до слова народного депутата Олександра Пресмана, група партії "Відродження". <i>(Шум у залі).</i></p>
<p>Шановні народні депутати! Для теле- і радіоглядачів оголошую. Немає народного депутата Пресмана, в залі немає його, картка спрацювала. <i>(Шум у залі).</i></p>
<p>Шановні народні депутати! Я прошу порядку. <i>(Шум у залі).</i></p>
<p>Шановні народні депутати! Я прошу вас повернутися на свої місця. На жаль, у зв'язку з тим, що народні депутати недобросовісно підійшли до запису і велика кількість тих депутатів, які зараз є у списку записані, їх немає в залі, а спрацювали їхні картки. Тому я прошу ще&nbsp; раз, ще раз записатися. <i>(Шум у залі)</i></p>
<p>&nbsp;Шановні народні депутати,&nbsp; я оголошую запис у "Різному". <i>(Шум у залі) </i>&nbsp;Я не порушую&nbsp; Регламент. <i>(Шум у залі)</i></p>
<p>Прошу, народний депутат&nbsp; Логвинський, "Народний фронт".&nbsp; Народний депутат&nbsp; Логвинський.</p>
<p>&nbsp;</p>
<p>13:22:46</p>
<p>ЛОГВИНСЬКИЙ Г.В.</p>
<p>Я прошу передати слово народному депутата&nbsp;&nbsp; пану Гузю.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат&nbsp; Гузь. <i>(Шум у залі)</i></p>
<p>&nbsp;</p>
<p>ГОЛОС ІЗ ЗАЛУ. Все, не зривайте сесію, хлопці.&nbsp; Все, продовжуємо, хлопці.</p>
<p>Пані Сироїд, керуйте.&nbsp; <i>(Шум у залі)</i></p>
<p>&nbsp;</p>
<p>&nbsp;ГОЛОВУЮЧИЙ. Шановні народні депутати, я вас прошу заспокоїтися.&nbsp; <i>(Шум у залі)</i></p>
<p>Народний депутат&nbsp; Гузь, "Народний фронт".</p>
<p>&nbsp;</p>
<p>13:23:41</p>
<p>ГУЗЬ І.В.</p>
<p>Шановні друзі, мій запит стосується&nbsp; важливих питань, які є…</p>
<p>Пане Лещенко, не зривайте сесію, я вас дуже&nbsp; прошу. Дайте виступити.</p>
<p>Значить мій запит стосується Володимир-Волинського, мого виборчого&nbsp; округу.&nbsp; Справа у тому, що в нас у Володимирі знаходиться&nbsp; героїчна&nbsp; 14 бригада військова, яка втратила на фронті в зоні АТО біля ста своїх бійців. Суть звернення до міністра оборони пана Полторака. У нас у Володимирі будується будинок 44-квартирний, який, в принципі, уже декілька раз обіцяли добудувати цього року. В першу чергу цей будинок і в основному для військових, саме тих людей, які&nbsp; на фронті стояли за інтереси української держави. Обіцяли добудувати цей будинок у квітні. Обіцяли добудувати до 14 жовтня до Дня захисника України, до Покрови, до Дня створення УПА. Сьогодні маємо уже, підходимо до цієї дати. Але, на превеликий жаль, кошти не надходять.</p>
<p>Тому я дуже прошу в пана Полторака і не тільки я, керівництво нашої військової бригади, міський голова Петро Саганюк, голова обласної адміністрації&nbsp;&nbsp; Володимир&nbsp; Гунчик знайти можливості або до кінця цього року, або стовідсотково в бюджеті 2016 року передбачити кошти для цих людей. Справа в тому, що в черзі на квартири в цьому будинку знаходяться вдови бійців 14 бригади, і не одна вдова. Буквально декілька днів тому я приймав виборців в себе в окрузі Володимиро-Волинському районі і вдова і її мама прийшли на прийом і говорили про ці речі. Тому я дуже прошу ще раз знайти можливість в бюджеті 2016 року, якщо це неможливо в цьому році, виділити кошти для добудови 44-квартирного будинку, де мають проживати військові 14 бригади. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Ляшко Олег Валерійович.</p>
<p>&nbsp;</p>
<p>13:26:05</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, шановні колеги народні депутати, ключова проблема нашої країни це те, що влада постійно обманює, власне, громадян, це те, що влада постійно обманює суспільство. Нам розказують про боротьбу з корупцією, а насправді вже навіть американські посли заявляють про шалену корупцію в органах прокуратури. Нам розказують про систе… про реформи у правосудді, а насправді,&nbsp; жодного ви не знайдете суду, де можна знайти правду, коли в тебе немає грошей, коли в тебе немає "волохатої руки" чи немає "папи-мами" прокурора і так далі.</p>
<p>Нам розказують про економічні реформи, а в результаті цих економічних реформ мільйони українських громадян сьогодні зубожіють, живуть гірше жебраків. Люди, пенсіонери, які все життя відпрацювали, прогорбатилися, заробляли ту нещасну копійку, сьогодні ходять&nbsp; з простягнутою рукою, бо їхня пенсія&nbsp; не дає їм елементарно виживати, я вже не говорю про те, щоб купити якісь там нові чоботи чи взуття. Тобто це до чого треба довести людей? Мільйони українських людей, які будували цю країну, які виходили на Майдан, які прагнули зміни диктатури Януковича, і що отримали взамін диктатури Януковича? Отримали&nbsp; ще гіршу диктатуру, бо правильно кажуть, що революції задумують романтики, а користуються плодами революцій шахраї, авантюристи і ті, хто зрадники, які зраджують&nbsp; рідну країну.</p>
<p>Нинішня влада нічим не краща від влади Януковича, бо найголовніше, що не вирішує нинішня влада, –&nbsp; це питання працевлаштування людей, можливості їм жити, питання відновлення власної економіки, відновлення власної обороноздатності країни. Нинішня влада дбає лише про власні статки, про свій бізнес. Не думають про людей, які мільйони не знають, як їм прогодувати свою сім'ю, як їм зиму пережити, як їм тарифи ці космічні платити, де знайти роботу для своїх молодих хлопців і дівчат, яких вони вивчили, і вони з дипломами про вищу освіту на базарах стоять, торгують.</p>
<p>Тому політика Радикальної партії, яка сьогодні є в опозиції до влади, однозначна: це, в першу чергу, відновлення національного виробництва через створення робочих місць - це ключове завдання, яке ми будемо втілювати, коли прийдемо до влади. А я переконаний, що дуже скоро Радикальна партія буде при владі. І найголовніше, що ми маємо робити – це створювати робочі місця. Мільйони робочих місць&nbsp; кожний рік, щоб дати можливість нашій молоді, в першу чергу, заробляти собі на життя і народжувати дітей.</p>
<p>Найголовніше, про що ми маємо сьогодні дбати – це про захист наших пенсіонерів, які заслужено відбудували країну, а сьогодні не потрібні цій країні.</p>
<p>Тому, шановні громадяни, вибори 25 жовтня, &nbsp;йдіть і думайте, думайте, не ведіться на брехливі картинки, не ведіться на обман, який вам сьогодні з телевізорів показують, тому що…</p>
<p>&nbsp;</p>
<p>ГОЛОВУЮЧИЙ. … 10 – і все.</p>
<p>&nbsp;</p>
<p>ЛЯШКО О.В. … тому що, щоб не довелося знову після виборів чухати потилиці. Тому підтримуйте Радикальну партію, підтримуйте нашу команду – і ми наведемо лад в нашій рідній країні. Слава Україні!</p>
<p>&nbsp;</p>
<p>ГОЛОВУЮЧИЙ. Народний Мельничук передав слово народному депутату Дехтярчуку. Прошу.</p>
<p>&nbsp;</p>
<p>13:29:43</p>
<p>ДЕХТЯРЧУК О.В.</p>
<p>Шановне товариство! Олександр Дехтярчук, 154 виборчий округ, Дубенщина. До мене як народного депутата України звернулися виборці Рівненщини стосовно криміногенної ситуації, яка склалася зараз на Дубенщині. За останній період часу, травень-жовтень, значно збільшилась кількість крадіжок особистого майна громадян. Наприклад, у вересні-жовтні місяці в мікрорайоні Садова, місто Дубно, було здійснено крадіжку з 21-го приватного будинку. В селі Злини Дубенського району за одну ніч вкрадено особисте майно в 9-ти приватних оселях громадян. Аналогічна ситуація склалася в інших містах і селах району.</p>
<p>В місті і районі складається ситуація, коли населення вкрай незадоволене виконанням професійних обов'язків працівників правоохоронних органів. Прошу вжити усіх можливих зусиль, всіх заходів щодо покращання криміногенної ситуації на теренах Дубенщини. Аналогічне звернення направлено відповідно в Міністерство внутрішніх справ та обласне керівництво міліції.</p>
<p>Також хочу звернути увагу на ту ситуацію, яка склалася із фінансуванням Здолбунівської поліклініки, колишньої Здолбунівської відомчої лікарні залізної дороги. На сьогоднішній день у поліклініці на рахунку, за словами голови районної ради пана Тимощука, нараховується всього 8 гривень. Внаслідок так званої передачі, про яку ми сьогодні чули звіт міністра, передачі залізничної лікарні органам місцевого самоврядування склалася просто катастрофічна ситуація з подальшим фінансуванням Здолбунівської поліклініки. Тому прошу вжити всіх необхідних заходів. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Світлана Заліщук.</p>
<p>&nbsp;</p>
<p>13:31:25</p>
<p>ЗАЛІЩУК С.П.</p>
<p>Шановна пані головуюча!</p>
<p>Шановні колеги! Дорогі українці! Як член Комітету у закордонних справах я хочу поінформувати про ту подію, яка відбувалася минулого&nbsp; тижня. Це Генеральна Асамблея Організації Об'єднаних Націй, де була делегація українських депутатів і, зокрема, я.</p>
<p>Я хочу підтвердити, що на цій найвищій трибуні і особливо в цей момент, коли відбувалося 70-річчя цієї важливої організації ми підтвердили, що по відношенню до України відбувалася… відбулася анексія,&nbsp; відбувається агресія. Але це однозначно не можна назвати перемогою, тому що застарілі механізми, застарілі структури ООН не дають нам можливості як члену, як засновнику цієї організації боротися за свою територіальну цілісність і за свій&nbsp; суверенітет.</p>
<p>Ми як делегація нагадали світу,&nbsp; що насправді ООН (ця абревіатура) означає "Організація Об'єднаних Націй", націй, які об'єдналися довкола цінностей, довкола принципів, серед яких людське життя, серед яких людські права та свободи і, зокрема, територіальна цілісність є найвищими цінностями, довкола яких об'єдналася людська цивілізація. Водночас ми&nbsp; досягли певних&nbsp; результатів, що є важливо для нас як держави. Перше.&nbsp; 15 жовтня відбудуться вибори до Ради безпеки Організації Об'єднаний Націй, де ми можемо стати членом Ради безпеки ООН.</p>
<p>Друге. Ми долучилися до важливої ініціативи щодо&nbsp; обмеження права вето членів Ради безпеки, яке унеможливить фактично мати беззастережний сьогодні вплив Росії на всі ті рішення, на всі ті процеси, які відбуваються на цьому важливому міжнародному майданчику.</p>
<p>Третє. Ми долучилися до ініціативи і отримали підтримку від країн щодо&nbsp; створення Міжнародного трибуналу для повноцінного розслідування терористичної атаки на літак MH-17, який відбувся на Сході України. І ми далі будемо&nbsp; тиснути аби це розслідування таки відбулося.</p>
<p>Наостанок я хочу сказати, що вчора відбулася що одна важлива&nbsp; подія. Я хочу поінформувати так само суспільство як один з співавторів Закону "Про державне фінансування партій". Це велике досягнення нового покоління політиків у парламенті. Ми нарешті, одна з останніх країн в Європі, долучилися до цієї ініціативи, яка встановлює прозорість фінансування, яка встановлює потужні санкції аж до кримінальної статті за порушення цього закону. І яка так само встановлює можливість для всього суспільства перевіряти адреси жертводавців, перевіряти кожну копійку, яку отримала партія, кожну копійку, яку партія витратила. Це значний прогрес у боротьбі з політичною корупцією. Дякую.</p>
<p>&nbsp;</p>
<p>ГОЛОВУЮЧИЙ. Дякую. Запрошую до слова народного депутата Арешонкова.</p>
<p>&nbsp;</p>
<p>13:34:42</p>
<p>АРЕШОНКОВ В.Ю.</p>
<p>Шановна пані головуюча, шановні колеги депутати! Володимир Арешонков, 64 виборчий округ, Житомирщина.</p>
<p>Хочу звернутися зараз до усіх присутніх, до тих, кому не байдужа доля країни, з достатньо серйозного питання. Питання, яке, на жаль, не так часто звучить у цій сесійній залі, але питання, яке стосується багатьох і тут присутніх, наших сімей, багатьох громадян нашої держави. Це питання майбутнього розвитку системи освіти і науки України.</p>
<p>Ви знаєте, що ми напередодні широкого розгляду і прийняття депутатами законопроектів, які визначать подальшу долю розвитку цієї надзвичайно важливої системи, прийняття базового законопроекту про освіту, Закону України "Про професійно-технічну освіту" і Закону "Про наукову і науково-технічну діяльність". Я зараз не буду говорити про важливість прийняття цього закону і про той стан, в якому перебуває сьогодні, на жаль, наша система освіти. І про ту заробітну плату педагогів, яка сьогодні, на жаль, не відповідає ніякій критиці. І про матеріально-технічний стан багатьох навчальних закладів.</p>
<p>Я хотів би сказати, що питання обговорення цих законопроектів майбутніх є надзвичайно важливим. Річ у тім, що за моєю інформацією, я, скажімо, навіть на прикладі навіть рідної Житомирщини, більше 90 відсотків сьогодні педагогів, тих, хто працює в системі, або не знайомі з законопроектом, абоне зовсім сприймають основні його положення.</p>
<p>Тому я сьогодні хотів би звернутись до всіх, шановні депутати. Давайте в цей період залучим широко і громадськість, і фахівців, і обговоримо в регіонах основні положення цього закону, щоб він був сприйнятий суспільством, педагогами, батьками.</p>
<p>Наступна позиція. Я дуже просив би, щоб ми наполягали, щоб при обрахуванні бюджету на 2016 рік основні показники, які пов'язані з фінансуванням галузі, були обов'язково враховані. Сьогодні міністр освіти називав, що лише 40 десь автобусів планується закупити, бо немає грошей. Так мало того і ці автобуси планується закупити із фінансування з місцевих бюджетів, і це не один приклад. Тому давайте так, щоб той закон, який буде прийнятий, не мав обов'язково підтвердження і фінансів.</p>
<p>Я закликаю всіх до широкої дискусії, до обговорення надзвичайно важливої теми. Давайте спокійно, виважено попрацюємо і приймем ті закони які визначать, як на мене, майбутній розвиток однієї з стратегічних галузей нашої держави. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дяку вам.</p>
<p>Народний депутат Бабій, "Народний фронт". Кому? А, де Бабій?</p>
<p>Передав слово кому?</p>
<p>Олександр Кодола.</p>
<p>&nbsp;</p>
<p>13:37:56</p>
<p>БАБІЙ Ю.Ю.</p>
<p>Доброго дня, шановні колеги! Я прошу передати слово Олександрі Кодолі.</p>
<p>&nbsp;</p>
<p>ГОЛОВУЮЧИЙ. Олександр Кодола. Прошу.</p>
<p>&nbsp;</p>
<p>13:38:15</p>
<p>КОДОЛА О.М.</p>
<p>Олександр Кодола, Чернігівщина, фракція "Народний фронт". Шановні колеги! Шановні українці! На жаль, сьогодні не встиг задати питання міністру інфраструктури. Справа в тому, що на сьогодні Чернігів фактично відрізаний залізничним сполученням від Західної України. Саме тому неодноразово зверталися народні депутати від Чернігівщини з цією пропозицією, проханням до Міністерства інфраструктури, до Укрзалізниці, щоби вирішити цю проблему. На жаль, сьогодні це питання так і не розв'язане.</p>
<p>Більше того, в Чернігівській області фактично відбувається ліквідація залізничної станції Короп, причина визначається в економічній доцільності таких дій. Але оскільки невеликі залізничні станції мають не тільки комерційне значення,&nbsp; а і пов'язані з розвитком району загалом то, зважаючи на адміністративно-територіальну реформу, я думаю, варто було б не поспішати з такими заходами, щоб пізніше новоутворені об'єднання, територіальні громади, не стикнулися із зруйнованою інфраструктурою, якщо сьогодні ми можемо все уникнути.</p>
<p>Саме тому, я звертаюсь в черговий раз до Міністерства інфраструктури, до "Укрзалізниці" вжити відповідних заходів, відповідно до звернень народних депутатів від Чернігівської області.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Народний депутат Андрій Лозовий, Радикальна партія.</p>
<p>&nbsp;</p>
<p>13:39:41</p>
<p>ЛОЗОВОЙ А.С.</p>
<p>Андрій Лозовий, Радикальна партія Ляшка.</p>
<p>В Біблії є слова, що блаженні вигнані за правду, бо їх є Царство Небесне. Коли цей героїчний народ, який не знищить ніхто і ніколи повстав проти тиранії Януковича, коли люди вийшли на Майдан, коли люди не побоялися до боїв з силовиками, коли люди знесли тирана, то хто б тоді подумав, що пройде не багато часу і ми знову будемо бачити все те саме.</p>
<p>У країні цілком вже чітко окристалізувалася тиранія. Десятки патріотів, героїв війни і революції сидять сьогодні по тюрмах, сидять під домашнім арештом і режим намагається їх знищити.</p>
<p>Сьогодні московським окупантам, які вбивали наших солдат, які стріляли в голову, які заставляли полонених героїв їсти шеврони, їм має бути амністія? А тим, хто на Сході зі зброєю в руках захищав право свого народу на свободу, на незалежність, на гідність, їх кидає оцей шоколадно-тоталітарний режим по тюрмах.</p>
<p>Ми всі чітко бачимо, що досі не звільнені усі політв'язні ще минулого режиму. Ми досі бачимо, що понад рік 17-річний Григорій Гульвиченко і Ілля Черня… сидять по тюрмах досі, без жодного доказу начебто вони вбивали правоохоронців тоді.</p>
<p>Ми сьогодні бачимо, як героїчного бійця батальйону "Свята Марія" Сталкера, який був поранений і під час подій на Майдані, і під час боїв на Сході сьогодні намагаються арештувати аргументуючи це тим, що він начебто вбивав правоохоронців в січні місяці 2014 року, коли тут було саме пекло цих подій.</p>
<p>Вдумайтесь, які звинувачення виставляють українським патріотам. Ми бачимо, як п'ятий місяць в тюрмі перебуває мій помічник, кіборг Донецького аеропорту Костянтин Кривич. Ми чітко бачимо, як ряд активістів Всеукраїнського об'єднання "Свобода" сидять по тюрмах, зокрема один з лідерів цієї партії Юрій Сиротюк. Як Медведько і Поліщук, які начебто вбили українофоба Бузину, але нема ніякої доказової бази, досі сидять по тюрмах, хоча внесена застава.</p>
<p>І 17 вересня тоталітарний режим Порошенка перейшов в стан агонії. Репресії досягли апофеозу. Коли тут, у цьому залі, який буде зганьблений у віках, з порушенням Конституції, з порушенням Закону про досудове слідство, з порушенням Регламенту був арештований народний депутат Ігор Мосійчук, якому навіть не дали заключне слово.</p>
<p>Тоді прийшов сюди Герой України, багаторічний радянський політв'язень Степан Хмара, який, якого арештовували востаннє в цьому залі ще коли тут була Верховна Рада УРСР. І Хмара згадав, що тоді ще навіть тоталітарний Радянський Союз дав слово, а режим Порошенка слова не дав!</p>
<p>І коли сьогодні Ігор Мосійчук, якому "доктор Менгеле" – начмед слідчого ізолятора СБУ пан Даниленко відмовляє у медичному нагляді, сьогодні бореться за своє життя, тільки після того, як ми, депутати-патріоти силою змогли фактично…</p>
<p>&nbsp;</p>
<p>ГОЛОВУЮЧИЙ. 10 секунд, прошу завершити.</p>
<p>&nbsp;</p>
<p>ЛОЗОВОЙ А.С. Коли Янукович знущався над людьми, кидав їх по тюрмах, та навіть він не дійшов до того, що сьогодні робить Порошенко! Коли по факту судді Бець, Карабань, Лашевич, Масе….</p>
<p>&nbsp;</p>
<p>ГОЛОВУЮЧИЙ. Дякую дуже. Народний депутат Лінько.</p>
<p>&nbsp;</p>
<p>13:43:26</p>
<p>ЛІНЬКО Д.В.</p>
<p>Златі Огнєвіч передаю слово.</p>
<p>&nbsp;</p>
<p>ГОЛОВУЮЧИЙ. Кому?</p>
<p>&nbsp;</p>
<p>ЛІНЬКО Д.В. Огнєвіч.</p>
<p>&nbsp;</p>
<p>ГОЛОВУЮЧИЙ. Злата Огнєвіч, прошу, Радикальна партія.</p>
<p>&nbsp;</p>
<p>13:43:43</p>
<p>ОГНЄВІЧ З.Л.</p>
<p>Доброго дня, шановні колеги! Злата Огнєвіч, Радикальна партія Олега Ляшка. Я сьогодні хотіла би звернутися до усіх тих, хто в нашій країні виробляє інтелектуальний продукт до всіх тих, хто виробляє культурний продукт, тим самим збагачуючи державну скарбницю України. Але, на жаль, вони нічого за свою&nbsp; працю сьогодні не отримують. Тому що на ринку авторська права склалася ситуація, коли кошти&nbsp; не відраховуються. Сьогодні в Україні зареєстровано близько 19 ОКУ, реально&nbsp; працюючих&nbsp;&nbsp;&nbsp; з них набереться не більше&nbsp; половини. Чим займається інша половина, я вам скажу, вони&nbsp; крадуть гроші, і на ці вкрадені гроші&nbsp; вони купують собі домівки і&nbsp; яхти. Вони задіяні в корумпованих схемах. Ці гроші повинні отримувати творчі люди, які створюють культурний продукт в Україні. Але&nbsp; вихід з цієї ситуації є. Я пропоную створити законопроект, над яким я зараз працюю номер&nbsp; 2943, який передбачає, необхідно створити статус уповноваженої організації ОКУ і кожна з цих ОКУ буде працювати в своєму напрямку тим сам збагачуючи держказну, відраховуючи налоги, створюючи нові&nbsp; робочі місця, і тим самим залишаючи гроші в середині Україні, а не виводячи її офшорні зони.</p>
<p>Також я пропоную повністю&nbsp; ліквідувати УААСП – це Українська агенція авторського&nbsp; суміжного права, який зжив себе&nbsp; і дискредитований&nbsp; у&nbsp; відносинах з авторськими правовласниками. Тому що керівництво повністю розвалило роботу УААСП, не зумівши скористатися монопольним становищем. З 2009 по 2012 роки керівництво безпосередньо причетне до випадкового перерахуванням УААСПом 14 мільйонів гривень, які випадково опинилися на&nbsp; території Кіпру, а потім повернулися до нашої з вами&nbsp; країни всього з 14 мільйонів – 2 мільйони гривень. Інші гроші були вкрадені, і вони&nbsp; зависли в повітрі. УААСП – це ракова пухлина на сьогодні і головний&nbsp; біль усіх тих, хто&nbsp; створює інтелектуальний і творчий продукт.</p>
<p>Я усіх закликаю до того, щоб ми підтримували, нарешті, митців України, нарешті, щоб ми розвивали з вами&nbsp; культуру, бо без культури не буде&nbsp; української нації, бо коли ви згадаєте про культуру буде вже все розвалено&nbsp; і буде вже дуже пізно це все робити.</p>
<p>Тому я закликаю всіх підтримати все ж таки мій&nbsp; законопроект номер 2943 не чинити опір владі зі своєї сторони. Тому що люди, які чинять мені зараз опір вони викликають у мене&nbsp; підозру, що вони&nbsp; задіяні в корупційних схемах. Так от, що я вам скажу, що&nbsp; ви наскільки звикли до корупції.&nbsp;&nbsp;&nbsp;</p>
<p>Ви&nbsp; настільки&nbsp; звикли&nbsp;&nbsp; шукати в кожному законопроекті вигоду тільки для ваших&nbsp; кишень. Ви настільки звикли підтримувати тільки себе, що ви&nbsp; забуваєте&nbsp; про українське суспільство і українську культуру. Україні є&nbsp; чим пишатися. Давайте&nbsp; їм допоможемо&nbsp; це робити. За Україну та&nbsp; за її культурне майбутнє! Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат&nbsp; Алексєєв, Ігор Алексєєв, "Народний фронт".</p>
<p>&nbsp;</p>
<p>13:46:54</p>
<p>АЛЕКСЄЄВ І.С.</p>
<p>Шановна пані головуюча, шановні народні депутати! Ігор Алексєєв, "Народний фронт".&nbsp; Ви знаєте, ми з цієї високої трибуни в парламентському залі, на ефірах постійно говоримо про корупцію,&nbsp; про недосконалість судової системи. Це дійсно так. Судова система є надзвичайно корумпованою, надзвичайно&nbsp; бюрократичною. І в цьому плані&nbsp; я хотів би зупинитися&nbsp; лише на окремому&nbsp; елементі,&nbsp; який пов'язаний із судовою системою, – це&nbsp; питання виконання судових рішень. Адже&nbsp; ви знаєте, що навіть найбільш законне рішення&nbsp;&nbsp; не вартує&nbsp; того&nbsp; паперу, якщо воно роками не виконується. В Україні надзвичайно складна&nbsp;&nbsp; ситуація з виконанням судових рішень. На кінець року більше 3 мільйонів невиконаних судових рішень.&nbsp; Така ситуація об'єктивно…&nbsp; впливає,&nbsp; негативно і довіру до судової системи, і така&nbsp; ситуація зумовлена&nbsp; тим, що Україна серед сумних лідерів по кількості звернень&nbsp; до Європейського&nbsp;&nbsp; суду&nbsp; з прав людини через судову тяганину, через&nbsp; невиконання судових рішень.</p>
<p>У цьому плані&nbsp; вчора парламент, я переконаний, зробив&nbsp; надзвичайно відповідальний, надзвичайно важливий крок –&nbsp; крок&nbsp; щодо&nbsp; реформування виконання&nbsp;&nbsp; судових рішень. Вчора&nbsp; ми спільно проголосували&nbsp; за основу два законопроекти, які дають&nbsp; старт докорінній реформі виконавчій службі. Законопроекти, які розроблялися спільно фахівцями, які розроблялися спільно з урядами, спільно з народними депутатами, передбачають впровадження приватних виконавців і&nbsp; запровадження змішаної системи&nbsp; виконання судових рішень. Відразу хочу спростувати ті міфи, які&nbsp; лунали в цій сесійній залі вчора, про те, що ми запроваджуємо фактично колекторів. Це абсолютно не так. В законодавстві передбачено ряд чинників, в законодавстві передбачено ряд перепон, щоб виконавці не зловживали своїми правами, що виконавці виконували свої завданні і згідно закону відповідно до встановлених процедур.</p>
<p>Що передбачається цими законопроектами. Це і максимальна&nbsp; автоматизація дій виконавців. Це і запровадження електронного реєстру боржників. Це усунення тих бюрократичних перепон, які зараз є в чинному законодавстві, які зумовлюють, в тому числі і зловживання дій державних виконавців.</p>
<p>Я всіх закликаю перевести дискусію в робочі групи, які будуть доопрацьовувати ці законопроекти. Вже є ряд пропозицій, ряд зауважень, які дозволять ці законопроекти ще поліпшити, щоб ми вийшли після трьохтижневої перерви на голосування&nbsp; надзвичайно важливих для країни законопроектів. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Сидорович передав слово народному депутату Олені Сотник.</p>
<p>&nbsp;</p>
<p>13:50:01</p>
<p>СОТНИК О.С.</p>
<p>Дякую колеги. Насправді я б хотіла поговорити, що за цей тиждень сталося в парламенті. Перед тим, як народні депутати самі себе відправили на три тижні передвиборчих канікул, бо, напевно, для когось міські вибори найбільш важливі ніж те, що відбувається на сьогодні в країні, ми прийняли ряд законодавчих ініціатив. Зокрема законодавчі ініціативи, які стосуються міфічного безвізового режиму. І прикриваючись цим міфічним безвізовим режимом, фактично вчора через парламент в першому читанні пройшли, я вважаю, злочинні для простого народу і для бізнесу закони. Зокрема Закон про спеціальну конфіскацію і забезпечення арешті під час спеціальної конфіскації. Цей закон напряму порушує права людини. По-перше, в ньому взагалі непередбачено жодної можливості для людей захищати свої права. Тобто люди, у яких будуть конфісковувати майно через суди і через рішення суду, навіть не зможуть представити в суді свої інтереси. Вони не будуть мати жодного права ні надати докази, ні заявити про законність цього майні і можливість&nbsp; його збереження.</p>
<p>&nbsp;Далі, більше. Ці закони, вони фактично повністю дають можливість правоохоронним органам тиснути і здійснювати рейдерські дії по відношенню до людей.</p>
<p>І це все вчора пройшло через парламент у першому читанні.</p>
<p>Також продовжуючи роботу парламенту, були прийняті і затверджені комісії, які будуть займатися&nbsp; відбором місцевих прокурорів. По-перше, в цих комісіях опинилися політики, що, в принципі, суперечить самому принципу прямого відкритого конкурсу. Тобто це є політичний вплив на відбір прокурорів.</p>
<p>Більше того, конкурс на&nbsp; сьогоднішній день повністю порушує Положення про цей конкурс і Закон "Про прокуратуру", тому що а) він є закритим; б) для конкурсу не допущені люди, які не мають прокурорського стажу, але є юристами; і третє, жоден з нас з вами не бачать результатів проходження тестів. Ми не знаємо, хто, фактично, буде на сьогоднішній день допущений до співбесід, що є прямим порушенням незалежного конкурсу.</p>
<p>І останнє, я хочу звернутися до народних депутатів: панове, нарешті ми маємо відповідати за ті закони, за які голосуємо. Ви маєте почати їх читати, тому що більшість депутатів навіть не розуміють тих ризиків, які несуть закони, за які вони голосують.</p>
<p>Я нарешті хочу закликати перестати голосувати за скорочену процедуру, розглядати закони детально, аналізувати і нести відповідальність перед своїми виборцями за ті закони, за які ви голосуєте.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Андрій Іллєнко.</p>
<p>&nbsp;</p>
<p>13:52:58</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Ви знаєте, я дуже не хотів про це говорити, але я не можу про це не говорити. Тому що я пам'ятаю часи режиму Януковича, я пам'ятаю, які тоді відбувалися політичні репресії і переслідування. І на жаль, на превеликий жаль, через півтора роки після перемоги Майдану, ми бачимо, що не сів ні один злочинець режиму Януковича, і при цій владі вже, очевидно, не сяде, це вже ясно. Вони хіба в парламенті будуть сидіти. А будуть саджати виключно тих людей, які мають свою позицію, які мають свою думку, які відстоюють якраз ідеали того самого Майдану.</p>
<p>І ви знаєте, сьогодні політичні переслідування вже перейшли в формат "театру абсурду", тому що крім тих людей, які, наприклад, серед свободівців зараз сидять, це і Юрко Сиротюк, й інші наші хлопці, які зараз знаходяться в ув'язненні, зараз влада почала уже застосовувати такий, дуже цікавий метод – це цілодобові домашні арешти. І зараз вони стосуються величезної кількості людей, які безпосередньо займаються виборчою кампанією "Свободи". Тобто, в принципі, йде ставка на паралізування взагалі нашої виборчої кампанії. От наприклад, Ігор Сабій, голова київської обласної організації, перший номер в списку в Київську обласну раду, цілодобовий домашній арешт на днях отримав. Костянтин Василець, перший номер в Одеську обласну раду і один із керівників одеської "Свободи", цілодобовий домашній арешт. І, до речі, з ним разом ще з Одеси теж&nbsp; Гліб Громов і Олександр Станков, який взагалі воїн АТО і герой війни, так само його, не просто навіть під домашній арешт, його посадили і поставили йому заставу більше 400 тисяч гривень. Тобто звідки у ветерана АТО, яка людина рік воювала, зараз немає роботи, звідки у нього такі гроші? Але влада, очевидно, ставить такі для себе ставки.</p>
<p>Швайка Ігор, який йде зараз в мери Харкова, так само знаходиться під постійним контролем. Леонов Едуард, який йде… керівник нашої закарпатської організації, де в Ужгороді балотується, так само. Тобто йде спроба, по суті, паралізувати всю нашу передвиборчу діяльність. Це є очевидне політичне замовлення, очевидна ставка на те, щоб закрити нам рота, не дати нам участь брати у виборах.</p>
<p>І ще я хотів би сказати, товариство, що, звичайно, всіх обурює та ситуація, яка зараз відбувається навколо продовження перебування під вартою Ігоря Мосійчука, тому що очевидно, що в нього є дуже великі проблеми зі здоров'ям, очевидно, що він потребує якісного лікування зараз. І я розумію, його, там, звинувачують і так далі, так, має бути розслідування, але на сьогоднішній день він не визнаний винним судом. Він на сьогоднішній день тільки підозрюється. Тому дуже багато народних депутатів взяли його на поруки, зокрема і всі свободівці, для того щоб дати можливість йому нормально зараз лікуватися, не перебувати під ув'язненням, тому що, очевидно, він нікуди тікати не збирається і, очевидно, в нього є величезні проблеми зі здоров'ям. Тому він має бути на сьогоднішній день отримувати нормальний догляд, нормальне лікування, а не перебувати постійно, цілодобово під вартою.</p>
<p>Дякую за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Олег Мусій, позафракційний.</p>
<p>&nbsp;</p>
<p>13:56:08</p>
<p>МУСІЙ О.С.</p>
<p>Доброго дня, шановний український народе! Я хочу звернутися до всіх виборців, які 25 жовтня прийдуть голосувати за місцеву владу, щоб вони зробили усвідомлений вибір. Не&nbsp; такий усвідомлений вибір, який вони купилися&nbsp; на виборах до Верховної Ради, проголосувавши&nbsp; за всіляких політичних аферистів, які свій рейтинг із 22 відсотків за півроку розтринькали до нуля і продовжують й далі грабувати український народ.</p>
<p>Хочу закликати усіх абсолютно свідомо дати шанс новим&nbsp; політичним силам і новим політичним партіям. Не вірте цим перефарбованим колишнім регіоналам, цим перефарбованим колишнім фронтовикам, цим перефарбованим тепер, які попролазили в усі мабуть рейтингові, як вони вважають, провладні політичні сили типу "Блоку Петра Порошенка", типу "Батьківщини", типу інших всіляких політичних сил, де із року в рік перебувають одні й ті самі особистості.</p>
<p>У мене унікальна ситуація на моєму виборчому окрузі Сокаль,&nbsp; Червоноград з Конгресом українських націоналістів. Виявляється, що така політична сила&nbsp; як Конгрес українських націоналістів протягом останніх 10 років голосує в унісон з Партією регіонів, і на Західній Україні продовжує й далі презентувати себе, як українська націоналістична сила, а залишається по суті цією злодійською владою, проти яких поставало&nbsp; уже два Майдани.</p>
<p>Люди, зробіть&nbsp; усвідомлений вибір. Від вас дуже багато буде залежати, що ви отримаєте далі на місцях.</p>
<p>Я вхожу до нової політичної сили, до політради цієї нової політичної сили, називається "Народний контроль". І можу вам, своїм виборцям на окрузі, абсолютно чесно гарантувати, що ті люди, які будуть іти з "Народним контролем" і будуть брати участь у виборах, це є нові, абсолютно незаплямовані політичні обличчя. Тому закликаю вас здійснити правильний і усвідомлений вибір на майбутніх виборах 25 жовтня.</p>
<p>Інші питання. На моєму окрузі продовжується далі ганебна ситуація, яку абсолютно не контролює Міністерство енергетики по розвалу і приватизації вугільної галузі. Ви знаєте, що,&nbsp; на превеликий жаль, уряд не виконав Коаліційну угоду в розумінні зменшення щороку тільки на 20 відсотків держпідтримку вугільної галузі. І сьогодні&nbsp; 11 народних депутатів, члени міжфракційного депутатського об'єднання "Захистимо вугільну галузь" подали відповідні зміни до Державного бюджету, де буде передбачено, в цих змінах, повернення до тих зобов'язань, які прописані в Коаліційній угоді. 1,8 мільярдів гривень ми просимо виділити в цьому році від перевиконаного на 30 мільярдів Державного бюджету.</p>
<p>Тому я закликаю усіх народних депутатів підтримати цю позитивну ініціативу і дати шанс розвитку вугільної галузі по всій Україні, і в тому числі на моєму рідному окрузі.</p>
<p>&nbsp;</p>
<p>ГОЛОВУЮЧИЙ. Дякую. 10 секунд.</p>
<p>&nbsp;</p>
<p>МУСІЙ О.С. Дякую всім за увагу. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Народний депутат Гузь. Немає. Народний депутат Люшняк.</p>
<p>&nbsp;</p>
<p>13:59:39</p>
<p>ЛЮШНЯК М.В.</p>
<p>Доброго дня, дорогий український народе, пані головуюча, колеги народні депутаті. 1 січня 2016 ми в Україні відкриваємо ящик Пандори. Закінчується мораторій на продаж земель сільськогосподарського призначення. Беручи ситуацію, яка сьогодні є в світі, вчені Оксфордського університету в своїх дослідженнях заявили, що впродовж 2015-30 року світове сільське господарство повинно виробити продуктів харчування в 2 рази більше. Такі країни, як Китай, щоб забезпечити потребу населення, орендують землю в Мексиці, Бразилії, в Казахстані, Анголі.</p>
<p>Що сьогодні чекає український чорнозем? Шановні колеги, кораблі з валютою стоять, щоб тільки ми відкрили цей ящик. Хто купить нашу землю? Чи її куплять українці? Можливо. Але сьогодні в світі є велика проблема з продуктами харчування. І якщо ми не хочемо допустити, щоб наша Україна стала сировинним придатком будь-якої заможної держави, ми повинні це зупинити і продовжити мораторій на продаж землі як мінімум на 10 років. Щоб навчити покоління українців, привити їм любов до землі, щоб вони любили свою українську землю і змогли достойно на ній працювати.</p>
<p>Я зробив офіційний депутатський запит до Президента України щодо пришвидшення, щодо внесення як необхідного закону продовжити мораторій на продаж землі. Але чи було сьогодні кому його проголосувати? Ні.</p>
<p>Шановні народні депутати! Прошу вас, колег, щоб ми не допустили цією Верховною Радою цього злочину, який нам не пробачить суспільство і Україна. Тому прошу вас підтримати мене в цьому напрямку, щоб ми змогли продовжувати мораторій на продаж землі сільськогосподарського призначення на 10 років, разом попрацювати над Земельним кодексом.</p>
<p>Шановні колеги, у нас в кодекс вноситься кожного комітету, я як член аграрного комітету, мінімум одна поправка в пленарний тиждень. Хіба це можливо? Ні.</p>
<p>Тому ми маємо перед собою велику відповідальність. Прошу вас, благаю не допустим цього. Хай земля буде українська, наша земля. І хай наші діти будуть працювати на ній. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Денис Силантьєв, "Радикальна партія".</p>
<p>&nbsp;</p>
<p>14:02:49</p>
<p>СИЛАНТЬЄВ Д.О.</p>
<p>Денис Силантьєв, фракція Радикальної партії Ляшко.</p>
<p>Шановні громадяни України! Шановні колеги! Сьогодні я б хотів би привернути вашу увагу на дуже важливу тему, яка є досить закритою, в тому числі і для журналістів. Мова іде про систему соціального страхування населення України. Я вивчав цю тему, отже ділюсь з вами певними висновками.</p>
<p>У світі кошти, які акумулюються в системі соціального страхування, є потужним чи не єдиним, внутрішнім фінансовим та інвестиційним безкоштовним ресурсом, якого так не вистачає українській економіці. Судіть самі. На сьогодні фінансовий ресурс в обсязі понад 300 мільярдів гривень, які не включено до Державного бюджету України за умови їх ефективного використання можуть бути реально альтернативою зовнішнім кредитам, які до того ж нам потрібно буде повертати.</p>
<p>У Європі та в світі фонди соціального страхування, включно з пенсійними, виступають найпотужнішими інвесторами в розбудову соціальної інфраструктури, володіють великим банком земель сільськогосподарського призначення, яку здають в оренду та дозаробляють для своїх застрахованих осіб додаткові кошти.</p>
<p>Старі, совкові підходи до управління фінансовими ресурсами фондів, непрозорість процедур, відсутність новітніх технологій і, як наслідок, нецільове використання, а, власне кажучи, розкрадання коштів Фонду пенсійного та соціального страхування протягом останніх років обсягом приблизно в 100 мільярдів гривень щорічно, які могли бути використані на програми дитячого і не тільки дитячого оздоровлення, реконструкції та будівництва об'єктів соціальної інфраструктури.</p>
<p>Я впевнений,&nbsp; що в разі створення системи ефективного менеджменту, в сфері соціального страхування, ми будемо мати дуже потужний резерв для здійснення навантаження на… для… здійснення навантаження на фонд оплати праці і тим самим, зможемо вивести заробітні плати з тіні.</p>
<p>Йдемо далі. Система управління фондами.</p>
<p>За чинним законодавством управління фондами здійснюється на тристоронній основі представниками роботодавців, профспілок та держави. Потрібно перезавантаження складу органів державно… управління Фондом соціального страхування та Пенсійного фонду України.</p>
<p>На сьогоднішній день від сторони роботодавців до складу органів управління фондів досі делеговані особи, які є найближчим оточенням олігархів режиму Януковича.</p>
<p>Ситуація із представниками від профспілок подібна. Про яке новаторство та реформи у світі соціального страхування ми можемо, взагалі, говорити?</p>
<p>Отже, фракція Радикальної партії вимагає від влади,&nbsp; що влада повинна повернутися до виконання обов'язків щодо забезпечення конституційного права громадян на соціальний захист. Здійснення у максимально прозорий спосіб фінансування витрат пов'язаних із наданням матеріального забезпечення, страхових виплат та соціальних послуг застрахованим особам.</p>
<p>Припинення злочинної діяльності в системі соціального страхування. Притягнення до…</p>
<p>&nbsp;</p>
<p>ГОЛОВУЮЧИЙ. 10 секунд.</p>
<p>&nbsp;</p>
<p>СИЛАНТЬЄВ Д.О. …до кримінальної відповідальності винних осіб. Дійсно, реорганізації, а не перерозподіл сфери впливу у системі соціального страхування.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Я продовжую засідання до завершення розгляду питань по порядку денному у розділі "Різне".</p>
<p>Народний депутат Бобов немає. Народний депутат Матківський. Прошу.</p>
<p>&nbsp;</p>
<p>14:06:27</p>
<p>МАТКІВСЬКИЙ Б.М.</p>
<p>Шановні колеги! Шановний український народе! Сьогодні&nbsp;&nbsp; була розмова про&nbsp; приватизацію і хотілося би висловити&nbsp; свою позицію, як секретаря Комітету з економічної політики. Насправді, все досить&nbsp; просто, без Закону про&nbsp; ефективного власника немає чого&nbsp; розглядати навіть такі питання, як і приватизація, і на цьому потрібно поставити&nbsp; крапку.&nbsp;</p>
<p>Наступне. Відвідуваність парламенту на сьогоднішній день, і ця ситуація, яка відбулася сьогодні. Пане Головуючий, я би&nbsp; просив зробити одну річ: на сайті Верховної Ради&nbsp; висвітлити інформацію, хто сьогодні був&nbsp; зареєстрований, чиї картки були&nbsp; зареєстровані під час реєстрації депутатів. І аналогічну картину, хто&nbsp; голосував на сигнальному голосуванні і співставити ці дві речі. І ми всі чітко побачимо, наші виборці&nbsp; побачать, народ України побачить, хто ходить сюди для того, щоб поставити карточку чи все ж таки ходить для того, щоб тут працювати.</p>
<p>Основну частину свого виступу я хотів би присвятити закону&nbsp; все ж таки 2406, де сьогодні, Андрій Антонищак задав питання до уряду, а саме: до Міністерства фінансів. Якщо чітко розібрати цей&nbsp; закон, то ми&nbsp; всі за нього були&nbsp; проголосували. Іі Міністерство фінансів&nbsp; запропонувало Президенту внести&nbsp; таку правку:&nbsp; "З 750-кратного прожиткового мінімуму, що на сьогоднішній день це є&nbsp; виплата би становила для&nbsp; загинувших наших героїв, становило&nbsp; 900 з лишнім тисяч гривень, запропонувало поставити фіксовану суму&nbsp; 700 тисяч гривень", що це так і є. Це, якщо людина загинула заплатиться&nbsp; 700 тисяч гривень, а якщо людина стала інвалідом&nbsp; I групи, П групи під час інфляційних процесів у нас буде більше ніж 700 тисяч гривень виплачуватись.</p>
<p>Будь ласка, Міністерство&nbsp; фінансів рекомендуйте Президенту України вносити нормальні&nbsp; речі, що ви робите, що&nbsp; ви підставляєте&nbsp; Президента. Я дуже надіюся, що таких&nbsp; кроків більше не буде від&nbsp; Міністерства фінансів. Дякую.&nbsp;&nbsp;&nbsp;&nbsp;&nbsp;</p>
<p>&nbsp;</p>
<p>14:08:51</p>
<p>ГАЛАСЮК В.В.</p>
<p>Шановна пані головуюча, шановні колеги! Шановний народе України! Сьогодні я звернувся з відкритим зверненням до Президента України та до Прем'єр-міністра України як голова Комітету промислової політики, підприємництва, як заступник лідера Радикальної партії з економічної політики щодо зміни економічної та кредитно-грошової політики держави.</p>
<p>Та політика, яка проводилася попередньою владою, яка, на жаль, продовжується існуючою владою, вона призвела Україну до економічної катастрофи. За останні 25 років в світі є тільки п'ять країн, економіка яких зменшилася. На першому місці серед цих країн є Україна. ВВП Україна в реальному вимірі скоротився на 35 відсотків. Ви собі це тільки уявіть! За цей же час економіка Китаю зросла в 10 разів! Це є абсолютно неприпустимим.</p>
<p>Такий безпрецедентний економічний спад, він продовжується сьогодні. Сьогодні фактично Україна знаходиться в стадії економічної депресії. Ви подивіться на всі економічні показники. Прогноз МВФ та Світового банку по цьому року – падіння ВВП 12 відсотків. Ви подивіться на безробіття. Б'ємо нові рекорди. Вже майже 2 мільйони безробітних! Ви подивіться на еміграцію. Коли сьогодні тільки в Польщу в першому півріччі 2015 року виїхало понад 400 тисяч українців!</p>
<p>Ми втрачаємо сьогодні найцінніше. Ми втрачаємо талановиті та працьовиті руки українців, які їдуть за кордон шукати кращої долі. Які руйнують свої сім'ї, які там будують економіку інших країн! Яким чином на це реагує влада? Яким чином на це реагує влада?! Які є пріоритети влади? Розпродати те державне майно, яке залишилося чи що ще зробити?</p>
<p>Сьогодні влада має передусім дбати, і це є принципова вимога Радикальної партії, про створення нових робочих місць, подолання безробіття. Щоб люди не тікали за кордон, щоб вони не ставали наймитами.</p>
<p>Друге. Це збільшення національного виробництва та збільшення експорту готової продукції, а не просто сировини, як це відбувається сьогодні.</p>
<p>Третє. Це підтримка національного виробника. Нам сьогодні потрібно не затягати паски, нам&nbsp; сьогодні потрібно не робити кредити чи податки високими, а навпаки&nbsp; сьогодні&nbsp; потрібна&nbsp; радикальна податкова реформа –&nbsp; зменшити податковий тиск, потрібно вивести&nbsp; економіку з тіні, потрібно забезпечити здешевлене кредитування реального сектору економіки там, де виробляється готова продукція. Для того, щоб українці&nbsp; себе&nbsp;&nbsp; знаходили в своїй рідній країні, для того, щоб сім'ї були&nbsp; цілими, для того, щоб ми тут&nbsp; створювали добробут.</p>
<p>Тільки один приклад на&nbsp; прикладі Львова. Чому&nbsp; середня&nbsp; заробітна платня&nbsp; у Львові&nbsp; в&nbsp; 5 разів менше ніж у&nbsp; Кракові? Туризм&nbsp; гірший? Ні. Я вам скажу.&nbsp; Тому що&nbsp; промислове виробництво у Львові&nbsp; 1 мільярд євро, а у Кракові майже&nbsp; 7 мільярдів&nbsp; євро. Тому відповідь – це&nbsp; відродження&nbsp; промисловості,&nbsp; то є шлях до Європи.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат&nbsp; Тіміш передав слово народному депутату Томенку.</p>
<p>&nbsp;</p>
<p>14:12:08</p>
<p>ТОМЕНКО М.В.</p>
<p>Дякую, пане&nbsp; Григорій.&nbsp;&nbsp; Шановні колеги,&nbsp; я, аналізуючи&nbsp; теж наш тиждень, який, особливо вчорашній день багато колег обізвали "тижнем історичних рішень". Для мене це була фантастична загадка. Я намагався зрозуміти, що&nbsp; історичного ми вчора проголосували. І я зрозумів, що&nbsp; для дуже багатьох людей таке ефемерне слово про безвізовий в'їзд і виїзд значить дуже багато.&nbsp; Для мене&nbsp; воно менше значить, тому що наші урядовці, які&nbsp; власники двох-чотирьох паспортів, значить їм&nbsp; в принципі це не дуже&nbsp; цікаво, а для&nbsp; дуже багатьох українців&nbsp; скоро безвізовий в'їзд&nbsp; і виїзд теж буде не цікавий, ну хіба&nbsp; що на заробітки&nbsp; виїжджати, оскільки&nbsp; і грошей немає,&nbsp; і зарплат, і пенсій немає.&nbsp; Тому, мені здається, все-таки ми би мусили більше говорити&nbsp; про не те, що нас&nbsp; цікавить у такому глобальному масштабі, а що цікавить в конкретному масштабі. Я би про того простого українця, який&nbsp; сьогодні&nbsp;&nbsp; виживає, кілька слів сказав.</p>
<p>Перша позиція.&nbsp; Ми радісно&nbsp; почули, що будуть&nbsp; підняті пенсії, зарплати на&nbsp; 13-17 відсотків. Якщо ви зустрічаєтесь із людьми, із так званими&nbsp; бюджетниками, а це основа&nbsp; української держави, я з&nbsp; ними зустрічаюсь. Зараз Мінфін подоводив показники, наприклад,&nbsp; по деяких підприємствах, закладах, Міністерство&nbsp;&nbsp; культури&nbsp; підвищення на&nbsp; 5 відсотків, по деяких –&nbsp; на&nbsp; 7 відсотків. І люди кажуть: ну ви ж казали 17-18 відсотків, а чого ж&nbsp;&nbsp; 5 відсотків? Тому моя вимога, ну і до нас в плані&nbsp; контролю, і звичайно, до уряду. Друзі, тримайте слово. Якщо ви зафіксували,&nbsp; що підвищення пенсій, заробітних плат є 13 і 17 відсотків, ви їх контролюйте і підвищуйте на таку суму.</p>
<p>Є проблема з перерахуванням пенсій. Тобто, вийшло так, що, в принципі, частина категорій пенсіонерів, які найбільше працювали, у них не підвищується ця пенсія. А підвищується лише у тих, у кого була мінімальна, і, власне, тих, хто не так багато працювали. І тут є велика несправедливість, що вийшло, що ті люди, які працювали весь час, ми їм нічого не датувати.</p>
<p>Ще одна надзвичайно важлива проблема. Ми теж її історичним рішенням в першому читанні&nbsp; ніби зафіксували, але нічого не вирішили. Я маю на увазі те, що людям робити з тарифами. І тут мої колеги, зокрема Ярослав Дубневич і Оксана Юринець, і нас ще 95 депутатів, що підтримали цю ініціативу. Ми говоримо бодай про локальні речі. Особливо це стосується сільської місцевості. Друзі, давайте соціальну пільгову ціну на газ з 200 кубометрів зробимо хоч 400 кубометрів, щоби люди розуміли, як їм перезимувати. А далі будемо рухатися крок за кроком в частині наведення порядку на ринку видобування власного газу, над правильністю обрахунків і забезпечення нормальної ситуації з адекватним тарифом при створенні робочих місць, підвищення пенсій і заробітних плат.</p>
<p>Отож я переконаний, що робота уряду і парламенту повинна все-таки бути направлена на простих українців, про яких забули. Бо іншої держави у них для життя немає. Тому, друзі, підтримуємо простого українця і підтримуємо Україну. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Бойко передала слово народному депутату Корчику, "Народний фронт".</p>
<p>&nbsp;</p>
<p>14:15:18</p>
<p>КОРЧИК В.А.</p>
<p>Доброго дня, шановні колеги, шановні виборці! Сьогодні, послухавши виступ міністра освіти Квіта, до мене зателефонували виборці та нагадали, що ми забуваємо про саме головне, а саме про наше майбутнє – це наші діти. Так само міністр не вказав про деякі елементарні питання, які виникають з освітою на селі. І от, наприклад, деякі приклади. Є такі регіони України, де учні шкіл навчаються у три зміни, тому що приміщення побудовані у середині минулого століття, були розраховані на значну меншу кількість учнів. І от сьогодні до прикладу склалася ситуація, що у школах Сарненського району, наприклад, села Цепцевичі, Вири, Чабель та селища Клесів при потужності, наприклад, як у селі Ципцевичі навчання учнів у школі близько 300 чоловік, навчається близько 800. Учні вчаться в три зміни. Тобто це&nbsp; порушуються елементарні санітарно-технічні вимоги, які не виконуються, коли навіть неможливо провітрити клас, коли учні приходять на 8-у&nbsp; годину, а закінчує остання зміна своє навчання о 21-й.</p>
<p>Якщо ми говоримо про&nbsp; наближення освіти до людей, то нам потрібно говорити і&nbsp; про нове будівництво шкіл і саме там, де воно потрібно. Я вважаю, що Міністерство освіти має переглянути свої плани щодо будівництва&nbsp; ремонту шкіл, адже є ситуація, коли будується нова школа, і ми маємо там&nbsp; 50-100 учнів,&nbsp; а є, як наприклад,&nbsp; те, що я сказав, де немає просто приміщень для їх навчання. І коли ми говоримо, що у нас нібито немає коштів, то&nbsp; потрібно сказати, що все це ми говоримо в той час, коли в нас є&nbsp; не легалізований фінансовий ресурс – бурштин, питання легалізації якого стоїть&nbsp; на часі. І я прошу, щоб ми, колеги, на наступний пленарний тиждень повернулися до цього питання.</p>
<p>Ну так само принагідно скажу, що в той час, коли деякі мої колеги паряться та ведуть агітацію в стінах парламенту, політична партія "Народний фронт" працює та вирішує конкретні питання, з якими звертаються до нас виборці. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Народний депутат Кулініч, партія "Відродження".</p>
<p>&nbsp;</p>
<p>14:17:54</p>
<p>КУЛІНІЧ О.І.</p>
<p>Олег Кулініч, депутатська група "Партія "Відродження", 147 виборчий округ, Полтавщина.</p>
<p>Шановні колеги! Шановні виборці! До мене як до народного депутата вже неодноразово зверталися залізничники Полтавщини. Вони скаржаться на те, що в Укрзалізниці відбувається повне нехтування трудовим законодавством. Інформація про порушення надходить з Кременчука, Полтави, Миргорода, Гребінки, Ромадану та з інших залізничних вузлів.</p>
<p>Робота залізничників у вихідні та святкові дні оплачується як за звичайні робочі дні, а не у подвійному розмірі, як це має бути. Провідникам, які відпрацьовують за рейс по 48 годин, оплачується лише 31 година. Зрозуміло, що вони витрачають певний час на сон, мають свій графік чергування, але ж вони знаходяться на робочому місці і цей час має оплачуватись. Багатьох працівників перевели на неповний робочий тиждень, можна зрозуміти прагнення керівництва Укрзалізниці, треба економити бюджет, але не за рахунок людей. По-перше, такими діями керівництво залізниці створює загрозу життю і здоров'ю пасажирів. Адже часто виходить так, що там, де за нормами має працювати двоє людей працює лише одна людина, все це може призвести до технічних помилок і в решті-решт - до трагедії. Неможна економити в ніякому разі на людському житті.</p>
<p>По-друге, у працівників залізниці не такі вже великі заробітні плати на сьогоднішній день. У них також є сім'ї, діти, батьки і їм також необхідна допомога. Багато, хто віддав залізниці десятки років, а можливо і все життя, але зараз про них абсолютно ніхто не турбується, про них ніхто не думає.</p>
<p>Прошу вважати мій виступ депутатським запитом до керівництва Укрзалізниці. Прошу терміново звернути увагу на цю ситуацію і повернутися обличчям до власних співробітників та пасажирів. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Шурма, "Опозиційний блок". Прошу.</p>
<p>&nbsp;</p>
<p>14:20:13</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Спонуканням виступу на сьогоднішній трибуні мене змусила відповідь міністра охорони здоров'я Квіташвілі на запитання: "чому сьогодні не реалізовується Закон про екстрену медичну допомогу", який гарантує безпеку життєдіяльності, який забезпечує доїзд в межах міста до 10 хвилин фахівців до пацієнтів, в області - до 20 хвилин. За два роки роботи у стані міністерства, в жодній області не запроваджений цей проект. Повноцінно він більш-менш працює на сьогоднішній день у Харківській області, елементи функціонування є в Луганській і Дніпропетровській, Закарпатській, Львівській областей, а всі решта живуть поза межами закону. Сьогодні напевно це один із останніх виступів перед тим, як люди будуть віддавати свої голоси на виборах, і, на превеликий жаль, він не є ні мажорним, ні агітаційним, а швидше всього мінорним стосовно охорони здоров'я.</p>
<p>Чи треба очікувати сьогодні змін в системі надання медичної допомоги, медичних послуг? З моєї точки зору, на превеликий жаль, треба говорити правду: сьогодні ніяких змін не буде. Не буде цих змін, тому що немає на сьогоднішній день у держави розробленої концепції змін в охороні здоров'я. Називайте їх як хочете, реформами, новизнами, там будь-як, але на сьогоднішній день такої концепції нема. Чи це є випадково? Ні. Абсолютно не випадково. Що на сьогоднішній день люди з коаліції не знали, кого вони привели на посаду міністра? Знали. Що не знали, хто буде працювати заступниками? Знали. А тепер давайте подивимося, хто працює, і чи&nbsp; слід від цих людей очікувати відповідей?</p>
<p>Міністерство очолює історик. Можливо, він хороший менеджер, хороша людина, можливо, він хороший чоловік, який вміє дискутувати, агітувати і читати лекції. Першим заступником є юрист. Теж потрібна справа в Міністерстві охорони здоров'я. А хто буде займатися самою охороною здоров'я, проблемами медицини? До тих пір, поки не будуть фахівці очолювати це профільне міністерство, очікувати змін не доводиться.</p>
<p>Приклади? Будь ласка.</p>
<p>Нам вже який період часу обіцяють вирішити проблему з вакцинацією? Вони сьогодні, що змінена? Ні, не змінена. Вакцинація і так&nbsp; не проводиться. Нам на сьогоднішній день говорили про те, що виділено 4 мільярди гривень на закупівлю медикаментів. Вони, що закуплені? Ні, не закуплені. Зараз тільки проводяться тендери. Це що у нас люди хворіють тільки по… в кінці року, по зимах, коли треба провести ті закупівлі?</p>
<p>На привеликий жаль, міністр сьогодні дав відповідь: Я не буду исполнять… ну не дослівно, приблизно так, Закон про екстрену медичну допомогу.</p>
<p>Я би хотів нагадати, що він громадянин України, а не Америки чи Грузії, і він зобов'язаний виконувати те законодавство, яке діє на сьогоднішній день.</p>
<p>І власне, екстрена медична…</p>
<p>&nbsp;</p>
<p>ГОЛОВУЮЧИЙ. 10 секунд. Прошу завершуйте.</p>
<p>&nbsp;</p>
<p>ШУРМА І.М. Екстрена медична допомога – це та тектонічна зміна, яка може почати реформування всієї охорони здоров'я. До тих пір поки Кабмін не розробить концепції розвитку…</p>
<p>&nbsp;</p>
<p>ГОЛОВУЮЧИЙ. Ще 10 секунд, але я прошу вас звершуйте.</p>
<p>&nbsp;</p>
<p>ШУРМА І.М. До тих пір поки Кабмін не розробить концепцію розвитку, сподіватися на легіонерів на міністерських посадах це є марна справа.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Народний депутат Дубневич. А перепрошую, народний депутат Олег&nbsp; Барна, прошу.</p>
<p>&nbsp;</p>
<p>14:24:05</p>
<p>БАРНА О.С.</p>
<p>Велика приватизація на початку 90-х років знівелювала саме поняття "приватизації", перетворила її у "прихватизацію". Коли маніпулюючи поняттями самими і процесами приватизації тодішня влада фактично розробила схеми, по котрих майнові сертифікати заставляли людей продавати по 15-20 гривень. Хоча майнова вартість державного майна, яка вкладувалося в нього, становила поверх 10 тисяч доларів. Таким чином фактично люди залишились без належного майна, а те майно, яке було&nbsp; включено в сертифікат і фактично&nbsp; знівелювалося, і поряд з тим&nbsp; появилися у нас олігархи, які стали в один&nbsp; рік власниками великих підприємств.</p>
<p>Які ми отримали результати? Результати цієї прихватизації&nbsp; 90-х маємо наступні: людей одурили, їх майнові права знівелювали, звели до&nbsp; абсолютного до абсолютного нуля.</p>
<p>Друге: приватизували більшість підприємств, які були тоді&nbsp; приватизовані вони закрилися, "порізали", не працюють. Безробіття далі зростає, а казна далі продовжує бути пустою.</p>
<p>Таким чином моє звернення до представників уряду і, в першу чергу, до Прем'єр-міністра, що зверніть увагу на те, шановні урядовці, що ви, мабуть, йдете не тим&nbsp; шляхом. Або почніть учитися і служити народу, і Україні, і почніть перестати вже "прихватизовувати", "деребанити" і продавати.</p>
<p>Друге питання стосується ситуації політичної, яка є в Україні, зокрема&nbsp; у Верховній Раді. Політична брехня, політичний популізм більше приносить шкоди державі навіть, як і політична корупція. Тому що всі крадіжки, злодійства починаються саме з брехні. Тому можна порівняти з тим: "Як повії, якій не заплатили вона кричить, що її ґвалтують", Злодій, якого&nbsp;&nbsp;&nbsp;&nbsp;&nbsp; &nbsp;ловлять "на гарячому", він зразу починає заявляти, що це політичне замовлення.</p>
<p>Тому перестаньте, шановні, ті, хто є і кричить, що їх політично переслідують, просто красти, перестаньте брехати, сплачуйте справно податки, і, відповідно, не займайтесь злочинами.</p>
<p>І злочини проти державі, пов'язані із розкраданням державного майна і корупцією, це злочини, на які не повинно поширюватися часове обмеження. І повірте, … повинен сидіти за це будуть всі: і ті, хто крав і вбивав на Майдані людей, і ті, хто прийшов на крові Майдану до влади і продовжив оці злодійські традиції режиму Януковича – продовжують красти.</p>
<p>Слава Україні, слава героям!</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Ар'єв, "Блок Петра Порошенка".</p>
<p>&nbsp;</p>
<p>14:27:11</p>
<p>АР’ЄВ В.І.</p>
<p>Шановні колеги, я, звичайно, виступаю перед дуже широкою аудиторією, повний зал людей, я всіх поіменно можу подякувати, хто цей виступ зараз послухає: Єгора Соболєва, Сергія Лещенка, Світлану Заліщук, Степана Барну, Олега Мусія… Всіх! Да? Всі – раз, два, три, чотири, п'ять, шість, сім… Сім людей. Ну, і пані Головуючу Оксану Сироїд.</p>
<p>Але я хочу сказати, ну, на жаль, немає тих, до кого це адресується, вони вже пішли. Я маю на увазі тих, хто за гроші олігарха Коломойського робить свої політичні проекти. І цих людей в залі достатньо багато. Але вони не просто роблять свої політичні проекти. Їхню тематику, їхні всі "наїзди" на Президента, на главу держави, щедро підтримуються каналом "1+1". Але мені надійшли досить цікаві дані про кредити, які канал "1+1", який належить Коломойському, отримував від "Приватбанку", який теж належить Коломойському.</p>
<p>Отже, в 2013-2014 роках телеканал "1+1", який, за зізнаннями їхніх менеджерів, які дотично сказали, що канал збитковий, отримали кредити від "ПриватБанку" на суму&nbsp; майже в півмільярда гривень під 11,3–11,8 відсотків річних. Це при тому, що депозити, які пропонує "ПриватБанк", і це можна знайти на їхній сторінці, перебувають у розмірі від 12 до 26 відсотків річних. Тобто у нас виходить унікальна ситуація: кредити видаються дешевше, ніж депозити. Та і все би нічого! Можна сказати: канал – Коломойського, банк – Коломойського, - роблять все, що хоче. Гроші не Коломойського. Гроші в "ПриватБанку" – це гроші переважно фізичних осіб, тому що це один із найбільших банків, який покриває територію України, і там вклади фізичних осіб.</p>
<p>І тепер я хочу спитати вкладників цього банку: скажіть, будь ласка, а ви були впевнені, що ви фінансуватимете політичні проекти Коломойського за свій рахунок? Так от, я вам можу сказати, що всі ці речі, які Коломойський кредитує: або свій бізнес, або не бізнес, а свої медіа для просування власних інтересів, - це робиться за кошт вкладників "ПриваБанку". І все це чітко видно. Ці кредити погашені бути просто не можуть, тому що медіа збиткове. Ці кредити менші по відсотковій ставці, ніж депозити, тому вони погашені бути не можуть. Вітаю, ви профінансували медіа Коломойського. Будьте наступного разу уважніші. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І останній виступ. Єгор Соболєв, прошу.</p>
<p>&nbsp;</p>
<p>14:30:27</p>
<p>СОБОЛЄВ Є.В.</p>
<p>Володимир Ар'єв правий: не варто зараз звертатися до парламенту. Я одразу звернуся до людей.</p>
<p>Цього тижня у нас з вами з'явилася надзвичайна антикорупційна можливість. Тепер всі реєстри власності, інформація про те, кому належить нерухомість, кому належить земля в Україні, вони повністю відкриті. Або за адресою, або за прізвищем ви можете легко знайти цю інформацію: про нерухомість – на сайті Міністерства юстиції, про землю – на сайті Державного земельного кадастру, це є страшенно важливо для двох справ. Перше –&nbsp; контролювати, що є у наших посадовців, що є у ваших посадовців, що є у всіх, кому люди делегували владу. Чи можуть ці люди це пояснити, чи не переписали вони щось на своїх родичів, друзів, знайомих. Все це ми визнали злочином. Тепер, якщо людина не може пояснити майна свого або свого оточення, це називається незаконне збагачення, і воно має бути конфісковане на користь держави.</p>
<p>Друга дуже важлива причина користуватися цією відкритістю – це перевіряти, а чи правильно оформлена ваша власність. На жаль, у нашій державі вже багато років бардак з реєстрацією прав власності. І цим дуже часто користаються шахраї. Тому прозорість реєстрів – це можливість упередити шахрайство з вашою квартирою, з вашою машиною, з вашою дачею.</p>
<p>З машинами поки проблема. На жаль, Міністерство внутрішніх справ, яке очолює Арсен Аваков, не виконало закон, який набув чинності цього тижня. І інформація про власників автомобілів поки що не доступна. Ми обов'язково в парламенті будемо це контролювати. І разом з вами будемо домагатися, щоб вся інформація про власність, про роботу державних службовців, про їхнє майно була легка і доступна в режимі Інтернету.</p>
<p>Наступним великим завданням є те, щоб в Україні з'явилися суди і прокуратура, які будуть карати за порушення таких законів. І крок за кроком давайте до цього йти.</p>
<p>&nbsp;</p>
<p>ГОЛОВУЮЧИЙ. Дякую. Перед тим як закрити засідання, хочу зробити декілька оголошень. Тому ті, хто ще є присутні… Так. <i>(Шум у залі).</i></p>
<p>Дякую. Тому прошу тих, хто є присутні у залі, дочекатися. Згідно з поданою заявою та відповідно до частини три статті 60 Регламенту Верховної Ради України повідомляю про вихід народного депутата України Матківського Богдана Мироновича зі складу депутатської фракції "Блок Петра Порошенка".</p>
<p>Повідомляю про створення у Верховній Раді України восьмого скликання міжфракційного депутатського об'єднання "Народний контроль". Головою міжфракційного депутатського об'єднання "Народний контроль" обрано народного депутата України Добродомова Дмитра Євгеновича.</p>
<p>Повідомляю про створення у Верховній Раді України восьмого скликання міжфракційного депутатського об'єднання "Карпати". Головою міжфракційного депутатського об'єднання "Карпати" обрано народного депутата України Юринець Оксану Василівну.</p>
<p>І останнє. Відповідно до статті 60 Регламенту Верховної Ради України оголошую про створення у Верховній Раді України восьмого скликання міжфракційного депутатського об'єднання "Адвокація України". Керівником міжфракційного об'єднання обрано народного депутата України Логвинського Георгія Володимировича.</p>
<p>Оголошую ранкове засідання закритим. Наступне засідання відбудеться, на жаль, аж 3 листопада 2015 року о 10 годині ранку.&nbsp;</p>
<p>&nbsp;</p>

