Стенограма пленарного засідання
08 квітня 2015
&nbsp;
<p align=center>ЗАСІДАННЯ ДВАДЦЯТЬ ЧЕТВЕРТЕ</p>
<p align=center>Сесійний зал Верховної Ради України</p>
<p align=center>08 квітня 2015 року, 10 година</p>
<p align=center>Веде засідання Голова Верховної Ради України В.Б.ГРОЙСМАН</p>
<p><b>&nbsp;</b></p>
<p>10:03:17</p>
<p>ГОЛОВУЮЧИЙ. Добрий ранок, шановні колеги народні депутати! Розпочинаємо наше ранкове засідання. Прошу Секретаріат запросити народних депутатів до зали Верховної Ради для проведення реєстрації і початку нашої роботи. Будь ласка, прошу підготуйтесь до реєстрації. Включіть систему "Рада" для реєстрації народних депутатів у залі Верховної Ради.</p>
<p>10:04:10</p>
<p>269 народних депутатів у залі.</p>
<p>Оголошую ранкове засідання Верховної Ради відкритим.</p>
<p>Шановні колеги, хочу вам повідомити, що в кулуарах Верховної Ради відбувається дуже гарна подія. Мова йде про акцію щодо підтримки сільських бібліотек, книжковим фондам. Я просив би депутатів, небайдужих до тематики книговидання, підтримки сільських бібліотек і бібліотек в цілому по можливості взяти участь у цій акції, підтримати її. Я думаю, що це буде дуже вагомий внесок в підтримку бібліотек в Україні.</p>
<p>Окремо хочу, шановні колеги, від вашого імені і від мене особисто привітати з днем народження нашого колегу народного депутата Олександра Леонідовича Шевченка. Давайте його привітаємо. Немає в залі, але думаю, що він відчуває нашу підтримку і наше вітання.</p>
<p>Шановні колеги народні депутати! Відповідно до регламенту в середу ми маємо 30 хвилин виступів від народних депутатів.</p>
<p>А перед тим, як ми розпочнемо запис на виступ з трибуни Верховної Ради, я дуже прошу народних депутатів України зосередитися на роботі, зайняти свої місця, відставити мобільні телефони. Посміхатись, – це рекомендує Олександра Володимирівна Кужель, я її повністю підтримую. І сьогодні якісно в робочій обстановці попрацювати.</p>
<p>Будь ласка, шановні колеги, прошу записатися на виступи народних депутатів України. Наголошую, записуйтесь, тому що право на виступи будуть надаватися тільки по запису. Будь ласка, записуємося.</p>
<p>Будь ласка, Юрій Дерев’янко, позафракційний народний депутат України.</p>
<p>&nbsp;</p>
<p>10:06:45</p>
<p>ДЕРЕВ’ЯНКО Ю.Б.</p>
<p>Шановний Володимир Борисович, шановні колеги, шановний народ України. Ми з моїми колегами з політичної партії "Воля" внесли до парламенту законопроект 2573 про стратегію олігархізації України на 5 років. Це перший документ, який має означати наш політичний намір розпочати дієву боротьбу з таким явищем як олігархія. І цей документ має прийняти Верховна Рада як політичний намір законодавчого органу боротися і позбутися олігархату.</p>
<p>За всі роки незалежності держава отримала всього 63 мільярди гривень від близько 30 тисяч приватизованих підприємств. Водночас лише офіційні статки 10-и українських олігархів складають більше як 600 мільярдів гривень. Цей документ вперше в історії України вводить українське законодавство термін "олігарх". Це та особа, яка має вплив на політичну владу, яка надмірно збагачується через використання монопольних ринків секторів економіки, яким заволоділи через використання корумпованого адмінресурсу. І далі здійснює експлуатувати весь український народ і українську економіку.</p>
<p>Партія "Воля" вважає, що в Україні має відбутися деолігархізація влади та економіки. Ми пропонуємо конкретні кроки, які викладені&nbsp; у стратегії. І ці кроки полягають&nbsp; у деолігархізації влади і у деолігархізації економіки, а саме,&nbsp; щодо деолігархізації влади.</p>
<p>Перше. Відділення олігархів впливу на виборчий процес. Це запровадження&nbsp;&nbsp; прямого державного фінансування діяльності політичних партій.</p>
<p>Друге. Це&nbsp; прозоре фінансування партій. Заборона теле&nbsp; та зовнішньої реклами політичних партій. Вибори за пропорційними відкритими списками.</p>
<p>Друге. Це&nbsp; відділення&nbsp; олігархів&nbsp; від впливу на парламент. Прийняти Закон&nbsp;&nbsp; про лобіювання. Заборонити&nbsp; займати керівні посади у парламенті&nbsp; і інших органах осіб, пов'язаних&nbsp; з олігархами. Політична відповідальність через&nbsp; можливість виборцями відкликати депутатів.</p>
<p>Третє. Олігархів треба відсторонити від впливу на виконавчі органи влади. Заборона пов'язаним&nbsp; особам займати&nbsp; керівні посади у міністерствах, комісіях регуляторах, державних підприємствах та інших органах виконавчої влади. Національному&nbsp; антикорупційному бюро вести реєстр олігархів&nbsp; та пов'язаних&nbsp; з ними фізичних і юридичних&nbsp; осіб.&nbsp;</p>
<p>Кроки по деолігархізації економіки.</p>
<p>Демонополізація ринку та створення економічної конкуренції. Обрати голову Антимонопольного комітету на відкритому ринку, а також обновити склад та реформувати його. Передбачити, що монопольним визначається&nbsp;&nbsp; становище&nbsp; суб'єкта господарювання, якщо є частка&nbsp; більше як 20 відсотків.</p>
<p>Друге. Забезпечити прозорий&nbsp; механізм використання державної власності.</p>
<p>Третє. Вирішити питання компенсації&nbsp; збитків&nbsp; держави за&nbsp; здійснення&nbsp; приватизації об'єктів за неправомірно зниженими цінами.</p>
<p>Шановні колеги,&nbsp; ми повинні рішуче&nbsp; почати реальні кроки&nbsp; боротьби з олігархією.&nbsp; І це наш…</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; 10 секунд. Завершуйте.</p>
<p>&nbsp;</p>
<p>ДЕРЕВ'ЯНКО Ю.Б. Шановні колеги,&nbsp; Президент почав рішучі кроки&nbsp; на боротьбу з олігархією. А також ми повинні як парламент сказати, що у нас є&nbsp; єдиний&nbsp; шлях&nbsp; змінити Україну – це здійснювати&nbsp; реальні кроки по боротьбі…</p>
<p>&nbsp;</p>
<p>ГОЛОВУЮЧИЙ. Будь ласка, Вікторія Пташник, фракція&nbsp; "Самопоміч".</p>
<p>Олег Березюк, фракція&nbsp; "Самопоміч".</p>
<p>&nbsp;</p>
<p>10:10:28</p>
<p>БЕРЕЗЮК О.Р.</p>
<p>Шановні пані і панове, в медицині є термін, який завжди ігнорується, але потім всі борються з хворобою, – профілактика. Цей виступ я би хотів охарактеризувати як профілактичний. Наші з вами дії, не зовсім якісні, не зовсім повноцінні в галузі децентралізації країни, зокрема бюджетна централізація, зокрема прийняття Закону про об'єднання громад, яке робить громади теоретично в майбутньому дуже незалежними, неймовірно перестрашили представників центральної влади країни. Почався неймовірний опір і страх перед місцевим самоврядуванням. Вони відчули, що міста починають бут економічно незалежними, але це означає, що вони стануть соціально незалежними. І ми маємо величезну загрозу опору подальшій децентралізації. Адже для того, щоб Закон про об'єднання громад запрацював, повинен бути потужний Закон про місцеве самоврядування, повинен бути Закон про адмінреформу і повинен бути Закон про місцеві вибори.</p>
<p>Шановні колеги, якщо ми до кінця травня не приймемо тих законів, децентралізація відміняється, а це означає загроза безпеці Україні, тому що нам розказують потім, що ми не стигнемо провести виборів. Тому, щоб ми в травні не робили нічних сесій, ми мусимо сьогодні розуміти, що є загроза безпеці України через провал децентралізаційних процесів, зокрема&nbsp; місцевих виборів. А місцеві вибори, проведені по старій реформі, – це ніщо.</p>
<p>Тому фракція "Об'єднання "Самопоміч" наголошує, що на наступних сесіях ми повинні прийняти закони, які запустять реальну децентралізацію в країні. Пане Голово Верховної Ради, вас як прихильника децентралізації просимо стати на чолі вже тепер боротьби, як я не люблю цього слова, за децентралізацію в нашій країні. Дякую вам.</p>
<p>&nbsp;</p>
<p>ГОЛОВУЮЧИЙ. Оскільки було питання децентралізації, хочу вам зазначити, що це є боротьба за належну систему управління в нашій державі і це ключ до успіху нашої країни. Без децентралізації, я хочу це підтвердити, без якісного місцевого самоврядування жодна реформа в країні не буде проведена.&nbsp;</p>
<p>І я переконаний у тому, що більшість присутніх у цій залі це розуміє і підтримує. Тому ми не на один день не зупинимося на тому, щоб створювати належну правову базу для справжнього місцевого самоврядування. І добре, що громади будуть залежати тільки від своїх виборців і від того наскільки економічно вони розвивають території. Тому питання децентралізації і місцевого самоврядування питання номер один, в тому числі і в рамках Конституції України, робота над змінами якої вже розпочалася. Ні кроку назад, ми маємо йти тільки вперед і саме в цьому році мають бути проведені і конституційні зміни щодо місцевого самоврядування так і інша нормативна база, яка дозволить побудувати ефективну систему управління країною на базі виборчого права громадян, громадяни мають управляти країною, а це можливо тільки через місцеве самоврядування. Дякую.</p>
<p>Будь ласка, народний депутат Шуфрич Нестор Іванович, "Опозиційний блок".</p>
<p>&nbsp;</p>
<p>10:14:04</p>
<p>ШУФРИЧ Н.І.</p>
<p>Дякую. Шановний Головуючий, шановні колеги, сьогодні ми дійсно зможемо продемонструвати наскільки об'єктивний і щирий наш парламент. Сьогодні буде розглядатися Закон (0948) про парламентську опозицію. Хочу нагадати дещо історію цього закону, адже він був прийнятий більше року тому і наполягали на цьому законі саме ті, хто сьогодні представляють коаліцію і сформували владу в Україні. Кожна норма цього закону була вирвана тодішньою опозицією коаліції і тоді ми пішли на компроміс, і прийняли закон в першому читанні.</p>
<p>У мене виникає запитання щодо висновку профільного комітету. Профільний комітет визначив, що цей закон не може бути прийнятий, тому що ці норми, тобто права опозиції, мають бути визначені окремими нормами Закону "Про Регламент України". Це цинізм. Тому що Юрій Мірошниченко подав відповідні зміни Закону "Про Регламент Верховної Ради України", який був регламентним комітетом повернутий і знятий з реєстрації як альтернативний до закону 0948. Я думаю, такі маніпуляції сьогодні означає тільки одне, влада боїться контролю опозиції і контролю громадськості. І це незважаючи на те, що Закон "Про опозицію" (0948), який сьогодні буде розглядатись, отримав позитивну оцінку Венеціанської комісії.</p>
<p>Але я бачу, що тут, як-то кажуть в народі: "Точка сидения определяет образ мышления". І ви знаєте, мені абсолютно зрозуміла позиція сьогоднішньої коаліції, а тобто всієї влади: сьогодні ви боїтеся, що якщо ми отримаємо реальну можливість, тобто опозиція в парламенті, а це не тільки "Опозиційний блок", а це приблизно ще 100 народних депутатів України, які можуть скористатись реальними правами щодо отримання реальної інформації...</p>
<p>&nbsp;</p>
<p>ГОЛОС ІЗ ЗАЛУ.&nbsp; …кого цікавить твоя думка, зрадник, сядь на місце! Твоє місце в тюрмі.</p>
<p>&nbsp;</p>
<p>ШУФРИЧ Н.І. Друже мій,&nbsp; заспокойтесь! От доведіть це. Заспокойтесь, ми ще поговоримо…</p>
<p>&nbsp;</p>
<p>ГОЛОС ІЗ ЗАЛУ. Кого цікавить твоя думка? Менше слів, нас цікавить твоя думка…</p>
<p>&nbsp;</p>
<p>ШУФРИЧ Н.І. Заспокойтесь! Заспокойтесь, колего!</p>
<p>&nbsp;</p>
<p>ГОЛОС ІЗ ЗАЛУ. <i>(Не чути.)</i></p>
<p>&nbsp;</p>
<p>ШУФРИЧ Н.І. От спробуй! Уже не один раз пробували. Я прошу добавити мені декілька секунд, які я заспокоював свого колегу.</p>
<p>Сьогодні, ви боїтесь реальної правди, ви боїтеся того, що народні депутати України від "Опозиційного блоку", від інших політичних сил, які представлені в парламенті і не ввійшли в коаліцію, розкажуть, чому сьогодні піднімаються тарифи, чому не піднімаються зарплати, чому зубожіння людей сьогодні відбувається.&nbsp;</p>
<p>Сьогодні у вас має бути реальна відповідальність, а ви її боїтеся. Те, що сьогодні рейтинги всіх…</p>
<p>&nbsp;</p>
<p>ГОЛОВУЮЧИЙ.&nbsp; Десять секунд, завершуйте.</p>
<p>&nbsp;</p>
<p>ШУФРИЧ Н.І. Сьогодні ви боїтеся і опозиції, і власного народу. А ми сьогодні будемо стояти до кінця заради того,&nbsp; щоб захистити наші…</p>
<p>&nbsp;</p>
<p>ГОЛОВУЮЧИЙ.&nbsp; Все, дякую. Будь ласка.</p>
<p>Будь ласка,&nbsp; народний депутат Горбунов Олександр Володимирович, "Народний фронт". Антон Геращенко?</p>
<p>&nbsp;</p>
<p>10:17:57</p>
<p>ГОРБУНОВ О.В.</p>
<p>Так, Геращенко. Прошу передати слово Антону Геращенко.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Антон Геращенко.</p>
<p>&nbsp;</p>
<p>10:18:34</p>
<p>ГЕРАЩЕНКО А.Ю.</p>
<p>Шановний Голово, уважаемый украинский народ! У нас большая дружная фракция, видите?&nbsp; Это они обступили трибуну, что аж тяжело самому пройти, чтобы выступить.</p>
<p>Вы знаете, в 1936 году на Мадрид наступали четырьмя колоннами фашистские войска генерала Франко. Но генерал Франко сказал в интервью одному журналисту: "Я возьму Мадрид не четырьмя колоннами, я возьму его пятью. Потому что пятая колонна находится там, внутри".</p>
<p>Ко мне подходят журналисты и спрашивают меня, будет ли наступление Путина в апреле или мае? Я им говорю, нет, его не будет. Его не нужно. Путин понял, что украинский народ силой взять нельзя. Тогда он решил взять его хитростью и взять его розбратом. Он поднял украинскую историю и увидел, как после смерти Богдана Хмельницкого рассорили украинский народ, он посмотрел на то, как НКВД&nbsp; раздробил Организацию украинских националистов на организацию Бендеры и организацию Мельника. То же самое Путин делает и сейчас.</p>
<p>Уровень дискуссии, который поднят партией "Свобода", "Блоком Юлии Тимошенко" и&nbsp; Юлией Владимировной лично, отдельными фриками из блока Порошенко по имени Каплин, хуже, чем уровень Одесского привоза: "Вы знаете, что у Рабиновича дочь проститутка?" – "Да&nbsp; у него же два сына!" – "А какая разница? Пусть он&nbsp; теперь оправдывается перед всем привозом!"</p>
<p>Никто из тех, кто обвиняет Премьер-министра и правительство, не читали даже эти отчеты финансовой инспекции. А в них указано, что даже нет фамилии, имени и должности Премьер-министра.</p>
<p>Когда заявляют про цифры 7,5 миллиардов, потупив глазки, на ток-шоу известные политики и члены коалиции, они забывают сказать, что более шести миллиардов – это цифры, которые проверены за времена правительства Юлии Тимошенко 2007 года и времена правительства Азарова,&nbsp; там цифры по вышкам Бойко, про которые все забыли, там цифры по грабежу, которыеповодились во время "Евро-2012". За время правительства Яценюка знаєте какая цифра выверена инспекцией? Аж 11 миллионов гривен и нигде не упоминается ни фамилия министра, ни Премьер-министра. Эта грязная циничная кампания, которая начата по заказу Путина –&nbsp; Юлия Владимировна Тимошенко, партия "Свобода", которая обанкротилась на этих выборах. И я всех прошу и призываю, объединитесь, пожалуйста, "Блок Юлии Тимошенко" и "Свобода" с оппозиционным правительством. Тимошенко это не в первый раз. В 2009 году уже чуть было не объединились с Януковичем, не создали коалицию и вместе из оппозиционного правительства критикуйте то правительство, которое пытается вывести страну из кризиса.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Рябчин, фракція "Батьківщина".</p>
<p>&nbsp;</p>
<p>10:21:40</p>
<p>РЯБЧИН О.М.</p>
<p>Прошу передати слово Соболєву Сергію Владиславовичу.</p>
<p>&nbsp;</p>
<p>10:21:54</p>
<p>СОБОЛЄВ С.В.<a name=Temp></a></p>
<p>Шановні колеги, я думаю, що сьогоднішній склад парламенту дуже добре розбирається в тому, що відбувається завдяки Путіну, а що відбувається завдяки тотальній корупції, яка далі пронизує суспільство країни. І тому ті, хто пробує сьогодні списати на Путіна тотальне розкрадання бюджету держави – не вийде.</p>
<p>Але я хочу говорити зараз про інше. Перше питання, це питання, яке стосується безпосередньо комісії, яка накінець-то зареєстрована в парламентській залі, а саме: Комісія про перевірку встановлення необґрунтованості тарифів на комунальні послуги, електричну енергію тарифи, які&nbsp; безпосередньо пов'язані із цінами на газ.</p>
<p>Наш попередній аналіз підтверджує: завищення цих тарифів, як мінімум, в 2-2,5 рази, причому це завищення відбувається на рівні безпосередньо формування самих тарифів, де закладаються всі витрати енергогенеруючих, енергопередаючих компаній, де закладаються витрати, безпосередньо які пов'язані з контролем за енергосистемою і газовою системою з боку найбільших олігархічних кланів держави.</p>
<p>Те, що сьогодні відбувається на ринку газу, те, що сьогодні відбувається на ринку електроенергії, фактично свідчить про одне: пробують перекласти на мільйони українських громадян відповідальність за безглузду, абсолютно безконтрольну політику, коли фактично два олігархи в країні – Фірташ і Ахметов – потакають урядом, який нічого не робить для того, щоб навести порядок в енергосекторі.</p>
<p>По-друге, для нас абсолютно не зрозуміло, як можна виконувати безпосередньо вимоги Міжнародного валютного фонду в частині, які стосуються наведення порядку в НАК "Нафтогаз", в енергетичних компаніях, і не виконувати ключове положення Меморандуму Міжнародного валютного фонду, а саме: індексації пенсій і заробітних плат безпосередньо з прив'язкою до доходів громадян. Саме ці питання є найбільш важливими для того, щоб розглядати їх в сесійній залі.</p>
<p>І останнє. Наша фракція наполягає на тому, щоб знову підняти питання перегляду бюджету держави і введенні оподаткування дивідендів. Ми бачимо сьогодні здачу декларацій першими особами держави, уряду, народними депутатами. Коли сплата на дивіденди йде від двох до п'яти відсотків, а сплата на заробітну плату – 42 відсотки, без сумніву, ніколи не буде грошей в державному бюджеті.</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд, завершуйте.</p>
<p>&nbsp;</p>
<p>СОБОЛЄВ С.В. Саме ці питання є нагальними, і вони потребують негайної відповіді на них. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Володимир Парасюк, позафракційний.</p>
<p>&nbsp;</p>
<p>10:25:23</p>
<p>ПАРАСЮК В.З.</p>
<p>Я попрошу хвилинку уваги! Шановні народні депутати, я розумію, що вам все рівно, що тут розмовляється. Тільки виходите на ту трибуну говорити&nbsp; голосні гасла.&nbsp; Отож я хочу сказати, у нас&nbsp; є день такий, який&nbsp; називається "п'ятниця" і тоді приймають запити до&nbsp; Президента України. Ми підготували запит, щоб зняти Героя України з зрадників таких, як Литвин і інших "ригівських" недобитків, які сидять тут у Верховній Раді. То я вас дуже прошу, прийдіть&nbsp; в п'ятницю і проголосуйте за ці запити.</p>
<p>А тепер про те, що болить.&nbsp; У мене таке відчуття, тут на цю трибуну виходять всі, виносять плакати і щось хтось відстоює. Таке відчуття, що на злодії шапка горить.<i> </i>Так давайте створимо тимчасову слідчу комісію, проведемо незалежне оцінювання, розслідування і виявимо, хто, дійсно, вкрав гроші. Тут проблем ніяких немає.</p>
<p>А тепер вам пояснюю одну&nbsp; елементарну істину. Коли&nbsp; уряд не показує результатів роботи в Україні, оці "риги" на цьому зловживаються: вони сплять і бачать, як буде реванш! Вони вже створюють опозиційні уряди. Їх очолює Колесніков, який розікрав на "Євро-2012" мільйони гривень, і ніхто нічого собі не думає.</p>
<p>Звичайно, що легко сидіти і дивитися в свої планшети і читати новини. Але я вам хочу сказати одне. Ми Путіна переможемо і перекриємо наші східні кордони, і тоді хлопці повернуться назад додому. От тоді я б хотів побачити, що ви їм будете розказувати.</p>
<p>Слава Україну!</p>
<p>&nbsp;</p>
<p>ГОЛОВУЮЧИЙ. Ірина Геращенко, "Блок Петра Порошенка".</p>
<p>&nbsp;</p>
<p>10:27:09</p>
<p>ГЕРАЩЕНКО І.В.</p>
<p>Шановний пане Голово! Шановні колеги! Я хочу поінформувати вас, що минулого тижня в зоні АТО відбулося два виїзних засідання двох парламентських комітетів: Комітету з питань освіти і Комітету євроінтеграції. І от, до речі, на жаль, під час цих засідань&nbsp; жодний представник "Опозиційного блоку" не взяв участі в цих засіданнях. Так само як і, на жаль, ці депутати прогулюють і невиїзні засідання. Тому, користуючись нагодою, я хочу поставити, пане Голово, питання відносно відповідальності депутатів, які прогулюють засідання парламентських комітетів і просити вас від імені нашої фракції дати відповідне доручення газеті "Голос України",&nbsp; щоби вона дала повний звіт відносно того, як депутати відвідують засідання комітетів, і ключове – як вони працюють&nbsp; під час тих тижнів, які мають працювати в округах. Під час нашого виїзного засідання до зони АТО виборці двох міст, зокрема Слов’янська, і тут одна панянка представляє майже це місто, і Сєверодонецька попросили нас нагадати, що депутати від "Опозиційного блоку" представляють ці регіони. Весь Слов’янськ завішано біг-бордами одного депутата, який там вітає жителів розбомбленого бандитами міста з Пасхою. Так ви б краще вікна поставили і зустрілися з виборцями. А що стосується пана Бакуліна, то нас взагалі просили його якось привести до своїх виборців.</p>
<p>Тому я також звертаюсь від імені нашої фракції до Голови Верховної Ради з проханням надати публічно журналістам і громадськості повну інформацію, як депутати працюють під час роботи в округах, коли кожен депутат має працювати на своєму окрузі. Де в кого є приймальні, – чи працює він там сам, чи там працюють насправді його помічники.</p>
<p>І ключове. Ми мали надзвичайно важливі зустрічі з виборцями міст Слов’янська, Краматорська, вибачте, будь ласка, Старобільська, Сєверодонецька. І всі вони звертаються в тому числі до всіх депутатів, щоб не забували ці регіони, щоб більше працювали з ними, щоби частіше туди виїжджав уряд. Я хочу доповісти вам, шановні колеги, що ми так само передали бібліотеки в місцеві університети. В тому числі евакуйовані з Луганська і Донецька, тому що студенти і викладачі цих університетів змушені були виїхати з цих місць.</p>
<p>І ви знаєте, також ми від нашої фракції передали Лисичанській обласній клінічній дитячій лікарні сучасне обладнання. Тому що – уявіть собі! – на ось ці регіони, на яких розкрадалися минулі 20 років гроші партії Регіонів, там немає жодного для дітей обладнання апарату штучного дихання. І діти умирали через елементарну відсутність медицини. Тому дуже важливо, щоб ми тут, не опозиційний уряд не розповідав, що ми маємо робити, а розповіли, скільки ви вкрали з тих регіонів, як ви їх обкрали, ці регіони, які там страшні дороги, яка там страшна інфраструктура. І це повна ваша відповідальність. Слава Україні!</p>
<p>&nbsp;</p>
<p>ГОЛОВУЮЧИЙ. Андрій Іллєнко, позафракційний.</p>
<p>&nbsp;</p>
<p>10:30:21</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". Тут тільки що був виступ від "Народного фронту" російською мовою.</p>
<p>Я так розумію, що Путін без перекладу зрозумів його, коли вони тут звинувачували нас в чомусь. Так от я хотів би сказати. Там була фотографія Азарова. Так у мене питання. А ми згадаймо відео, на якому Арсеній Петрович Яценюк розказував, що Азаров, це його приклад, за кого він бере, це його герой і великий державний муж. І нагадаю, що Арсенія Петровича першого на посаду Прем'єр-міністра запропонував ніхто інший, як Віктор Федорович Янукович. Пам'ятаєте, тоді? Так що це є Прем'єр-міністр відомо від кого.</p>
<p>Ще хотів би сказати. Тут звинувачення якісь були. Що пов'язаний хтось там з Фірташем, Льовочкіним. Ви знаєте, мені просто смішно. Тому що я особисто, наприклад, Фірташа бачив в своєму житті тільки по телевізору, Льовочкіна – два рази тут, в парламенті. А у мене питання. А Арсеній Петрович Яценюк скільки разів в своєму житті спілкувався з Фірташем і Льовочкіним? Особливо в часи свого перебування в опозиції скільки разів вони зустрічалися, говорили, можливо, вони дадуть нам відповідь?</p>
<p>Можливо, вони дадуть відповідь, яку зіграв роль Фірташ в становленні Арсенія Петровича як політика і його політичному зростанні. І зараз ми бачимо, яка є ситуація. Чому це все відбувається? Відбувається це через те, що сьогодні, уявляєте собі, урядова партія блокує трибуну, звинувачує окремих позафракційних депутатів. А це відбувається через те, що цю урядову партію і цей уряд звинуватили в корупції на мільярди! І тепер вони готові перевести увагу на що завгодно, говорити про що завгодно, - тільки би забалакати питання про розслідування їх багатомільярдної корупції, їх брехні, їх лицемірства!</p>
<p>Зараз вони звинувачують, що "Свобода" щось не так робить! Та, якби не "Свобода", ви б не сиділи на цих посадах!!! Якби не "Свобода", не було би вашої влади зараз! В "Свободі" 20 чоловік в Небесній Сотні! Є хоч один від "Народного фронту", який загинув на Майдані?! Що ви розказуєте і кого звинувачуєте?! Як у вас совісті є це говорити зараз?!</p>
<p>Ви відповідайте за свою корупцію, відповідайте за свої злочини! Відповідайте за те, що ви зараз зраджуєте "Майдан", ви перекидаєте увагу на нас! Це абсолютно ваша позиція слабкості, що ви зараз тут блокуєте трибуну, ви когось звинувачуєте. Шість хлопців, шість пацанів "Свободи" вас так загнали, що ви вже не знаєте, що з ними робити!!!&nbsp; Готові що завгодно проти нас розпочинати! Але ми не піддамося на шантаж! Ми не піддамося на це! Ми будемо йти до кінця! Корупції в Україні не буде!!!</p>
<p>Будуть нарешті реалізовані вимоги Революції гідності!!! Мародери, бандити підуть від влади!!! Слава Україні!</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Героям слава!</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, у мене є прохання… <i>(Шум у залі) </i>У мене є прохання. У мене є прохання, шановні друзі. Слухайте, скажіть, будь ласка, від емоційності ваших виступів… Шановні колеги,&nbsp;&nbsp; я прошу&nbsp; заспокоїтись, будь ласка. <i>(Шум у залі)</i></p>
<p>&nbsp;Дозвольте мені два слова сказати, можна? Дякую за вашу повагу і увагу.&nbsp; Друзі, від емоційності&nbsp; ваших&nbsp; виступів, на жаль, корупції менше в нашій країні не стає. І від того, як ми стукаємо по трибуні, теж я не бачу зрушень, які&nbsp; мають відбутися в багатьох напрямках нашого життя.&nbsp; Тому&nbsp; я вважаю, що є багато&nbsp; конструктивніші форми&nbsp; діалогу, які можуть привести до побудови ефективних механізмів&nbsp; боротьби з корупцією, а не пустословіе. І&nbsp; я вважаю, що всі це мають усвідомлювати.&nbsp; І для нас дуже важливо, щоб люди відчували це. І кожен, хто тут&nbsp; знаходиться, він не завдяки&nbsp; якійсь політичній партії, а завдяки кожному українцю, який прийшов, віддав свій голос за кожного з нас не задля того, щоб ми тут&nbsp; сотрясали повітря, а за те, щоб ми приймали&nbsp; рішення, щоб ці рішення приносили користь. Щоб врешті-решт&nbsp; кожен, хто вкрав бюджетну гривню незалежно від партії,&nbsp; сів&nbsp; за грати, і тоді&nbsp; в нашій країні буде порядок. Тому треба розслідувати будь-яку інформацію щодо корупції, але не робити навколо цього просто&nbsp; пустословие, як я сказав. А робити дуже чіткі кроки, які дозволять підвищувати довіру до кожного народного депутата&nbsp; України, до&nbsp; кожного, я це підкреслюю, і також&nbsp;&nbsp; до органів&nbsp; державної влади.</p>
<p>Будь ласка, Королевська, "Опозиційний блок", Наталія Юріївна.</p>
<p><b>&nbsp;</b></p>
<p>10:35:35</p>
<p>КОРОЛЕВСЬКА Н.Ю.</p>
<p>Уважаемые коллеги, уважаемые присутствующие! Мы много тут слушаем сказок на этой трибуне, как многие народные депутаты любят людей, как о них заботятся, жалеют, вытирают им слезы и рассказывают сказки, а по факту все потом оказывается по другому. Это хорошо – сажать цветы и деревья. Но в то время, когда сегодня на освобожденных территориях, где разрушены тысячи домов, где разрушена инфраструктура, где разрушены школы и больницы правительство не выделило ни копейки денег на восстановление, я считаю, что это преступление. В этом зале было принято решение выделить 300 миллионов гривен на восстановление Луганской, Донецкой освобожденных частей Украины – ни копейки не выделено, не принято постановление правительства как выпускать эти деньги. Сегодня 5 тысяч жителей Славянска обратились к Премьер-министру с&nbsp; требованием выплатить компенсации за разрушенное жилье, дать людям возможность восстановить свои крыши и дома. Но при этом нет никакой ответственности и нет никакой реакции. И поэтому сегодня то, что восстанавливается в Славянске, в Лисичанске, в Северодонецке, в Попасной, я хочу сказать, это делается исключительно за счет волонтеров, за счет людей, которые не безразличны к этим территориям, за счет благотворительных организаций и за счет мажоритарных народных депутатов. Сегодня Дунаев восстанавливает Попасную и Лисичанск. Сегодня Солод восстанавливает Славянск. И мне бы хотелось, чтобы это делали не только отдельные народные депутаты, а чтобы за это несло ответственность наше правительство и несло ответственность наше государство.</p>
<p>Поэтому "Оппозиционный блок" требует: срочно правительству принять решение и выделить законные 300 миллионов на восстановление разрушенных территорий, на восстановление школ, садиков, роддомов, больниц и компенсации людям.</p>
<p>Следующий вопрос, который я хотела бы поднять. На прошлой неделе пенсионеры Луганска и Донецка выиграли суд у правительства. Люди, которые не могут сегодня выехать из неконтролируемой территории, люди, которые сегодня брошены там на произвол и вынуждены умирать с голода, их лишили сегодня пенсий и заработных плат, лишили их социальных пособий и они пошли в суд, они выиграли первую инстанцию, эти люди выиграли апелляцию. И поэтому мы требуем, чтобы правительство срочно восстановило социальные выплаты на неконтролируемых территориях, чтобы люди отдали их заработанные пенсии и заработные платы.</p>
<p>И следующее. Уже более пяти раз, сегодня шестой раз "Оппозиционный блок", вместе с позафракційними депутатами обращается в Конституционный Суд. Этот зал парламента 50 раз нарушил Конституцию, урезав социальные пособия, урезав пенсии, ограничив выплаты работающим пенсионерам. И мы считаем, что Конституционный Суд должен рассмотреть и принять решение по всем не конституционным решениям.</p>
<p>&nbsp;</p>
<p>ГОЛОВУЮЧИЙ. Народний депутат Кодола, "Народний фронт". Я ще дам три виступи, Кодола, Огнєвіч і Остапчук. Будь ласка, прошу.</p>
<p>&nbsp;</p>
<p>10:39:14</p>
<p>ЛАПІН І.О.</p>
<p>Шановні колеги! Депутат Лапін, 22 округ, "Народний фронт".</p>
<p>Я є боєць, рядовий боєць, однієї з сотень самооборони Майдану, і тут дехто мені розповідав про те, що хтось щось зрадив. Нагадую своїм колегам депутатам про те, що ми прийшли сюди не завдяки "Свободі", а завдяки ідеям Майдану, це по-перше. По-друге, я нічого не маю проти рядових членів партії "Свободи", але я дуже маю проти тієї "вертушки", яка за гроші, озвучених тут олігархів, веде антиукраїнську позицію.</p>
<p>Я хочу також нагадати вам, що саме вами був призначений Генеральний прокурор Махніцький, якщо ви пам'ятаєте. І я хочу почути, можливо ви мені скажете, кого посадили за Майдан? Не треба мені тут розповідати про якісь зради і про всі інші речі, які сьогодні тут розповідали так пафосно з цієї трибуни. Наголошую далі про те, що самооборона Майдану і бійці партії "Свобода" зараз на фронті воюють. Тут ми маємо творити закони.</p>
<p>Я також хочу вам всім сказати, що якщо в когось чешуться кулаки, я готовий в спортзал, а тут,&nbsp; будь ласка,&nbsp; не гримайте по трибуні, не ламайте інвентар. Це все, на що ви здатні, вийти і когось звинуватити? А самі, своїми діями, повністю спаплюжили інтереси Майдану, і не прикривайтесь тут Майданом, не ви одні там були. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Саме головне, шановні друзі, знаєте, що нам треба зробити? Перестати сваритись – це саме головне. Бо так як ми самі себе можемо довести до катастрофи, нас ніхто так довести не може. Тому саме головне – це, якщо є питання, то сідайте за стіл і розмовляйте. Хочете публічно, розмовляйте публічно! Але сваритись, ти мені то сказав, я тобі то скажу – я думаю, що це має відійти в минуле.</p>
<p>Будь ласка,&nbsp; Олег Ляшко, Радикальна партія.</p>
<p>&nbsp;</p>
<p>10:41:22</p>
<p>ЛЯШКО О.В.</p>
<p>Олег Ляшко, Радикальна партія. Шановні колеги, народні депутати, увага! Днями відзначив свій величний 80-літній ювілей гетьман українського слова, непересічний син житомирської і української землі Вадим Дмитрович Крищенко – людина, пісні якої співає вся країна.</p>
<p>Я дивлюся на цей собачник, який сьогодні спостерігає вся&nbsp; країна, і я хочу процитувати вам слова Вадима Дмитровича Крищенка:</p>
<p>"Прийдіть апостоли добра і сядьте у державні крісла. Ганьба нова й ганьба стара на нашій долі перевисла. Усе не ті, усе чужі, що сили пнуться у пророки, такі слизькі як ті вужі, такі брехливі як сороки. Що їм держава та народ? Не зрозуміли ласку Божу, ніяк набити не можуть рот, ніяк накрастися не можуть! Гендлюють, дурять, продають, торгують весело й охоче, за усмішку сховавши лють, за папірець сховавши очі. Не те чекалося! Не те! Перевернулось й перше, й друге, усе достойнеы святе узяв нечистий у прислуги. Коли закінчиться це все? Коли зітхнемо ми спокійно? Прийдіть, апостоли добра! Пришли їх, Боже, на Вкраїну!</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Героям слава !</p>
<p>Останній виступ, будь ласка, "Відродження". Нечипоренко? Нечипоренко, "Відродження", останній виступ, будь ласка. Можете з місця.</p>
<p>&nbsp;</p>
<p>10:43:58</p>
<p>НИЧИПОРЕНКО В.М.</p>
<p>Шановні колеги, ви знаєте, я не буду тут стукати кулаком. Я хочу вам сказати, шановна коаліція, я не є член коаліції і не збираюсь туди вступать. Але яке ви маєте право сьогодні робити дії, які приводять до розвалу коаліції? Не можна цього робити.</p>
<p>Ви кажете, що у Яценюка є помилка. У Яценюка є помилка, одна і сама потужна: коли його призначали Прем'єр-міністром, він мав сказать, шановні, уряд призначаю весь я і несу відповідальність. Сьогодні в уряді представники не тільки "Народного фронту", там представники, практично, всіх політичних сил, і це є спільна відповідальність. Але якщо ви взяли вже на себе таку відповідальність, шановні, є помилки – знімайте їх, розбирайтеся з ними, але не ведіть до того, щоб розвалити коаліцію, бо це приведе Україну до тієї пропасті, в яку Україна і так іде!</p>
<p>Тому коаліційні сили мають зібратися, сісти, вирішити. Є помилки? Їх треба усунути. "Опозиційний блок" критику – правильно робить "Опозиційний блок", це є парламентська робота. Ви не маєте права сваритися, бо народ України чекає економічних зрушень, економічного руху вперед. Сьогоднішнє... сьогодні є зовнішній агресор, є Росія, є сепаратисти. Невже нема чим займатися? Є економічні проблеми.</p>
<p>Ви мені скажіть, дуже простий приклад. Я вчора в цій залі назвав прізвища керівників фракцій. Сьогодні народ України чекає, коли,нарешті, землю віддадуть розпоряджатися територіальним громадам – жоден не сказав з цього приводу ні слова, жоден. Оце є боротьба із корупцією.</p>
<p>Шановні, всі фракції підтримують законопроект 1159, чому він не виноситься в сесійну залу? А ви займаєтесь тут тим, що ганьбите друг друга. Ні, візьміться за руки і ведіть Україну, якщо вам народ України довірив це! Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, переходимо до розгляду питань порядку денного. Дякую. Я прошу всіх заспокоїтись і перейти до нормальної, конструктивної роботи.</p>
<p>На ваш розгляд вноситься проект Закону про ратифікацію Протоколу прикордонного знака "ТУР", який встановлено для позначення точки стику державних кордонів України, Румунії і Угорщини, (реєстраційний номер 0008).</p>
<p>Є пропозиція, щоб цей проект закону про ратифікацію був розглянутий за скороченою процедурою. Прошу визначатися народних депутатів, прошу підтримати розгляд за скороченою процедурою, проект закону про ратифікацію. Прошу підтримати. Колеги, голосуємо.</p>
<p>&nbsp;</p>
<p>10:47:41</p>
<p>За-169</p>
<p>Дякую. Рішення прийнято.</p>
<p>Будь ласка, запрошую на доповідь голову Державної прикордонної служби Віктора Олександровича Назаренка.</p>
<p>Прошу секретаріат: запросіть депутатів до зали Верховної Ради.</p>
<p>&nbsp;</p>
<p>10:48:11</p>
<p>НАЗАРЕНКО В.О.</p>
<p>Шановний Володимире Михайловичу, шановні народні депутати! Законопроектом, винесеним на ваш розгляд, пропонується ратифікувати Протокол прикордонного знаку "ТУР", яким позначено точку стику державних кордонів України, Угорщини та Румунії. Цей знак складається з трьох залізобетонних стовпів, кожний з яких встановлено на території однієї з держав.</p>
<p><a href="http://w1.c1.rada.gov.ua/pls/zweb2/webproc4_2?pf3516=2007&skl=9" target=_blank>2007</a> року міждержавними прикордонними комісіями було здійснено перевірку проходження лінії кордону – і було виявлено підмив угорського прикордонного стовпа. Угорською стороною проведено роботи з перенесення його в інше безпечне місце. За результатами робіт підписано новий протокол.</p>
<p>Слід зазначити, що лінія проходження державного кордону і точка стику кордонів не змінилися. Відповідно до міжнародних договорів України з Угорщиною і Румунією про режим державного кордону зазначений протокол підлягає ратифікації.</p>
<p>Законопроект розроблено і погоджено із заінтересованими органами центральної виконавчої влади. Просимо підтримати цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Віктор Олександрович.</p>
<p>Будь ласка, для співдоповіді запрошується Ірина Геращенко.</p>
<p>&nbsp;</p>
<p>10:49:49</p>
<p>ГЕРАЩЕНКО І.В.</p>
<p>Шановний Голово, шановні народні депутати! Комітет з питань європейської інтеграції розглянув на своєму засіданні 7 квітня цього року проект Закону України про ратифікацію Протоколу прикордонного знаку "ТУР", який встановлено для позначення точки стику державних кордонів України, Румунії і Угорщини, і ухвалив одноголосно рішення: рекомендувати Верховній Раді України прийняти його в цілому.</p>
<p>Приймаючи таке рішення, народні депутати – члени комітету виходили насамперед з того, що ратифікацію вищезазначеного протоколу&nbsp; дозволить виконати внутрішньодержавні процедури, необхідні для визначення точки перетину державних кордонів України, Румунії та Угорщини, а також сприятиме розвитку добросусідських відносин між нашими країнами. Цей законопроект не суперечить міжнародно-правовим зобов’язанням України, і натомість спрямований на вдосконалення та оновлення демаркаційних документів українсько-угорсько-румунської ділянки державного кордону.</p>
<p>І зазначу також, рішення нашого комітету повністю узгоджується з висновком Головного науково-експертного управління апарату Верховна Рада України. Просимо підтримати і також просимо пришвидшити розгляд у сесійній залі Угоду про малий прикордонний рух між Україною і Румунією, який так само сприятиме і покращенню наших взаємин двосторонніх. І тому, щоб ратифікація цього закону України працювала більш якісно. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги народні депутати, чи є необхідність?... Є? Соловей, будь ласка, народний депутат. Будь ласка, депутати, займіть свої місця, я прошу вас! І давайте прикоротимо наші розмови в залі. Тут дуже важко працювати. Будь ласка, шановні колеги, просив би вашої поваги один до одного. Шановні колеги! Будь ласка, народний депутат Соловей.</p>
<p>&nbsp;</p>
<p>10:51:40</p>
<p>СОЛОВЕЙ Ю.І.</p>
<p>Юрій Соловей, депутатська група "Удар", фракція "Блок Петра Порошенка". Шановні колеги, однозначно цей законопроект потрібно підтримувати. Хоча я би хотів поряд з цим привернути увагу до однієї важливої проблеми. Івано-Франківська область має кордон з країною Румунією, проте станом на сьогодні немає жодного переходу з Румунією. 23 роки питання заговорюється. При цьому Верховинський район, який має все – техніку, економічне обґрунтування для влаштування переходу, так і не може цей перехід побудувати. І тому, користуючись нагодою, я звертаюся до Державної прикордонної служби України, звертаюся до Міністерства закордонних справ, взяти в кінці кінців в роботу це питання, підписати угоду про перетин кордону між Івано-Франківською областю і країною Румунією, між Україною і Румунією в частині Верховинського району. І розпочати в кінці кінців цей проект по будівництву переходу між Івано-Франківською областю і країною Румунією. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги,&nbsp; будь ласка,&nbsp; народний депутат&nbsp; Рибак, "Блок Петра Порошенка".</p>
<p>&nbsp;</p>
<p>10:52:57</p>
<p>РИБАК І.П.</p>
<p>Шановні колеги,&nbsp; це дійсно важливий законопроект і за нього потрібно голосувати. Але&nbsp; треба ще пам'ятати про те, що наші органи виконавчої&nbsp; влади&nbsp; не завжди справляються з тим, що їм дає доля, так би мовити.</p>
<p>Справа у тому, що&nbsp; два роки назад&nbsp; Єврокомісія виділила кошти на облаштування пунктів пропуску "Красноїльськ" та "Дяківці" через українсько-румунський&nbsp; кордон. Але до сьогоднішнього дня ці кошти не використані. І виникає питання, де ці кошти, чому вони не використані, чому не проведені відповідні тендерні процедури. Так, і з автомобільними шляхами, які ведуть з&nbsp; пунктів пропуску, зокрема КПП "Руська" Україна-Румунія у Путивльському районі Чернівецької області Т-26-01 із сполученням&nbsp; Чернівці –&nbsp; КПП "Руська".&nbsp; Справа у тому, що теж Служба автомобільних доріг там виділялись кошти вже&nbsp; декілька разів, але&nbsp; тендерні процедури завалюються і дорога&nbsp; не зроблена.</p>
<p>Тому я думаю, що саме законопроекти, які покращать співпрацю між Україною і Румунією, будуть в принципі вести до того, що і транспортна інфраструктура і&nbsp;&nbsp; вся інша інфраструктура буде покращуватись на певних територіях.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, ми можемо переходити до&nbsp; голосування,&nbsp; наскільки я розумію. Будь ласка,&nbsp; підготуйтесь до голосування.&nbsp; Керівники фракцій запросіть народних депутатів&nbsp;&nbsp; до зали,&nbsp; займіть свої місця.</p>
<p>Для голосування вноситься пропозиція прийняти за основу і в цілому&nbsp; відповідно до висновку комітету профільного проект Закону (0008)&nbsp; про ратифікацію Протоколу прикордонного знака "ТУР", який встановлений&nbsp; для позначення точки стику державних кордонів України, Румунії і Угорщини.&nbsp; Готові голосувати? Прошу голосувати за основу&nbsp; та в цілому 0008. Прошу голосувати. Прошу підтримати.</p>
<p>&nbsp;</p>
<p>10:55:14</p>
<p>За-286</p>
<p>Рішення прийнято. Дякую.</p>
<p>Наступне питання, шановні колеги. 0009 - проект Закону про ратифікацію Листа про внесення змін до Фінансової угоди (Проект будівництва високовольтної повітряної лінії 750 Рівненська АЕС - Київська) між Україною та Європейським інвестиційним банком. Доповідає заступник міністра енергетики та вугільної промисловості Светелік Олександр Дмитрович.</p>
<p>Є пропозиція розглянути цей проект закону за скороченою процедурою. Прошу визначатись, народні депутати, і прошу підтримати. Щодо розгляду за скороченою процедурою.</p>
<p>&nbsp;</p>
<p>10:55:58</p>
<p>За-205</p>
<p>Дякую. Будь ласка, Олександр Дмитрович Светелік.</p>
<p>&nbsp;</p>
<p>10:56:06</p>
<p>СВЕТЕЛІК О.Д.</p>
<p>Шановний Володимире Борисовичу, Андрію Володимировичу, шановні народні депутати України! На ваш розгляд виноситься проект Закону України про ратифікацію Листа про внесення змін до Фінансової угоди між Україною та Європейським інвестиційним банком. Це, мабуть, всім відомий Проект будівництва високовольтної повітряної лінії 750 кВ Рівненської АЕС – Київської.</p>
<p>Метою прийняття закону є виконання внутрішньої державної процедури щодо надання згоди на обов'язковість вище згаданого Листа про внесення змін до Фінансової угоди з Європейським інвестиційним банком та набрання ним чинності. Лист про внесення змін до Фінансової угоди підписано українською стороною 9 липня 2014 року.</p>
<p>Метою Листа про внесення змін з перенесення останньої дати надання коштів кредиту Європейського інвестиційного банку до 30 червня 2015 року із збільшення розміру спреду з 0,55 відсотків річних до 0,787 відсотків річних. Інші фінансові умови надання кредиту Європейського інвестиційного банку залишаються незмінними.</p>
<p>Прийняття проекту Закону України надасть можливість використати залучені кошти Європейського інвестиційного банку в обсязі, передбаченому фінансовою угодою. Це Проект, знову я повторю, Проект будівництва високовольтної повітряної лінії Рівненська АЕС – Київська між Україною та Європейським інвестиційним банком.</p>
<p>Прошу підтримати законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; Ганна Миколаївна Гопко, голова профільного комітету. Співдоповідь.</p>
<p>&nbsp;</p>
<p>10:58:01</p>
<p>ГОПКО Г.М.</p>
<p>Шановні колеги! Комітет у закордонних справах розглянув внесений Президентом України Петром Порошенком проект Закону України про ратифікацію Листа про внесення змін до Фінансової угоди (Проект будівництва високовольтної повітряної лінії 750 кВт Рівненська АЕС- Київська) між Україною та Європейським інвестиційним банком.</p>
<p>Головна мета законопроекту – перенесення останньої дати вибірки кредитних коштів, залучених у Європейського інвестиційного банку з 31 грудня 2012 року на 30 червня&nbsp; 2015 року з одночасним збільшенням спреду &nbsp;з 0,55 відсотків до 0,787 річних. Таким чином, мають бути створені належні підстави для отримання&nbsp; кредитних коштів у сумі 150 мільйонів євро для фінансування проекту будівництва високовольтної повітряної лінії 750 кВт Рівненська АЕС- Київська.</p>
<p>Комітет просить підтримати&nbsp; цей законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, чи є необхідність&nbsp; обговорювати? Думаю, що всім все зрозуміло. Прошу підготуватися до голосування, шановні колеги. Проект Закону (реєстраційний номер 0009) щодо ратифікацію Листа про будівництво&nbsp; між Україною та Європейським інвестиційним банком. Доповідь була&nbsp; профільного&nbsp; міністерства, також профільного&nbsp; комітету. Висновок комітету – прийняти за основу і в цілому. Тому ця пропозиція вноситься на голосування.</p>
<p>Прошу підготуватися до голосування, шановні колеги. За основу та в цілому проект Закону про ратифікацію Листа про внесення змін до Фінансової угоди між Україною та Європейським інвестиційним банком. Прошу голосувати. Прошу підтримати, шановні колеги.</p>
<p>&nbsp;</p>
<p>11:00:06</p>
<p>За-279</p>
<p>Рішення прийнято.</p>
<p>Наступне, шановні колеги. Проект Закону про ратифікацію Протоколу між Кабінетом Міністрів України та урядом Республіки Білорусь про внесення змін до Угоди між Кабінетом Міністрів України&nbsp; та урядом Республіки Білорусь про співробітництво в галузі технічного захисту інформації, підписаної в Мінську 22 січня 2003 року. Є пропозиція доповідача розглянути його за скороченою процедурою. Прошу підтримати розгляд за скороченою процедурою.</p>
<p>&nbsp;</p>
<p>11:00:49</p>
<p>За-210</p>
<p>Дякую.</p>
<p>Будь ласка, Олександр Васильович Корнейко перший заступник Голови Державної служби спеціального зв'язку та захисту інформації України.&nbsp; Доповідайте.</p>
<p>&nbsp;</p>
<p>11:01:07</p>
<p>КОРНЕЙКО О.В.</p>
<p>Шановний Володимире Борисовичу, шановні пані і панове народні депутати! У Мінську 29 вересня 2014 року був підписаний зазначений Протокол, який вносить відповідні технічні зміни до Угоди щодо співробітництва у галузі технічного захисту інформації. Він визначає нові компетентні органи від держав. Так, від уряду України замість Служби безпеки України зазначений новий відповідний орган – це Адміністрація Державної служби спеціального зв'язку та захисту інформації України. А від Білорусії – замість Державного центру безпеки інформації Оперативно-аналітичний центр при Президентові Білорусії.</p>
<p>Керуючись Законом України "Про міжнародні договори України" зазначений Протокол підлягає ратифікації окремим законом, тому наша служба підготувала відповідний проект, погодила з відповідними міністерствами та службами України і подала на розгляд уряду України. 11 березня 2015 року Розпорядженням Кабінету Міністрів було рекомендовано цей законопроект розглянути і подати на ратифікацію Верховній Раді України. Прошу підтримати представлений законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, голова профільного комітету Ганна Гопко.</p>
<p>&nbsp;</p>
<p>11:02:42</p>
<p>ГОПКО Г.М.</p>
<p>Шановні колеги, Комітет у закордонних справах на своєму засіданні вчора, 7 квітня, розглянув внесений Кабінетом Міністрів України проект Закону про ратифікацію Протоколу між Кабінетом Міністрів України та Урядом Республіки Білорусь про внесення змін до Угоди між Кабінетом Міністрів України та Урядом Білорусь про співробітництво в галузі технічного захисту інформації. І ухвалив рішення, рекомендувати Верховній Раді України прийняти згаданий законопроект та ратифікувати Протокол між Кабінетом Міністрів України та Урядом Республіки Білорусь про внесення змін до Угоди між Кабінетом Міністрів України та Урядом Республіки Білорусь про співробітництво в галузі технічного захисту інформації. Прийняття даного закону є виконанням внутрішньо державних процедур для набрання чинності Міжнародним договором України, що створить необхідні нормативно-правові засади для співпраці з білоруською стороною в галузі технічного захисту інформації. Прошу підтримати рішення комітету та проголосувати за цей проект закону. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу підготуватися до голосування. Проект Закону про ратифікацію Протоколу між Кабінетом Міністрів України та Урядом Республіки Білорусь (реєстраційний номер 0006). Є пропозиція головного комітету, прийняти за основу і в цілому. Саме цю пропозицію я вношу для голосування.</p>
<p>Шановні колеги, я прошу підготуватися для голосування. Голосуємо за основу і в цілому 0006, за основу і в цілому, прошу голосувати.</p>
<p>&nbsp;</p>
<p>11:04:37</p>
<p>За-268</p>
<p>Рішення прийнято.</p>
<p>Дякую. 0007. Проект Закону про ратифікацію Угоди між Кабінетом Міністрів України та Урядом Ісландії про реадмісію осіб. Доповідає голова Державної міграційної служби Радутний&nbsp; Сергій Іванович.</p>
<p>Є пропозиція доповідача, розглянути за скороченою процедурою. Прошу визначатися народних депутатів щодо розгляду за скороченою процедурою. Будь ласка.</p>
<p>&nbsp;</p>
<p>11:05:16</p>
<p>За-199</p>
<p>Дякую. Рішення прийнято.</p>
<p>Будь ласка,&nbsp; Сергій Радутний, голова служби.</p>
<p>&nbsp;</p>
<p>11:05:26</p>
<p>РАДУТНИЙ С.І.</p>
<p>Шановний Володимир Борисович! Шановні народні депутати! На ваш розгляд пропонується проект Закону України про ратифікацію Угоди між Кабінетом Міністрів України та Урядом Ісландії про реадмісію осіб. Проект Закону розроблено Державною міграційною службою на підставі&nbsp; розпорядження Кабінету Міністрів про подання на ратифікацію Верховній Раді України Угоди між Кабінетом Міністрів України та Урядом Ісландії про реадмісію осіб. Метою прийняття Закону є надання згоди Україною на обов'язковість для неї&nbsp; підписані Україною та ісландською сторонами Угоди між Кабінетом Міністрів та Урядом Ісландії про реадмісію осіб, що підлягає ратифікації Законом Верховної Ради України.</p>
<p>Поданим законопроектом пропонується ратифікувати Угоду між Кабінетом Міністрів України та Урядом Ісландії про реадмісію осіб, якою визначено механізм та процедури прийняття та передачі осіб, які нелегально перебувають на території цих держав, що ухвалили цю Угоду.</p>
<p>Зокрема, нею визначено ефективність процедури ідентифікації, безпечності та організованого повернення осіб, які порушили встановлений порядок виїзду та перебування на території цих держав, або припинили виконувати такі умови. А також полегшити транзитний проїзд цих осіб, які підлягають реадмісії. Ратифікація цієї Угоди сприятиме розвитку євроінтеграційних процесів, посиленню контролю за міграційними потоками та зміцненню міжнародного співробітництва у сфері боротьби з нелегальною міграцією.</p>
<p>Шановні народні депутати! Прошу підтримати даний проект, дякую вам за увагу.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, голова профільного комітету Ганна Гопко.</p>
<p>&nbsp;</p>
<p>11:07:16</p>
<p>ГОПКО Г.М.</p>
<p>Шановні колеги! Комітет у закордонних справах на своєму засіданні, вчора, 7 квітня розглянув внесений Кабінетом Міністрів України проект Закону про ратифікацію Угоди між Кабінетом Міністрів&nbsp; України та Урядом Ісландії про реадмісію осіб. І ухвалив рішення рекомендувати Верховній Раді України прийнятий згаданий проект та ратифікувати Угоду.</p>
<p>Ратифікація Угоди створить правові підстави для набрання&nbsp; чинності угодою, що визначає порядок приймання та передавання осіб, які перебувають на територіях договірних сторін з порушенням установлених&nbsp; законодавством права в'їзду, виїзду та перебування іноземних громадян і осіб без громадянства, а також слугуватиме практичним цілям боротьби з нелегальною міграцією.</p>
<p>Відповідно до пояснювальної записки за підписом міністра внутрішніх справ України Арсена Авакова, реалізація зазначеного акту не потребує додаткових фінансових витрат з Державного бюджету України.</p>
<p>Прошу підтримати рішення Комітету у закордонних справах та ратифікувати угоду між Кабінетом Міністрів України та урядом Ісландії про реадмісію осіб.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Можемо голосувати, шановні колеги? Будь ласка, підготуйтесь до голосування. На голосування вноситься проект Закону про ратифікацію Угоди між Кабінетом Міністрів України та урядом Ісландії про реадмісію осіб. Відповідно до рішення профільного комітету&nbsp; є пропозиція прийняти цей законопроект за основу і в цілому. Пропозиція вноситься на голосування, 0007 за основу та в цілому. Прошу голосувати, прошу підтримати.</p>
<p>&nbsp;</p>
<p>11:09:06</p>
<p>За-260</p>
<p>Рішення прийнято, дякую.</p>
<p>Шановні колеги, на ваш розгляд вноситься проект Закону про ратифікацію Угоди між Кабінетом Міністрів України, Урядом Республіки Білорусь та Урядом Республіки Польща про точку стику державних кордонів України, Республіки Білорусь і Республіки Польща. Доповідає голова Державної прикордонної служби Назаренко.</p>
<p>Є пропозиція розглянути цей проект закону за скороченою процедурою. Прошу визначатися щодо розгляду за скороченою процедурою.</p>
<p>&nbsp;</p>
<p>11:09:44</p>
<p>За-187</p>
<p>Будь ласка, Віктор Миколайович, доповідайте. Віктор Олександрович, перепрошую.</p>
<p>&nbsp;</p>
<p>11:09:58</p>
<p>НАЗАРЕНКО В.О.</p>
<p>Шановний Володимире Борисовичу, шановні народні депутати! 14 березня 2013 року було підписано міжурядову угоду про точку стику державних кордонів України Республіки Білорусь і Республіки Польща. Даною угодою визначено місцезнаходження стику кордонів трьох держав. Угода також передбачила створення спільної українсько-білорусько-польської комісії, яка позначить на місцевості точку стику кордонів прикордонним знаком "Буг", а також підготує і підпише демаркаційні документи.</p>
<p>Угоди набирає чинності з дати отримання останньої ноти, що підтверджує виконання кожною зі сторін необхідних внутрішньодержавних процедур. Цей законопроект було розроблено та погоджено з усіма заінтересованими центральними органами виконавчої влади. Його прийняття створить правове підґрунтя для демаркації точки стику кордонів України. Республіки Білорусь і Республіки Польща.</p>
<p>Шановні депутати, просимо підтримати цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, голова профільного комітету Ганна Гопко.</p>
<p>&nbsp;</p>
<p>11:11:23</p>
<p>ГОПКО Г.М.</p>
<p>Шановні колеги, Комітет у закордонних справах вчора розглянув внесений Кабінетом Міністрів України проект Закону України про ратифікацію Угоди між Кабінетом Міністрів України, урядом Республіки Білорусь і урядом Республіки Польща про точку стику державних кордонів України, Республіки Білорусь і Республіки Польща.</p>
<p>Головна мета законопроекту – це створення необхідної законодавчої бази для здійснення демаркації точки стику державних кордонів України, Республіки Білорусь і Республіки Польща. У ході розгляду цього законопроекту на засіданні комітету представники профільних міністерств повністю підтримали необхідність його прийняття. Комітет просить підтримати цей законопроект.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є можливість, я думаю, що голосувати, немає потреби в додатковому обговоренні.</p>
<p>Будь ласка, шановні колеги, займіть свої місця, підготуйтесь до голосування. На голосування вноситься проект Закону про ратифікацію Угоди між Кабінетом Міністрів України, урядом Республіки Білорусь і урядом Республіки Польща про точку стику державних кордонів України, Республіки Білорусь і Республіки Польща. Висновок профільного комітету прийняти даний проект закону за основу і в цілому.</p>
<p>Будь ласка, прошу голосувати. Прошу підтримати 0010 за основу та в цілому. За основу і в цілому прошу підтримати.</p>
<p>&nbsp;</p>
<p>11:13:00</p>
<p>За-275</p>
<p>Дякую. 275, рішення прийнято.</p>
<p><a href="http://w1.c1.rada.gov.ua/pls/zweb2/webproc4_2?pf3516=0011&skl=9" target=_blank>0011</a> – проект Закону про ратифікацію Угоди між Кабінетом Міністрів України та Урядом Республіки Кіпр про співпрацю у сфері оборони. Є пропозиція доповідача розглянути його за скороченою процедурою.</p>
<p>Будь ласка, визначайтеся щодо розгляду за скороченою процедурою.</p>
<p>&nbsp;</p>
<p>11:13:31</p>
<p>За-204</p>
<p>Дякую. Рішення прийнято.</p>
<p>Будь ласка, Іван Степанович Руснак, перший заступник міністра оборони України.</p>
<p>&nbsp;</p>
<p>11:13:49</p>
<p>РУСНАК І.С.</p>
<p>Шановний Голово Верховної Ради України, шановні народні депутати України! Проект Закону України про ратифікацію Угоди між Кабінетом Міністрів України та Урядом Республіки Кіпр про співпрацю у сфері оборони. Зазначену угоду підписано 4 липня 2011 року в місті Києві. Після набрання чинності угодою сторони матимуть можливість здійснювати співробітництво за такими напрямами: оборонна політика, оборонне планування, військово-економічне, військово-наукове співробітництво, військова освіта та підготовка кадрів, міжнародні операції з підтримання миру та безпеки, гуманітарні операції.</p>
<p>Уповноважений за виконання цієї угоди від уряду України – Міністерство оборони України, від уряду Республіки Кіпр – Міністерство оборони Республіки Кіпр.</p>
<p>Законопроект розглянуто у профільних комітетах. Реалізація акту не потребує додаткових витрат із держбюджету. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ірина Геращенко, голова комітету профільного. Будь ласка. Ірина Геращенко, голова профільного комітету. Будь ласка.</p>
<p>&nbsp;</p>
<p>11:15:29</p>
<p>ГЕРАЩЕНКО І.В.</p>
<p>Шановний пане Голово! Шановні народні депутати!&nbsp; Цей законопроект було розроблено з метою ратифікації Угоди між Кабінетом Міністрів України та Урядом Республіки Кіпр про співпрацю у сфері оборони, вчинений 4 липня 2011 року.&nbsp; Угода укладена з метою започаткування військового співробітництва між Збройними силами України та&nbsp; Республікою Кіпр і нею передбачено загальні принципи та процедури співпраці між сторонами у сфері оборони.</p>
<p>Ми розглянули проект Закону ратифікацію Угоди між Кабінетом Міністрів України та Урядом Республіки Кіпр про співпрацю у сфері оборони під час нашого засідання комітету 7 квітня і прийняли рішення підтримати і просити залу сесійну підтримати ратифікацію цього закону.</p>
<p>Я хочу вас також поінформувати, що виникли запитання відносно того, чому&nbsp; ратифікація ця виноситься на засідання Верховної Ради, а не&nbsp; приймається відповідне рішення&nbsp; урядом. Тому що саме таке зауваження міститься у висновку Науково-експертного управління, який вказує, що існуючою практикою для набрання чинності іншими подібними угодами&nbsp; було достатньо їх затвердження постановою Кабінету Міністрів. Але ми отримали вичерпну відповідь від представників Міністерства оборони України і був присутній заступник, який зазначив, що висновок Міністерства юстиції від 9&nbsp; липня 2011 року вказує, що Угода між Кабінетом Міністрів України і Урядом Республіки Кіпр підлягає ратифікації саме Верховною Радою України відповідно до пункту є) частини другої статті 9 Закону України "Про міжнародні договори". І взагалі, враховуючи&nbsp; те, що ми очікуємо від Кіпру ратифікації нашої Угоди асоціацію, ми рекомендуємо зараз підтримати це&nbsp; високою присутністю голосів для&nbsp; того, щоби засвідчити нормальний рівень наших двосторонніх взаємин.</p>
<p>Дуже просимо підтримати цю ратифікацію. Дякуємо.</p>
<p>&nbsp;</p>
<p>ГОЛОВУЮЧИЙ. Дякую. Будь ласка,&nbsp; шановні колеги, є слушне рішення комітету прийняти за основу і в цілому даний проект закону.&nbsp;</p>
<p>Прошу підготуватися до голосування. На ваш розгляд виноситься проект Закону про ратифікацію Угоди між Кабінетом Міністрів України та Урядом Республіки Кіпр про співробітництво у сфері оборони. Реєстраційний номер 0011. За рішенням комітету вноситься пропозиція прийняти за основу та в цілому. Прошу голосувати, прошу підтримати. Колеги, за основу та в цілому, ратифікація. Прошу підтримати.</p>
<p>&nbsp;</p>
<p>11:18:09</p>
<p>За-266</p>
<p>Рішення прийнято. На ваш розгляд вноситься проект Закону 0012. Проект Закону про ратифікацію Угоди між Кабінетом Міністрів України та Урядом Італійської Республіки про перевезення військових вантажів та персоналу через територію України у зв'язку з участю Збройних Сил Італійської Республіки у Міжнародних силах сприяння безпеці в Ісламській Республіці Афганістан. Є пропозиція доповідача Міністерства оборони розглянути його за скороченою процедурою. Прошу розглянути цю пропозицію щодо розгляду за скороченою процедурою.</p>
<p>&nbsp;</p>
<p>11:18:59</p>
<p>За-215</p>
<p>Рішення прийнято.</p>
<p>Будь ласка, Іван Степанович Руснак, перший заступник міністра оборони Доповідайте.</p>
<p>&nbsp;</p>
<p>11:19:11</p>
<p>РУСНАК І.С.</p>
<p>Шановний Голово Верховної Ради України, шановні народні депутати України! Проект Закону про ратифікацію Угоди між урядом України та Урядом Італійської Республіки про перевезення військових вантажів та персоналу через територію України у зв'язку з участю Збройних Сил Італійської Республіки у Міжнародних силах сприяння безпеці в Республіці Афганістан.</p>
<p>Угода була підписана 21-го лютого 13-го року. Угода визначає порядок та організацію транзитного перевезення військових вантажів та персоналу італійського контингенту в Афганістані через територію України та повітряний простір України. А також надання Україною підтримки італійській стороні під час здійснення перевезень. Дозвіл на перевезення надається Міністерством інфраструктури України. Усі фінанси, витрати за здійснення перевезень покриватимуться за рахунок італійської сторони. Зазначений законопроект розглянутий на профільних комітетах. Прошу підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую, Іван Степанович. Будь ласка, профільний комітет. Ірина Геращенко, голова профільного комітету.</p>
<p>&nbsp;</p>
<p>11:20:30</p>
<p>ГЕРАЩЕНКО І.В.</p>
<p>Шановні колеги! Хочу звернути вашу увагу на те, що Комітет з питань євроінтеграції на своєму засіданні від 7 квітня 2015 року розглянув проект Закону&nbsp; про ратифікацію Угоди між Кабінетом Міністрів України та Урядом Італійської Республіки про перевезення військових вантажів та персоналу через територію України у зв'язку з участю Збройних Сил Італійської Республіки у Міжнародних силах сприяння безпеці в Ісламській Республіці Афганістан. І одноголосно прийняв рішення підтримати і ратифікувати цей проект Закону.</p>
<p>І звертаємось до вас прийняти його в цілому. Цей законопроект розроблено з метою ратифікації. І Угода визначає саме рамкові умови, порядок і організацію транзитного перевезення військових вантажів та персоналу через територію України з метою надання відповідної підтримки Міжнародних силах сприяння безпеці в Афганістані.</p>
<p>І так само у нас виникло на комітеті запитання відносно висновку Головного науково-експертного управління Апарату Верховної Ради, який зазначив, що проект Закону має подаватися за участі глави держави. Але заступник міністра оборони України, пан Мехед, на засіданні він нам зазначив, що ця Угода має рамковий характер і не потребує подання від Президента України.</p>
<p>Натомість, коли буде прийматися відповідне рішення і звернення вже відносно перевезення вантажів або персоналу через територію України, от конкретні такі будуть звернення, то тоді буде щоразу подаватися від Президента України до Верховної Ради відповідне звернення.</p>
<p>Тому комітет підтримав пропозицію щодо ратифікації цього закону. Просимо підтримати. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ми заслушали доповідь, заслухали доповідь доповідача і співдоповідача. Є відповідне рішення комітету, є, я так розумію, готовність до голосування за даний проект Закону про ратифікацію (реєстраційний номер 0012). Я прошу зайти свої місця народних депутатів для голосування.</p>
<p>Відповідно до рішення комітету ставлю на голосування пропозицію прийняти за основу і в цілому проект закону (реєстраційний номер 0012). Прошу&nbsp; голосувати, шановні колеги, 0012.&nbsp; Прошу голосувати. 0012 –&nbsp; за основу&nbsp; та в цілому ратифікація.</p>
<p>&nbsp;</p>
<p>11:22:55</p>
<p>За-270</p>
<p>Дякую. 270. Рішення прийнято.</p>
<p>Наступне питання. Проект Закону про ратифікацію Угоди між Кабінетом Міністрів України та Урядом Румунії про заходи зміцнення довіри і безпеки. Доповідає перший заступник міністра оборони.</p>
<p>Є пропозиція доповідача розглянути даний проект&nbsp; закону за скороченою процедурою. Прошу визначатися народних депутатів&nbsp; щодо розгляду за скороченою процедурою.</p>
<p>&nbsp;</p>
<p>11:23:30</p>
<p>За-207</p>
<p>Рішення прийнято.</p>
<p>Будь ласка, Іван Степанович Руснак.</p>
<p>&nbsp;</p>
<p>11:23:41</p>
<p>РУСНАК І.С.</p>
<p>Шановний Голово Верховної Ради України, шановні народні депутати України! Проект Закону&nbsp; про ратифікацію Угоди між Урядом України та Урядом Румунії про заходи зміцнення довіри і безпеки. Угоду&nbsp; підписано 10 березня 2014 року у місті&nbsp; Києві.&nbsp;</p>
<p>Прийняття&nbsp; законопроекту призведе до ратифікації угоди та забезпечить подальший розвиток двохстороннього&nbsp; співробітництва у військовій сфері з метою зміцнення довіри і безпеки в районах, прилеглих&nbsp; до українсько-румунському кордону, надасть можливість отримувати додаткову інформацію про військову діяльність Румунії поблизу Державного кордону України і здійснювати її перевірку, а також сприятиме розвитку&nbsp; загальноєвропейської&nbsp; системи&nbsp; взаємодоповнюючих&nbsp; юридичних зобов'язань країн-учасниць ОБСЄ в галузі безпеки.</p>
<p>Уповноваженим за виконання цієї угоди від уряду&nbsp; України&nbsp; є Міністерство&nbsp;&nbsp; оборони України, від уряду Румунії –&nbsp; Міністерство&nbsp; оборони Румунії.&nbsp; Розглянуто на профільному комітеті. Прошу підтримати. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; співдоповідач – Ірина Геращенко.&nbsp;</p>
<p>&nbsp;</p>
<p>11:24:57</p>
<p>ГЕРАЩЕНКО І.В.</p>
<p>Шановний пане Голово, шановні колеги! Проект Закону про ратифікацію Угоди між Кабінетом Міністрів України та Урядом Румунії про заходи зміцнення довіри і безпеки Комітет з питань євроінтеграції розглянув на своєму засіданні 7 квітня цього року і одноголосно так само прийняв рішення підтримати ратифікацію цього закону. Згідно з Угодою сторони розвиватимуть військове співробітництво з метою подальшого зміцнення взаємної довіри і безпеки в зонах, що прилягають до україно-румунського державного кордону. І відповідно до Пояснювальної записки до проекту Закону усі фінансові питання, пов'язані з виконанням цього закону, вони вирішуватимуться в межах видатків державного бюджету, передбачених на Міністерство оборони України на відповідний рік.</p>
<p>Я хочу зауважити, що так само рішення Головного науково-експертного управління Апарату Верховної Ради України не заперечує проти ратифікації зазначеної угоди. Просимо підтримати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, можемо голосувати. Будь ласка, 0013 проект Закону про ратифікацію Угоди між Кабінетом Міністрів України та урядом Румунії про заходи зміцнення довіри і безпеки. Є рішення профільного комітету прийняти за основу і в цілому даний проект Закону. Прошу голосувати. І прошу підтримати за основу та в цілому.</p>
<p>&nbsp;</p>
<p>11:26:29</p>
<p>За-276</p>
<p>Рішення прийнято. Дякую, шановні колеги.</p>
<p>Ідемо далі по порядку денному. У нас є ряд питань, які ми маємо включити, розглянути включення до порядку денного.</p>
<p>А саме: проект Закону про внесення змін до деяких законодавчих актів України щодо організації харчування особового складу Збройних Сил України. Наскільки я розумію, волонтери готували цей законопроект. І проект Закону про внесення зміни до Закону України "Про прокуратуру" (щодо терміну набрання чинності даного закону). Тобто мова іде про закон, який визначає тільки чинність, а відповідно до того, щоб функції розслідування не були зупинені, що є надзвичайно важливим. І третій законопроект 2596, проект Закону про внесення змін до статті 39 Закону України "Про здійснення державних закупівель".</p>
<p>Шановні колеги, хочу звернути вашу увагу, що ці три законопроекти тільки пропонується включити в порядок денний сесії.&nbsp;</p>
<p>Далі ми переходимо до розгляду цих питань порядку денного.</p>
<p>Вношу на ваш розгляд включити в порядок денний сесії законопроект (реєстраційний номер 2550) проект Закону про внесення змін до Закону України "Про прокуратуру" (щодо терміну набрання чинності), проект Закону про внесення змін до деяких законодавчих актів України щодо організації харчування особового складу Збройних Сил України (2595), законопроект (реєстраційний номер 2596) проект Закону про внесення зміни до статті 39 Закону України "Про здійснення державних закупівель", три законопроекти.</p>
<p>Прошу: займіть свої місця, будь ласка, шановні колеги. І ставлю на голосування. Колеги, приготуйтеся, будь ласка, щодо включення до порядку денного трьох законопроектів, які були оголошені. Будь ласка, прошу голосувати.</p>
<p>&nbsp;</p>
<p>11:28:43</p>
<p>За-225</p>
<p>Хто не встиг? Не встигли? Добре. Будь ласка, на включення трьох законопроектів до порядку денного, прошу голосувати. Три законопроекти порядку денного ті, які були озвучені. Та це порядок денний сесії. Колеги, про що ми говоримо? Порядок денний сесії. Прошу голосувати. Прошу підтримати. Далі будемо розглядати в комітетах. Ви ж всі є членами комітетів всіх, чого ж не розглядати закони?</p>
<p>&nbsp;</p>
<p>11:29:18</p>
<p>За-241</p>
<p>Рішення прийнято.</p>
<p>Три законопроекти включені в порядок денний.</p>
<p>Далі. Є пропозиція. Рухаємось далі, шановні колеги. У нас є проект закону щодо… Луценко, будь ласка.</p>
<p>&nbsp;</p>
<p>11:30:01</p>
<p>ЛУЦЕНКО Ю.В.</p>
<p>Шановні колеги, загально відомо про те, що Закон "Про прокуратуру" в деякій своїй частині змін вступає з 25 квітня. Загальновідомо те, що… з інформації Генеральної прокуратури про те, що вони не зробили цих організаційних змін, через що може бути паралізована діяльність правоохоронного органу. Тому пропонується законом продовжити термін цієї адміністративної, підкреслюю, адміністративної реформи прокуратури до кінця цього року.</p>
<p>Одночасно існує декілька законопроектів, які проводять глибоку реформу прокуратури і це інше питання, яке ніхто не збирається відкладати в довгий ящик. Бо загальновідомо для всіх, що Погоджувальна рада прийняла рішення наступного пленарного тижня розглянути весь комплекс законів, що стосуються реформи правоохоронних органів. Зокрема: створення Національної поліції, Державного бюро розслідувань, реформи прокуратури, внесення змін до Закону "Про органи внутрішніх справ", внесення змін до КПК і так далі.</p>
<p>І тому, зараз треба вирішити тактичне питання, аби 25 числа не відбувся правовий… сумятиця, я б сказав так. Це треба вирішити, але це не означає, що хтось відкладає Закон про реформу прокуратури, далі ніж на один пленарний тиждень. Зробити за один день, до завтра великий Закон про прокуратуру є неможливим. Тому пропонується саме один закон, про перенесення&nbsp; термінів поставити в порядок денний і завтра його затвердити в цілому. Саме такий підхід зробить стабільність роботи в прокуратурі і дозволить її реформувати вже в поточному місяці. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Андрій Анатолійович Кожем'якін, будь ласка,&nbsp; хвилина.</p>
<p>&nbsp;</p>
<p>11:32:05</p>
<p>КОЖЕМ’ЯКІН А.А.</p>
<p>Шановний головуючий! Шановні колеги! Розшифровує те, що сказав Юрій Віталійович Луценко, проектом закону номер 2550, який тільки що було включено до порядку денного, дійсно, відтерміновується вступлення в дію Закону про прокуратуру, який ми обіцяли Європі ще з 1994-1996 року, що ми його реформуємо і приведемо до європейських стандартів.</p>
<p>На сьогодні вона не хоче цього, або хтось не хоче цього, тому що залишаться загальний&nbsp; нагляд. Залишається до вступу 25 квітня цього законопроекту. Тобто все, що було, воно залишається.</p>
<p>Для того, щоб технічні узгодженості були припинені, законопроект за авторством пані Сироїд був відпрацьований, але він не включений був сьогодні як альтернативний. Це неправильно, це шулерство.</p>
<p>Більше того, я вважаю, що сьогодні прокуратура не хоче, щоб цей законопроект про прокуратуру вступив в дію. Це для нас буде ганьба. І пояснювати… Я потім подивлюсь, хто буде пояснювати, чому він не вступив в дію.</p>
<p>А казати будуть наступне: це Верховна Рада зробила, це не Президент, це не Кабмін, це не прокуратура, це – Верховна Рада.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, ще репліка Луценка, і потім Березюк.</p>
<p>&nbsp;</p>
<p>11:33:21</p>
<p>ЛУЦЕНКО Ю.В.</p>
<p>Перш за все я хотів просити шановного колегу, не треба розшифровувати те, що сказав Луценко. Я ніколи не говорю двозначно, я завжди говорю прямим текстом. Треба, щоб голова комітету виступав на Погоджувальній раді і пропонував закони базові для внесення у порядок денний і вони будуть підтримані фракцією БПП. Так само, як було підтримане Державне бюро розслідування, яке завдяки нашій позиції буде розглядатися.</p>
<p>Тому не треба зараз шукати, кого зробити крайнім: Президента, Генпрокурора чи парламент. Треба виконувати те, чого потребує від нас життя: зараз внести зміни, а потім – реформувати цей орган докорінно.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Олег Березюк, потім – Леонід Ємець, потім – Олег Ляшко.</p>
<p>&nbsp;</p>
<p>11:34:10</p>
<p>БЕРЕЗЮК О.Р.</p>
<p>Причина цього конфлікту є в тому, що нічна з'ява ідеї і ранкова поява цього в порядку денному.</p>
<p>Справа в тому, що коаліція працювала над законом 2404-1 разом для того, щоб зробити реформу прокуратури. Цей закон, який сьогодні з'явився, просто відтерміновує. Через рік ми зберемося і скажемо: "Ой, слухайте, не встигли, давайте ще раз відтермінуємо".</p>
<p>Ще одне зауваження: включення у порядок денний цього закону було можливе тільки за умови голосування представників "Опозиційного блоку". Дуже знакова річ. Дуже знакова річ!</p>
<p>Шановні колеги, вихід із ситуації який: включаємо у порядок денний закон 2404-1 і працюємо далі. Дякую<i>. </i></p>
<p>&nbsp;</p>
<p>ГОЛОВУЮЧИЙ. Будь ласка, Леонід Ємець.</p>
<p>&nbsp;</p>
<p>11:35:08</p>
<p>ЄМЕЦЬ Л.О.</p>
<p>Доброго дня! Леонід Ємець, фракція "Народний фронт".</p>
<p>Шановні колеги, шановні українці, мета нашої діяльності тут в парламенті – це вирішити стратегічні, ключові завдання. І мета правоохоронної реформи – це не просто, знаєте, поміняти їх місцями, це мета – досягнути результату, а саме, подолати корупцію, подолати злочинність. І я вам хочу нагадати, що коли йшла мова про реформу прокуратури, ми говорили, що це пакетне, а саме, нероздільне рішення, спільне створенням Антикорупційного бюро і Державного бюро розслідувань. Тому що лише в такому форматі це повноцінна структура, здатна виконувати поставлені перед нею завдання. Тому не можна просто так продовжити повноваження прокуратури на рік, тому що ми, вибачте, не доопрацювали тут, в парламенті. У нас є Закон про Державне бюро розслідувань, його треба розглядати однозначно разом із продовженням повноважень прокуратури, більше того, позиція наша – це має бути записано в прикінцевих положеннях про Державне бюро розслідувань...</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд – завершуйте.</p>
<p>&nbsp;</p>
<p>ЄМЕЦЬ Л.О.&nbsp; ... раз. І друге, у нас є альтернативний законопроект, там, де є автором я, пані Сироїд, Сотник, про те, що ми маємо врегулювати питання діяльності прокуратури. Якщо ми ведемо робочу діяльність із представниками прокуратури і визначаємо про процедуру конкурсу добору прокурорів, що вона має&nbsp; бути прозора, наша позиція – це має бути записано в законі, щоб ніхто ніколи не зміг це перекрутити.</p>
<p>&nbsp;</p>
<p>&nbsp;ГОЛОВУЮЧИЙ. Дякую.</p>
<p>Будь ласка, Олег Ляшко.</p>
<p>&nbsp;</p>
<p>11:37:01</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України, позиція Радикальної партії фракції однозначна – ми маємо невідкладно вжити всіх заходів для того, щоб реформувати прокуратуру і правоохоронні органи загалом, адже сьогодні проста українська людина не знайде правди ні в прокуратурі, ні в міліції. Хоча треба надати належне Авакову, нарешті почали в'язати корупціонерів. Більше і активніше це треба робити, для того щоб люди мали можливість без грошей, без блату знайти там можливість захищати свої права.</p>
<p>Тому все, що треба від нашої фракції, від нашої партії, від нашої команди, для того щоб українські громадяни мали захист, мали підтримку, мали можливість захищати свої інтереси, ми будемо для цього це робити. А з тих, хто не розслідує злочини, з тих, хто покриває корупціонерів, ми з них три душі витрусимо і три шкури стягнемо! Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, Сергій Соболєв, "Батьківщина".</p>
<p>&nbsp;</p>
<p>11:38:15</p>
<p>СОБОЛЄВ С.В.</p>
<p>Шановні колеги, про що йде мова. Щойно ми включили в порядок денний законопроект, до якого є ще шість альтернативних законопроектів, один з яких, 2004-1, був розроблений практично всіма представниками коаліції. Це законопроект за авторством практично всіх фракцій коаліції.</p>
<p>Наше прохання. Якщо включено зараз законопроект за номером щодо реформування прокуратури відповідний, ми зобов'язані включити і всі інші.</p>
<p>У чому різниця? Різниця - в наступному. Якщо включається законопроект 2404-1, є цілий ряд норм, які можна вводити не через рік, а через півроку. Але є ряд норм, які не можна ввести і через рік. Це норми, які стосуються відповідної підготовки конкурсних комісій, відповідної підготовки кваліфікації працівників прокуратури. І тому тут дається відстрочка по окремих нормах навіть на два роки. Але незиблемі принципи, які стосуються роботи прокуратури, вже почнуть діяти.</p>
<p>Тому наше прохання: повернутися до того, щоб був включений…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>11:38:25</p>
<p>СОБОЛЄВ С.В. … включений до порядку денного і розглядався одночасно альтернативний законопроект 2404-1, де всі ці норми врегульовані. І ніяких проблем в роботі прокуратури не буде. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Ну, очевидно є те, що 2404 і 2401 є закони, які є більш глибинними. Абсолютно правий Юрій Луценко, який сказав про те, що цю норму треба врегулювати і не треба перебільшувати. Не на рік, а до нового року. І за цей період часу потрібно завершити всі процедури, щоби була безперервність слідства. Я ж розумію, що дехто напевно хочу, щоби 25-го числа квітня кінчилась взагалі можливість розслідувати будь-які кримінальні справи. І тоді вони всі "згорять".</p>
<p>Тому я думаю, що позиція повинна бути наступна. Ми маємо&nbsp; розглянути&nbsp; 2550, який включений в порядок денний, як невідкладний з точки зору врегулювання цієї норми. Я не бачу нічого складного в тому, що 2404 і 2404-1&nbsp; включити в порядок денний і розглядати його не пов'язано&nbsp; з цим законом, а як більш глибинний закон, який можливо потрібен для того, щоби врегулювати ці позиції і зняти будь-який конфлікт. А&nbsp; завтра 2550 винести, проголосувати, зробити "8 місяців" і визначити… і визначити те, що 8 цих… до кінця року це буде зроблено всі дії, які потрібні будуть зроблені і в рамках інших законопроектів, які розроблені колегами народними&nbsp; депутатами. Тому я поставлю зараз на голосування включення 2404, 2404-1 для включення до порядку денного сесії.&nbsp; Немає заперечень?</p>
<p>Колеги, сконцентруйтесь, будь ласка. Я не бачу тут конфлікту жодного. Але ми усвідомлюємо, що цей, що норму змінює 2550,&nbsp; він має розглянутий бути дуже швидко і&nbsp; прийнятий. А 2404 і 2404-1 розглянутий по всій правоохоронній системі спільно.&nbsp; Приймається? Такий підхід приймається.</p>
<p>Будь ласка,&nbsp; на ваш розгляд 2404, 2404-1 включення в порядок денний сесії. 2404, 2401 в порядок денний сесії. Прошу визначатися. 2404 і 2404-1. Прошу визначатися. Включення в порядок денний сесії. Прошу, включення в порядок денний сесії.</p>
<p>&nbsp;</p>
<p>11:42:27</p>
<p>За-239</p>
<p>Рішення прийнято. Дякую, шановні колеги.</p>
<p>Рухаємося далі. Друге читання… Тому що я не встиг винести другу пропозицію, як всі почали її обговорювати. Друге читання, будь ласка, реєстраційний номер проекту Закону 0948. Проект Закону про парламентську опозицію. Пинзеник Павло Васильович, будь ласка, на трибуну. Доповідайте. Це друге читання, колеги.</p>
<p>&nbsp;</p>
<p>11:43:17</p>
<p>ПИНЗЕНИК П.В.</p>
<p>Шановні колеги, шановний головуючий, комітет на засіданні 4-го лютого 2015-го року розглянув пропозиції, внесені суб’єктами права законодавчої ініціативи до проекту Закону України про парламентську опозицію, реєстраційний номер 0948, до другого читання. Та повідомляє: після включення проекту Закону про парламентську опозицію до порядку денного першої сесії до комітету, у визначенні статтею 116 Регламенту Верховної Ради України строки, надійшло 185 пропозицій від народних депутатів України.</p>
<p>Найбільше пропозицій надійшло до статей 6-ої, 8-ої, 10-ої, 11-ої, 12-ої, 14-ої, 19-ої законопроекту щодо особливостей та порядку утворення парламентської опозиції, змін в її складі, права на представництво у керівництві Верховної Ради, її органів, участі у здійсненні парламентського контролю і так далі. Комітет ухвалив висновок щодо пропозицій до законопроекту та пропонує Верховній Раді України врахувати пропозицію народного депутата Пинзеника Павла - номер 1, відхилити пропозиції народних депутатів України Писаренка, Гєллєра,&nbsp; номери: 3, 5, 8, 11, 12, 13, 17, 24, 25, 29, 31, 33, 42, 47, 59, 62, 64, 72, 84, 96, 101, 103, 104, 105, 106, 107, 108, 111, 113, 116, 117, 118, 120, 121, 124, 128, 129, 130, 132, 133, 135, 137, 140, 143, 146, 149, 152, 156, 158, 163, 166, 168, 171, 172, 173, 174, 175, 176, 177, 178, 181 і 185. Та народного депутата України Агафонової, номери ви можете побачити в порівняльній таблиці. І народного депутата Папієва. А також народного депутата Мірошниченка та народного депутата Вінника.</p>
<p>Далі. Комітет рекомендує Верховній Раді за результатами розгляду законопроекту у другому читанні відхилити проект Закону про парламентську опозицію відповідно до пункту 2 частини першої статті 123 Регламенту Верховної Ради України.</p>
<p>І доручити комітету підготувати нову редакцію Регламенту Верховної Ради України, в якому передбачити засади формування, організації, діяльності, припинення діяльності Коаліції депутатських фракцій у Верховній Раді України та парламентської опозиції. І при підготовці змін до Регламенту Верховної Ради України опрацювати пропозиції, які надійшли від суб'єктів права законодавчої ініціативи, до Законопроекту (реєстраційний номер 0948).</p>
<p>Народними депутатами, членами комітету внесений відповідний проект Постанови (реєстраційний номер 0948/п від 27.02.15 року). Просимо підтримати зазначений проект Постанови.</p>
<p>&nbsp;</p>
<p>ГОЛОВУЮЧИЙ. Дякую. Ідемо по поправкам? Руслан Князевич.</p>
<p>&nbsp;</p>
<p>11:46:39</p>
<p>КНЯЗЕВИЧ Р.П.</p>
<p>Пане Голово, я просив би, може, все ж таки не йти по поправках, а підтримати той проект, який щойно виконуючий обов'язки голови комітету озвучив. Оскільки комітет пропонує відхилити. Це перша поправка. Якщо ми його враховуємо, то всі решта поправки немає сенсу розглядати, бо вони вже стають неактуальними.</p>
<p>Одну поправку проголосувати і все.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, Юрій Мірошниченко.</p>
<p>&nbsp;</p>
<p>11:47:05</p>
<p>МІРОШНИЧЕНКО Ю.Р.</p>
<p>Шановні колеги! Я дякую за включення законопроекту до розгляду в пленарному засіданні. Хоча цей законопроект, напевно, треба було вже давно розглянути. Я наполягаю як автор поправок на розгляді всіх їх.</p>
<p>І хотів би звернути увагу і комітету, і&nbsp; Верховної Ради в цілому, і українців всіх&nbsp; про те, що був зареєстрований законопроект 1066 за моїм авторством, якраз&nbsp; який і полягав у тій концепції, яка озвучена, а саме,&nbsp; зміни до Регламенту. Він був повернутий мені за рішенням&nbsp; комітету, а зараз фактично іде&nbsp; намагання скасувати цей закон. Закон про опозицію потрібен&nbsp; і не для фракцій опозиції, а для&nbsp; українського&nbsp; суспільства.&nbsp; Тому наполягаю&nbsp; розглядати поправки всі по&nbsp; ходу&nbsp; їх реєстрації.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Антон Яценко.</p>
<p>&nbsp;</p>
<p>11:48:05</p>
<p>ЯЦЕНКО А.В.</p>
<p>Шановні виборці, шановні колеги! От ми зараз спостерігаємо&nbsp; таку собі спробу просто зірвати цей закон і потім знову багато років розповідати, що треба ще зробити, щоб прийняти нормальний Закон&nbsp; про опозицію. Нагадаю всім, що в жодній країні, яка вважає себе&nbsp; демократичною країною, існує такий інститут як&nbsp; опозиція і існує відповідний закон. Депутати&nbsp; групи "Відродження, колеги Гєллєр, Писаренко подали цей закон, тому ми наполягаємо, щоб цей закон був прийнятий сьогодні, а не валити його просто на угоду діючій владі. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; Папієв, "Опозиційний блок".</p>
<p>&nbsp;</p>
<p>11:48:58</p>
<p>ПАПІЄВ М.М.</p>
<p>Дякую. Шановні народні депутати України, шановні громадяни України, які дивляться зараз пряму трансляцію.&nbsp; Я хочу нагадати, що&nbsp; Закон про парламентську опозицію було прийнято практично півтора роки назад ще при&nbsp; колишньому скликанні Верховної Ради України. І тоді за цей закон голосували ті народні депутати, які сьогодні входять до парламентської коаліції, парламентської більшості.</p>
<p>Я подав до цього законопроекту більше 10 поправок і пропозицій. І я як суб'єкт законодавчої ініціативи наполягаю на тому, щоб кожна моя пропозиція до цього закону була проголосована. Якщо ми ідемо до європейських стандартів роботи депутатів Верховної Ради України, то нам необхідно приймати цей закон і надати контрольні функції громадянам України, які голосували за "Опозиційний блок". І треба підтримати висновки Венеціанської комісії, яка підтримала цей закон. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, "Народний Фронт", Ігор Лапін. Будь ласка.</p>
<p>&nbsp;</p>
<p>11:50:35</p>
<p>ЛАПІН І.О.</p>
<p>Слава Україні! Шановні колеги, вчора у моє місто прилетів "чорний тюльпан". Якщо хтось не знає, то я вам скажу, що це транспорт, який привіз моїх побратимів. І я би просив би хвилиною мовчання вшанувати пам'ять загиблих кіборгів, по яким сьогодні ведеться поховальна процесія. Це таких кіборгів як Андрій Карпіук (81 бригада), Дмитро Степанов, Юрій Чичалін, Дмитро Свідерський з Рівненщини. Я просив би всіх вшанувати їхню пам'ять.</p>
<p><i>(Хвилина мовчання)</i>&nbsp;</p>
<p>Дякую.</p>
<p>Якщо мені дозволять закінчити, то я ще хотів би сказати. Пройшло більше року, як наших побратимів із "Самооборони Майдану" розстрілювали і мільйони наших громадян віддають останню копійку на фронт для захисту Батьківщини. І&nbsp; сьогодні вся країна вимагає декількох речей – це миру і справедливості. За мир на фронті б'ються наші хлопці і 4 тисячі, більше як 4 тисячі хлопців із "Самооборони" воюють сьогодні на фронті. У цей же час українці не бачать від влади в Києві справедливості. А головна справедливість має полягати втому, що необхідно, щоб понесли покарання ті, хто винні у злочинах. "Самооборона" заявляє, що ми не дозволимо реваншу антиукраїнських сил. І першим тестом для Генерального прокурора є те, що "Самообороною" було зібрано і оформлено в подання до Генеральної прокуратури заяви про вчинення кримінальних злочинів проти п'яти так званих народних депутатів. Депутатів: Бойка,&nbsp; Бакуліна, Єремеєва, Москаленка і Онищенка. Це є перший тест нашому Генеральному прокурору і ми побачимо, як він буде розслідувати.&nbsp;</p>
<p>Ми передаємо копії повідомлень про злочин, які зареєстровані в Генеральній прокуратурі представникам "Опозиційного блоку", а також сухарі їм на дорогу "Московські", можливо їм краще буде так добиратися по місцю призначення. Ми на своїй землі сьогодні в пам'ять про загиблих бойових побратимів заявляємо, що злочинці понесуть покарання. Слава Україні!</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Соловей. Ми розпочнемо, шановні колеги, голосування з першої поправки, яка говорить про відхилення. Тому, будь ласка, заходьте всі до зали і потім Юрій Луценко.</p>
<p>&nbsp;</p>
<p>11:53:16</p>
<p>СОЛОВЕЙ Ю.І.</p>
<p>Юрій Соловей, депутатська група "УДАР", фракція "Блоку Петра Порошенка".</p>
<p>Шановні колеги, Закон про опозицію звичайно у нашій державі, як і в любій цивілізованій державі, потрібен. Але він потрібен в умовах, коли опозиція є професійною, сучасною і представляє інтереси українського суспільства, а не інтереси окремих бізнес-кланів, окремих олігархів і бізнес-утворень. Бо, сьогодні ми бачимо, що українська, так звана, в лапках, "опозиція" це є монополісти, які захватили українську економіку, це люди, які розхитали події на Сході, це люди, які де-факто віддали український Крим Росії і це люди, які п'ятою колоною Кремля сьогодні в українському парламенті. І якщо ми проголосуємо сьогодні Закон про парламентську опозицію, то ми, де-факто, узаконимо і підсилимо російський вплив в нашій державі. І тому я звертаюсь до всіх свідомих депутатів України, в жодному випадку не допустити прийняття в діючій редакції Закону про опозицію. Так, коли прийде час, коли в українській державі буде нормальна опозиція, яка буде працювати в інтересах українських людей і українського суспільства, я впевнений, що український парламент в такому випадку прийме відповідний закон. А сьогодні український парламент не має жодного права голосувати за діючий закон. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юрій Луценко.</p>
<p>Якщо ви скажете, що друге читання і виступають, то я мав би по вашій логіці, вашій фракції не давати слово, але я надав. З вас це розпочалось, тому, будь ласка, хоче слово висловитись, хай висловиться.</p>
<p>Будь ласка,&nbsp; Юрій Луценко.</p>
<p>&nbsp;</p>
<p>11:55:08</p>
<p>ЛУЦЕНКО Ю.В.</p>
<p>Шановний пане Голово! Шановні колеги! Перш за все я хочу заявити про те, що фракція "Блоку Петра Порошенка" не визнає ватно-тіньовий уряд як українську опозицію. Ми розглядаємо її лише як загін недобитків попереднього злочинного режиму, які хочуть себе далі бачити недоторканними.</p>
<p>Друге. Я закликаю всю коаліцію проголосувати за поправку номер 1, яка не дозволить нинішнім діячам з "Опозиційного блоку" заблокувати роботу парламенту протягом усього сьогоднішнього дня по надуманим поправкам.&nbsp; Проголосувавши за першу поправку ми можемо перейти до голосування закону в цілому, визначиться з цим і закінчити з цим питанням як надіюсь, Генпрокуратура скоро і закінчить з питанням існування антидержавних елементів в українському парламенті.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Олег Ляшко, Радикальна партія. І будемо завершувати, всі виступили.</p>
<p>&nbsp;</p>
<p>11:56:17</p>
<p>ЛЯШКО О.В.</p>
<p>Олег Ляшко, Радикальна партія. Колишній спікер Російської Держдуми Наришкін чи Гризлов, який до обрання спікером Держдуми Росії був міністром внутрішніх справ сказав відому фразу: "Госдума не место для дискуссий". Український парламент – це місце для дискусій, інколи для гарячих дискусій і не має українського парламенту, немає української демократичної держави, якщо в парламенті немає опозиції, якщо в державі немає опозиції. Бо влада – це не вічно, сьогодні при владі, завтра в опозиції. Тому, безумовно, права опозиції мають бути регламентовані законом і ми багато років наполягали на тому, щоб цей закон був прийнятий. І банда Януковича не давала можливості прийняти цей закон. Банда Януковича опозицію саджала в тюрми, сьогодні недобитки банди Януковича хочуть собі закон. Ви відповідайте за злочини, за вбитих людей, за зраду країни, за те, що привели Путіна. А опозиція в українському парламенті буде &nbsp;українська, а не кремлівська!</p>
<p>&nbsp;</p>
<p>ГОЛОВУЮЧИЙ.&nbsp; Дякую.&nbsp;</p>
<p>Шановні колеги, переходимо до процедури голосування. Регламентним комітетом внесено проект Постанови Верховної Ради&nbsp; про відхилення&nbsp; проекту Закону України "Про парламентську опозицію" у другому читанні. Відповідно, ця постанова вам роздана як висновок комітету. І також вона є в першій поправці в редакції комітету.</p>
<p>Наголошую на тому, що зараз при набранні 226 голосів за цю постанову це буде означати, що закон відхилено, і далі ми вже не будемо розглядати жодних поправок, тобто постанова буде прийнята.</p>
<p>Тому, будь ласка, підготуйтесь до голосування щодо першої поправки, а саме Постанови Верховної Ради&nbsp; України про&nbsp; відхилення проекту Закону України "Про парламентську опозицію" у другому читанні.</p>
<p>Прошу голосувати. <i>(Шум у залі)</i> Прошу голосувати, постанова 0948, про відхилення проекту Закону України "Про парламентську опозицію".</p>
<p>&nbsp;</p>
<p>11:58:40</p>
<p>За-228</p>
<p>Рішення прийнято.</p>
<p>Рухаємося далі, шановні колеги. У нас залишилися законопроекти, які мають бути в розгляді … мають бути в розгляді… Пане Шурма, скажіть, будь ласка, візьміть слово, хвилину, будь ласка, але прошу, пошліться, будь ласка, на норму Регламенту, де я маю вам дати у другому читанні слово з мотивів перед тим. <i>(Шум у залі)</i></p>
<p>&nbsp;</p>
<p>11:59:14</p>
<p>ШУРМА І.М.</p>
<p>Посилаюсь на норму Регламенту: це та сама норма, якою ви надали слово всім членам коаліції.</p>
<p>&nbsp;</p>
<p>ГОЛОВУЮЧИЙ.&nbsp; Це – право головуючого. Я дав слово…</p>
<p>&nbsp;</p>
<p>ШУРМА І.М. А я по Регламенту кажу, що на сьогоднішній день в обговоренні кожен депутат і представник фракції має право висловити своє слово. Отож я хочу скористатися своїм словом.</p>
<p>Оті виступи, що сьогодні за опозицію виступають люди, які представляють бізнес-інтереси – це є все дурня. До тих пір, поки в країні-агресорі, за що ви проголосували, свій бізнес і заробляння грошей, який виглядає у прибутках понад 300 мільйонів, має олігарх номер 1, який займає перше місце в тому... в тій державі, не посилайтесь на іншу норму. А те, що ви проголосували сьогодні "проти", то ви, знаєте, підлили&nbsp; масла в огонь.</p>
<p>Влади вічної немає і те, що ви поїдете у Європу і будете розказувати байки про демократію, то будете ще й пояснювати те, чому сьогодні нема Закону про опозицію. Це той закон, за який ви всі дружно голосували, а сьогодні граєте в подвійні стандарти.</p>
<p>&nbsp;</p>
<p>ГОЛОВУЮЧИЙ. Дякую, шановні колеги, хочу зазначити вам відповідно&nbsp; до Регламенту, обговорення в другому читанні&nbsp; законопроектів не передбачено, це так на всяк випадок. Шановні колеги, безперечно, потрібен гарний, потужний Закон про опозицію і нам потрібно цим питанням займатися. Немає вічної влади, немає вічної опозиції, є вічний український народ, який потребує до себе повагу і мають бути обмеження, які ніколи не дозволять владі бути, перетворитися в... Навіть не хочу це слово повторювати, в диктатуру, да, скажімо, дуже м'яко я би сказав.</p>
<p>Шановні колеги, 12 годин. Відповідно до Регламенту у нас є перерва. У 12:30 ми продовжуємо роботу. Прошу всіх прибути вчасно на свої робочі місця. Дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>12:32:40</p>
<p>ГОЛОВУЮЧИЙ. Шановні колеги депутати. Час до праці. Прошу заходити в зал, займати робочі місця. Прошу секретаріат повідомити депутатам, що час перерви завершений. І, будь ласка, заходимо в зал і займаємо робочі місця.</p>
<p>Шановні голови фракцій, прошу закликати депутатів, підключити весь свій авторитет і організаційні здібності, щоб закликати депутатів до активної і плідної роботи. Заходимо у зал, народні депутати!</p>
<p>Шановні колеги, я ще раз запрошую усіх депутатів в зал для продовження нашої роботи. Будь ласка, займаємо робочі місця, ми не можемо розпочати розгляд законопроектів. Будь ласка, заходимо у зал. Секретаріат прошу повідомити депутатів і зробити оголошення про початок нашої роботи.</p>
<p>Шановні колеги, на нас дивляться люди, які обирали Верховну Раду України. І кожного разу, коли відбувається таке затримання, я впевнений, авторитет кожного народного депутата перед людьми, які чекають рішень від нас, падає. Ми домовлялися два тижні тому, що ми будемо працювати по-новому, що рівень дисципліни в залі буде зовсім інакший. І мене дивує і лякає, що ці заклики не дослуховуються всі депутати, які на виборах обіцяли активно і системно працювати.</p>
<p>Я дуже прошу усіх заходити в зал, займати робочі місця, щоб ми могли повноцінно працювати. Будь ласка.</p>
<p>&nbsp;</p>
<p align=center>Веде засідання Голова Верховної Ради України В.Б.ГРОЙСМАН</p>
<p>&nbsp;</p>
<p>12:42:46</p>
<p>ГОЛОВУЮЧИЙ. Колеги, продовжуємо нашу роботу.</p>
<p>На ваш розгляд внесено проект Закону про внесення змін до Закону України "Про насіння і садивний матеріал" (щодо гармонізації законодавства України до законодавства ЄС та СОТ). Два законопроекти: 1460 і 1460-1. 1460 – авторства Левченка Юрія Володимировича. 1460-1 – Мірошниченка Івана Володимировича.</p>
<p>Прошу, шановні колеги, можемо розпочинати розгляд даного законопроекту. Будь ласка, Юрій Левченко.</p>
<p>&nbsp;</p>
<p>12:43:40</p>
<p>ЛЕВЧЕНКО Ю.В.</p>
<p>Дякую. Левченко, ВО "Свобода", 223 округ.</p>
<p>Ну, по-перше, хотів би все ж таки зазначити щодо того, що в нас відбувається в залі. Знаєте, ну, от сказали доповідати законопроект, дуже важливий, за нашим авторством. Але те, що відбувається в залі, - це просто цирк. Тобто тут приблизно десь немає більше половини депутатів, немає зараз в залі, не можуть ніяк повернутися з перерви.</p>
<p>Хотів би звернути увагу слухачів і глядачів, що у нас взагалі-то нібито існує у Верховній Раді коаліція з 300 людей - конституційна більшість. І щось не зрозуміло, чому у цієї конституційної більшості не може зібратися навіть 226 людей після перерви і працювати. За що, до речі, нагадую, не тільки за вас голосували, а ще й зарплату платять платники податків. Так що треба, напевне, все ж таки з цим думати.&nbsp; А людей закликаю задуматися над тим, чому обранці ваші не приходять і не працюють, щоб не було помилок схожих на наступних виборах.</p>
<p>По суті законопроекту. Це дуже важливий законопроект щодо насінництва. Насінництво є пріоритетним та стратегічно важливим напрямком сільського господарства&nbsp; України. Світовий ринок насіння та&nbsp; садивного матеріалу стрімко росте, тим самим піднімаючи стандарти та&nbsp; вимоги до якості та чистоти насіння та садивного матеріалу. Складна ситуація на національному ринку насіння та садивного, в першу чергу, обумовлена застарілими&nbsp; нормативно-правовими актами у сфері насінництва та розсадництва. Для підтримки національного виробника, зміни системи державного&nbsp; регулювання та контролю ринку насіння необхідні, насамперед, зміни до діючого законодавства України.</p>
<p>Законопроект, який ми пропонуємо, проект Закону про внесення змін до Закону України "Про насіння і садивний матеріал" розроблено з метою гармонізації законодавства України у сфері насінництва та розсадництва до законодавства ЄС та СОТ, а також проведення узгодження Закону України "Про насіння і садивний матеріал" і законами України "Про дозвільну систему у сфері господарської діяльності" та "Про основні засади державного нагляду у сфері господарської діяльності".</p>
<p>Запропонованим проектом закону передбачається дерегулювати&nbsp; процедуру отримання права на виробництво насіння та садивного матеріалу. Якщо відповідно до діючого Закону У "Про насіння і садивний матеріал" суб'єкту господарювання необхідно атестуватися, після чого його буде внесено до реєстру суб'єктів господарювання атестованих на виробництво&nbsp; насіння,&nbsp; то проектом закону встановлено лише внесення суб'єктом господарювання до реєстру виробників&nbsp; насіння на підставі поданої ним заяви. Після чого йому надається право на виробництво насіння та садивного матеріалу. тобто вводиться дуже важливий декларативний принцип атестації.</p>
<p>Систему насінництва та розсадництва проектом закону пропонується зробити&nbsp; прозорою та доступною, тому що відповідно до статті 14 нашого проекту відомості, що містить реєстр виробників, реєстр органів з оцінки відповідності, реєстр аудиторів сертифікації, реєстр сертифікатів, виданих органами з оцінками відповідності на насіння та…&nbsp; або садівний матеріал є відкритими і загальнодоступними. Це дуже важливо, щоб була абсолютна прозорість відповідних реєстрів, чого, на жаль, поки що немає.</p>
<p>Проектом Закону також пропонується удосконалити національну систему сертифікації насіння і садивного матеріалу. Зокрема передбачається, що здійснення сертифікації насіння та садивного матеріалу буде здійснюватися недержавними господарюючими суб’єктами. А визначення сортових якостей насіння і садивного матеріалу шляхом польового інспектування та маркування партій насіння та садивного матеріалу буде здійснювати аудитор сертифікації.</p>
<p>Також нашим проектом запропоновано механізм правового регулювання, суспільних відносин, який передбачає відповідальність за порушення на ринку насінництва та розсадництва, що стимулюватиме до добросовісної діяльності у цій сфері та сприятиме попередженню появи та розповсюдженню неякісного та небезпечного насіння і садивного матеріалу.</p>
<p>Підсумовуючи мій виступ, я хотів би зазначити, що це дуже важливий закон, який ще ми намагалися провести ще в минулому скликанні Верховної Ради. На жаль, тоді були нібито важливіші справи. Він тоді не розглядався. І ключовий момент полягає в тому, що цим законопроектом ми гармонізуємо наше законодавство із законодавством Європейського Союзу, і з вимогами Світової організації торгівлі. Це також дуже важливо в контексті наших зобов’язань в рамках Угоди про асоціацію з Європейським Союзом. І безперечно, крім різноманітної гармонізації і виконання різноманітних зобов’язань, це сприяє розвитку відповідної галузі України. І це дуже важливо, особливо в тому контексті, що насправді сьогодні в Україні сільгоспсистема, сільськогосподарська галузь стає все більш важливішою, стає все більш системоутворюючою в нашій державі.</p>
<p>На тлі того, що скорочуються посівні площі в Китаї, в Індії, на тлі того, що якраз в тих державах, де населення невпинно зростає, скорочується кількість площ, які можна віддавати під вирощення продуктів харчування, під вирощення сільськогосподарських продуктів, – якраз Україна може стати лідером, економічним лідером світу саме на розвитку своєї сільськогосподарської галузі. На превеликий жаль, у нас до сих пір є маса перешкод в законодавстві з цього приводу. На превеликий жаль, у нас є момент панування олігополій на ринку товаровиробників. Але отакі законопроекти, такі закони якраз і сприяють тому, щоб Україна могла посісти гідне місце в плані своєї сільськогосподарської галузі, в плані сільськогосподарської індустрії.</p>
<p>І якщо ми будемо приймати саме такі законопроекти, то протягом 5 років ми можемо вийти на абсолютно інші рівні ВВП. Тому що сьогодні економіка має, світова економіка має певну циклічність. Знаєте, спочатку було аграрне суспільство, потім була індустріальна революція, потім була вже економіка послуг. Потім вже входить це в економіку високих технологій.</p>
<p>Але тепер, знову-таки, 200 років після перших перетворень в світовій економіці знову стає надважливою аграрна сфера. І знову країни, в яких сільськогосподарська галузь є розвинута, ідуть на перші рівні. І можуть за рахунок цього вигравати, і вибиватися в лідери світу.</p>
<p>Тому ми маємо привернути максимальну увагу до цього питання. І я закликаю всіх колег, в незалежності від ваших політичних уподобань, в незалежності від оцих плакатиків, які тут сьогодні розвішуються, від іншого цирку, голосувати саме по якості законів. І голосувати по потребі того чи іншого закону для країни. Тому закликаю вас підтримати наш законопроект. Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Мірошніченко Іван Володимирович, 1460-1</p>
<p>&nbsp;</p>
<p>12:51:41</p>
<p>МІРОШНІЧЕНКО І.В.</p>
<p>Шановні народні депутати! Я повністю погоджуюсь з паном Левченко, що даний законопроект являється дуже важливим для аграрного комплексу України. Тому дуже радий, що кількість депутатів збільшується і ми зможемо його проголосувати.</p>
<p>Якщо ми з вами говоримо за дерегуляцію, демонополізацію або покращення умов ведення бізнесу,&nbsp; то це стосується якраз законопроекту 1460-1, а саме: цим законопроектом&nbsp; 1460-1 пропонується внести зміни до&nbsp;&nbsp; Законів України&nbsp; "Про насіння і садивний матеріал", "Про охорону прав на сорти&nbsp; рослин", "Про перелік документів дозвільного&nbsp;&nbsp; характеру&nbsp; у сфері господарською діяльності".</p>
<p>Його метою є сприяння розвитку насіннєвого&nbsp; потенціалу України&nbsp; шляхом лібералізації та демонополізації ринку сертифікації насіння&nbsp;&nbsp;&nbsp; та садивного матеріалу із збереженням, підкреслюю, із збереженням за державою функцій контролю реєстрації виробників насіння та сортів рослин.</p>
<p>Запропоноване удосконалення чинного законодавства стосується у першу чергу&nbsp; покращення конкурентного середовища, полегшення доступу&nbsp; вітчизняного насіння до нових&nbsp; експертних ринків. Для цього запроваджується система недержавних експертних закладів, акредитованих&nbsp; Національним агентством&nbsp; з&nbsp;&nbsp; акредитації, скасовується атестація суб'єктів насінництва та розсадництва,&nbsp; запроваджується реєстрація виробників насіння за&nbsp; декларативним принципом, зменшується вимоги до документів, які подаються для реєстрації сорту, скорочуються строки проведення формальної експертизи заявки та видачі документів про право на сорт, уточнюється порядок проведення експертизи назви сорту, уточнюється порядок&nbsp; оскарження рішення стосовно заяви. Також запроваджується&nbsp; механізм уникнення подвійної сертифікації для насіння та садивного матеріалу, на які видані сертифікати організацією Економічного співробітництва&nbsp; та розвитку, до якої приєднана Україна, або&nbsp; сертифікату ІСТА, Міжнародної асоціації з контролю якості&nbsp; насіння.&nbsp; Привезені насіння&nbsp; з наявністю цих сертифікатів на територію України&nbsp; будуть&nbsp; ці сертифікати визнані. Таким чином витрати з державного бюджету&nbsp; по перепідтвердженню цих сертифікатів будуть зменшенні. Адміністративне навантаження на державні органи України також буде зменшене і також будуть пришвидшені процеси сертифікації насіння.&nbsp;</p>
<p>Отже,&nbsp; законопроект&nbsp; в цілому відповідає політиці і парламенту, і уряду щодо дерегуляції, сприяє розвитку насіннєвого потенціалу в Україні та підтримує нашого виробника. Також даний законопроект підтриманий міністерством і підтриманий профільними суспільними організаціями.</p>
<p>При цьому хотів би зазначити, що дія даного законопроекту не поширюється на обіг насіння і садивного матеріалу генетично модифікованих рослин. Прошу підтримати даний законопроект в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка, голова профільного комітету Тарас Кутовий. Будь ласка, Тарасе Вікторовичу.</p>
<p>&nbsp;</p>
<p>12:55:01</p>
<p>КУТОВИЙ Т.В.</p>
<p>Шановний Голово, шановні народні депутати! Комітет Верховної Ради з питань аграрної політики та земельних відносин на своєму засіданні 3 лютого 2015 року розглянув проект Закону про внесення змін до Закону "Про насіння і садивний матеріал" (щодо гармонізації законодавства України у сфері насінництва та розсадництва до законодавства ЄС та СОТ) (реєстраційний номер 1460) від 12.12.2014 року, поданий народними депутатами України Головком та іншими. І проект Закону альтернативний – 1460-1 щодо приведення законодавства України у сфері насінництва та розсадництва у відповідність до європейських та міжнародних вимог, поданий народними депутатами України Мірошніченком та іншими.</p>
<p>Слід зауважити, що обидва законопроекти мають на меті вдосконалити систему насінництва та розсадництва в Україні шляхом гармонізації вимог українського законодавства у цій сфері. Законом 1460 пропонується дорегулювати процедуру отримання права на виробництво насіння та садивного матеріалу шляхом скасування атестації виробників насіння.</p>
<p>Проектом також пропонується надавати виробнику право на виробництво насіння та садивного матеріалу на підставі поданої ним заяви та внесення виробника до Реєстру виробників насіння та садивного матеріалу.</p>
<p>Також цим проектом пропонується зробити прозорою і загальнодоступною інформацію щодо реєстрів, які існують у галузі насінництва та розсадництва. А саме Реєстр виробників насіння та садивного матеріалу, Реєстр органів з оцінки відповідності, Реєстр аудиторів сертифікації агрономів-інспекторів, Реєстр сертифікатів, виданих органами з оцінки відповідності насіння та садивний матеріал.</p>
<p>Проектом 1460 також пропонується удосконалити національну систему сертифікації насіння і садивного матеріалу. Зокрема передбачається, що здійснення сертифікації насіння та садівного матеріалу буде здійснюватися недержавними господарюючими суб'єктами, а&nbsp; визначення сортових якостей насіння і садівного матеріалу шляхом польового інспектування та маркування партій насіння та садівного матеріалу аудитором сертифікації.</p>
<p>Що стосується альтернативного законопроекту 1461, то його головною метою є одержання статусу еквівалентності українського насіння із європейськими вимогами. В свою чергу це дасть можливість українському насінню потрапити на ринок ЄС. Без цього статусу жодна країна не може постачати своє насіння на ринок Європейського Союзу. Спочатку експерти оцінюють рівень законодавства певної країни, те, чим ми зараз займаємося, оцінюють, як працюють певні механізми в цій країні, і тільки після цього надається статус еквівалентності.</p>
<p>Цим законопроектом передбачається спрощена реєстрація суб'єктів насінництва, зараз вона, звичайно, неймовірно обтяжлива. Для прикладу, реєстрація сортів в Україні в 6 разів дорожче, ніж в Іспанії або в аналогічній європейській країні. Насіння, яке імпортується в Україну, спочатку сертифікується в Європі, потім це насіння сертифікується в Україні. тобто фактично відбувається одна і та сама процедура і в Україні, і в Європі, і робота з сертифікації, яку насправді сплачують імпортери. Але ми повинні розуміти, що на кожному з етапів сплачених в кінцевому результаті це все рівно відноситься на собівартість, яку відповідно наш фермер закладає у вартість насіння і собівартість своєї продукції. Нагадаю, що Україна приєдналася до схеми сортової сертифікації насіння зернових культур Організації економічного співробітництва та розвитку і до Міжнародної асоціації контролю якості насіння. Ратифікуючи ці міжнародні конвенції ми фактично вже зобов'язалися приймати ці сертифікати. Але насправді цей механізм не працює, тому в даній ситуації законопроекти ліквідують ці прогалини.</p>
<p>Також проектом 1461 вносяться зміни до Закону України "Про охорону прав на сорти рослин" в частині доповнення закону новими термінами,&nbsp; а також встановлюється термін про повідомлення заявника протягом 10 робочих днів про прийняття його заявки на проведення експертизи сорту.&nbsp;</p>
<p>Що стосується Головного науково-експертного управління Апарату Верховної Ради, у своєму висновку вони зазначають, що за результатами розгляду у першому читанні зазначені законопроекти доцільно повернути на доопрацювання. На нашу думку, думку комітету,&nbsp; ми мали досить активні дискусії з приводу цього законопроекту. Прийняли рішення, що вкрай необхідно приймати ці законопроекти і зал повинен визначитися, який з них, в кінцевому результаті, буде прийнятий. Я сподіваюся, що один з них точно буде сьогодні проголосований. Саме ж рішення комітету виглядає наступним чином.</p>
<p>Комітет за підсумками обговорень прийняв рішення, рекомендувати Верховній Раді України проект Закону про внесення змін до Закону України "Про насіння і садивний матеріал" щодо гармонізації законодавства України у сфері насінництва та розсадництва до Закону ЄС та СОТ)(реєстраційний номер 1416) відхилити, а проект Закону України про внесення змін до деяких законодавчих актів України номер 1461 прийняти за основу.</p>
<p>В комітеті були дуже гарячі дискусії з цього приводу, були висловлені…</p>
<p>&nbsp;</p>
<p>ГОЛОВУЮЧИЙ. Будь ласка, завершуйте.</p>
<p>&nbsp;</p>
<p>КУТОВИЙ Т.В. Були висловлені, особливо позиція нашого колеги Аркадія Олексійовича Корнацького з цього приводу, я думаю, що він так само буде мати можливість її сьогодні висловити під час обговорення. Але рішення комітету я оголосив і прошу вас долучитися до обговорення, і вкрай необхідно сьогодні насправді прийняти один з цих законопроектів для блага наших аграріїв. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, два - "за", два - "проти". Запишіться, будь ласка. Народний депутат Мушак, "Блок Петра Порошенка".</p>
<p>&nbsp;</p>
<p>13:01:08</p>
<p>МУШАК О.П.</p>
<p>Прошу передати слово депутату Бакуменко.</p>
<p>&nbsp;</p>
<p>ГОЛОВУЮЧИЙ. Народний депутат Бакуменко.</p>
<p>&nbsp;</p>
<p>13:01:17</p>
<p>БАКУМЕНКО О.Б.</p>
<p>Народний депутат Бакуменко, "Блок Петра Порошенка".</p>
<p>Я хочу вам сказати, щоб підтримали законопроект 1461. Довгий час готувався професійними асоціаціями і його підтримують всі аграрії. Законопроектом суттєво спрощує все, що пов'язано з насінництвом в Україні. Законопроект проводить децентралізацію повноважень державних органів у насінництві. Так, проводиться розподіл обов'язків між КМУ, Мінекономіки, Національним органом України в акредитації. Законопроектом унеможливлено безпосереднє втручання державних органів в господарські діяльність у насінництві без відповідного рішення суду. Також запропонований механізм введення реєстру виробників у електронному вигляді. Прошу підтримати законопроект 1460-1.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка,&nbsp; народний депутат Лунченко, "Народний фронт".</p>
<p>&nbsp;</p>
<p>13:02:24</p>
<p>ЛУНЧЕНКО В.В.</p>
<p>"Народний фронт", депутат Лунченко. "Народний фронт" готовий підтримати в першому читанні законопроект 1460-1, так як на відміну від законопроекту 1460 він є комплексним і покликаний системно реформувати цю галузь. Крім того, над розробкою законопроекту працювали також іноземні експерти, які високо його оцінюють. Отже, це сприятиме покращенню міжнародних рейтингів України у галузі простоти ведення бізнесу.</p>
<p>Також однією з головних проблем галузі на сьогодні є надмірна концентрація повноважень, яку пропонується посилити згідно законопроектом 1460, що поглиблює ризики корупції в даній сфері.</p>
<p>В той же час законопроектом 1460-1 пропонується навпаки, розподілити обов'язки і повноваження у сфері насінництва між Кабінетом Міністрів, Міністерством АПК, Мінекономіки, Національним органом України з акредитації. Так, 1460-1 підтримуємо в першому читанні, а 1460 відхиляємо – це така пропозиція від "Народного фронту". Дякую.</p>
<p>&nbsp;</p>
<p>ГОЛОВУЮЧИЙ.&nbsp; Вадим Івченко, будь ласка, "Батьківщина".</p>
<p>&nbsp;</p>
<p>13:03:28</p>
<p>ІВЧЕНКО В.Є.</p>
<p>Шановні колеги! Фракція "Батьківщина", безумовно, підтримує законопроект 1460-1. Хочу сказати, що це є найбільш комплексним законопроектом, який дійсно посилює наших вітчизняних виробників перед тим як ми входимо в Європейський Союз. Хочу сказати, що здійснення сертифікацій передається з державного на не державний рівень.&nbsp; Видача сертифікатів, проведення лабораторного і сортового контролю, а також визначення посівних якостей буде здійснюватися акредитованим органом оцінки відповідності.</p>
<p>Шановні колеги! Хочу сказати, що&nbsp; сертифікація насіння&nbsp; виводиться цим законопроектом&nbsp;&nbsp; з державного контролю І обов'язки і повноваження у сфері насінництва та розсадництва буде рівномірно поділятися між Кабінетом Міністрів, Міністерством аграрної політики, Державної інспекції сільського господарства, Мінекономіки та&nbsp; новим органом – Національним&nbsp; агентством України з акредитації.</p>
<p>Прошу підтримати законопроект 1460-1. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Остап Михайлович Семерак, "Народний фронт".</p>
<p>&nbsp;</p>
<p>13:04:49</p>
<p>СЕМЕРАК О.М.</p>
<p>Дякую. Семерак. "Народний фронт".</p>
<p>Але я хотів би&nbsp; більше акцентувати увагу у своєму виступі не на позицію політичної фракції, як Комітету з питань європейської інтеграції.</p>
<p>Володимир Борисович, дуже важливий момент. Я би Олега Валерійовича просив підтримати, оскільки європейська інтеграція є пріоритетом нашої внутрішньої політики.</p>
<p>На жаль, у виступах авторів законопроекту і головного комітету не прозвучала позиція Комітету з питань європейської інтеграції, на жаль, автори не сказали, використовуючи в назві "європейську інтеграцію", не сказали, які директиви вони інтегрують. Я хотів би наголосити, що, на жаль, обидва законопроекти не відповідають правам європейського права, про що говорить висновок Комітет з питань&nbsp; європейської інтеграції.</p>
<p>Мені видається, що дуже важливо було б в цій дискусії почути позицію і Уряду, оскільки тут присутні міністерства представники і заступник міністра з питань європейської інтеграції пані Рутицька. Плюс важливо, що є відповідний законопроект, внесений Урядом, який зареєстрований у Верховній Раді&nbsp; і спрощує процедуру сертифікації.</p>
<p>Дуже шкода, що ми розділено розглядаємо ці питання, дуже шкода, що Верховна Рада, ратифікувавши Угоду про асоціацію, не приділяє великої уваги щодо виконання наших зобов'язань перед Європейським Союзом, які закладені в Угоді про асоціацію. І користуючись цією обставиною, я би хотів, щоб ми все-таки обговорили в майбутньому, як Верховна Рада будезважати на ті зобов'язання, які Україна взяла перед собою, підписавши і ратифікувавши Угоду про асоціацію. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Юрій Левченко, будь ласка. Юрій Левченко, потім – Олег Березюк.</p>
<p>&nbsp;</p>
<p>13:06:59</p>
<p>ЛЕВЧЕНКО Ю.В.</p>
<p>Дякую. Я хотів би просто як співавтор законопроекту відповісти на кілка моментів. Ну, по-перше, я би хотів би все ж таки, коли ми ведемо дискусію щодо законопроектів, щоб було більше питань фахової оцінки, а не загальних фраз, на кшталт, більш системний законопроект, на кшталт, щось чомусь не&nbsp; відповідає і так далі.</p>
<p>По-перше, щодо системності, наш законопроект – це повністю новий... редакція закону, нова редакція закону. Інший законопроект є, пропонує внести зміни до діючих якихось законів. Тобто не можна говорити, що зміни до кількох на відміну від нової редакції є більш системними, ну, це апріорі абсурдно з юридичної точки зору, так.&nbsp; Як раз якщо ми говоримо про зміст законопроект, то, насправді, альтернативний законопроект є на 99 відсотків, по суті, такий самий як наш законопроект, який, власне кажучи, я доповідав. Різниця як раз є в певній юридичній техніці, тому що, на мою думку, все ж таки законопроект, який прописаний повністю з нуля, є більш системним, власне кажучи, і там немає певних прогалин і певних юридичних неточностей. А по-друге, там є питання щодо міжнародної сертифікації, ну, це дискутивне питання, яке, справді, можна було б обговорити між першим і другим читанням, це по-перше.</p>
<p>По-друге, щодо директив ЄС, тільки що було заявлено, що нібито щось там не відповідає, то хотілось би почути конкретно яка норма законопроекту не відповідає конкретній якій директиві або іншому нормативному акту Європейського Союзу, щоб було зрозуміло. Тому що, насправді, у мене&nbsp; зовсім інші висновки від відповідних експертів і від юристів, що все відповідає. І складається враження, що чомусь Кабмін раптом не хоче проводити відповідну дерегуляцію і не хоче полегшувати бюрократичний тиск на цю галузь. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Олег Березюк, "Самопоміч".</p>
<p>&nbsp;</p>
<p>13:09:12</p>
<p>БЕРЕЗЮК О.Р.</p>
<p>Шановні колеги, цей закон – 1460-1 – має ще і стратегічне значення. Тут сказано: дія закону не поширюється на обіг насіння, садівничого матеріалу генетично-модифікованих рослин.</p>
<p>Ми скоро в світі залишимося єдиною країною, яка не сіє і не буде сіяти цих рослин. І скоро весь світ буде вирощувати в нас насіння, яке не буде перехресно запилюватися генетично-модифікованими рослинами.</p>
<p>Тому дуже важливо прийняти цей закон – і стати в світі єдиною країною, яка буде берегти свої землі від генетично-модифікованих рослин, які насправді є надзвичайно на сьогоднішній день популярні в капіталістичному вульгарному світі, де думають про центнери кукурудзи, а не про їхню здорову їжу. Тоді ми станемо експортерами здорової їжі в Україні. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, від профільного міністерства позиція. Заступник міністра.</p>
<p>&nbsp;</p>
<p>13:10:29</p>
<p>РУТИЦЬКА В.В.</p>
<p>Шановний головуючий, шановні народні депутати! Ключовим питанням обох законопроектів є регулювання процедури сертифікації насіння. Якщо ми розглядаємо проект 1460, він пропонує при ввезенні насіння брати до уваги іноземні сертифікати лише за умови їх взаємного визнання. У той час, закон 1460-1 пропонує автоматичне визнання сертифікатів, виданих за правилами OECD і міжнародні сертифікати, і використовує практики, які широко використовуються в усіх країнах Європейського Союзу.</p>
<p>Якщо казати до питання регламентів. В регламентах ЄС не прописано відповідно ті норми, які мають бути по сертифікації, але використовують практики, які є в європейських країнах, які саме і прописані в законі 1460-1.</p>
<p>Тому міністерство підтримує разом з профільним комітетом закон 1460-1 і відхиляє закон 1460. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Ірина Геращенко, голова профільного комітету.</p>
<p>&nbsp;</p>
<p>13:11:28</p>
<p>ГЕРАЩЕНКО І.В.</p>
<p>Шановні колеги, як голова профільного комітету…</p>
<p>&nbsp;</p>
<p>ГОЛОВУЮЧИЙ. Будь ласка, запросіть депутатів. Будемо зараз голосувати.</p>
<p>&nbsp;</p>
<p>ГЕРАЩЕНКО І.В. Шановні колеги, як голова профільного Комітету з питань євроінтеграції я звертаю вашу увагу на те, що законопроекти 1460, 1461-1 ще не розглядалися на Комітеті&nbsp; євроінтеграції. Вони мають стояти в порядку денному сьогодні. Тому ніяких висновків комітет ще офіційно не приймав, вони мали… вони у нас стоять на&nbsp; обговоренні сьогодні. Але я запросила тільки що висновки Комітету з питань&nbsp; євроінтеграції, принаймні які напрацював наш секретаріат, вони є позитивними, і&nbsp; секретаріат комітету пропонує прийняти це рішення.</p>
<p>Що стосується рішення комітету, то ми його сьогодні будемо приймати о третій годині на нашому засіданні. Це я хотіла поінформувати сесійну залу, що ще не розглядався насправді він на нашому комітеті. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Будь ласка,&nbsp; голова комітету – заключне слово.</p>
<p>&nbsp;</p>
<p>13:12:37</p>
<p>КУТОВИЙ Т.В.</p>
<p>Шановні колеги, я хотів звернутися, перш за все,&nbsp; у тому числі і до колег з "Свободи" і сказати, що абсолютно чітко два законопроекти є новими, дуже потрібними, дерегулюючими і так далі. В контексті системності-не системності я думаю, що тут основне питання, наскільки&nbsp; новизна буде присутня&nbsp; в ринку після того, як ці законопроекти будуть підтримані.</p>
<p>Я також з вами погоджуюся в тому, що насправді складність презентації від комітету&nbsp; полягала в тому, що вони буквально майже на 95 процентів співпадають і лише є деякі неточності, які&nbsp; відрізняють один законопроект від іншого, на яких тільки що зголосила пані&nbsp; заступниця міністра. Тому я вас дуже прошу звернути увагу і на один законопроект, і на другий законопроект, і все-таки зважити на те. Своїм колегам хочу сказати, що рішення комітету – це колегіальне рішення і насправді рішення комітету було&nbsp; на користь&nbsp; законопроекту 1461. Але це ні в якому разі не применшує значення вашого законопроекту, його революційність. Тому прошу підтримати в будь-якому випадку цю законодавчу ініціативу. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми вислухали всі позиції всіх комітетів, доповідачів. У нас є два законопроекти: 1460, 1460-1. Комітет профільний розглядав і висновок комітету по 1460 – відхилити,&nbsp; по 1460-1 – прийняти за основу. І в порядку надходження я поставлю їх зараз на голосування.</p>
<p>1460. Я ставлю його на голосування. Якщо він не набере 226, він вже буде відхилений, автоматично. А ви визначайтесь із голосуванням, тут же немає… Просто я інформую вас про те, що рішення комітету саме відхилити. Тому, колеги, будь ласка, приготуйтесь до голосування.</p>
<p>Нагадую вам, що є 2 законопроекти: 1460 – рішення комітету відхилити, а альтернативний 1460-1 – рішення комітету прийняти його за основу. Таку ж позицію підтримує профільне міністерство, щоби прийняти за основу саме 1460-1. Приготувались? Готові голосувати, колеги?</p>
<p>Будь ласка, займайте місця, голосуємо. Першим на розгляд вноситься законопроект, реєстраційний номер 1460, за основу. Але рішення комітету – відхилити. Прошу визначатися щодо голосування, щодо 1460.</p>
<p>&nbsp;</p>
<p>13:15:33</p>
<p>За-46</p>
<p>Він набрав 46 голосів. Це означає, що він є відхиленим. Я поставив його за основу, а рішення комітету, я проінформував про те, що було відхилити.</p>
<p>Шановні колеги, на ваш розгляд вноситься законопроект, проект Закону 1460-1 про внесення змін до деяких законодавчих актів України (щодо приведення законодавства у сфері насінництва та розсадництва у відповідність до європейських та міжнародних вимог). За основу, відповідно до рішення комітету, а також підтримано міністерством. Прошу визначатися щодо голосування за основу даний законопроект. За основу. Прошу голосувати. За основу. Підтримують.</p>
<p>&nbsp;</p>
<p>13:16:30</p>
<p>За-244</p>
<p>Рішення прийнято. 244. І далі уже будемо готуватись до другого читання. Я думаю, що буде знайдено розуміння в процесі підготовки.</p>
<p>Шановні колеги народні депутати, на ваш розгляд вносить проект Закону 1336: проект Закону&nbsp; про внесення змін до Закону України "Про статус і соціальний захист громадян, які постраждали внаслідок Чорнобильської катастрофи".</p>
<p>Є пропозиція&nbsp; розглянути його за скороченою процедурою автора. Будь ласка. Автор – Наталія Юріївна Королевська. Визначаємося, щодо розгляду за скороченою процедурою.&nbsp;</p>
<p>&nbsp;</p>
<p>13:17:18</p>
<p>За-170</p>
<p>Будь ласка, Наталія Королевська.</p>
<p>&nbsp;</p>
<p>13:17:26</p>
<p>КОРОЛЕВСЬКА Н.Ю.</p>
<p>Уважаемые коллеги, вашему вниманию предлагается проект Закона&nbsp; 1336. Речь идет о первом поколении детей чернобыльцев, деток, которые достигли сегодня уже 18-летнего возраста и не получили статуса потерпевших. И конечно это нарушает сегодня социальную справедливость, потому что научно разными странами мира доказано, что болезни, которые принес Чернобыль в нашу страну, они передаются из поколения в поколение. И поэтому мы предлагаем, чтобы дать детям&nbsp; Чернобыля сегодня&nbsp; хотя бы&nbsp; минимальную защиту и поддержку, чтобы после достижения 18-летнего возраста эти дети имели&nbsp; право&nbsp; и возможность медицинского обследования, диспансеризации и необходимой медицинской&nbsp; защиты и ухода.</p>
<p>Сегодня таких детей в нашей стране&nbsp; 67 тысяч. Для того, чтобы&nbsp; восстановить справедливость нужно не так много ресурсов. Мы предусмотрели источники этих ресурсов и просим&nbsp;&nbsp; вас найти возможность и поддержать, потому что, к сожалению,&nbsp; именно в этом году чернобыльцев наказали больше всего, забрав у них&nbsp; львиную долю тех прав&nbsp;&nbsp; и возможностей, которые были. Особенно это касается тех областей, которые были под зонами Чернобыля. Это Житомирская область, где сегодня&nbsp; детей&nbsp; родители не могут&nbsp; отвести в садик, где их заставляют сегодня платить за питание детей&nbsp; в школах и садиках, где лишили чернобыльцев оздоровления.&nbsp; Самое страшное, когда&nbsp; сегодня&nbsp; чернобыльца-инвалида первой группы, пенсию его начали облагать налогом. И поэтому у людей нет сегодня возможности вылечить даже себя, так давайте хотя бы дадим право их детям получить надежную защиту со стороны государства. Я очень надеюсь на вашу поддержку, особенно сейчас – в канун годовщины Чернобыля. Спасибо за внимание.</p>
<p>&nbsp;</p>
<p>ГОЛОВУЮЧИЙ. Будь ласка, голова профільного комітету Микола Томенко.</p>
<p>&nbsp;</p>
<p>13:19:37</p>
<p>ТОМЕНКО М.В.</p>
<p>Шановні колеги, спершу такий стратегічний момент. Ми в комітеті намагаємося переконати уряд і після парламентських слухань запропонували їм активно попрацювати над цими соціальними програмами, щоби ми&nbsp; у справі Чорнобиля, до речі, не тільки у справі Чорнобиля, перейшли на допомогу конкретній людині, потім – населеним пунктам, які до сих пір знаходяться під реальним впливом Чорнобиля, а не мислити категоріями який у нас після Чорнобиля відбувся. Ви знаєте як здебільшого зони поділили – циркульним методом поділили військові. І у нас виходить, що є території, які з першого дня не&nbsp; були заражені, а є території, які в дуже критичній ситуації.</p>
<p>На прикладі четвертої зони я вам розповідаю. Значить, уряд автоматично відмінив четверту зону. Значить, там біля 1300 населених пунктів. По диспансеризації, які вчені провели, десь 300 треба було зберегти, а тисячу можна було знати. Така сама історія по тертій зоні, по другій. Багато населених пунктів вже можна знімати, але не можна, як циркулем вводили, так циркулем відміняти. Так само відміняти певні соціальні програми. Треба дивитися і створити реєстр кожної дитини і кожної людини, і тоді ми будемо розуміти, кому ми допомагаємо, а кому не допомагаємо.</p>
<p>Ідея тут, яку наші колеги з "Опозиційного блоку" запропонували, вона загалом добра. Тобто мова іде про те, що ми дітям чорнобильцям, які до набуття повноліття мають раз в рік безплатно пролікуватися і безплатно пройти медогляд. Тепер, як стають вони повнолітніми, виникає питання: може хтось вилікувався,&nbsp; тоді, напевне, йому не треба, а хто ще має хворобу, йому треба. Таким чином, ну, є тут ідеї, комітет це підтримав, але треба, щоби уряд прорахував, напевно, не всім цим дорослим треба. Треба зробити відповідні документи, розписати. Тому ідея комітету: підтримати в&nbsp;&nbsp;&nbsp; першому читанні і активно з урядом доопрацювати.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, запишіться. Два – "за", два – "проти". Антон Яценко, "Відродження".</p>
<p>&nbsp;</p>
<p>13:22:00</p>
<p>ЯЦЕНКО А.В.</p>
<p>Шановні колеги, група "Відродження" стовідсотково буде підтримувати цей закон, направлений на те, щоб покращити життя тій категорії, яка називається "чорнобильці і діти чорнобильці". Єдине, що можна підказати, де взяти на це гроші? То можна взяти з відстрочки бюджету, яка 928 мільйонів гривень направлено сьогодні на висвітлення діяльності органів державної влади і уряду зокрема. Мені здається, що краще ці гроші віддати дітям, а діяльність можна і менше висвітлювати, не буде ніяких проблем. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Матвієнков, "Опозиційний блок", будь ласка.</p>
<p>&nbsp;</p>
<p>13:22:35</p>
<p>МАТВІЄНКОВ С.А.</p>
<p>Матвиенков, город Мариуполь. Безусловно, "Оппозиционный блок" поддержит данный законопроект, мы всегда выступали и выступаем о том, что самые не защищенные слои – социальные слои населения, они в этих условиях, они особо должны быть защищены, им должно быть уделено особое внимание.</p>
<p>Но, я хотел бы поддержать выступающего предыдущего и заострить именно вот на конкретной целевой дотации тему и внимание. Мы говорим в отношении того, что самые не защищенные слои населения это самые уязвимые верстви населення. И когда мы неоднократно перед этим говорили в отношении того, что нам необходимо создать реестр льготников, когда мы четко должны были понимать, в какой конкретно дотации нуждается каждый конкретный житель Украины, то, к сожалению, эти разговоры остались только разговорами.</p>
<p>Мы сегодня имеем общее понимание льгот, мы сегодня имеем общие затраты, которые мы несем по этим категориям. Но, одни льготники нуждаются в конкретной помощи может быть в десять раз больше, а кто-то может быть и может обойтись без конкретной целевой помощи. И когда мы говорили о том, что мы переходим на повышение цен и тарифов, правительство заявило, мы тогда говорили, введите реестр льготников, заведите реестр нуждающейся категории, чтобы мы четко понимали, кому какую дотацию необходимо оказывать. Тем не менее, пошли по пути создания системы субсидий, которая непонятно, еще раз подчеркиваю, я уже один раз выступал с трибуны Верховного Совета и говорил, я не могу сегодня дать уверенности в том, что она заработает и будет четкий механизм, который дойдет до каждого человека, защитит каждого человека. А сегодня конкретный вопрос: как человеку прожить на пенсию в тысячу 100 гривен? Как сегодня прожить на те выплаты, которые дают на ребенка одинокой матери? И как сегодня свести концы с концами при тех коммунальных платежах, при тех ценах в магазинах, и при тех ценах на лекарства, которые есть на сегодняшний день? Поэтому, если мы не хотим устраивать геноцид,&nbsp; нужно правительству сейчас садиться и именно заниматься этим вопросом, создание реестра&nbsp; незащищенных слоев населения. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; народний депутат Веселова, "Самопоміч".</p>
<p>&nbsp;</p>
<p>13:24:46</p>
<p>ВЕСЕЛОВА Н.В.</p>
<p>Сама ідея законопроекту дуже похвальна, підвищити рівень соціального захисту пільгових категорій населення. Але зараз ми говоримо про те, що у нас коло пільговиків повинно звужуватись, ми зараз забираємо деякі неефективні пільги у людей, а в цьому законопроекті пропонується навпаки розширити коло пільговиків.</p>
<p>До того ж, я підтримую думку профільного комітету щодо того, що&nbsp; така допомога повинна надаватися адресно. Тобто треба визначати, чи, дійсно, потребує людина цього лікування безоплатного, чи не потребує. До того ж це вже не діти, як мінімум цим людям уже по 29 років, тобто це ми говоримо не про категорію дітей.</p>
<p>До того ж, ці люди, які потребують медичної допомоги та обстеження як правило вони інваліді і вони вже користуються цими пільгами. Тому об'єднання "Самопоміч" пропонує не голосувати за цей законопроект, відхилити його.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; Олександра Володимирівна Кужель, "Батьківщина".</p>
<p>&nbsp;</p>
<p>13:26:10</p>
<p>КУЖЕЛЬ О.В.</p>
<p>Хто не має пам'яті – той не має майбутнього. І, якщо ми забуваємо про героїв, які багато років тому зберегли нашу країну, то ми не маємо майбутнього, щоб не згадувати тільки сьогоднішніх героїв. Які також зрозуміють, що через декілька десятків років про них таким же чином забудуть.</p>
<p>Я хочу сказати, що всі розмови, що недостатньо є грошей, ми не сприймаємо. Як партія "Батьківщина" ми знову ставимо питання про оподаткування дивідендів.&nbsp; Я пропоную всім, хто любить математику або подивитися всім декларації, які сьогодні подали державні службовці. Ви думаєте, хтось показує заробітну плату? Подивіться, всі показують дивіденди, які сьогодні обкладаються 5-відсотковим податком. 5 відсотків! А ми обклали пенсію 15 відсотків на останні мізерні гроші!</p>
<p>І тому, шановні друзі,&nbsp; достатньо говорити, що недостатньо грошей для людей, які постраждали в ім'я України, повертаймося до обкладання, як в Європі, оподаткування дивідендів податком 25 відсотків. У нас достатньо буде зробити індексацію пенсій і достойно підтримувати чорнобильців.</p>
<p>Дякую. Ми підтримуємо цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Олег Ляшко, фракція Радикальної партії.</p>
<p>&nbsp;</p>
<p>13:27:38</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Шановні громадяни України, шановні чорнобильці, ті, хто рятував нашу країну від атомного лиха і ядерної біди! Ви знаєте, що фракція Радикальної партії і наша команда завжди стоять на сторожі інтересів українців і простих людей. І, безумовно, ми голосуємо в парламенті і далі будемо голосувати за всі закони, які дають можливість захищати ваші права.</p>
<p>Але водночас ми категорично проти фарисейства, проти брехні, проти блюзнірства, яку сьогодні демонструють представники так званого "злодійського блоку". Доповідачка в уряді Януковича працювала міністром соціальної політики. Чому тоді не захистила чорнобильців, Наталю? Чому тоді обібрали їх до нитки? Чому чорнобильці через вас вимушені були замість того, щоб сидіти дома, ходити по Кабмінах, вибивати останні гроші? Чому ваш патрон Азаров в ручному режимі керував чорнобильськими виплатами і обібрав цих людей?</p>
<p>Тому не рядіться у "вовків в овечій шкурі", навіть якщо вони&nbsp;&nbsp; від Луї Віттона. Все одно ви схожі на вовків!</p>
<p>&nbsp;</p>
<p>ГОЛОВУЮЧИЙ.&nbsp; Можемо переходити до голосування, шановні колеги? Будь ласка, підготуйтесь до голосування, визначайтесь. <i>(Шум у залі)</i></p>
<p>Після голосування, добре? Я дам з місця хвилину після голосування. Добре?</p>
<p>Будь ласка, шановні колеги, на голосування вноситься проект Закону (1336) про внесення змін до Закону України "Про статус і соціальний захист громадян, які постраждали внаслідок Чорнобильської катастрофи" щодо медичного забезпечення дітей учасників ліквідації наслідків аварії на Чорнобильській АЕС та евакуйованих із зони відчуження (реєстраційний номер 1336), за основну. Прошу визначатися щодо голосування.</p>
<p>&nbsp;</p>
<p>13:29:50</p>
<p>За-97</p>
<p>Рішення не прийнято.</p>
<p>Будь ласка, Королевська, хвилину – репліка.</p>
<p>&nbsp;</p>
<p>13:30:00</p>
<p>КОРОЛЕВСЬКА Н.Ю.</p>
<p>Уважаемые коллеги! Я хочу попросить, чтобы этот закон еще раз поставили на голосование. Пожалуйста, можно завтра поставить, можно сегодня, можно послезавтра, но мы должны понимать, что это касается&nbsp; нашей молодежи, которым исполнилось 18 лет, которые сегодня не способны и у них нет возможности, у семей, купить себе лекарства. Вы сами заходили в аптеки, и вы видели, что сегодня цены на лекарства в аптеках выше, чем в ювелирной лавке на грамм золота. Дайте возможность вырастить следующее поколение социально защищенным. Дайте возможность сегодня детям восемнадцатилетним, которые пострадали от аварии на Чернобыльской атомной станции, получить поддержку от государства. Ну, несправедливо, несправедливо сегодня жертвами кризиса и непрофессионализма действующей власти делать заложниками детей, делать заложниками ветеранов, чернобыльцев, афганцев, да каждого пенсионера в нашей стране. Верните людям…</p>
<p align=center>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>А.В.ПАРУБІЙ</p>
<p>&nbsp;</p>
<p>13:31:20</p>
<p>ГОЛОВУЮЧИЙ. Дякую вам.</p>
<p>Продовжуємо розгляд порядку денного. Наступний законопроект, який ми маємо розглянути – це проект Закону про внесення змін до деяких законів України щодо захисту населення від інфекційних хвороб (№1729). Є пропозиція від авторів закону розглядати його за скороченою процедурою. Прошу народних депутатів колег підтримати.</p>
<p>Прошу підтримати скорочену процедуру. Прошу голосувати.</p>
<p>&nbsp;</p>
<p>13:31:50</p>
<p>За-147&nbsp;</p>
<p>Бачу, депутати бігли, не встигли добігти до своїх робочих місць. І тому ми ще раз проголосуємо за скорочену процедуру.</p>
<p>Будь ласка, підтримайте скорочену процедуру розгляду питання. Голосуємо.</p>
<p>&nbsp;</p>
<p>13:32:16</p>
<p>За-164</p>
<p>Дякую вам.</p>
<p>Отже, до доповіді запрошується народний депутат України Бахтеєва Тетяна Дмитрівна. Будь ласка.</p>
<p>&nbsp;</p>
<p>13:32:30</p>
<p>БАХТЕЄВА Т.Д.</p>
<p>Уважаемые народные депутаты, законопроект 1729 аналогично был уже подан в прошлом созыве, и в первом чтении тогда за него проголосовало 326 народных депутатов. Он был подготовлен ко второму чтению, но, к сожалению, комитетом, и было достаточное количество поправок, но не был рассмотрен.</p>
<p>Народные депутаты: Бахтеева, Биловол, Мусий, Шипко, Кириченко, - представляющие фракции сегодняшнего парламента и группы, - подготовили 1729 законопроект в связи с тем, что сегодня значительно упало доверие к вакцинопрофилактике как самому надежному способу защиты от инфекционных заболеваний в нашей стране. Это таких заболеваний, как и дифтерия, и коклюш, и столбняк, и туберкулез. И, к сожалению, этот процент достигает 40-45 процентов, а есть даже вакцинации, в которых не более 20 процентов. Потому что законопроект принят был первым, такой первый о вакцинопрофилактике в 1994 году, и потом приняты очень незначительные поправки в 2000 году. То есть практически все 24 года законопроект не рассматривался, и делается план прививок, который не пересматривается на протяжении 5-ти, 7-ми, 8-ми лет. Не изучается санитарно-эпидемиологическая ситуация, и детям делают вакцинацию от тех заболеваний, которые, возможно, не нужны.&nbsp;</p>
<p>Мы изучили международный опыт и пришли&nbsp; к тому, что нужны&nbsp; такие очень&nbsp; важные изменения. Это прежде всего четкие, однозначные изменения в терминологический аппарат, затем обязательный ежегодный пересмотр календаря прививок, но не раз в 5, в 7 и 10 лет, так как это есть во всем цивилизованном мире.</p>
<p>Затем очень важно…&nbsp; попрошу очень внимательно выслушать&nbsp; меня. Это статья&nbsp; 15. Народные депутаты, которые&nbsp; сегодня выражают…</p>
<p>&nbsp;</p>
<p>ГОЛОВУЮЧИЙ. Прошу дати можливість завершити. Скільки треба секунд?&nbsp; Дві? Давайте одну. Одну хвилину, будь ласка,&nbsp; дайте завершити.</p>
<p>&nbsp;</p>
<p>БАХТЕЄВА Т.Д. Самое главное – это что о временном отказе посещения детского учреждения на период неблагополучной ситуации, если ребенок не привит, а идет эпидемия&nbsp; этого&nbsp; заболевания. То есть не полностью отказ, потому что это не есть международная, это нецивилизованная норма, и у нас в стране покупаются&nbsp; фиктивные&nbsp; справки о том, что ребенок вакцинирован. Мы должны это ликвидировать.</p>
<p>Главное научно-экспертное управление пидтримуют за основу.</p>
<p>Профильный комитет&nbsp; пидтримует. Комитет по… антикоррупционный не видит рызыка в коррупции.</p>
<p>Я глубоко уверена, что&nbsp; каждый из нас понимает, что это не политика, это вопросы здоровья и жизни&nbsp; украинских детей. Поэтому это очень важный законопроект и нужно внимательно его посмотреть и обязательно в первом чтении поддержать, а ко второму чтению со всеми поправками мы дадим хороший закон, который…</p>
<p>&nbsp;</p>
<p>ГОЛОВУЮЧИЙ. Дякую вам. До співдоповіді запрошується голова Комітету з питань охорони здоров'я Богомолець Ольга Вадимівна. Будь ласка.</p>
<p>&nbsp;</p>
<p>13:36:09</p>
<p>БОГОМОЛЕЦЬ О.В.</p>
<p>Шановні колеги! Наразі на сьогоднішній день ситуація в країні&nbsp; вакцинацією є катастрофічною. Ми сьогодні не виконуємо ні вимоги&nbsp; Європейського Союзу і&nbsp; наближаємося до епідемічного порогу. Сьогодні вакциновано лише 8… потреба в вакцинації дітей проти туберкульозу виконана лише на 8,5 відсотків, поліомієліту – 3,2 відсотки, кашлюку, дифтерії, правцю – 4,3 відсотки; гемофільної інфекції – 2,3 відсотки; кору паротиту, краснухи – 10 відсотків; гепатиту – 2 відсотки від загальних потреб.</p>
<p>На жаль, цей закон, який виноситься сьогодні до голосування, він в тому числі є і філософським. З одного боку, відмова від обов’язкової вакцинації, вона сьогодні в суспільстві розглядається як демократична позиція батьків, які можуть вирішувати – їм давати щеплення проти поліомієліту чи не давати.</p>
<p>З точки зору вимог Європейського Союзу, ці щеплення мають бути обов’язковими. І з одного боку, цей закон демократизує суспільство, з другого боку він, власне, порушує ті вимоги, які дає Європейський Союз.</p>
<p>Тому зараз прошу нашого головуючого надати слово профільному Міністерству охорони здоров’я, а також народним депутатам, які мають різні позиції з цього приводу. Дякую.</p>
<p>&nbsp;</p>
<p>ГОЛОВУЮЧИЙ. Яка ваша пропозиція, як голосувати? Добре, а яка ваша пропозиція щодо голосування? Дякую вам.</p>
<p>Отже, народні депутати, згідно Регламенту записуємося два – "за", два – "проти", щоб висловити свої позиції. Будь ласка, проводиться запис, прошу записатися.</p>
<p>Гальченко Андрій Володимирович, "Опозиційний блок". Прошу включити мікрофон.</p>
<p>&nbsp;</p>
<p>13:38:11</p>
<p>ГАЛЬЧЕНКО А.В.</p>
<p>Прошу передати слово Королевській.</p>
<p>&nbsp;</p>
<p>ГОЛОВУЮЧИЙ. Королевська.</p>
<p>&nbsp;</p>
<p>13:38:16</p>
<p>КОРОЛЕВСЬКА Н.Ю.</p>
<p>Уважаемые коллеги! Большинство из нас в этом зале родители. И я не сомневаюсь, что присутствующие и те, кто сейчас будет наживать на кнопки, решат проблему для своих детей с вакцинацией. Найдут качественную вакцину, сделают это вовремя. Но давайте подумаем о том, что сегодня миллионы семей в нашей стране брошены на произвол. Что сегодня мы услышали цифры, которые сказал глава комитета, что ситуация катастрофическая с вакцинацией, что сегодня детей не прививают от туберкулеза, от краснухи, от гепатита, от полиомиелита. Что мы можем повторить колоссальный всплеск эпидемии в Украине. И безусловно, нам нужно принимать ответственные решения. "Оппозиционный блок" будет поддерживать этот законопроект. Мы будем делать все, чтобы дети в нашей стране имели гарантированное право выбора вакцины. Чтобы ни в коем случае не ограничивали их права по принципу: кому сделали прививку, а кому прививку не сделали. И чтобы в нашей стране сегодня навели порядок с вакцинациями. Чтобы остановили ту катастрофу, в которую сегодня попала вся система здравоохранения.</p>
<p>Потому что сегодня прививку сложно сделать в Киеве. Не говоря уже о небольших городах, не говоря уже о районных центрах, куда по полгода не поступали сегодня препараты. И люди вынуждены своими усилиями, какими-то обходными путями решать проблему защиты своих детей. Защитите детей, проголосуйте, пожалуйста, за этот законопроект.</p>
<p>Ко второму чтению мы подготовим все необходимые поправки. И я уверена, что таким образом мы сможем помочь сегодня нашим детям. И к тому же, как нам известно, что решение профильного комитета было поддержать данный законопроект, о котором, к сожалению, мы сейчас не услышали. Поэтому просим поддержать решение профильного комитета, врачей парламента и защитить детей. Спасибо.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, до слова запрошується Мусій Олег Степанович, "Блок Петра Порошенка". Прошу включити мікрофон.</p>
<p>&nbsp;</p>
<p>13:40:25</p>
<p>МУСІЙ О.С.</p>
<p>Шановні народні депутати! Я прошу прислухатися до думки комітету і до думки того, що відбувається зараз. Насправді у нас профанація зі щепленнями в Україні. Всі ви знаєте, напевно, і не одноразово були свідками того, як вимагають довідки про щеплення наших дітей чи дошкільні заклади, чи в школах. Ви знаєте, як ці довідки купуються.</p>
<p>Насправді, зараз існує корупційна схема про те, що батьки замість того, щоб реально щепити своїх дітей чи відмовитися від щеплення, на що вони також мають право згідно Конституції, ідуть і несуть гроші лікарям. Якщо ми хочемо залишити корупційні схеми, а потім знову звинувачувати медиків в корупції, то, безумовно, ми не повинні ніяк реагувати і не повинні приймати цей законопроект.</p>
<p>Натомість я думаю, що прийняття цього законопроекту зобов'яже наших медиків, з одного боку, і зобов'яже батьків відповідально ставитися до щеплення. Окрім того, ми&nbsp; чули жахливі цифри про те, що 3 відсотки, 8 відсотків дітей пройшли щеплення. Якщо керуватися існуючим законодавством, то наші діти взагалі не повинні ходити всі в дитячий садок і не повинні ходити в школу. Натомість прийняття цього законопроекту&nbsp; дасть нам чесні відносини у суспільстві і дасть право вибору батьків, які вони мають на сьогодні, легально не платити гроші, з одного боку, з іншого боку, через переконання від сімейних лікарів, від дитячих педіатрів, від міжнародних&nbsp; організацій, як і відбувається всюди у світі, дозволити їм&nbsp; приймати&nbsp; щеплення чи не приймати. Тому я прошу… Тим більше у нас буде&nbsp; час&nbsp; для другого читання, якщо&nbsp; будуть якісь неузгодженості. Я прошу всіх підтримати рішення комітету і проголосувати за цей законопроект&nbsp;&nbsp; у першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Березюк Олег Романович, фракція "Самопоміч".</p>
<p>&nbsp;</p>
<p>13:42:40</p>
<p>БЕРЕЗЮК О.Р.</p>
<p>Знецінення одного з найпотужніших інструментів збереження здоров'я&nbsp; людей, яке зберегло світ&nbsp; від пандемії&nbsp; і епідемії в повній мірі, –&nbsp;&nbsp; знаєте через що і особливо&nbsp; в останні роки? Через фантастично неякісні і підроблені вакцини, які&nbsp; потрапляли на ринок, від яких, справді, були ускладнення.&nbsp; Але не від вакцинації, а від вмісту підробленої&nbsp; речовини, неякісної, завезеної на ринок України. І сьогодні, без сумніву, батьки захищаються. І цей закон не має ніякого&nbsp; відношення. Коли батько&nbsp; не хоче робити вакцинацію, він пише заяву і&nbsp; в тому числі в школу&nbsp; беруть по заяві батька, бо це справа батька і матері, бо я такий самий батько і мати.</p>
<p>Цей закон, я підтримую пані Богомолець,&nbsp; не вирішує філософської проблеми:&nbsp; робити чи не робити. Держава мусить взяти на себе відповідальність вчити людей берегти своє здоров'я. І тому закон треба… Він потрібний, він ставить проблему, але він не розв'язує&nbsp; її. Тому є пропозиція відправити&nbsp; його на доопрацювання в комітет. Не жартуйте&nbsp; із здоров'ям людей, шановні колеги.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Зараз Яриніч надаю слово. Я всім надам слово, хто має виступити, пані Кужель, і вам надам слово. Будь ласка, Яриніч слово. Прошу включити мікрофон.</p>
<p>&nbsp;</p>
<p>13:44:06</p>
<p>ЯРИНІЧ К.В.</p>
<p>Шановні колеги, склалася ситуація, що ми розглядаємо різні законопроект, бо кажуть із цієї трибуни про одне, а мають на увазі зовсім інше. Я вам скажу, що в цьому законопроекті закладено дуже важливий негатив.&nbsp; Це те, що батьки, на сьогоднішній день, згідно цього законопроекту будуть самі вирішувати чи вакцинувати своїх дітей чи ні. Ми на сьогодні вже знаходимося в передепідемічному стані в країні. Епідемічна ситуація так, що якщо ми зараз надамо цим законом прерогативу батькам вирішувати це питання, то у нас взагалі в державі буде скасована вакцинація. Я закликаю своїх колег не голосувати за цей законопроект, направити його на доопрацювання і, можливо, з серйозними поправками повернути в цей зал. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Зараз слово Шипко. Потім – Оксана Продан. Потім – Олександра Кужель.</p>
<p>&nbsp;</p>
<p>13:45:13</p>
<p>ШИПКО А.Ф.</p>
<p>Шановні народні депутати, група "Відродження" буде підтримувати цей законопроект, бо він робить, перше, робить те, що ми даємо європейський підхід до імунопрофілактики. Да, ми вважаємо, що імунопрофілактика – це той бар'єр, який збереже здоров'я дітей. Але ви самі сьогодні чули ті цифри, які жахливі називалися: 8 відсотків вакцинація від туберкульозу, 2 – від поліомієліту. Шановні колеги, ви прислухайтесь, будь ласка! Бо треба нам сьогодні прийняти цей&nbsp; законопроект, тому що він… Куди ж ідуть наші діти? Вони, якщо не вакциновані, вони ідуть і купляють всі справки, з якими ідуть в дитячі дошкільні навчальні заклади. Будь ласка, давайте зупинимо цю корупцію у сфері охорони здоров'я, бо група "Відродження" дійсно за справжнє відродження охорони&nbsp; здоров'я в нашій державі. Бо сьогодні ми будемо заслухувати міністра охорони здоров'я і ми будемо перші питання ставити про імунопрофілактику в нашій державі. А сьогодні я прошу всіх підтримати цей законопроект. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, включіть мікрофон Оксани Продан.</p>
<p>&nbsp;</p>
<p>13:46:25</p>
<p>ПРОДАН О.П.</p>
<p>Шановні колеги, захисники обов'язкового вакцинування говорять зараз про те, що ми стоїмо на порозі епідемії. Але це в той час, коли насправді це вакцинування&nbsp; є обов'язковим. Сьогодні жоден батько чи мати не має права відвести свою дитину в садочок чи в школу, якщо не надасть довідку, що є привичка. Але, разом з тим, вже зараз представники Міністерства охорони здоров'я говорять, що це ніяких не допомагає. А я вам скажу чому, тому що, якщо я не вірю в цю вакцину, то я не буду цього робити. І мене спонукає діюча сьогодні радянська норма, займатися корупцією. Я прошу всіх підтримати цей законопроект і дати можливість кожному з нас вірити державі, дати обов'язок державі переконати нас в тому, що держава справді вакциною захищає громадян України. Але дати право кожному громадянину обирати своє майбутнє самостійно, а не через радянські закони. Дякую.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Олександра Кужель.</p>
<p>&nbsp;</p>
<p>13:47:28</p>
<p>КУЖЕЛЬ О.В.</p>
<p>Абсолютно підтримуючи виступ Оксани Продан, ви почуйте чому жінки так активно на цю тему почали виступати. Тому що у нас є діти, є онуки і кожна, коли сьогодні веде дитину на вакцинацію, не знає яким чином закінчиться ця вакцинація. Але питання необхідності відповідальності країни за ці вакцини Міністерство охорони здоров'я повинно бути. Я розумію про що говорив пан Березюк, про не якісні вакцини. Але, перепрошую, хоч раз у нас був конкурс на призначення "Держлікінспекції"? Кожен раз це корупційне призначення, кожен раз це корупційна кормушка. І тому ті люди, які сьогодні ставлять обов'язковою вакцинацію, це ті, які хочуть і далі заробляти на смерті наших дітей. Треба підтримати цей законопроект у першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, щоб у нас не було безконечного обговорення. Оскільки важливий законопроект, я даю слово для виступу тим фракціям, які не брали слово, які не попали в обговорення, але я прошу обмежитися.</p>
<p>Зараз Ігор Шурма, потім Кириченко і на тому завершимо обговорення депутатів. Будь ласка, Ігор Шурма, включіть мікрофон.</p>
<p>&nbsp;</p>
<p>13:48:47</p>
<p>ШУРМА І.М.</p>
<p>Ігор Шурма, "Опозиційний блок".</p>
<p>Я хочу всім сказати, що я теж маю внуків і внучок, і мушу вам сказати, якщо я за своїх дітей і онуків завжди переживаю і скажу так. Не буде календарного плану, не буде переліку вакцин, які встановить Міністерство охорони здоров'я, будемо говорити про неякісність і будемо мати великі проблеми.</p>
<p>Я хочу зараз акцентувати увагу, пане Андрію, на іншому за підміну понять, і мені незрозуміло, зачитаю вам витяжку з Комітету охорони здоров'я. З огляду на викладене Комітет Верховної Ради з питань охорони здоров'я рекомендує Верховній Раді прийняти за основу проект Закону України про внесення змін до деяких Законів (реєстраційний номер 1729). Проект відповідної постанови додається. Співдоповідач – пропонується визначити заступника голови комітету Сисоєнко Ірину, а чому виступає голова комітету і не говорить правду, що було на комітеті це питання вже чистої культури і якоїсь відповідальності. Треба голосувати "за" в першому читанні.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Прошу слово Кириченко, прошу включити мікрофон.</p>
<p>&nbsp;</p>
<p>13:49:57</p>
<p>КИРИЧЕНКО О.М.</p>
<p>Я читаю, что в частности, Олег Березюк тільки що казав, що батьки мають право вибору і він на це акцентує увагу. Але згідно з діючим законом вакцинація обов'язкова і батьки не мають права вибору, але користуються корупційною схемою. Якщо&nbsp; ми кажемо, в частности, про поліомієліт і у нас привито 3,2 процента – это смертельно опасное заболевание. Мы обязаны дать людям возможность хотя бы показать, что они прививали, а что они не прививали. Иначе это просто нонсенс! Это брехливі довідки, которые люди позывают, все показывают. Это тотальная коррупция, про что мы говорим?</p>
<p>&nbsp;</p>
<p>ГОЛОВУЮЧИЙ. Завершальне слово я надам представникам міністерства. Перший заступник міністра охорони здоров'я Павленко Олександра. Тільки прошу, в кінці сформулювати пропозицію, як ви рекомендуєте голосувати. Будь ласка.</p>
<p>&nbsp;</p>
<p>13:51:11</p>
<p>ПАВЛЕНКО О.С.</p>
<p>Шановний головуючий! Шановні депутати, як і на профільному комітеті так і сьогодні в сесійній залі ми просимо повернути даний законопроект на опрацювання. Хочу сказати, що я уважно слухала кожну доповідь, яка робилася переді мною і зараз в сесійній залі відбувається дуже серйозна підміна понять. Ви спілкуєтесь на тему практично підтвердження щеплення відбулося чи не відбулося. А ми говоримо зараз про обов'язковість його чи необов'язковість.</p>
<p>Якщо є питання, і я&nbsp; повністю&nbsp; погоджусь, що лікарі, напевно, не досить професійно поводили себе і видавали, можливо, по корупційних схемах ці довідки – це друг питання. Подайте законопроект, який буде регулювати саме&nbsp; процедуру підтвердження вакцинації.</p>
<p>А що стосується обов'язковості, хочу звернути вашу увагу: якщо б ми не один одного чули, а зараз подивилися б текст, який&nbsp; запропонований нам на голосування, ми би подивилися, що саме пропонують нам скасувати, а що саме нам пропонують ввести.</p>
<p>Зверніть, будь ласка, увагу, що нам пропонують повністю відмовитися від статті 27 Закону "Про забезпечення санітарного та епідеміологічного&nbsp; благополуччя країни", ця стаття називається "Профілактика. Щеплення". Нам пропонують повністю відмовитися від цієї статті. Це&nbsp; дуже важлива стаття. Як юрист я наголошую на тому, що вона налічує безліч… багато питань, які потребують залишення свого в законодавстві.</p>
<p>Далі по тексту. Якщо дивитися пропозиції, нам пропонують ввести, принаймні… Якщо&nbsp; можна, я хочу договорити дуже важливу річ.</p>
<p>Якщо ми вже піднімаємо питання про обов'язкові щеплення, в європейських країнах, США, де рівень охорони здоров'я набагато вищий, ніж в Україні, необхідність вакцинації є обов'язковою, а відмова від щеплення згідно законодавства вважається відсутністю батьківського піклування.</p>
<p>Будь ласка, поверніть його на доопрацювання, ми його доопрацюємо в комітеті.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Отже, ми завершили обговорення. Я прошу народних депутатів зайти в зал для голосування. Будь ласка, займіть свої робочі місця, до краточок наблизьтесь максимально.</p>
<p>І отже, ми під час обговорення отримали дві пропозиції. Одна пропозиція, яка буде ставитися першою, це пропозиція комітету прийняти даний законопроект за основу. Така ж є… допускається пропозиція комітету з експертної групи, і тому я поставлю цю пропозицію на голосування першою. Якщо вона не пройде, я поставлю на голосування наступну пропозицію: про повернення на доопрацювання. Отже, прошу приготуватися до голосування.</p>
<p>На голосування ставиться проект Закону про внесення змін... Ні, перепрошу. Проект Закону про внесення змін до деяких законів України щодо захисту населення від інфекційних хвороб (реєстраційний номер 1729), за основу. Хто підтримує прийняття цього законопроекту за основу – прошу проголосувати. Будь ласка.</p>
<p>&nbsp;</p>
<p>13:54:45</p>
<p>За-132</p>
<p>Пропозиція: за основу, на жаль, не набрала необхідної кількості голосів. Під час обговорення прозвучала інша пропозиція: направити на доопрацювання до комітету для підготовки на повторне перше читання. І зараз я поставлю цю пропозицію на голосування. Я дуже прошу депутатів взяти участь в голосуванні і визначитися щодо цього законопроекту.</p>
<p>Отже, ставиться на голосування проект Закону про внесення змін до деяких законів України щодо захисту населення від інфекційних хвороб, направити на доопрацювання до комітету для підготовки на повторне перше читання. Хто підтримує дану пропозицію – прошу проголосувати. Будь ласка.</p>
<p>&nbsp;</p>
<p>13:55:44</p>
<p>За-211</p>
<p>Я бачу, дають мені сигнали, що не всі встигли проголосувати. Я попрошу депутатів, які знаходяться в кулуарах, зайти в зал на свої робочі місця. І я зараз... І не виходити із залу, будь ласка, а навпаки, заходити в зал. Я зараз ставлю ще раз на голосування законопроект 1729 направити на&nbsp; доопрацювання до комітету для підготовки на повторне перше читання. Прошу підтримати цю пропозицію шляхом голосування. Будь ласка, голосуємо.</p>
<p>&nbsp;</p>
<p>13:56:33</p>
<p>За-220</p>
<p>Отже, жодна з пропозицій не набрала необхідної кількості голосів. Тому ми переходимо… Я на правах ведучого продовжую засідання на 15 хвилин. <i>(Шум у залі)</i></p>
<p>&nbsp;Немає голосів, так? У нас до закінчення роботи лишилося 3 хвилини. Я бачу, що важко вийти на результативне голосування з такою кількістю голосів, які є в залі, на превеликий жаль. Завтра ми розпочинаємо роботу о 10-ій ранку. Я дуже прошу всіх голів фракцій максимально мобілізувати депутатів для роботи, щоб ми могли повноцінно працювати. А сьогоднішнє ранкове засідання я оголошую закритим. Дякую. Рекомендую плідно працювати в комітетах, щоб завтра о 10 годині ми могли так само плідно працювати.</p>
<p>Дякую. До побачення.</p>

