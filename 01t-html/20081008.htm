Стенограма пленарного засідання
08 жовтня 2008
<div>
<p align=center>ЗАСІДАННЯ&nbsp; ДВАДЦЯТЬ ТРЕТЄ&nbsp;</p>
<p align=center>Сесійний зал Верховної Ради України</p>
<p align=center>8 жовтня&nbsp; 2008 року, 10:00 година</p>
<p align=center>Веде засідання Голова Верховної Ради України ЯЦЕНЮК А.П.</p>
<p>&nbsp;</p>
<p>ГОЛОВУЮЧИЙ. Доброго ранку, колеги, реєструємося.</p>
<p>10:02:08</p>
<p>Зареєструвалося&nbsp;-439</p>
<p>Шановні колеги, в залі зареєстровано 439 народних депутатів України. Сьогодні велике свято, колеги, окрім проведених консультацій ще й День юриста. Тому давайте привітаємо всіх юристів, а їх тут значна кількість у парламентських стінах. (О п л е с к и)</p>
<p>&nbsp;Шановні народні депутати України, ми щойно завершили консультації відповідно до статті 90 Конституції України з Президентом України, де були присутні всі керівники фракцій, заступники Голови Верховної Ради і Голова Верховної Ради України. З огляду на ситуацію, яка склалася, я пропоную, щоб ми зараз продовжували консультації, але вже у форматі керівників фракцій і керівництва Верховної Ради України.</p>
<p>Думаю, що резонно було би, щоб ми ранкове засідання взагалі закрили&nbsp;&nbsp; <a name=Temp></a>і перейшли до формату того, що о 16 годині зустрілися після проведених консультацій між керівниками фракцій. ( Ш у м&nbsp; у&nbsp; з а л і)</p>
<p>Ви хотіли виступити, колеги? Я не знаю, що ви хочете, скажіть. Немає проблем, колеги, не сваріться. Ми зараз підемо, тоді до 12.30, як завжди, оголошую перерву. О 12.30&nbsp; зустрінемося. Все, дякую.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Добре,&nbsp; що хоч Голова на роботу приходить.</p>
<p>Колеги, ви вже знаєте з засобів масової інформації, але я ще раз&nbsp; офіційно вас поінформую про те, що у нас&nbsp; завершилося засідання керівників фракцій. Одностайно прийнято рішення щодо розгляду будь-якого пакету законодавства про фінансування і про проведення вірогідних дострокових виборів виключно після того, коли буде оприлюднене рішення про припинення повноважень Верховної Ради України. Це було прийнято рішення всіма керівниками&nbsp; фракцій. Тому розгляд даних питань на порядку денному може бути поставлений після того, коли відповідним чином офіційно парламент буде повідомлений про застосування статті 90 Конституції України і про підписання відповідного указу Президента&nbsp; України.</p>
<p>Друге. Що стосується сьогоднішнього дня. Після перемовин, які ми мали у Президента України, він&nbsp; ще раз зазначив те, що якщо коаліція буде&nbsp; сформована, то є вірогідність того, що парламент далі буде продовжувати працювати.</p>
<p>Я висловлю свою позицію. У мене практично вже немає сумнівів того, що коаліція ніяка не буде сформована. Якщо і могла вестись будь-яка&nbsp; розмова про роботу парламенту,&nbsp; то це така, знаєте, незрозуміла ситуативна робота українського парламенту. Але ще раз хотів би підкреслити, що, якщо у когось ще є бажання сформувати чи мегакоаліцію – ліва і права частина, -&nbsp; чи тільки мінікоаліцію – це класична права частина, чи будь-яку іншу, і під такою коаліцією буде 226 голосів, то я негайно повідомлю Президента України про те, що є відповідні 226 підписів, а тому підстав для дострокового припинення повноважень&nbsp; парламенту немає.</p>
<p>Я на роботі знаходжуся постійно до 24 години. Якщо треба, можу і не спати. Якщо сформуєте коаліцію – дайте знати, якщо не сформуєте – тоже дайте знати.</p>
<p>Я закриваю засідання Верховної Ради. Ми завтра на 10-ту годину зустрічаємося з керівниками фракцій, і, можливо, зміниться ситуація у частині&nbsp; дострокового припинення повноважень парламенту.</p>
<p>Дякую. До завтра.</p>
<p align=center>&nbsp;</p>
<p>&nbsp;</p>
</div>
