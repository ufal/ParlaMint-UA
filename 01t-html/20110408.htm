Стенограма пленарного засідання
08 квітня 2011
<div>
<p align=center>ЗАСІДАННЯ ДВАДЦАТЬ СЬОМЕ&nbsp;&nbsp;</p>
<p align=center>Сесійна зала Верховної Ради України</p>
<p align=center>8 квітня 2011 року, 10.00 година</p>
<p align=center>Веде засідання Перший заступник Голови Верховної Ради</p>
<p align=center>України&nbsp;А.І.МАРТИНЮК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати, гості, запрошені Верховної Ради! Прошу народних депутатів підготуватися до реєстрації. Ввімкніть, будь ласка, систему "Рада". Реєструємося.</p>
<p>10:01:44</p>
<p>В сесійній залі зареєстровано 373 народних депутати.</p>
<p>Дозвольте проінформувати щодо результатів роботи Верховної Ради України на пленарних засіданнях 7 квітня. Було розглянуто 20 питань порядку денного. За результатами їх розгляду прийнято 8 законів та 11 постанов, 6 законопроектів прийнято за основу, 5 проектів постанов відхилено.</p>
<p>Шановні народні депутати, відповідно до статті 229 Регламенту Верховної Ради України у п'ятницю з 10 до 11 години проводиться "година запитань до Уряду". Представники депутатських фракцій внесли пропозицію під час "години запитань до Уряду" заслухати інформацію Кабінету Міністрів України щодо перспектив пенсійної реформи та погашення заборгованості із заробітної плати. Депутатські фракції Партії регіонів, блок "Наша Україна – Народна самооборона", Комуністична партія України, Народна Партія та депутатська група "Реформи заради майбутнього"&nbsp; керуючись частиною шостою статті 229 Регламенту Верховної Ради України заздалегідь письмово повідомили Кабінет Міністрів про запитання, які будуть поставлені під час "години запитань до Уряду".</p>
<p>Сьогодні, шановні колеги, на запитання буде давати відповідь перший заступник&nbsp;міністра соціальної політики України Василь Іванович Надрага. Пояснюю, що кандидатура, яку ми визначили на Погоджувальній раді з приводу віце-прем’єр-міністра, міністра, із поважних причин, об’єктивних поважних причин Сергій Леонідович знаходиться на лікарняному, тому Кабінет Міністрів доручив Василю Івановичу.</p>
<p>Я хочу зазначити, що у годині запитань до Уряду беруть участь Перший віце-прем’єр-міністр Андрій Петрович Клюєв, віце-прем’єр-міністр Тихонов, міністр фінансів, міністр внутрішніх справ, міністр освіти, міністр оборони та інші представники міністерств і відомств. Підійшов міністр навколишнього середовища. Тобто більша частина представників Кабінету Міністрів бере участь у нашому, у нашій годині запитань.</p>
<p>Ще раз повідомляю, шановні колеги, що 30 хвилин ми віддамо на запитання, які поступили від депутатських фракцій та груп. А потім 30 хвилин буде відводитися на запитання депутатів:&nbsp; 1 хвилина – на запитання,&nbsp; 2 хвилини – на відповідь.</p>
<p>Будь ласка, Василь Іванович, прошу. Сас, мікрофон.</p>
<p>&nbsp;</p>
<p>НАДРАГА В.І.</p>
<p>Шановний Адам Іванович! Шановні народні депутати! Від народних депутатів надійшло 26 письмових запитів, із яких 4 запитання персонально адресовані віце-прем’єр-міністру і міністру соціальної політики. Від депутатської фракції „Наша Україна – Народна самооборона” 9 запитань: депутатської фракції Комуністичної партії України - 3 запитання, депутатської фракції Народної Партії - 6 запитань, депутатської фракції «Реформи заради майбутнього» - 2 запитання, депутатської фракції Партії регіонів – 6 запитань.</p>
<p>Дозвольте розпочати надання відповідей, що не мають персонального звернення. І так, питання перше надійшло від фракції Комуністичної партії і відповідним чином звучить таким.</p>
<p>"На початок поточного року заборгованість із заробітної плати становить 1 мільярд&nbsp; 200 мільйонів гривень, з якої понад половину перед працівниками, підкреслюю,&nbsp; економічно активних підприємств, при чому майже три четверті боргу виникло через невиплату нарахованої в минулому році. Чому у 2010 році не реалізовано наміри уряду щодо скорочення заборгованості з питань заробітної плати до 500-600 мільйонів гривень? Які заходи приймались задля повного погашення заборгованості із виплати заробітної плати до власників, і хто вони, економічно активних підприємств?</p>
<p>Дозвольте відповісти.&nbsp; Дійсно, питання погашення заборгованості заробітної плати залишається одним із найактуальніших соціальних проблем нашого суспільства. Тому на початок своєї діяльності нинішній уряд визначив, що одним із пріоритетів її погашення є, впродовж 2008-2009 років та за січень-лютий 20010, вона зросла і її критична сума підійшла до 1 мільярда 737 мільйонів гривень. З перших днів своєї діяльності, тобто з 1 березня 2010 року, нинішньому уряду вдалося взяти цю ситуацію під контроль та добитись динаміки зменшення заборгованості із заробітної плати в Україні, в тому числі і на економічно активних підприємствах.</p>
<p>Стабілізація ситуації в питанні своєчасної виплати заробітної плати досягнута завдяки заходам, які постійно вживаються урядом. Зокрема за період з 1 березня 2010 року по 1 квітня 2011 заборгованість із заробітної плати була зменшена з 1 мільярда 737 мільйонів гривень до 1 мільярда 216 мільйонів гривень. Таким чином нинішній уряд забезпечив скорочення заборгованості із заробітної плати на 522 мільйона гривень або на 30 відсотків від того, що ми отримали на момент призначення уряду.</p>
<p>В цілому по Україні завдання уряду щодо скорочення заборгованості із заробітної плати не виконано в зв'язку зі складною ситуацією щодо погашення боргів по заробітній платі на підприємствах-банкрутах. За станом на 1 квітня 2011 року заборгованість на зазначених підприємствах склала 533 мільйона 300 тисяч гривень, що складає 43,9 відсотка до загальної заборгованості&nbsp; по Україні.</p>
<p>З метою подальшого погашення заборгованості із заробітної плати Мінсоцполітики розроблено&nbsp; проект розпорядження Кабінету Міністрів&nbsp; про затвердження плану невідкладних заходів щодо погашення заборгованості із заробітної плати на 2011 рік. У зазначеному проекті&nbsp; передбачено чітке завдання&nbsp; центральним та місцевим органам виконавчої влади забезпечити скорочення у 2011 році заборгованості із заробітної плати&nbsp; працівникам економічно-активних та неактивних підприємств, що&nbsp; знаходяться у сфері управління органами виконавчої влади та на території відповідного регіону, щомісячно на 11 відсотків&nbsp; проти заборгованості на початок місяця.&nbsp;&nbsp; Зазначений проект&nbsp; найближчим часом буде розглянуто&nbsp; на засіданні уряду.</p>
<p>Запитання від фракції Народної Партії: "Фонд соціального страхування&nbsp; від нещасних випадків на виробництві&nbsp; допускав зазначені невиплати особам, які втратили здоров'я на&nbsp; виробництві внаслідок нещасних випадків. Які вжиті урядом&nbsp; по врегулюванню цього питання?"</p>
<p>Дозвольте відповісти. Дійсно, це так. Це сталось тому, що&nbsp;&nbsp; попереднім урядом було прийнято рішення, яким надано право державним&nbsp; підприємствам вугільної галузі&nbsp; не сплачувати внески до фонду соціального страхування&nbsp; від нещасних випадків&nbsp; на виробництві. Внаслідок чого фонд не мав коштів&nbsp; для соціальних виплат. Внаслідок цього&nbsp;&nbsp; державні вугільні підприємства не&nbsp; перерахували протягом майже 9 місяців, тобто&nbsp; з липня&nbsp; 2009 по 1 квітня&nbsp; 2010 року страхові внески до фонду, що дестабілізувало його фінансову&nbsp; систему. За даними фонду станом на 01.01 поточного року&nbsp; недоїмка зі сплати страхових внесків державними вугледобувними підприємствами, на яких розповсюджується&nbsp; складала 670 мільйонів 700 тисяч гривень. За&nbsp; такі обставини відбулось розбалансування&nbsp; бюджету фонду на&nbsp; 2009 рік та було прийнято бюджет на 2010 рік з дефіцитом коштів фонду у розмірі 602 мільйони 800 тисяч гривень. Недотримання страхових коштів спричинило кредиторську заборгованість&nbsp; зі страхових виплат та видатків на медико-соціальні послуги у всіх регіонах на загальну суму 476 мільйонів 600 тисяч гривень.</p>
<p>У результаті вжитих урядом заходів паритетного використання коштів фонду вдалося ліквідувати заборгованість по виплатам застрахованим особам без залучення додаткових коштів та прийняття&nbsp; бездефіцитного бюджету на поточний рік.</p>
<p>На даний час заборгованість перед потерпілими від нещасного випадку на виробництві та професійного захворювання немає.</p>
<p>Запитання номер 4 від депутатської фракції "Реформи заради майбутнього": "Проектом Закону про заходи щодо&nbsp; законодавчого забезпечення реформування пенсійної системи (за номером 7455), який пропонується урядом, не встановлено чіткий термін &nbsp;для відведення накопичувальної системи загальнообов`язкового державного пенсійного забезпечення та недержавної системи пенсійного забезпечення. Як і коли це планується реалізувати урядом?". Дозвольте відповісти.&nbsp;</p>
<p>Необхідно зазначити, що уряд надає великого значення запровадження накопичувальної системи, оскільки це дасть можливість збільшити розмір&nbsp; пенсій за рахунок отримання інвестиційного&nbsp; доходу на внески громадян. Проектом Закону&nbsp; про заходи щодо&nbsp; законодавчого забезпечення реформування пенсійної системи передбачено, що накопичувальну систему&nbsp; пенсійного страхування&nbsp; буде запроваджено з року, в якому буде забезпечено бездефіцитність бюджету Пенсійного фонду України. Попередньо урядом розглядається питання запровадження другого рівня з 1 січня 2013 року.</p>
<p>Одночасно необхідно&nbsp; зазначити, в Україні розвивається система&nbsp; недержавного пенсійного страхування. Так, відповідно до Закону України&nbsp; "Про загальнообов`язкове державне пенсійне страхування" та "Про недержавне пенсійне забезпечення" система недержавного пенсійного забезпечення впроваджена з 1 січня 2004 року.</p>
<p>На кінець 2010 року кількість учасників недержавних пенсійних фондів склала&nbsp;569 тисяч 200 осіб. За шість років функціонування системи недержавного пенсійного забезпечення накопичення коштів в її резервах один мільярд 144 мільйони 300 тисяч гривень. Питання, яке надійшло від депутатської фракції "Наша Україна – Народна самооборона": "Після масових акцій протесту вчителям пообіцяли надбавку розміром 20 відсотків до окладів усіх категорій працівників освіти, але виклали… відклали її віддачу до 1 вересня 2011 року, пославшись на відсутність коштів. Як заявив віце-прем'єр міністр Андрій Петрович Клюєв у змінах до Держбюджету ці кошти все-таки будуть передбачені, але виникає питання, по-перше. З чиєї вини було відкладено виплату надбавок педагогам? І по-друге, чи буде також передбачені надбавки для інших бюджетників з жебрацькими зарплатами: лікарів, держслужбовців нижчої та середньої ланки, військових, контрактників? Їм необхідно виходити на акції протесту, щоб хоч щось видавити з уряду. А що робити силовикам та держслужбовцям, яким закон забороняє брати участь у таких заходах?"</p>
<p>Дозвольте відповісти, зазначена проблема була створена не нинішнім урядом. Запровадження цієї надбавки було здійснено попереднім урядом для окремих педагогічних працівників. З метою виправлення цієї ситуації 23 березня поточного року Кабінетом Міністрів України прийнята постанову, згідно з якою з 1 вересня 2011 року надбавка у розмірі 20 відсотків посадового окладу буде установлюватися всім категоріям педагогічних працівників дитячих дошкільних закладів, загальноосвітніх шкіл, професійно технічних та навчальних, вищих навчальних закладів першого, другого рівня акредитації, а також педагогічним працівникам інших установ і закладів незалежно від&nbsp; їх відомчого підпорядкування: дитячих лікарень, дитячих будинків-інтернатів, санаторіїв для дітей тощо. Необхідно також зазначити, що уряд як на відміну від 2009 року постійно підвищує рівень оплати праці працівників бюджетної сфери.</p>
<p>Шановні народні депутати, ви пам'ятаєте, що не дивлячись на те, що у минулому році нинішній уряд приступив до виконання повноважень лише у березні, а заробітна плата працівникам бюджетної сфери була перерахована з січня 2010 року. У цьому році і уже двічі за рішенням уряду було підвищено посадові оклади працівників першого тарифного розряду. Так з 1 січня він був встановлений у розмірі 613 гривень, а з 1 квітня 625. На даний час опрацьовуються можливі шляхи по наближенню посадового окладу працівників першого тарифного розряду ЄТС до розміру мінімальної&nbsp; заробітної плати та відновлення міжкваліфікаційних, міжпосадових співвідношень в оплаті праці працівників бюджетної сфери. Над цим питанням працює міжвідомча робоча група з представниками міністерств та профспілок бюджетної сфери. Я хотів би сказати, що вчора, наприклад, ми провели чергове засідання цієї робочої групи і опрацювали варіанти, які сьогодні опрацьовуються відповідними міністерствами.</p>
<p>Необхідно також зазначити, що вперше у Генеральній угоді, яка підписана роботодавцями і профспілками, передбачені механізми підвищення заробітної плати бюджетників. Так у 2012 році для підвищення посадового окладу працівникам першого тарифного розряду ЄТС буде враховуватися індекс споживчих цін у 2011-му році, прогнозний індекс споживчих цін на 2012 рік, прогнозне збільшення доходів зведеного бюджету на 2012 рік. Посадовий оклад працівникам першого тарифного розряду ЄТС&nbsp; планується збільшити на найбільший відсоток із зазначених працівників.</p>
<p>Депутатська фракція регіонів… поступило наступне завдання. У 2008-2009 роках значно збільшилося безробіття. Чи нинішній уряд переломив ситуацію?</p>
<p>Дозвольте відповісти. Уряд, центральний та місцеві органи виконавчої влади у 2010 році вжили заходи із стабілізації економіки. Уряд здійснював ці заходи різними шляхами, зокрема, через фінансову підтримку національного виробника шляхом державних замовлень, розширення ринку збуту, у тому числі, і за межами країни, поліпшення розрахунків тощо.</p>
<p>У результаті вжиття відповідних заходів та пожвавлення національної економіки спостерігається тенденція до поліпшення ситуації як на національному, так і регіональних ринках праці.</p>
<p>Так чисельність зайнятого населення віком від 15 до 70 років збільшилася з 20 мільйонів 200 тисяч осіб у 2009 році до 20 мільйонів 300 тисяч осіб у 2010 році. Рівень зайнятості населення зазначеної вікової групи зріс з 57,7 відсотка до 58,5 відсотка. Чисельність безробітного населення віком 15-17 років, визначеного за методологією Міжнародної організації праці, зменшилася з 1 мільйону 960 тисяч осіб у 2009 році до 1 мільйона 790 тисяч осіб у минулому році. Рівень безробіття населення, економічно активного населення, віком від 15 до 17 років знизився з 8,8 відсотка у 2009 році до 8,1 відсотка у 2010 році.</p>
<p>Зменшується чисельність громадян, які перебувають у стані вимушеної неповної зайнятості. Чисельність осіб, які знаходяться у вимушених неоплачених відпустках з ініціативи роботодавця, у січні 2011 року зменшилася у 2,3 рази порівняно з відповідним місяцем 2010 року і складає 118 тисяч 300 осіб. Тобто 1,1 відсоток середньої облікової чисельності штатних працівників.</p>
<p>У режимі скороченого робочого часу у січні 2011 року працювали 520 тисяч осіб. Хотів би сказати, що у минулому році в січні таких людей було значно більше, їх було 944,7 тисячі.</p>
<p>Запитання від фракції "Наша Україна – Народна самооборона". "Як ви можете роз’яснити людям, виконуючи вказівки глави держави, чому окрім підвищення пенсійного віку на них очікується збільшення на 10 років мінімального стажу для призначення пенсії за віком, припинення виплат надбавок до пенсії працюючим пенсіонерам&nbsp; за понаднормований стаж. Чому ви копіюєте російську модель, яка не виправдала себе в самій Росії? Хто з працюючих понесе свої гроші в недержавні установи з ознакою сумнівних трастів, де кошти незахищені від інфляції, де відсутні гарантії та додаткові преференції?"</p>
<p>Дозвольте відповісти. Попереднім урядом прийнято рішення, що особа, яка має стаж менше мінімального, тобто жінки – менше&nbsp; ніж 20 років, а чоловіки – менше&nbsp; ніж 25 років страхового стажу, отримають пенсійну виплату на рівні тих, хто отримую трудову пенсію за віком. Таким чином складається ситуація, коли один чоловік попрацювавши, наприклад, 6 років, а інший - 25, але при цьому отримують&nbsp; однакову пенсійну виплату. Враховуючи зазначене, необхідна диференціація пенсійних виплат і пропонується збільшити мінімальний стаж для призначення пенсій за віком. Це дасть можливість посилити страхові засади солідарної системи та мотивацію населення до продовження тривалості трудового періоду та легалізації свого доходу. Зазначена норма поширюватиметься лише на пенсії, які вперше будуть призначатися після набрання чинності нового закону. Раніше призначені пенсії будуть виплачуватися вже в існуючих розмірах, без будь-яких обмежень.</p>
<p>Стосовно&nbsp; моделі накопичувальної системи пенсійного страхування, то у нас Законом "Про загальне державне пенсійне страхування" передбачено впровадження другого рівня пенсійної системи. На відміну від добровільних внесків, які вже сьогодні людина може спрямовувати до недержавного пенсійного фонду, до накопичувальної системи сплачуються обов’язкові внески, які в майбутньому будуть складовою загальнодержавної пенсії.</p>
<p>Законопроектом передбачається створити накопичувальний пенсійний фонд, адміністрування, тобто керування яким буде здійснювати Пенсійний фонд України, тобто державна установа. Через два роки після запровадження другого рівня його учасник матиме можливість сам обрати чи перерахувати кошти до недержавного Пенсійного фонду чи залишити свої кошти у накопичувальному&nbsp;&nbsp;&nbsp; Пенсійному фонді.</p>
<p>Запитання депутатської фракції Комуністичної партії України.&nbsp; "Чому при визначенні розмірів грошової допомоги ветеранам війни, що виплачується до 9 травня, у 2011 році продовжена щорічна зухвала та ганебна практика ігнорування Закону про статус ветеранів війни, гарантії їх соціального захисту та про жертви нацистських переслідувань щодо зменшення у 7-8 разів щорічних виплат та одноразово проводиться поділ ветеранів, що мають однаковий статус на пільгові підкатегорії, наслідком чого є чергове зниження виплат?</p>
<p>Дозвольте відповісти.&nbsp; Хочу зразу зазначити, що з року&nbsp; в рік на практиці зниження розмірів виплат цієї допомоги немає. Щорічний розмір допомоги фактично тільки збільшується. Що стосується визначення розміру допомоги, то необхідно зазначити, що згідно з законами України про статус ветеранів війни, гарантії їх соціального захисту та про жертви нацистських переслідувань ветеранам війни передбачено виплачувати щорічно до 5 травня разову грошову допомогу у кратному співвідношенні до мінімальної пенсії за віком. Ветерани війни вважають, що для розрахунку повинна застосовуватися мінімальна пенсія у розмірі прожиткового мінімуму для осіб, які втратили працездатність. Ну, з 1 квітня – це 764 гривні. Проте, пенсійним законом (стаття 28) визначено, що ця мінімальна пенсія застосовується виключно для обчислення пенсій. Зазначена допомога виплачується у розмірі, встановлених з урахуванням фінансових можливостей державного бюджету на відповідний рік.</p>
<p>У 2010 році, який був визначений роком ветеранів Великої Вітчизняної війни, зазначена допомога виплачувалася у збільшеному розмірі ветерана Великої Вітчизняної війни, учасникам трудового фронту, жертвам нацистських переслідувань та членам сімей загиблих померлих ветеранам Великої Вітчизняної війни.</p>
<p>4 квітня поточного року урядом прийнято постанову за номером 341, згідно з якою в поточному році більше ніж на 20 відсотків збільшено&nbsp; розміри щорічної разової допомоги, який виплачується до 5 травня. Це стосується ветеранів Афганської війни, учасників інших військових конфліктів. Уряд же в цілому планує поетапно збільшувати розмір цієї допомоги з року в рік.</p>
<p>Запит від депутатської фракції Народної Партії. "На початок 2011 року створилась заборгованість фонду соціального страхування від тимчасової втрати працездатності перед підприємствами по виплаті допомоги за період хвороби. Які заходи вжито урядом та який стан справ на сьогоднішній день?"</p>
<p>Дозвольте відповісти. З набранням чинності Законом України "Про збір та облік єдиного внеску на загальнообов'язкове державне соціальне страхування" змінено порядок фінансування Фондом соціального страхування з тимчасової втрати працездатності страхувальників-робітників для надання матеріального забезпечення найманим працівникам. Відповідно до цього закону фонд відшкодовує зазначені витрати із своїх власних надходжень. У зв'язку з зазначеним, а також з тим, що державні вугільні підприємства, як вже сьогодні згадувалося, не перечислили внески до фонду протягом певного періоду в 2009-2010 роках, за станом на 1 січня поточного року створилась заборгованість фонду страхувальникам в сумі 751 мільйон 400 тисяч гривень.</p>
<p>З метою вирішення цієї проблеми було розроблено порядок фінансування страхувальників для надання застрахованим особам матеріального забезпечення за рахунок коштів Фонду соціального страхування з тимчасової втрати працездатності, який затверджено постановою правління фонду та зареєстровано в Міністерстві юстиції України.</p>
<p>На даний час здійснюється усе можливе для своєчасного та повного перерахування коштів для фінансування страхувальників, для надання застрахованим особам матеріального забезпечення згідно з заявами-розрахунками. І це дало певні результати. За період з 1 січня по 4 квітня поточного року завдяки вжитим заходам заборгованість фонду страхувальникам зменшена на 320 мільйонів гривень. Тобто станом на 4 квітня поточного року вона складає 431 мільйон 400 тисяч, хоча на 1 січня вона складала, як я вже сказав, 751 мільйон 400 тисяч. Вживаються усі заходи, щоб протягом квітня-травня поточного року практично ліквідувати цю заборгованість.</p>
<p>За даними виконавчої дирекції Фонду соціального страхування з тимчасової втрати працездатності, станом на 4 квітня поточного року профінансовано страхувальників для надання застрахованим особам виплат з лікарняними листками на суму 1 мільярд 189 мільйонів 400 тисяч гривень. В тому числі на виплату допомоги по вагітності та пологам – на суму 291 мільйон 700 тисяч гривень. Поточні видатки страхувальникам відшкодовуються у повному обсязі.</p>
<p>Запитання депутатської групи фракції «Реформи заради майбутнього". «Чи можливо здійснювати покриття дефіциту в бюджеті Пенсійного фонду не за рахунок підвищення пенсійного віку і зменшення рівня пенсійного забезпечення українського населення, а за рахунок інших джерел? Коштів, отриманих від приватизації, коштів, отриманих від використання природних монополій, добуток нафти, газу, руд, золота, коштовного каміння тощо? А в разі передачі їх для використання бізнесу – збільшення частки держави у прибутку, отриманого від реалізації таких прибутків природних монополій».</p>
<p>Дозвольте відповісти. У 2009 році дефіцит бюджету Пенсійного фонду України складав понад 35 мільярдів гривень. Відповідно в 11 році він очікується на рівні лише 17,8 мільярда гривен, тобто вдвічі менше. Урядом вживаються заходи щодо подальшої стабілізації бюджету Пенсійного фонду. Зокрема, лише за I квартал поточного року надходження внесків до Пенсійного фонду збільшились і перевищили аналогічні надходження за I квартал минулого року на 5 мільярдів 800 мільйонів гривень. З державного бюджету своєчасно виділяються кошти на покриття планового дефіциту.</p>
<p>Уряд намагається поліпшити фінансовий стан Пенсійного фонду за рахунок поліпшення адміністрування єдиного внеску до бюджету фонду. Значні кошти почали надходити до Пенсійного фонду від спрощеної системи оподаткування. Тільки за лютий-січень поточного року надійшло 898 мільйонів гривень, що більше на 655,6 мільйона гривень, ніж за відповідний період минулого року. Збільшуються надходження від підприємств вугільної галузі. Завдяки рішенню уряду щодо скасування мораторію на сплату внесків, за січень-лютий поточного року отримано від підприємств вугільної галузі 726 мільйонів гривень, що більше на 630 мільйонів гривень ніж за відповідний період минулого року.</p>
<p>Одним із шляхів, який використовує уряд, є вжиття заходів щодо збільшення фонду оплати праці в галузі економіки шляхом збільшення розміру мінімальної заробітної плати, підтримки з бюджету окремих галузей. Безумовно, що ефективною пенсійна реформа буде тільки в комплексі з іншими реформами, зокрема економічними, які зараз проводить уряд, це податкова і митна реформи, дерегулювання, будівельна реформа, які сприяють збільшенню фонду оплати праці, а відповідно і надходжень до Пенсійного фонду.</p>
<p>Важливим є питання легалізації заробітної плати та ринку праці. Оскільки саме в тіні сьогодні перебуває дуже значний резерв для поповнення Пенсійного фонду України. З метою забезпечення легалізації заробітної плати в Мінпраці розроблено три законопроекти, які спрямовані на детінізацію заробітної плати. Основною метою законопроектів є зокрема посилення соціального захисту працюючої частини населення шляхом підвищення мінімальних державних гарантій в оплаті праці, забезпечення легальної виплати заробітної плати та зайнятості, збільшення надходжень до державного бюджету, Пенсійного та інших фондів загальнообов'язкового державного соціального страхування. Але цього не достатньо.</p>
<p>Необхідно оптимізувати видатки Пенсійного фонду України. З цією метою урядом підготовлено проект Закону України про заходи щодо законодавчого забезпечення реформування пенсійної системи, яким пропонується більш справедливий перерозподіл пенсійних коштів, в першу чергу для осіб, які отримують спеціальні пенсії. Кінцевою метою всього цього у пенсійному напрямку є підвищення розмірів&nbsp; пенсій і, в першу чергу, тих пенсіонерів, які вийшли на пенсію 15-20 років тому і за&nbsp;&nbsp; станом свого здоров'я вже не можуть працювати та&nbsp; не мають ніяких інших доходів.</p>
<p>Питання щодо залучення коштів від&nbsp; монополій, які&nbsp; зазначені у запитанні,&nbsp; можуть використовуватись шляхом залучення до державного&nbsp; бюджету і спрямування на покриття дефіциту Пенсійного фонду.&nbsp; Особливо це буде важливо у період&nbsp; запровадження накопичувального фонду.</p>
<p>Запитання фракції Партії регіонів: "Протягом&nbsp; 2009 року посадовий оклад працівників першого тарифного розряду&nbsp; Єдиної тарифної сітки не підвищувався. Як нинішній уряд запланував&nbsp; підвищити цей посадовий оклад у поточному році та планує підвищити у 2012 році, щоб підвищити заробітну плату бюджетників?"</p>
<p>Дійсно, протягом 2009 року&nbsp; посадовий оклад працівників першого тарифного розряду Єдиної тарифної сітки був у нашій державі&nbsp; заморожений. Нинішній уряд, коли приступив&nbsp; до виконання своїх повноважень, з 1 березня&nbsp; 2010 року&nbsp; передбачив у проекті бюджету&nbsp; на 2010 рік підвищення цього окладу. Оклад було&nbsp; підвищено, і оплата праці бюджетників була перерахована з 1 січня&nbsp; 2010 року, у тому числі людям було повернено і доплати за січень-квітень минуло року.</p>
<p>Враховуючи&nbsp; можливості бюджету цього року,&nbsp; передбачено підвищення посадових окладів&nbsp; працівникам першого тарифного розряду&nbsp; Єдиної тарифної сітки на індекс інфляції 2011&nbsp; року. Вже&nbsp; двічі у цьому році рішенням уряду було підвищено посадовий оклад працівників першого&nbsp; тарифного розряду. На даний час опрацьовуються можливі шляхи по наближенню&nbsp; посадових окладів працівників першого тарифного розряду до розміру мінімальної заробітної плати та відновлення міжкваліфікаційних, міжпосадових співвідношень в оплаті праці.</p>
<p>Як я вже доповідав, з цього питання&nbsp;&nbsp;&nbsp;&nbsp; працює міжвідомча&nbsp; робоча група з представників&nbsp; міністерств і відомств та&nbsp; профспілок бюджетної сфери. Уряд в обов'язковому порядку&nbsp; передбачить у проекті бюджету&nbsp;&nbsp; на 2012&nbsp; рік підвищення посадового окладу працівників першого тарифного розряду ЄТС, як це і передбачено&nbsp; генеральною угодою між&nbsp;&nbsp; профсоюзами, урядом та роботодавцями.</p>
<p>&nbsp;</p>
<p>ГОЛОВУЮЧИЙ. Будь ласка, закінчуйте.</p>
<p>&nbsp;</p>
<p>НАДРАГА В.І. Дякую.&nbsp;</p>
<p>При цьому будуть враховано індекс споживчих цін у 2011 році. Прогнозний індекс&nbsp; споживчих цін на&nbsp; 2012 рік. Прогноз збільшення доходів зведеного бюджету на 2012 рік. Посадовий оклад працівників першого тарифного розряду ЄТС планується збільшити на найбільший відсоток із зазначених показників.&nbsp;</p>
<p>Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp; Шановні колеги, на письмові запитання ми одержали відповіді. Прошу депутатів записатися, хто бажає поставити усні запитання.</p>
<p>Так, 30 хвилин, одна хвилина і дві – на відповіді. Григорович Ліля.</p>
<p>&nbsp;</p>
<p>10:36:25</p>
<p>ГРИГОРОВИЧ Л.С. Прошу передати слово Володимиру Карпуку.</p>
<p>&nbsp;</p>
<p>ГОЛОВУЮЧИЙ. Володимир Карпук, мікрофон, будь ласка.</p>
<p>&nbsp;</p>
<p>10:36:31</p>
<p>КАРПУК В.Г.</p>
<p>Шановний&nbsp;Адаме Івановичу, найперше – до вас звернення. Ми бачимо, що останнім часом ці "години Уряду" ніякого ефекту не дають. Як правило, намагаються прийти заступники, які практично не несуть відповідальності. Ми би тут би хотіли дійсно почути ідеолога цієї пенсійної реформи, адже є несприйняття не тільки суспільством, але й більшістю. Є в більшості питання до&nbsp; цієї ідеології і є висловлювання про те. що цей законопроект про пенсійну реформу треба відкликати. Є критика навіть і у Президента. Тому питання.</p>
<p>Як ви вважаєте, Василь Іванович, чи не треба ідеологам цим, які працювали над пенсійною реформою і бачать, що їх постулати не підтримуються суспільством, змінити для інших ідеологів? Це&nbsp; одне питання.</p>
<p>І друге. Ви назвали щодо заборгованості по заробітній платі… адже 60-70 відсотків по областях складає заборгованість активних підприємств і чи не….</p>
<p>&nbsp;</p>
<p>&nbsp;НАДРАГА В.І. Дякую за запитання.&nbsp;</p>
<p>Ну по-перше, як ви знаєте. Є вказівка Президента, відповідно до якої сьогодні й працює уряд, відповідно працює й Міністерство соціальної політики. Завдання полягає в тому, що ми повинні ще більш ретельно попрацювати з громадськістю ідеологію змін в системі пенсійного забезпечення, відповідним чином опрацювати законопроект і відповідним чином, з'ясуючи, що сприймається, що не сприймається, протягом певного часу в цій залі обговорити все, що стосується змін в&nbsp; пенсійному забезпеченні і відповідним чином буде прийнято рішення не урядом, а шановним депутатським корпусом. Тому, виходячи з ситуації, я розумію таким чином, що все, що ми пропонуємо, в тому числі і Міністерство соціальної політики, полягає в тому, що ми готові вислухати всі пропозиції і в першу чергу конструктивні, які дадуть змогу нам більш збалансовано і більш об'єктивно віднестись до змін в пенсійному забезпеченні, що, безумовно, повинно в першу чергу допомогти нашим громадянам отримати достойне пенсійне забезпечення.</p>
<p>Більше того, як ви знаєте, наші пропозиції стосуються не тільки сьогодення, вони стосуються і перспектив. Тому і розмова йдеться про&nbsp; доцільність і терміни внесення, і запровадження другого рівня накопичувальної системи. Ми вважаємо, що це дасть можливість і сьогоднішній молоді, яка тільки починає свій трудовий шлях, відповідним чином зрозуміти, що їх чекає, коли вони будуть підходити до закінчення своєї трудової діяльності і що їх пенсійне забезпечення буде спрям… буде побудоване на нових заходах і відповідним чином буде покращене.</p>
<p>Що стосується заборгованості по заробітній платі, я вам довів, що з одного мільярда 700 мільйонів, яку ми отримали як заборгованість на 1 квітня минулого року, вона зменшена на 400&nbsp; мільйонів. Безумовно, є над чим працювати і відповідним чином ми підготували, як міністерство і зараз воно опрацьовується в Кабінеті Міністрів постанова про поліпшення…</p>
<p>&nbsp;</p>
<p>ГОЛОВУЮЧИЙ. Литвин Юрій, Народна партія, будь ласка.</p>
<p>&nbsp;</p>
<p>10:39:53</p>
<p>ЛИТВИН Ю.О.</p>
<p>Народна партія, Кіровоградщина.&nbsp; Шановний Василь Іванович, з 1 січня поточного року запроваджений єдиний соціальний внесок. Чи може уряд зазначити, які результати від запровадження цього внеску. а також, безумовно, ще хотів би почути від вас відповідь в плані того, що все-таки уряд намагається стабілізувати ціни, але ми бачимо, що вони поступово зростають. Як у таких умовах здійснюється захист доходів громадян? Дякую.</p>
<p>&nbsp;</p>
<p>НАДРАГА В.І. На перше питання. Те, що і в попередніх вже відповідях деяка інформація була, якщо стисло, то ситуація полягає у тому, ми маємо, наприклад, доходи Пенсійного фонду більші, ніж 800 мільйонів за перший квартал поточного року, в минулому році на цей же термін це було порядку 600. Тобто ми вважаємо, що це дало можливість, у тому числі, і завдяки введенню єдиного соціального внеску, це дало можливість нам краще працювати,&nbsp; нам, працівникам держави, які збирають ці соціальні кошти. З іншого боку, ми вважаємо, що це дало змогу краще і працювати суб'єктам господарювання, бо замість чотирьох перевіряючих і, відповідно, звітів, рахунків і все таке інше, сьогодні вони працюють тільки з Пенсійним фондом.</p>
<p>Позитивні зміни в частині надходжень до інших фондів соціального страхування свідчить про те, що дуже влучно і своєчасно в минулому році за ініціативою уряду Верховна Рада прийняла відповідні зміни до законодавства і ми ввели єдиний соціальний внесок. Він, ще&nbsp; раз хотів би наголосити,&nbsp; він дав нам можливість більш ретельно опрацьовувати збирання державних коштів на фонди соціального страхування, тобто на те, що йде безпосередньо для людей, а з іншого боку, воно спростило для економіки співпрацю з органами державної влади.</p>
<p>Що стосується захисту, то я хотів би вам сказати, що відповідно до діючого законодавства, на сьогодні ми маємо ситуацію, що якщо інфляція перевищує 1 відсоток протягом місяця, то відповідним чином починають працювати механізми індексації, індексації соціальних виплат, які отримують наші громадяни з Державного бюджету. І тому на сьогодні&nbsp; ми теж опрацьовуємо ситуацію, і ми вважаємо, що так, як ми опрацювали у 2010 році, використовуючи ці інструментарії, ми відповідним чином будемо їх відпрацьовувати&nbsp; у 2012. Дякую, Юрій Олексійович.</p>
<p>&nbsp;</p>
<p>ГОЛОВУЮЧИЙ. Уколов, БЮТ.</p>
<p>&nbsp;</p>
<p>10:42:36</p>
<p>УКОЛОВ В.О.</p>
<p>Прошу передати слово Павловському Андрію.</p>
<p>&nbsp;</p>
<p>ГОЛОВУЮЧИЙ. Мікрофон Андрія Павловського, будь ласка.</p>
<p>&nbsp;</p>
<p>10:42:44</p>
<p>ПАВЛОВСЬКИЙ А.М.</p>
<p>Андрій Павловський, "Батьківщина". Пане доповідач, коли уряд збирається виконати рішення Верховної&nbsp; Ради, яка за наслідками парламентських слухань з пенсійної реформи прийняла рішення відправити назад урядовий законопроект на доопрацювання і виконає рекомендації Верховної Ради, щоб там не було найбільш людожерських заходів, так, як підвищення пенсійного віку на 5 років, збільшення трудового стажу, обмеження працюючих пенсіонерів.</p>
<p>І друге питання. Коли, нарешті, уряд виконає найбільш відому передвиборчу обіцянку Віктора Януковича, що з 1 січня цього, 2011 року, мінімальна пенсія буде 1200 гривень, а середня пенсія – 2000 гривень? Тому що те, що зараз, ми маємо в півтора рази менше, ніж обіцяли, і це привело вас до влади, так що виконуйте свої обіцянки.</p>
<p>&nbsp;</p>
<p>НАДРАГА В.І. Дякую за запитання.</p>
<p>По-перше, все, що стосується змін до пенсійного забезпечення. Ще раз, шановні колеги, хотів би звернути вашу увагу на ті пропозиції, які постійно надходять, в тому числі і від Мінсоцполітики, як і від уряду в цілому. Ми готові приймати, і для того вивішені на наших сайтах, на нашому спілкуванні, на круглих столах, на конференціях, на тому, що ми виїжджаємо в території, де спілкуємося з різним контингентом і по фаховості, і по, так би мовити, кваліфікації, ми готові зібрати всі пропозиції, які існують, і відповідним чином їх опрацьовувати. Тому все, що стосується конструктивних пропозицій по пенсійному реформуванню, ми готові їх включити і відповідним чином зробити.</p>
<p>Що стосується внесення їх до законопроекту, то це не є проблемою. На превеликий жаль, ми бачимо, що коли ми інколи зіштовхуємося із несприйняттям, дуже… не так часто ми зіштовхуємося у відповідні пропозиції, які потребували фахової розмови. Тому ми готові і в межах відповідних комітетів Верховної Ради, в цілому в межах Верховної Ради, в межах суспільного обговорення внести і вислухати всі пропозиції. Ми готові фахово їх обговорити і з шановними депутатами, і з фахівцями, які займаються цією справою, і людьми, які тільки, так би мовити, входять до цієї теми. Але єдине прохання – ми готові, якщо до нас будуть надходити пропозиції. Ті пропозиції, які ми отримуємо, ми безпосередньо опрацьовуємо і на сьогодні ми готові по ним спілкуватись.</p>
<p>Наступне. Те що ви казали про обіцянки по підвищенню заробітної плати. Мова йшла, і якщо ми уважно почитаємо, в тому числі,&nbsp; коли це говорилося і яким&nbsp; чином це відбулося, то говорилось про те, що&nbsp; це ставиться як завдання і відповідним чином&nbsp; над цим завданням сьогоднішній уряд працює.</p>
<p>Я б хотів ще раз наголосити, в минулому році не зважаючи на що, навіть …</p>
<p>&nbsp;</p>
<p>ГОЛОВУЮЧИЙ. Увімкніть мікрофон.</p>
<p>&nbsp;</p>
<p>НАДРАГА В.І. …в 2009 зовсім не змінювалися розміри соціальних виплат, в тому числі єдиний тарифний розряд для працюючих. Ми в 2010 виконали це. І реальне збільшення заробітної плати, навіть з урахуванням інфляції складає понад 17 відсотків за 2010 рік. Більше того, в цьому році індексація йде теж щонайменше на рівень інфляції. І те, що я вам казав, у нас&nbsp; працює робоча група, в склад якої входять не тільки представники Кабінету Міністрів, а й профспілки, які обговорюють і напрацьовують пропозиції щодо подальшого зростання заробітної плати.</p>
<p>І я впевнений, що ми вийдемо на розуміння, знайдемо варіанти і вирішимо, як в 2010 році, так і в&nbsp; 2011 проблему реального збільшення заробітної плати. Дякую.</p>
<p>&nbsp;</p>
<p>ГОЛОВУЮЧИЙ. Гнаткевич, будь ласка.</p>
<p>&nbsp;&nbsp;&nbsp;&nbsp;</p>
<p>10:47:02</p>
<p>ГНАТКЕВИЧ Ю.В.</p>
<p>Прошу передати слово Володимирові Філенко.</p>
<p>&nbsp;</p>
<p>10:47:09</p>
<p>ФІЛЕНКО В.П.</p>
<p>Володимир Філенко, "Блок Юлії Тимошенко",&nbsp; партія "Реформи і Порядок".</p>
<p>Василь Іванович, ви не можете не знати, що Юлію Тимошенко зараз звинувачують, що&nbsp; вона в кризовий рік виплатила пенсію. Ви зараз розказуєте устами всіх представників уряду, що&nbsp; ви подолали кризу, у вас все росте там не баченими темпами. Але я внятної відповіді від вас не почув. Чому ви не виконуєте Закон про оплату праці і фактично обкрадаєте працівників бюджетних установ, не доплачуючи&nbsp; для прикладу вчителям вищої &nbsp;категорії&nbsp; 710 гривень щомісячно, хірургам вищої категорії – 811 гривень щомісячно. Ви розповідаєте, що ви колись це зробите. От Азаров каже, що народу полегшає, вже не сьогодні покращиться життя, а через 10 років. Чому ви не виконуєте закон сьогодні?</p>
<p>І друге…</p>
<p>&nbsp;</p>
<p>НАДРАГА В.І. Дякую за запитання.</p>
<p>Шановний Володимире Пилиповичу. Я, безумовно, ви цілком праві, що не мені тут давати певні оцінки, але факти свідчать про таке. В 2009 році наші попередники, на превеликий жаль, але все ж таки жодного разу не підняли&nbsp; перший розряд тарифної сітки для бюджетників. Це факт. З іншого боку, не зважаючи на те, що наш уряд прийшов і ми тільки у другій половині березня, ми, виконуючи Закон про соціальні стандарти, підняли перший розряд для працівників бюджетної сфери з 1 січня 2010 року, і робили це протягом року п'ять разів.</p>
<p>Наступне. Ми, не зважаючи на всі інфляційні процеси, - і це висновок фахівців, а не тільки спеціалістів Міністерства соціальної політики, в минулому році підняли реально заробітну плату на 17 відсотків. Це притому, що ще 10 відсотків з'їла у нас інфляція. Але ми додали людям. Ми в 2011 році заклали збільшення виплат, соціальних виплат, в тому числі і заробітної плати нашим бюджетникам, щонайменше на рівень інфляції.</p>
<p>Більше того, я вже сказав вам: ми двічі збиралися, опрацювали і зараз фахівці опрацьовують фінансову складову. Ми робочою групою разом з профспілками опрацьовуємо збільшення, яке не передбачено в цьому бюджеті. Але я вважаю, що як завдання поставлено протягом&nbsp; двох наступних тижнів нам опрацювати, ми будемо це опрацьовувати і вийдемо з пропозицією, щоб ще більше підняти розмір першого тарифного розряду. Єдине, з чим я можу безпосередньо з вами остаточно погодитися, що безумовно роботи багато. І безумовно з тим, що ми сьогодні робимо, ми не вирішуємо всіх питань пов'язаних з оплатою наших шановних вчителів і лікарів. Але в цьому напрямку ми почали рухатись. І я вважаю, що нам вдається. Дякую.</p>
<p>&nbsp;</p>
<p>ГОЛОВУЮЧИЙ. Так, Фомін.</p>
<p>&nbsp;</p>
<p>10:50:23</p>
<p>ФОМІН О.В.</p>
<p>Олександр Фомін. Передаю слово Юрію Прокопчуку.</p>
<p>&nbsp;</p>
<p>ГОЛОВУЮЧИЙ. Юрій Прокопчук, будь ласка.</p>
<p>&nbsp;</p>
<p>10:50:28</p>
<p>ПРОКОПЧУК Ю.В.</p>
<p>Юрій Прокопчук, "Блок Юлії Тимошенко – "Батьківщина", Рівненщина.</p>
<p>На фоні голосних заяв про покращення життя вже сьогодні, урядом Януковича планується відмінити статус зон, що постраждали від Чорнобильської аварії по ряду районів північних областей. Зокрема не тільки це стосується вже дорослого населення, а й дітей.</p>
<p>Чи знаєте ви, що сьогодні в Рівненській, Волинській області більше 70 тисяч дітей не харчуються, тільки із-за того, що тендер в незаконний спосіб виграла якась там фірма "Авіка". Вона відома тим, що прославилась саме скандалами в Збройних силах України. І які будуть конкретні дії з вашого боку, з боку Міністерства внутрішніх справ, прокуратури для того, щоб відновити харчування дітей, а корупціонерів притягнути до кримінальної відповідальності. Єдине тільки, дайте конкретну відповідь, не розпливчату. Чи, може, вже почали на дітях економити? Дякую.</p>
<p>&nbsp;</p>
<p>НАДРАГА В.І. Дякую за запитання.</p>
<p>Ну, по-перше, я хотів би сказати, що, насправді, життя, воно завжди значно складніше ніж хто би цього не хотів, і все, що стосується харчування дітей – займаємося. Є деякі проблеми, але відповідно до діючого законодавства кожен робить своє. І тому Міністерство соціальної політики, і я би вам хотів сказати, що і сьогодні, їдучи сюди, ми спілкувалися, провели відповідні заходи&nbsp; і зараз опрацьовуємо, щоб ті проблеми, які виникли, а в нас, на жаль, по 11 лотам не відбулося, не відбувся тендер, ми відповідним чином зробили все, щоб наших дітей харчували. Тому на сьогодні є проблема, є деякі проблеми, на цю тему вони працюють. Я думаю, що фахівці з інших міністерств і відомств нам допоможуть в цьому варіанті навести порядок. З місцевою владою ми працюємо.</p>
<p>Що стосується розмов про можливу зміну статусу, відміну зон і все таке інше, то я хотів би сказати, що ми з вами всі, і які присутні в цій залі, і які не ходять до цієї зали, хто працює в органах виконавчої влади, хто просто живе в нашій державі, ми маємо можливість і, мабуть, це правильно, не тільки виказувати свої думки, а й обговорювати і щось пропонувати. Безумовно, пропозиції щодо можливого, можливого, ще раз наголошую, змін тих чи інших статусів по окремим населеним пунктам, цим розмовам, якщо я не помиляюсь, мабуть, мабуть років вже 15 щонайменше. Тому цю тему треба відпрацьовувати. Наші фахівці цю тему відпрацьовують.</p>
<p>Хоча я хотів би вам сказати, що, безумовно, це треба робити в комплексі. Бо одне Мінсоцполітики на цю тему не може сказати остаточне рішення. Бо для цього потрібні і фахівці, і науковці, і фахівці з МЧС, і фахівці Мінохорони здоров’я. Тобто це комплексна проблема.</p>
<p>На сьогодні я би вам хотів сказати єдине. Мінсоцполітики жодного проекту документу на цю тему не напрацювало. Ми вважаємо, що спочатку повинні…</p>
<p>&nbsp;</p>
<p>ГОЛОВУЮЧИЙ. Будь ласка, замість Чорновола Каплієнко.</p>
<p>&nbsp;</p>
<p>10:53:46</p>
<p>КАПЛІЄНКО В.В.</p>
<p>Володимир Каплієнко, депутатська група «Реформи заради майбутнього».</p>
<p>Шановні колеги! Шановний Василь Іванович! Пенсійна реформа пройшла впродовж останніх десяти років фактично по всім розвиненим країнам світу. І вони мають певний досвід. І ці позитивні напрацювання, які вони мають, можна перенести в нашу пенсійну реформу.</p>
<p>З огляду на це, наше питання. Перше. Чи планується урядом запровадження корпоративних та приватних пенсійних програм для окремих категорій працівників за зразком, наприклад, німецької виробничої моделі пенсійної системи? Я нагадаю вам, що такі програми є обов’язковими в ЄС.</p>
<p>І друге питання. У всьому світі існує практика реінвестування коштів, які акумулюються за допомогою державних або недержавних накопичувальних фондів. Мова йде чи ми хочемо це запровадити в Україні у відповідності до своєї пенсійної реформи. Щоб розширити це питання і ваше розуміння, зроблю такий приклад. Укравтодор в 2007-2009 році бере позичку на будівництво доріг більше, ніж півтора мільярда доларів. Обслуговуючи цю позичку, надає відсотки і передає…</p>
<p>&nbsp;</p>
<p>ГОЛОВУЮЧИЙ. Будь ласка, Василь Іванович, відповідайте.</p>
<p>&nbsp;</p>
<p>НАДРАГА В.І. Дякую за запитання. З вашого дозволу, послідовно до того, як вони були наголошені.</p>
<p>Ну, по-перше, діюче законодавство і практика 2006-2004 років показує, що можливо запровадження корпоративних програм по пенсійному забезпеченню, в тому числі і в бюджетній сфері. Але єдине що, на сьогодні можна сказати, що у зв'язку з браком коштів місцеві органи виконавчої влади чи місцеве самоврядування, правильно так буде казати, бо бюджети затверджують відповідні ради місцевого рівня, вони, плануючи ці речі, вони мають можливість законодавчо ввести такі корпоративні пенсійні програми і відповідним чином вони спроможні це зробити. Єдине що, мабуть враховуючи те, що сьогодні є певні ознаки недостатку фінансово забезпечення, місцеві ради від цієї практики відходять.</p>
<p>Що стосується Мінсоцполітики як органа виконавчої влади, того, який в цьому напрямку працює, то ми вважаємо, що чим швидше ми повернемось до цього, до цієї практики, і ми звертаємось до наших шановних представників місцевого самоврядування з проханням, щоб оці корпоративні пенсійні&nbsp; програми поновлювались. Бо це насправді реальний додаток до пенсійного забезпечення наших шановних робітників бюджетної сфери.</p>
<p>Наступне. Все, що стосується можливості інвестування і залучення пенсійних коштів на довгі гроші, в тому числі і на державні якісь програми, повністю з вами погоджуюсь. І світова практика свідчить про те, що найкращі кошти, які є інвестиційними для вітчизняної економіки, в усьому світі є кошти накопичувальних пенсійних фондів. І відповідним чином, тому і пропонується в тих змінах до пенсійного забезпечення, щоби ми ввели другий накопичувальний рівень з одного боку для того …</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>НАДРАГА В.І. …для того, щоб дати громадянам можливість отримати додаткове пенсійне забезпечення, а вітчизняній економіці отримати нормальні, реальні інвестиційні кошти. Дякую за запитання.</p>
<p>&nbsp;</p>
<p>ГОЛОВУЮЧИЙ. Замість Ткача Стойко, будь ласка.</p>
<p>&nbsp;</p>
<p>10:57:30</p>
<p>СТОЙКО І.М.</p>
<p>Ні, ні, є. Дякую.</p>
<p>Шановний Василю Івановичу, ви справді очолюєте практично і фактично дуже чутливу соціальну сферу – міністерство.</p>
<p>Я, на відміну від вас, я все ж таки не погоджуюсь, що сьогодні життя людей стало краще. Навпаки,&nbsp; за минулий рік ми бачили велику інфляцію, здорожчання цін практично на все, починаючи від продуктів харчування, завершуючи, скажімо, енергоносіями.&nbsp; І тому,&nbsp; справді, болячу сприймати те, що&nbsp; сьогодні люди недоотримують&nbsp; ті кошти, які вони повинні доотримувати&nbsp; під час інфляції величезної. На жаль, статистика працює в ручному режимі.</p>
<p>Але&nbsp;&nbsp; у мене інше питання. Скажіть, будь ласка, у цьому, які все є таки реформи, скажімо,&nbsp; напрямки реформ? Двадцять одну не кажіть, те, що вчора, на жаль,&nbsp; сказав Віктор Федорович, бо це було посміховисько, неначе&nbsp; &nbsp;якийсь шулер грає у карти, в&nbsp; очко з народом. Я не знаю, хто це&nbsp; підсунув. Але скільки…</p>
<p>&nbsp;</p>
<p>НАДРАГА В.І. Дякую за запитання. З вашого дозволу&nbsp; відповім в частині тій, якій повинен відповідати відповідно до посади.</p>
<p>Шановні колеги,&nbsp; я хотів би сказати, щоб не сприймали сьогодні в цій залі&nbsp; мій виступ, як те, що, так би мовити, якогось зухвалого оптиміста. Ні,&nbsp; я намагаюсь довести вам, що робить уряд, що робив протягом 2010 року, що&nbsp; робить в 2011, і&nbsp; які перспективи на&nbsp; 2012 в тій частині, якій сьогодні йде наша розмова.&nbsp; І тому я хотів би наголосити, що, я вважаю, насправді&nbsp; у минулому році нам вдалося на&nbsp; 17 відсотків&nbsp; підняти реальну заробітну плату. Ми зробили дієвий механізм&nbsp; отримання і дуже ліберальні умови отримання&nbsp; житлових субсидій. Ми сьогодні маємо ситуацію, що, незважаючи на все, що у світі іде фактичне скорочення заробітних плат і розмірів пенсій,&nbsp;&nbsp; ми продовжуємо збільшувати&nbsp; їх щонайменше&nbsp; на рівень інфляції, а то і більше. І тому&nbsp; сьогодні все, що робиться, і&nbsp; є головною метою моєї зустрічі з вами, щоб доповісти вам, шановні депутати,&nbsp; що робиться, як розуміється, і куди йдемо.</p>
<p>Що ми будемо робити в 2011 році як Міністерство соціальної політики по своєму, так би мовити блоку?</p>
<p>Ми вважаємо, що головним, що є, це безумовно реформування системи соціального захисту для того, щоб людина отримувала допомогу в залежності від його матеріальних статків, бо, на превеликий жаль, ми&nbsp; маємо великі категорії громадян, в яких є і ті, хто отримує, тому що йому потрібно, і ті, хто тільки за статусом це отримують.</p>
<p>Хоча я хотів би наголосити, що змін в соціальному забезпеченні ветеранів війни, чорнобильців, учасників інших військових конфліктів, людей, маючих особливі заслуги перед Батьківщиною, ми не бачимо можливості і необхідності змінювати. Все інше держава повинна витрачати, виходячи з того, наскільки&nbsp; кошти життєво…</p>
<p>&nbsp;</p>
<p>ГОЛОВУЮЧИЙ. Володимир Лещенко.</p>
<p>&nbsp;</p>
<p>11:00:58</p>
<p>ЛЕЩЕНКО В.О.</p>
<p>Володимир Лещенко, фракція Компартії України, Чернігівщина.</p>
<p>Шановний&nbsp; Василю Івановичу! Перше запитання. Уряд за вказівкою Міжнародного валютного фонду затіває антинародну пенсійну реформу. Підвищення пенсійного віку для жінок на 5 років безумовно призведе до різкого росту безробіття як серед жінок, так і, в першу чергу, серед молоді. Це збільшить трудові міграцію за кордон і погіршить і так складну демографічну ситуацію. Чи варте додаткове надходження 1-2 мільярдів гривень до Пенсійного фонду таких негативних наслідків?</p>
<p>Друге питання. З 1 квітня припинене харчування за рахунок бюджетних&nbsp; коштів дітей в школах північних районів Чернігівської і Сумської області. Винне Міністерство праці і соціальної політики.</p>
<p>Ви тут багато розказували про те, що як&nbsp; там у Рівненській області ставили питання, що питання стоїть у увазі в уряді, але це не&nbsp; влаштовує – діти голодні. Дайте відповідь, коли це припиниться. Дякую.&nbsp;&nbsp;&nbsp;&nbsp;</p>
<p>&nbsp;</p>
<p>НАДРАГА В.І. Дякую за запитання.&nbsp;</p>
<p>Ну по-перше, все, що стосується підвищення і взагалі змін пенсійного віку. Я би… приведе це до збільшення безробіття чи не призведе? Я хотів би вам&nbsp; привести от тільки одну цифру.</p>
<p>Сьогодні на 95 працюючих у нас… на 100 працюючих у нас 95&nbsp; пенсіонерів в державі. Якщо цю тенденцію залишимо, то вже в 2025 році у нас один працюючий повинен буде утримувати одного пенсіонера. Зрозуміло, що не треба бути великим фахівцем, щоб сказати, що так економічно неможливо. Ми повинні рухатися в напрямку того, щоби все ж таки люди, які отримують пенсію – це ті люди, які безпосередньо вже не спроможні працювати і пенсія є єдиним источником їх існування. Все, що стосується того, що ви сказали по харчуванню дітей-чорнобильців, я ще раз хотів би довести вам і запрошую вас, якщо буде ваша добра воля, сьогодні їдучи сюди, ми зібрали представників Міністерства, представників облдержадміністрацій і вони зараз займаються отими проблемами, про які ви сказали, що вони виникли. Я вважаю, що ми отримали для себе завдання, щоб це вирішити. Я ще раз наголошую, я думаю, що ми сьогодні, що найменше, завтра повирішуємо ці проблеми. І ми цю проблему викреслимо.</p>
<p>Якщо буде добра воля у шановних депутатів, нема заперечення, будь ласка, по всім фактам взагалі на цю тему, на будь-яку давайте інформацію, будемо розбиратися. Бо я хотів би сказати, як приклад, в минулому році дуже багато було чутно, що казали, що є черги при оформленні субсидій. На превеликий жаль, коли ми з'ясовували, то дуже часто це було більше все ж таки емоцій, ніж правда життя. Бо сьогодні отримати субсидію людина може тільки, принес…, якщо вона працює, довідку про заробітну плату, а пенсіонер взагалі може навіть і листом відіслати свою заяву. Тому на будь-яку тему і я вам дуже вдячний за те, що ви загострюєте…</p>
<p>&nbsp;</p>
<p>ГОЛОВУЮЧИЙ. Єфремов Олександр.</p>
<p>&nbsp;</p>
<p>11:04:20</p>
<p>ЄФРЕМОВ О.С.</p>
<p>Прошу передать слово коллеге Пеклушенко.</p>
<p>&nbsp;</p>
<p>ГОЛОВУЮЧИЙ. Олександр Пеклушенко.</p>
<p>&nbsp;</p>
<p>11:04:25</p>
<p>ПЕКЛУШЕНКО О.М.</p>
<p>Уважаемый Василий Иванович, ну, во-первых, пользуясь случаем, я&nbsp; хочу поблагодарить тот многотысячный коллектив соцработников, которые сегодня находятся на передовой борьбы с&nbsp; бедностью и задать вам вопрос: что вы, как министр, сдела… делаете для того, чтобы повысить им их мизерные заработные платы? Второе, что вы, как министр видите необходимым парламенту сделать, чтобы убрать те раздражающие глупости, которые сегодня существуют: инвалид-бабушка, которая получает благодаря вашему соцработнику булку хлеба за 3.70, если, не дай Бог, там прописан кто-то из родственников, эта услуга уже стоит 18 гривен. То же самое касается субсидий.</p>
<p>И последний вопрос, без всякого подвоха: когда вы последний раз были в регионе? Мне кажется, мы нерационально используем возможности Кабмина, когда набиваем ложу министрами обороны, министрами …</p>
<p>&nbsp;</p>
<p>НАДРАГА В.І. Дякую за запитання. З вашого дозволу.</p>
<p>По-перше, все, що стосується заохочення наших … моїх колег, працівників соціальної сфери. Ну, по-перше, я вам вдячний, бо не так часто наші люди чують слова вдячності, а там, насправді, жінки, чоловіки, які працюють безпосередньо з нашими інвалідами, пенсіонерами, це люди, які отримують невелику заробітну платню. І вони зіштовхуються з людьми, у яких болить. І це нормально, і ще раз вам слова подяки.</p>
<p>Все, що стосується, що робить міністерство, ми намагаємося зробити все, що можливо, починаючи з того, щоб, у тому числі,&nbsp; і через Міністерство фінансів отримувати кошти для матеріального стимулювання через преміювання, моральне заохочування, ну, намагаємося якомога частіше дякувати людей, бо, безумовно, головне – що людина заробила, але інколи для людини важливо почути і добрі слова на свою адресу.</p>
<p>Все, що стосується, і в чому, ми вважаємо, було б об'єднання наших зусиль на покращення життя наших громадян між виконавчої владою і парламентом, то це, безумовно, в частині соціальної сфери це якомога швидше прийняти те законодавство, відповідно до якого люди будуть отримувати кошти, а точніше, державну допомогу, в залежності, в якому стані вони знаходяться.</p>
<p>Ми дуже вдячні вам за те, що в минулому році відбулося декілька принципових рішень, які дали можливість опрацювати дуже велику кількість проблем, які турбують наших громадян: ми з вами зробили реальне підвищення заробітної плати, ми зробили реальне підвищення пенсійного забезпечення, ми реально допомогли і збільшили допомогу сім'ям, ви прийняли дуже важливі закони по збільшенню допомоги при народженні дітей.&nbsp; &nbsp;Тобто сьогодні якщо подивитися на позитив, то, безумовно, нам ще працювати і працювати. Але те, що зроблено, дає можливість сказати, що у нас є певні досягнення…</p>
<p>&nbsp;</p>
<p>ГОЛОВУЮЧИЙ.&nbsp; Так, шановні колеги, давайте подякуємо Василю Івановичу за відповіді на наші запитання. Сідайте, будь ласка.&nbsp;</p>
<p>Є бажаючі, я знаю, що є, але дякуємо. Мікрофон Саса, будь ласка.</p>
<p>&nbsp;</p>
<p>11:08:03</p>
<p>САС С.В.</p>
<p>Дякую, Адаме Івановичу. Насправді я хотів спочатку відмітити позитивну тенденцію щодо організації проведення "години запитань до Уряду". І сказати, що уряд почав виконувати на 30 відсотків вимогу закону щодо присутності… щодо норми закону про присутність Кабінету Міністрів&nbsp; у Верховній Раді у повному складі.</p>
<p>Проте, до закінчення цієї "години" у залі залишився тільки один віце-прем’єр Тихонов. Уряд не витримав випробування часом, вірніше, тією однією годиною. Це перше.</p>
<p>Наступне. Відповідно до закону, Адаме Івановичу,&nbsp; я до вас звертаюся. Народні депутати мають право відповідно до закону поставити запитання членам Кабінету Міністрів. Василь Іванович Надрага на сьогодні не є членом Кабінету Міністрів. Він був членом, можливо, ще буде. Тому ми розцінюємо це як неповагу до Верховної Ради, до народних депутатів і до наших виборців. І вимагаємо дотримуватися вимог закону.</p>
<p>&nbsp;</p>
<p>ГОЛОВУЮЧИЙ.&nbsp; Ваші вимоги справедливі.</p>
<p>Єфремов.</p>
<p>&nbsp;</p>
<p>11:09:18</p>
<p>ЄФРЕМОВ О.С.</p>
<p>Адам Иванович, я бы не делал столь скоропалительные выводы, что эти слова справедливы.</p>
<p>Давайте мы посмотрим на то, что происходит в зале. Практически в полном составе сегодня пришло правительство кроме тех людей, которые в командировках либо занимаются какими-то служебными, неотложными вопросами. Но при этом члены правительства и те, кто выступает с трибуны, разговаривают с пустыми стульями, которые находятся в зале. А по заявке тех людей, которые приглашают сюда правительство, они вообще не приходят в сессионный зал. Поэтому мы должны рассмотреть, наверное, то, что есть у нас в Регламенте, и скорректировать в пользу того, чтобы это шло&nbsp; на пользу государства, а не на пользу отдельных людей, которые свое честолюбие здесь удовлетворяют, а на самом деле их не интересует то, что происходит в зале и то, что говорит правительство. Спасибо.</p>
<p>&nbsp;</p>
<p>ГОЛОВУЮЧИЙ. Шановні колеги! Будете працювати в уряді і будете відповідати. Присядьте, будь ласка.</p>
<p>Шановні колеги, давайте, дійсно, відмітимо те, про що сказав колега Сас, що намітилась хороша, серйозна, добра тенденція, що "на годинах запитань Уряду"&nbsp; уряд&nbsp; починає бути присутнім. Це перше.</p>
<p>Друге. Те, що їх зараз немає частини, винні ми з вами, бо зараз кулуарах групи депутатів працюють з міністрами і кожен вирішує проблеми виборців свого округу. Так що це також позитивна тенденція, і я думаю, вони правильно роблять. <i>(Шум у залі) </i>&nbsp;У вас немає округів, зато у вас є відповідальність перед виборцями, перед народом України, який вас сюди делегував.</p>
<p>Переходимо до не менш цікавого – запити народних депутатів.</p>
<p>Надійшли наступні запити:</p>
<p>Валерія Бевза <a name=s1></a>до Президента України стосовно порушень виборчого законодавства України міською виборчою комісією міста Могилів-Подільський Вінницької області під час організації та проведення чергових виборів Могилів-Подільського міського голови 31 жовтня&nbsp;&nbsp;&nbsp; 2010 року, що призвело до обрання на посаду міського голови зазначеного населеного пункту громадянина існуючої держави.</p>
<p>Це запит до Президента України тому я ставлю на голосування щодо підтримки запиту.</p>
<p>&nbsp;</p>
<p>11:12:09</p>
<p>За-44</p>
<p>Володимира Яворівського до Президента України щодо не реагування Президента України на заборгованість підприємств Чорноморського флоту місту Севастополь, яка складає понад двадцяти мільйонів гривень, та несвоєчасної виплати Росією компенсаційних коштів за перебування Чорноморського флоту на території України, що є грубим порушенням міждержавних угод із сторони Росії.</p>
<p>Ставлю щодо підтримки запиту.</p>
<p>&nbsp;</p>
<p>11:12:52</p>
<p>За-39</p>
<p>Не підтримано.</p>
<p>Валерія Бондика до Голови Верховної Ради стосовно грубого порушення конституційних гарантій народного депутата України та зухвалого невиконання судового рішення посадовими особами Верховної Ради.</p>
<p>Сергія Власенка до Голови Рахункової палати щодо порушення вимог частини 3 статті 15 Закону України "Про Рахункову палату", невиконання депутатського запиту та проведення позапланового контрольного заходу стосовно законності спрямування Кабінетом Міністрів України коштів Державного бюджету України для розрахунків з компанією "ЕЙКЕН ГАМП СТРАУСС ХАУЕР ЕНД ФЕЛД ЕЛ ЕЛ ПІ".</p>
<p>&nbsp;Арсенія Яценюка до Прем'єр-міністра щодо надання офіційної інформації стосовно розміру заборгованості Фонду соціального страхування з тимчасової втрати працездатності перед роботодавцями по сплаті лікарняних виплат, причини її утворення, строків та шляхів її погашення з метою забезпечення належного проведення політики у сферах зайнятості населення, соціального захисту, охорони здоров'я та дотримання законів і норм Конституції України.</p>
<p>Володимира Матвєєва, вибачте, Валентина Матвєєва до Прем'єр-міністра щодо відсутності належного реагування органів державної влади на неодноразові звернення жителів колишніх військових містечок Озерне, Житомирського району та Гончарівське, Чернігівського району стосовно розв'язання гострих соціально-економічних проблем.</p>
<p>Валерія Бевза до Прем'єр-міністра стосовно вжиття невідкладних заходів, направлених на збереження Кирнасівського цукрового заводу Тульчинського району Вінницької області.</p>
<p>Андрія павловського до Прем'єр-міністра щодо припинення незаконних відмов у перерахунку пенсій працюючим пенсіонерам за показниками середньої заробітної плати за календарний рік, що передує року перерахунку пенсії.</p>
<p>Валерія Кальченка до Прем'єр-міністра щодо надання інформації стосовно будівництва та введення в експлуатацію Державного підприємства "Дирекція Криворізького гірничо-збагачувального комбінату окислених руд".</p>
<p>Валерія Кальченка до Прем'єр-міністра щодо надання інформації стосовно будівництва та введення в експлуатацію Новокостянтинівського родовища уранових руд, що на Кіровоградщині.</p>
<p>Василя Деревляного до Прем'єр-міністра щодо недопущення реорганізації Копичинецької комунальної районної лікарні, Хоростківської та Гримайлівської комунальних дільничних лікарень Гусятинського району, що проводиться з метою скорочення медперсоналу і призведе до погіршення якості медичного обслуговування населення.</p>
<p>Віктора Олійника до Прем'єр-міністра щодо вжиття заходів з метою недопущення закриття Смідинської та Кримненської дільничних лікарень Старовижівського району Волинської області.</p>
<p>&nbsp;Володимира Герасимчука до Віце-прем'єр-міністра - Міністра соцполітики, Міністра охорони здоров'я, Генерального прокурора щодо забезпечення права вдови інваліда першої групи, учасника ліквідації наслідків аварії на ЧАЕС, Катерини Чернявської на користування пільгами, передбаченими Законом України "Про статус і соціальний захист громадян, які постраждали внаслідок Чорнобильської катастрофи".</p>
<p>Володимира Даниленка до Прем'єр-міністра стосовно виділення з Державного бюджету України коштів для закінчення ремонтних робіт у Сумській загальноосвітній школі №4.</p>
<p>Володимира Яворівського до Прем'єр-міністра щодо безпрецедентних випадків реорганізації та ліквідації шкіл у селищі Петрове та селі Озера на Кіровоградщині, які проводяться не зважаючи на протести батьків, учнів, громадськості та педагогічних колективів, що у кінцевому результаті призведе до зниження інтелектуального потенціалу української молоді.</p>
<p>В'ячеслава Кириленка до Прем'єр-міністра про незаконне заниження Кабінетом Міністрів заробітної плати всіх працівників, праця яких оплачується на основі Єдиної тарифної сітки, необхідність приведення підзаконних актів у відповідність із&nbsp; Законом України "Про оплату праці", а саме - встановлення тарифної ставки працівника першого тарифного розряду у розмірі, що перевищує мінімальну заробітну плату.</p>
<p>В'ячеслава Коваля до Прем'єр-міністра щодо недопущення закриття у місті Севастополі єдиної школи-інтернату в Автономній Республіці Крим із українською мовою навчання.</p>
<p>В'ячеслава Кириленка до Прем'єр-міністра про неприпустимість ліквідації Чудейської спеціальної загальноосвітньої школи-інтернату Сторожинецького району Чернівецької області, де навчаються діти з вадами&nbsp; у&nbsp; розумовому і фізичному розвитку.</p>
<p>Едуарда Прутніка до Кабінету Міністрів, Міністерства інфраструктури, Міністерства фінансів, Державної служби автомобільних доріг, Чернігівської обласної державної адміністрації стосовно звернення громадян Ніжинського району Чернігівської області щодо необхідності проведення поточного ремонту автомобільних доріг загального користування місцевого значення та доріг, що перебувають в комунальній власності територіальних громад району, а також виділення для цього додаткової субвенції з Державного бюджету.</p>
<p>Євгена Мармазова до Прем'єр-міністра щодо вимивання обігових коштів Відкритого акціонерного товариства "АрселорМіттал Кривий Ріг" внаслідок невідшкодування ПДВ та переплати авансових платежів податку на прибуток, а також дестабілізації роботи підприємства через неконтрольоване зростання кількості перевірок різних державних контролюючих органів.</p>
<p>Євгена Царькова до Прем'єр-міністра, Генерального прокурора України, голови Вінницької обласної державної адміністрації щодо недопущення створення Меморіального музейного комплексу "Вервольф" на Вінничині, спрямованого на пропаганду фашизму та фашистської символіки.</p>
<p>Ігора Шарова до Прем'єр-міністра стосовно надання інформації Верховній Раді у вересні 2011 року щодо створення нових робочих місць в розрізі регіонів.</p>
<p>Ігора Шарова до Прем'єр-міністра щодо надання інформації Верховній Раді України у вересні 2011 року стосовно обсягів залучення інвестицій у розрізі регіонів України.</p>
<p>Катерини Самойлик до Прем'єр-міністра щодо намагання Міністерства оборони України позбавити права користування навчальними корпусами Південноукраїнський національний педагогічний університет імені Ушинського.</p>
<p>Костянтина Бондарєва до Прем'єр-міністра, Генерального прокурора України,&nbsp; Начальника Головного управління державної служби України, Голови Державної податкової служби України щодо незаконного перебування Анатолія Петренка на посаді голови Державної податкової адміністрації в Київській області, перевищення та привласнення владних повноважень в органах Державної податкової адміністрації України та заподіяння фінансових збитків державі.</p>
<p>Костянтина Бондарєва до Прем'єр-міністра, Генерального прокурора України,&nbsp; Голови правління Пенсійного фонду України щодо негайного усунення грубого порушення конституційних прав громадян України на пенсійне забезпечення стосовно недоплати значних сум пенсій дітям війни та вжиття невідкладних заходів із поновлення порушених прав пенсіонерів.</p>
<p>Миколи Деркача до Прем'єр-міністра щодо завершення будівництва газової котельні П'ятихатської загальноосвітньої школи №1 Дніпропетровської області.</p>
<p>Миколи Комара до Віце-прем'єр-міністра - Міністра соціальної політики України щодо виплати пенсії за віком на пільгових умовах за роботу із шкідливими умовами праці жителям селища міського типу Макошино, Менського району, Чернігівської області.</p>
<p>Миколи Кульчинського до Прем'єр-міністра&nbsp; щодо перевищення службових обов'язків керівництвом Шишацького районного відділу освіти, що проявляється у запровадженні, всупереч вимог чинного законодавства, контрактної системи трудового договору до директорів загальних навчальних закладів.</p>
<p>&nbsp;Олександра Чорноволенко до Прем'єр-міністра, Віце-прем'єр-міністра – Міністра &nbsp;інфраструктури, Генерального прокурора, голови Київської міськдержадміністрації щодо негайного припинення спроб деяких суб'єктів господарювання вибити з мешканців міста Києва борги за комунальні послуги, що виникли більш ніж десять років тому, що є нічим іншим ніж звичайне здирництво, яким займаються за мовчазної згоди, а можливо і підтримки діючої влади країни.</p>
<p>Сергія Гриневецького до Прем'єр-міністра щодо соціального захисту громадян, які брали участь у ядерних випробуваннях.</p>
<p>Олега Зарубінського до Прем'єр-міністра&nbsp; щодо державного контролю над включеними в комунальні тарифи видатками та виконання комунальними підприємствами зобов'язань із встановлення громадянам лічильників тепла.</p>
<p>&nbsp;Олега Зарубінського&nbsp; до Прем'єр-міністра щодо дієвості державного контролю за безпекою дитячого харчування.</p>
<p>Олени Бондаренко до Прем'єр-міністра&nbsp; про усунення дискримінації за ознаками статі при вступі до вищих навчальних закладів Міністерства внутрішніх справ.</p>
<p>&nbsp;Сергія Павленка до Прем'єр-міністра&nbsp; щодо медичного оснащення Коропської центральної районної лікарні Чернігівської області.</p>
<p>&nbsp;Сергія Павленка до Прем'єр-міністра&nbsp; щодо фінансування у 2011 році завершення будівництва підвідного газопроводу до села Шабалинів, Коропського району, Чернігівської області.</p>
<p>Юрія Гнаткевича до Прем'єр-міністра&nbsp; щодо захисту інтересів громадян, що постраждали внаслідок кризи на валютному ринку України.</p>
<p>Юрія Кармазіна до Прем'єр-міністра, Міністра надзвичайних ситуацій, Генерального прокурора, голови Львівської обласної державної адміністрації щодо перевірки фактів розкрадання державних коштів, виділених на реконструкцію автомобільного мосту, розташованого по вулиці Вояків ОУН-УПА в місті Борислав, Львівської області, зруйнованого внаслідок стихійного лиха в липні 2008 року, вжиття негайних заходів із виділення коштів з резервного фонду Держбюджету на 2011 рік на його реконструкцію, недопущення руйнування другого, в даний час єдиного мосту, що сполучають дві частини міста та є транспортним сполученням з великою частиною сіл Дрогобицького і Турківського районів Львівської області.</p>
<p>Групи народних депутатів (Карпука, Кириленка та інших. Всього 17 депутатів) до Прем'єр-міністра, Міністра культури, Голови Кіровоградської обласної державної адміністрації щодо виділення коштів для капітального ремонту будівлі Кіровоградського академічного обласного музично-драматичного театру імені Марка Кропивницького.</p>
<p>Юрія Литвина до Прем'єр-міністра стосовно виділення коштів на завершення будівництва приміщення загальноосвітньої школи у селі Соколів Теребовлянського району Тернопільської області.</p>
<p>Юрія Литвина до Прем'єр-міністра стосовно виділення коштів на проведення капітального ремонту водопроводу у місті Зборів Тернопільської області.</p>
<p>Юрія Кармазіна до Прем'єр-міністра, Уповноваженого Верховної Ради України з прав людини, Генерального прокурора, Голови правління Пенсійного фонду щодо вжиття невідкладний заходів реагування на факти привласнення органами державної влади пенсій ветеранів війни та військовослужбовців у відставці, грубого порушення конституційних прав вказаних осіб на соціальний захист, що виражається у безпідставній відмові в перерахунку та недоплаті належних сум пенсій зазначеним особам.</p>
<p>Євгена Добряка та Сергія Пашинського до Прем'єр-міністра щодо внесення змін до Закону України "Про Державний бюджет України на 2011 рік" про субвенцію спеціального фонду державного бюджету на ремонт вулиць комунальної власності міста Малина Житомирської області.</p>
<p>Євгена Добряка та Сергія Пашинського до Прем'єр-міністра щодо внесення змін до Закону України "Про Державний бюджет України на 2011 рік" про субвенцію спеціального фонду державного бюджету на ремонт вулиць комунальної власності міста Радомишль Житомирської області.</p>
<p>Миколи Петрука та Євгена Добряка до Прем'єр-міністра щодо внесення змін до Закону України "Про Державний бюджет України на 2011 рік" про субвенцію з державного бюджету на придбання діагностичної та реанімаційної апаратури для установи соціальної сфери комунальної власності пологового відділення Малинського територіально-медичного об'єднання Житомирської області.</p>
<p>Миколи Петрука та Євгена Добряка до Прем'єр-міністра щодо внесення змін до Закону України "Про Державний бюджет України на 2011 рік" про субвенцію з державного бюджету на капітальний ремонт об'єкта інфраструктури комунальної власності пологового відділення Малинського територіально-медичного об'єднання Житомирської області та придбання обладнання.</p>
<p>Дмитра Шлемка до міністра внутрішніх справ щодо незаконних вимог співробітників податкової міліції та створення умов для дачі хабара у Ленінському районі міста Донецька.</p>
<p>Том перший закінчений. Том другий.</p>
<p>Валерія Писаренка до міністра охорони здоров'я, міністра екології та природних ресурсів щодо перевірки фактів отруєння відходами виробництва Комплексу Агромарс (торгівельна марка "Гаврилівські курчата") прилеглих земель, води і повітря, а також порушення ними встановлених санітарно-гігієничних норм.</p>
<p>Володимира Ар`єва до міністра аграрної політики та продовольства стосовно незадоволення відповіддю міністерства на депутатське звернення щодо надання інформації про компанію-постачальника гречаної крупи із Китайської Народної Республіки в Україну та критерії, за якими зазначена компанія визначалась, а також закупівельну ціну продукту.</p>
<p>Григорія Омельченка до міністра внутрішніх справ&nbsp; про притягнення до відповідальності співробітників органів внутрішніх справ, причетних до тиску на журналістів спеціалізованого видавництва "Фіто", та інших протиправних дій, а також забезпечення фізичної недоторканості журналістів та співробітників видавництва у зв'язку із заявами про погрози їх життю та здоров'ю.</p>
<p>Євгена Мармазова до міністра екології та природних ресурсів щодо дестабілізації роботи Відкритого акціонерного товариства "АрселорМіттал Кривий Ріг" внаслідок прибуття на підприємство одночасно тридцяти семи екологічних інспекторів, що становить сорок дев'ять відсотків чисельності всього центрального апарату Державної екологічної інспекції.</p>
<p>Євгена Царькова до міністра внутрішніх справ, Генерального прокурора щодо грубого порушення чинного законодавства України відносно неповнолітніх та можливої трагедії в місцях масового зібрання молоді.</p>
<p>Ігора Савченка до міністра внутрішніх справ, Генерального прокурора щодо перевірки фактів порушень законодавства України при забудові Труханівського острова у місті Києві.</p>
<p>Катерини Ващук до міністра фінансів, міністра аграрної політики та продовольства, голови Державної податкової служби про прискорення виплати підприємствам агропромислового комплексу Волинської області компенсації відсоткової ставки за залученими у 2010 році кредитами в сумі 4,1 мільйона гривень.</p>
<p>Я також приєднуюся, Катерина Тимофіївна.</p>
<p>Миколи Шершуна до Міністра аграрної політики та продовольства, Голови Державного агентства резерву України щодо невдоволення відповіддю Міністерства аграрної політики на депутатський запит стосовно необхідності підтримки розвитку Державного підприємства "Радивилівський комбінат хлібопродуктів" Рівненської області.</p>
<p>Оксани Білозір до Міністра юстиції, Генерального прокурора про вжиття заходів щодо захисту прав власності Кредитної спілки "Україна".</p>
<p>Олександра Кеменяша до Міністра закордонних справ, Генерального прокурора щодо необхідності термінового вжиття заходів із надання допомоги у поверненні на батьківщину ошуканим громадянам України, які працюють на будівельних роботах у місті Багдад в Іраці.</p>
<p>Олександра Чорноволенка до Голови Апеляційного суду щодо виплати пенсій, забезпечення прав громадян України на справедливе перерахування пенсій та забезпечення доступу громадян України до інформації стосовно розгляду судових справ, які їх стосуються.</p>
<p>&nbsp;Олександра Шепелева до Міністра охорони здоров'я щодо термінового вжиття заходів для недопущення повторення випадків масового харчового отруєння дітей внаслідок споживання продукції дитячих молочних кухонь.</p>
<p>Олексія Плотнікова до Міністерства охорони здоров'я і Міністерства соціальної політики, Пенсійного фонду стосовно необхідності розгляду та вжиття заходів реагування за зверненням колишнього медичного працівника Валентини Александрової, яка тривалий час пропрацювала у протитуберкульозних установах Києва, щодо врегулювання питання&nbsp; зарахування медичного стажу та перевірки правових підстав для виправлень записів у трудовій книжці під час її звільнення у зв'язку з виходом на пенсію по вислузі років у лютому поточного року.</p>
<p>Сергія Власенка до Міністра фінансів щодо недопущення порушень законодавства про статус народного депутата посадовими особами Міністерства фінансів в частині ненадання відповіді на депутатський запит та стосовно надання повного тексту результатів розгляду фактів використання бюджетних коштів, що здійснювався юридичними компаніями "Траут Кечеріс Пі еЛ еЛ Сі" та "Ейкен Гамп Страусс Хауер енд Фелд еЛ еЛ Пі", "Кролл", частина якого є закритою.</p>
<p>Миколи Томенка та Юрія Гнаткевича до Голови Державного агентства рибного&nbsp;господарства щодо зухвалого порушення правил вилову риби у період нересту на деяких водоймах міста Києва.</p>
<p>Павла Моачана та Івана Зайця до голови Служби безпеки щодо розслідування справи по факту викрадення на території України громадянина Палестинської автономії Дірара Абусісі та нелегального перетину державного кордону України.</p>
<p>Володимира Даниленка до директора Державного центру зайнятості, керівника виконавчої дирекції Фонду загальнообов'язкового державного соціального страхування України на випадок безробіття&nbsp; стосовно порушення прав і законних інтересів громадянина Володимира Сікорського шляхом ненадання йому клопотання про достроковий вихід на пенсію та неналежного розгляду депутатського звернення, направленого на вирішення зазначеної ситуації.</p>
<p>Валерія Писаренка до Генерального прокурора, голови Державної податкової служби щодо вчинення керівництвом Комплексу Агромарс (торгівельна марка "Гаврилівські курчата") протиправних дій, що полягають у порушенні трудових прав громадян та ухиленні від сплати податків.</p>
<p>&nbsp;Арсенія Яценюка до Генерального прокурора щодо здійснення перевірки дотримання законів і норм Конституції України та вжиття заходів Генеральним прокурором з метою уникнення випадків порушення соціальних прав працівників бюджетної сфери та припинення зловживання службовим становищем керівниками державних установ Житомирської області.</p>
<p>Ореста Муца до Генерального прокурора, голови Державної податкової служби, голови Служби безпеки, голови Тернопільської обласної державної адміністрації щодо діяльності голови спостережної ради Товариства з обмеженою відповідальністю "Бучачагрохлібпром" Петра Гадза, яка несе загрозу продовольчій безпеці Тернопільської області, спрямована на руйнування аграрної галузі, містить зловживання зерном Аграрного фонду та порушення земельного законодавства.</p>
<p>Валентина Матвєєва до Генерального прокурора щодо неналежного реагування органів місцевої влади на звернення мешканки міста Переяслав-Хмельницький Київської області Оксани Шевченко.</p>
<p>Валерія Баранова до Генерального прокурора щодо зволікання з прийняттям рішень про притягнення до кримінальної відповідальності колишніх посадових осіб Бердянської міської ради.</p>
<p>Віктора Матчука до Генерального прокурора про порушення заступником Генерального прокурора України Віктором Занфіровим вимог статті 97 Кримінально-процесуального кодексу&nbsp; щодо обов'язку прокурора по заяві або повідомленню про злочин прийняти одне з передбачених цією статтею рішень.</p>
<p>Віктора Тарана до Генерального прокурора щодо реагування на захоплення приміщень сільської амбулаторії села Старуня Богородчанського району Івано-Франківської області.</p>
<p>Володимир Лещенка до Генерального прокурора щодо фактів зловживань, викладених на сторінках газети "За Чернігів", стосовно головного державного санітарного лікаря Чернігівської області Миколи Донця.</p>
<p>Володимир Лещенка до Генерального прокурора з приводу незаконного привласнення керівництвом Товариства з обмеженою відповідальністю "Праця Стольне" Менського району Чернігівської області майнових паїв членів колишнього колективного сільськогосппідприємства "Праця".</p>
<p>Григорія Омельченка до Генерального прокурора про порушення кримінальної справи та притягнення до кримінальної відповідальності Голови Верховної Ради та колишнього Голови Служби безпеки Деркача як співучасників злочину, вчиненого проти журналіста Георгія Гонгадзе, що призвело до його вбивства при обтяжуючих обставинах.</p>
<p>Зіновія Шкутяка до Генерального прокурора України стосовно незавершення коштів вкладникам кредитною спілкою "Всеукраїнське народне кредитне товариство".</p>
<p>Миколи Катеринчука до Генерального прокурора щодо перевірки законності передачі радіочастот, на яких вела мовлення радіокомпанія "Мелодія"&nbsp; компанії "Новий обрій".</p>
<p>Миколи Шершуна до Генерального прокура щодо невиконання судових рішень на право власності земельної ділянки громадянки Ляшук у селі Птича Дубенського району Рівненської області.</p>
<p>&nbsp;Олега Надоші до Генерального прокурора стосовно неналежного та необ'єктивного розслідування обставин справи щодо незаконного відчуження нафтобази та корпоративних прав, які належать іноземному інвестору.</p>
<p>Олександра Кеменяша до Генерального прокурора&nbsp; щодо затягування належного реагування з приводу скоєння кримінального злочину боржниками стосовно родини Кохан у Селищі Кольчино Мукачівського району Закарпатської області.</p>
<p>&nbsp;Павла Мовчана до Генерального прокурора щодо антиконституційного рішення Запорізької обласної ради про використання російської мови у роботі органів місцевого самоврядування.</p>
<p>Романа Забзалюка до Генерального прокурора стосовно надання недостовірної інформації посадовими особами Міністерства внутрішніх справ та Управління МВС України в Миколаївській області на депутатське звернення щодо порушення Закону України "Про заборону грального бізнесу в Україні" в місті Миколаєві.</p>
<p>Сергія Гордієнка до Генерального прокурора, голови Полтавської обласної державної адміністрації&nbsp;про захист земельних і майнових прав жителів сіл Березівка і Корніївка Гребінківського району Полтавської області.</p>
<p>групи народних депутатів (Полохала, Донія та інших. Всього 4 депутатів) до Генерального прокурора України про порушення Міністерством освіти&nbsp; і науки, молоді та спорту України чинного законодавства щодо забезпечення безкоштовною освітою у загальноосвітніх навчальних закладах та примусову закупівлю посібників для проведення підсумкових контрольних робіт у 5-8 класах загальноосвітніх навчальних закладів у 2010-2011 навчальному році.</p>
<p>Валерія Баранова до голови Запорізької обласної державної адміністрації щодо недоцільності передачі цілісного майнового комплексу Державного комунального підприємства "Бердянський міськводоканал" у власність територіальної громади Запорізької області.</p>
<p>Зіновія Шкутяка до голови Донецької обласної державної адміністрації, прокурора Донецької області про тиск на викладачів Макіївського металургійного технікуму з боку адміністрації.</p>
<p>Ігоря Алексєєва до Голови Хмельницької обласної державної адміністрації щодо надання оцінки сумнівним рішенням Хмельницької районної ради, що призвело до позбавлення права на безкоштовний проїзд пільговій категорії громадян, а також проведення перевірки на дотримання законності прийняття згаданого рішення та розгляду питання про сприяння у поверненні права на безкоштовний проїзд у місті Хмельницькому та Хмельницькому районі пенсіонерам, ветеранам, інвалідам праці та дітям війни.</p>
<p>групи народних депутатів (Григорович, Шкутяка та інших. Всього 6 депутатів) до голови Київської міської державної адміністрації щодо безпідставного блокування міською владою міста Києва Майдану Незалежності.</p>
<p>&nbsp;Олександра Шепелева до голови Київської міської державної адміністрації щодо вирішення проблеми переповнення дитячих дошкільних закладів міста Києва.</p>
<p>Володимира Пилипенка до прокурора Львівської області щодо перевірки фактів порушення прав ветеранів праці, ветеранів війни, інвалідів та пенсіонерів посадовими особами Залізничної районної адміністрації міста Львова.</p>
<p>Юрія Одарченка до Херсонського міського голови щодо надання інформації про статус земельної ділянки, на якій розташована Херсонська шахово-шашкова школа.</p>
<p>Юрія Одарченка до Херсонського міського голови щодо причин ігнорування юристами Херсонської міської ради судових рішень.</p>
<p>Це ті запити, які надійшли на даний момент.</p>
<p>У нас є звернення народного депутата Яворівського з приводу невдоволення відповіддю на депутатський запит. Будь ласка, 3 хвилини, Володимире Олександровичу. Прошу.</p>
<p>&nbsp;</p>
<p>11:37:46</p>
<p>ЯВОРІВСЬКИЙ В.О.</p>
<p>Доброго ранку, Україно! Шановні народні депутати! Шановні наші виборці! Згідно нашого Регламенту я як народний депутат маю право взяти цих 3 хвилини для того, щоби проаналізувати ті відповіді, які я хотів отримати як народний депутат.</p>
<p>Нагадаю, йшлося про те, що я хотів знати цифру … це парламент, ніхто його не позбавляв навіть у версії цієї старої-нової Конституції контрольних функцій. Через те я хотів знати суму, яку потратив уряд на проведення цього так званого аудиту, скільки було потрачено на це грошей. Аудит з приводу діяльності, як би сказав Азаров: моєї попєрєдниці, а не позаднице***.</p>
<p>Через те, я тричі, тричі отримував відповіді, у яких говорилося про все на світі, тільки не називалося конкретної цифри. І нарешті можу привітати себе з маленькою тихою перемогою – вдалося вичавити оцю цифру. Ось вона.&nbsp; І тепер я можу її … До речі, хтось з народних депутатів сьогодні робив цей запит, я думаю, він вже вам буде не цікавий. Але я вам скажу, скільки потрачено? Потрачено 2 мільйони 800 тисяч доларів Сполучених Штатів Америки. Я ще раз повторюю, 2 мільйони 800 тисяч доларів. І що ж наловила ця фірма, в якій працює 8 осіб? І один із них про цю фірму сказав таке: що розслідування було проведене за дорученням нового уряду проти попереднього уряду. Дуже важко стверджувати, що тут йдеться про повноцінне розслідування, а не про полювання на відьом. Тобто була найнята фірма, їй заплатили, до речі, у мене є відповіді про те, що з нею повністю розрахувалися, це не українські пенсіонери, з якими ніхто не розраховується, і не бюджетники. Це ж, знаєте, американська фірма, аж вісім осіб у ній працює, які обстежували це все. І що ж вони накопали? Накопали фактично два звинувачення. Це про те, що Юлія Тимошенко виплатила пенсії пенсіонерам на відміну від того всього, що ми сьогодні маємо. І друге, що вона закупила автомобілі для сільської медицини.&nbsp; Так я хочу сказати, шановний пане Азаров, за 2 мільйони 800 тисяч доларів США можна було купити ще 100 автомобілів. Якби ви це зробили, було б усе нормально. Через те, я вдячний за те, що ми нарешті маємо таку відповідь.</p>
<p>Ще раз наголошую! Уряд, для того, щоб&nbsp; звести порахунки із попереднім урядом, потратив, нікого не питаючи, 2 мільйони 800 тисяч доларів. Ще раз повторюю – 2 мільйони 800 тисяч доларів. (<i>Шум у залі</i>)</p>
<p>&nbsp;</p>
<p>ГОЛОВУЮЧИЙ. Так, шановні колеги, запити оголошені, невдоволення відповіддю оголошено. Хоча вже, як ви чули, відповідь є.</p>
<p>Тепер переходимо до обговорення переліку тих питань, які на сьогодні визначені. Розглядається питання – Звіт Тимчасової слідчої комісії з питань розслідування обставин та причин сучасного стану справ в системі кредитної кооперації.</p>
<p>Дозвольте, я з цього приводу повідомлю наступне. Що у зв'язку з прийняттям Верховною Радою України рішення Постанова Верховної Ради України від 24 грудня 2010 року (№ 2980-5) стосовно результатів роботи Тимчасової слідчої комісії з питань розслідування обставин та причин сучасного стану справ в системі кредитної кооперації (голова – Прасолов, заступник голови – Клименко) (утвореної згідно Постанови Верховної Ради України від 1&nbsp; липня 2010 року (№ 2382-6), а також завершенням терміну діяльності слідчої комісії відповідно до частини шостої статті 88 Регламенту Верховної Ради України, оголошую про припинення повноважень цієї комісії. Підставою для такого оголошення є звернення голови Тимчасової спеціальної комісії Прасолова від 25 березня 2011 року,&nbsp; в якому від повідомляє про те, що комісія виконала свою роботу, і про це вона нас проінформувала в попередньому звіті. Ми продовжили її роботу лише на предмет того, щоб вона направила відповідні, щоб вона направила відповідні документи до тих чи інших органів для реагування. Вона це зробила, тобто в нас є підстави для припинення діяльності цієї комісії.</p>
<p>Будь ласка, хвилина, Аржевітін.</p>
<p>&nbsp;</p>
<p>11:42:42</p>
<p>АРЖЕВІТІН С.М.</p>
<p>Шановні народні депутати, комісія завершила свою роботу, але проблеми для сотні тисяч громадян членів кредитних спілок залишились. І серед них ми маємо застарілу законодавчу базу, яка регулює сьогодні кредитні спілки. Ми маємо неналежний контроль з боку державної комісії регулювання цього сегменту. Рішення Кабінету Міністрів від 2006 року 321-р в життя так і не вступило.</p>
<p>Держава, а це ми з вами, так і не спричинились до того, щоб допомогти вийти із кризової ситуації в системі кредитних спілок. До цього часу не існує фонду гарантування тих українців, які є вкладниками у кредитних спілках України. Між іншим, це слабка конкурентна позиція з депозитами в банківській системі.</p>
<p>Ми так і не змогли відпрацювати механізм доступу кредитних спілок до механізму рефінансування з метою того, щоб покращити їхню ліквідність. Тому ці проблеми та багато інших не повинні бути поза нашою увагою. Дякую.</p>
<p>&nbsp;</p>
<p>ГОЛОВУЮЧИЙ. Гордієнко, фракція КПУ.</p>
<p>&nbsp;</p>
<p>11:43:50</p>
<p>ГОРДІЄНКО С.В.</p>
<p>Сергій Гордієнко, фракція Компартії України, Полтавщина.</p>
<p>Тимчасова слідча комісія завершила свою роботу і ми якби припиняємо її роботу сьогодні. Діяла вона, але як і будь-яка тимчасова слідча комісія, яка утворювалась, Верховної Ради, результати її закінчилися нічим, бо багато тисяч тих кредиторів, спілок, які пішли у добробут Полтавщини, "Лубно", "Акорд" і десятки, десятки інших залишилися без грошей. І наші численні звернення на адресу правоохоронних органів і уряду ні до чого не приводять.&nbsp;</p>
<p>Колега Аржевітін абсолютно вірно окреслив коло питань, які необхідно вирішувати негайно як виконавчій, так і законодавчій гілці влади. А людям нашим, на превеликий жаль, сподіватися на підтримку держави у нинішній ситуації не приходиться. І не потрібно піддаватися таким, хто буде…</p>
<p>&nbsp;</p>
<p>ГОЛОВУЮЧИЙ. Зарубінський Олег.</p>
<p>&nbsp;</p>
<p>11:45:02</p>
<p>ЗАРУБІНСЬКИЙ О.О.</p>
<p>Дякую, Адаме Івановичу. Олег Зарубінський, фракція Народної Партії. Ви знаєте, от я з останньою фразою не можу погодитися, що держава має усунутися від вирішення цієї проблеми. Бо Державна комісія з регулювання ринків фінансових послуг України є інституцією державною. А основними завданнями та функціями Держфінпослуг є, цитую: «Захист прав споживачів фінансових послуг шляхом застосування заходів впливу з метою запобігання порушенням законодавства на ринках фінансових послуг та їх припинення». Треба розслідувати, яким чином формувалися стосунки між липовими або нечесними кредитними спілками і державною інституцією, яка за це відповідає.</p>
<p>Друге. Основними завданнями Департаменту, знову ж таки, мова йде Держфінпослуг є, читую: «Аналіз звітності кредитних спілок, розробка рекомендацій щодо покращення їх фінансового стану, впровадження програм фінансового оздоровлення кредитних спілок». Є абсолютно ті інституції, які повинні нести відповідальність…</p>
<p>&nbsp;</p>
<p>ГОЛОВУЮЧИЙ. Так, шановні колеги! Сас, ну, вибачте, я допустив, я допустив помилку. Я просто-напросто оголосив про припинення діяльності комісії. У нас є, як завжди, бажання поговорити. Сас, будь ласка.</p>
<p>&nbsp;</p>
<p>11:46:16</p>
<p>САС С.В.</p>
<p>Дякую. Адаме Івановичу! Ну, звичайно, питання надзвичайно важливе. Я хотів би, користуючись нагодою, нагадати, що є Конституція, 89 стаття. Відповідно до якої, організація і порядок діяльності тимчасових слідчих комісій визначається законом. До цього часу закон про тимчасові слідчі і спеціальну комісію не прийнятий. Вірніше, він був прийнятий вже не один раз. Проте, з огляду на те, що був підписаний не тим головою Верховної Ради, ніби так вважає Конституційний Суд, був визнаний неконституційним.&nbsp;&nbsp; І сьогодні права людей&nbsp; незахищені у контексті проведення&nbsp; контролю парламентського.</p>
<p>&nbsp;Тому треба&nbsp; найближчим часом&nbsp; з огляду на те, що закон є у Верховній Раді, необхідно прийняти. Тому що ні ця комісія,&nbsp; яка закривається і припиняє роботу,&nbsp; ні яка інша не&nbsp; буде виконувати у повному об'ємі свої функції, тому що вони не визначені законом, процедура діяльності не визначена.&nbsp;</p>
<p>Тому, Адаме Івановичу, прошу внести на розгляд найближчим часом&nbsp; Закон про тимчасові слідчі комісії. Дякую.</p>
<p>&nbsp;</p>
<p>ГОЛОВУЮЧИЙ. Дякую. Внесемо і знаєте, що буде з ним.</p>
<p>Розгляд питання завершено. Дві фракції "БЮТ – "Батьківщина" і "Наша Україна – Народна самооборона"&nbsp;просять оголосити перерву і провести зустріч керівників фракцій. Тому я запрошую&nbsp; керівників фракцій на цю зустріч до мене у кабінет.</p>
<p>Оголошується перерва&nbsp; до 12 години 20 хвилин.&nbsp;</p>
<p align=center>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні колеги! Вибачайте за дев`ять хвилин затримки, але ми ніяк не можемо здолати цю негативну тенденцію, що оголошуємо на 30 хвилин, а завжди перебираємо. Але питання надзвичайно було цікаве, і я повинен сказати і подякувати всім учасникам цієї зустрічі за конструктивізм у тому розумінні, що кожен говорив із знанням справи і намагався знайти вихід із ситуації, яку ми зараз будемо розглядати.</p>
<p>Але перед тим я… будь ласка, від фракцій, які брали перерву, слово має… Хто буде виступати від… Ні, ні. Аржевітін… банки тут не… Поки що банки не залучені.</p>
<p>Іван Григорович! Микола Володимирович! Іван Григорович, хто? Яворівський? Да, будь ласка, Володимир Олександрович Яворівський. Дайте йому можливість виступити.&nbsp;</p>
<p>&nbsp;</p>
<p>12:30:44</p>
<p>ЯВОРІВСЬКИЙ В.О.</p>
<p>Шановні наші виборці! Я уповноважений від „Блоку Юлії Тимошенко” зробити дві заяви. Дуже коротко.</p>
<p>Перша. Вже стало абсолютно очевидно не тільки нам тут в Україні, а й&nbsp; світовому співтовариству, що демократія в Україні згортається набагато швидше, ніж килими після інавгурації Януковича.</p>
<p>Вже сьогодні абсолютно зрозуміло які ми маємо колосальні проблеми із свободою слова, а найбільше –&nbsp; це те, що фактично на очах сьогодні українського заляканого, застрашеного суспільства відбувається жорстока розправа над опозицією.</p>
<p>Я хочу, щоб наші виборці нас зрозуміли,&nbsp; зараз буде поставлено, і вони звичайно проголосують на голосування закон. Такого&nbsp; ще я з 90-го року тут парламентарій і можу сказати: такого ще в історії парламентаризму не було, щоби закон приймався проти однієї-єдиної особи. В даному випадку проти Юлії Тимошенко.&nbsp; Вони хочуть її швидесенько дуже довести до суду – які у нас суди ви знаєте – навішати їй якусь там судимість і для того, щоб не допустити її до наступних парламентських чи президентських виборів. Зараз вони цей злочин зроблять.</p>
<p>Друге.&nbsp; Колосальний приклад при тому, що влада не культурна, антикультурна, хамська влада вважає культуру своїм найголовнішим ворогом. Через те сьогодні йде буквально погром Спілки письменників, яка увінчана імена Максима Рильського, Тичини, Сосюри, Гончара, Загребельного. Можна називати безліч талановитих, геніальних&nbsp; письменників.</p>
<p>Оскільки ми сьогодні в опозиції – Спілька письменників, а там місце митця завжди, а не підлизуватися під владу. Через те, сьогодні заводяться Гуманенком Ігорем,&nbsp; це слідчий в особливо важливих справах, проти Спілки письменників… Що? Один орендар зайшов на територію іншого орендаря на два метри – заводиться кримінальна справа, терзають людей, допитують, вилучають документи, все розсипалося. Тому ж самому Гуманенкові не сподобався підпис одного з керівників Спілки письменників на документі – заводиться кримінальна справа, смішна, безнадійна, але пів року терзають всіх керівників, в тому числі Василя Шкляра, який відмовився від Шевченківської премії, що був звільнений Табачник з посади, скажімо, той же ж самий Анатолій Крим, п'єси якого&nbsp; йдуть сьогодні по всьому світу, який написав роман "Труба" про наших газових наркоманів, це той же самий Віктор Баранов, це письменник європейського рівня – Михайло Слабошпицький, викликають на допити і це розсипалося. Сьогодні Спілка письменників прийняла ухвала, вона не може утримувати поліклініку, створили спільне підприємство – все законно абсолютно. Тепер допитують 65… <i>(Шум у залі) </i>&nbsp;…допитують 65 членів ради, викликають відомих письменників, одривають їх від роботи.</p>
<p>Через те "Блок&nbsp; Юлії Тимошенко" заявляє, він буде захищати спілку письменників до останнього, тому що якщо не захистимо письменників, далі – народ. Ти хочеш цього, народе?</p>
<p>&nbsp;</p>
<p>ГОЛОВУЮЧИЙ. Така доля письменників.</p>
<p>Так, шановні колеги, ми послухали виступ. Ну,&nbsp; практично, представник БЮТ, який виступав, не дав&nbsp; відповіді на запитання: чому ми збиралися? Тому я це зроблю, я це скажу. На пропозицію двох фракцій ми зіб… вони запропонували провести зустріч з приводу законопроекту, який ми зараз маємо розглядати за номером 8006.</p>
<p>Я не буду&nbsp; деталі, ми зараз будемо його обговорювати, і тому будуть зрозумілі деталі розмови. Єдине, що тут Володимир Олександрович казав, що законопроект проти однієї особи, щоб швидше до суду. Ну, якщо це відповідає дійсності, то в мене зворотне запитання: майже кожного дня ця особа, виступаючи, каже: "Я хочу швидше подивитися в очі суду, я дуже хочу, щоб був пришвидшений розгляд справи, щоб я потрапила до суду". <i>(Оплески)</i> Тому мені не зрозуміло, чи фракція не слухається і вийшла вже з підпорядкування лідера партії, чи в лідера партії змінилася думка? Але це – ваша справа.</p>
<p>Значить, з приводу розмови на … ще раз повторюю, розмови спокійної, виваженої і продуктивної, на Погоджувальній раді, де були представники кожної із п'яти партій і групи, більшість, а саме чотири проти двох, висловилися за те, щоб розглядати той законопроект, який сьогодні стоїть у порядку денному.</p>
<p>Те, що потрібно до цього&nbsp; законопроекту певні нюанси, ми домовилися, що негайно вносяться зміни до інших статей Кримінально-процесуального кодексу, і ми його розглядаємо на наступному пленарному тижні. Але це – що стосується інших статей. Те, що стосується сьогодні 8006, законопроекту, ще раз повторюю, рішенням Погоджувальної ради ми його будемо розглядати.&nbsp;</p>
<p>По хвилині? Ну, давайте по хвилині керівникам, хто хоче. Іван Григорович, будь ласка.</p>
<p>&nbsp;</p>
<p>12:36:22</p>
<p>КИРИЛЕНКО І.Г.</p>
<p>Шановні колеги, те, що колеги із фракції Партія регіонів біля трибуни, свідчить про те, що закон має надзвичайну – надзвичайну! – політичну вагу. Тому деполітизація цього закону виключена. Виключно політичний закон.</p>
<p>Адам Іванович, скажіть ще одне: юристи, які були присутні на Погоджувальній раді, чітко сказали, цей закон, в принципі, не може діяти по тим термінам, які там записані. На що ми даємо відповідь? Посадити одну цю людину, і потім цей закон скасувати і в нормальне правове річище написати новий закон. Але після того, як посадять цю людину.</p>
<p>Тому ми категорично протестуємо проти цього. Це свавілля. Це атака на політичного лідера, це атака на лідера опозиції Юлію Тимошенко. Ми категорично засуджуємо таку практику антидемократії, антилюдського відношення взагалі, антигуманного відношення. Це засудить європейське співтовариство, це засудить світове співтовариство, це засудить політику не тільки України. Що ви робите?</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, від фракції "Наша Україна"… Хто у вас старший? Князевич кому? Мойсик, будь ласка.</p>
<p>&nbsp;</p>
<p>12:37:36</p>
<p>МОЙСИК В.Р.</p>
<p>Володимир Мойсик, партія "За Україну!".</p>
<p>Шановні колеги, а насамперед, шановні радіослухачі! Йде мова ось про який закон. Сьогодні у Кримінально-процесуальному кодексі України в статті 218 записано, що коли слідство у справі закінчено, захисник і обвинувачений мають право ознайомитися з матеріалами справами. І в цій статті написано: вони не можуть бути обмежені в часі для ознайомлення з матеріалами справи. Це було і в далекі радянські часи, і за часів незалежної України.</p>
<p>Що сьогодні пропонує влада і коаліція? Встановлюють строк через суд. Якщо обвинувачений або захисник не ознайомилися з матеріалами справи, справа передається до суду для розгляду. То попри ті моменти, які ми обговорили на Погоджувальній раді, Адаме Івановичу,&nbsp; ми вважаємо, що цей закон, якщо і має, як кажуть колеги, спрямованість проти однієї людини, але він буде діяти у цілому суспільстві. Тому у всілякому разі його не можна ухвалювати. Це є антинародний і антиконституційний закон. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Так, інші фракції.</p>
<p>Колесніченко, Партія регіонів, будь ласка.</p>
<p>&nbsp;</p>
<p>12:38:50</p>
<p>КОЛЕСНІЧЕНКО В.В.</p>
<p>Уважаемые коллеги! Уважаемые радиослушатели! Абсурд этого обсуждения просто вызывает смех. Мы пытаемся сегодня привести в соответствие с нормами международного права наше правосудие. Это первое.</p>
<p>Второе. Публично, постоянно и системно преступники, отказываясь от ознакомления с материалами дела, блокируют передачу дела в суд. В данном деле, в данном проекте закона вообще нет никаких фамилий. Мы пытаемся, как это было обещано, ускорить правосудие.</p>
<p>Следовательно, коль вы не хотите того, чтобы мы изменяли законопроект, вы таким образом показываете, что вы готовите процессуальные диверсии и&nbsp; вы хотите, что преступники гуляли на свободе, а это противоречит интересам нашего населения. Мы за то, чтобы суд был справедливым в соответствии с законом. И если это&nbsp; изменение будет противоречить Конституции либо Декларации по правам человека, то,&nbsp; конечно же, все это будет отменено.&nbsp; Однако, все делается в соответствии с&nbsp; международными стандартами. Благодарю за внимание.</p>
<p>&nbsp;</p>
<p>ГОЛОВУЮЧИЙ. Виступав член Комітету з питань судоустрою, так що дослуховуйтесь. Каплієнко, будь ласка.</p>
<p>&nbsp;</p>
<p>12:40:05</p>
<p>КАПЛІЄНКО В.В.</p>
<p>Шановні колеги, я хотів би, щоб ми повернулися до технічної складової цього законопроекту. Ось тільки що&nbsp; на Погоджувальній раді чомусь ми робимо спробу відшукати тут політичну складову. І я ще раз звертаюся до всього залу. Ніякого відношення цей законопроект від мене як&nbsp; суб’єкта законодавчої ініціативи немає до Юлії Володимирівни Тимошенко.&nbsp; Звертаюсь до вас, а якщо&nbsp; на сьогоднішній день є певні спекуляції по цьому питанню, то, будь ласка, припиніть їх.</p>
<p>Нагадаю вам, шановні колеги, про&nbsp; що ми домовилися? Що всі правки додаткові, які треба внести в цей законопроект після розгляду його сьогодні в другому читанні, я особисто внесу за номером 8006-1, який вносить 24 правки до КПК України. І у вівторок ми по цим правкам проголосуємо.</p>
<p>Я думаю, що зал в цьому випадку буде підтримувати повністю. Домовленості є. Щиро дякую.</p>
<p>&nbsp;</p>
<p>ГОЛОВУЮЧИЙ. Цибенко, будь ласка.</p>
<p>&nbsp;</p>
<p>12:41:05</p>
<p>ЦИБЕНКО П.С.</p>
<p>Дякую. Фракція комуністів, Петро Цибенко.&nbsp; Фракція виступає&nbsp; за розгляд законопроекту, який позначений сьогодні в порядку&nbsp; денному нашому. А те, що сьогодні відбувається, шановні колеги, давайте усвідомимо одну річ. Ми запроваджуємо&nbsp; ще один елемент цензури, тобто на відповідність будь-яку законодавчому акту одній особі&nbsp; Тепер всі послідуючі законопроекти, які будуть з’являтись у правовій площині, їм треба буде провести&nbsp;&nbsp; експертизу, чи відповідає інтересам от тієї людини, про яку&nbsp; сьогодні печуться, чи не відповідає.</p>
<p>Шановні, навіть, якщо&nbsp; ті пропозиції, які внесені до другого читання, слушні, а я не виключаю, що вони слушні, вони не стосуються 218 статті, а відтак вони наштовхуються на 116 статтю Конституції і не можуть бути сьогодні розглянуті.</p>
<p>Тому я пропоную розглядати законопроект,&nbsp; як це і передбачено порядком денним нашого сьогоднішнього засідання. Дякую.</p>
<p>&nbsp;</p>
<p>ГОЛОВУЮЧИЙ. Так. Обмін думками відбувся.</p>
<p>Розглядається питання - проект Закону про внесення змін до Кримінально-процесуального кодексу України (щодо ознайомлення обвинуваченого і захисника із матеріалами кримінальної справи) (друге читання) (реєстраційний номер 8006). Доповідач – Віктор Дмитрович Швець, голова Комітет хзаконодавічогозабезпеч6ння правоохоронної діяльності.</p>
<p>Друге читання – є друге.</p>
<p>&nbsp;</p>
<p>12:42:29</p>
<p>ШВЕЦЬ В.Д.</p>
<p>Шановний Адам Іванович, шановні народні депутати, я є членом фракції Блоку "БЮТ - "Батьківщина" і відповідно до рішення нашої фракції я не можу доповідати цей законопроект, який суттєво, істотно звужує конституційні права лідера нашої партії Юлії Володимирівни Тимошенко на захист. Це законопроект, який направлений проти демократії в України. У зв'язку з цим я відмовляюся доповідати цей законопроект.</p>
<p>&nbsp;</p>
<p>ГОЛОС ІЗ ЗАЛУ. На голосування. <i>(Оплески)</i></p>
<p>&nbsp;</p>
<p>ГОЛОВУЮЧИЙ. Шановні колеги, з одного боку, політично правий Віктор Дмитрович, з другого боку, як юрист і як голова комітету він неправий. Але, оскільки ми не прийняли закону про те, що державні службовці чи народні депутати є позапартійними – це його справа. Значить, будемо розглядати.</p>
<p>Єдине що, шановні колеги, ми будемо розглядати, ми будемо розглядати лише ті поправки, які стосуються того, що ми прийняли у першому читанні. А в першому читанні, я нагадую, ми прийняли зміни до 218 статті. Тут порушення 116 статті Регламенту, комітет вніс зміни ще до 12 статей. Цих змін ми розглядати не будемо. Ми підемо таким чином, про що і говорив Каплієнко як один з співавторів цього законопроекту, що домовилися, дійсно, буде винесений окремий законопроект і пройде він перше і друге читання. Не виключено, що він буде прийнятий. Тому я ще раз наголошую, одержать слово тільки ті, хто вносив поправки до 218 статті.</p>
<p>Поправка номер 1. Мойсик, будь ласка. Опустіть руки. Всі одержите слово.</p>
<p>&nbsp;</p>
<p>12:44:50</p>
<p>МОЙСИК В.Р.</p>
<p>Шановний …</p>
<p>&nbsp;</p>
<p>ГОЛОВУЮЧИЙ. Це його право. Одна хвилина, будь ласка.</p>
<p>&nbsp;</p>
<p>МОЙСИК В.Р. … яка вам різниця? Хочете замість мене? Ідіть.</p>
<p>Шановний Адаме Івановичу! Володимир Мойсик, партія "За Україну!"</p>
<p>Раз немає доповіді від комітету, я в двох словах хочу розповісти про цей закон. Значить, я коротко сказав, іде мова про істотне обмеження на досудовому слідстві прав захисника і обвинуваченого.</p>
<p>Наступне. Я звертав увагу на Погоджувальній раді на дії коаліції у юридичних питаннях. Шановні колеги, член коаліції партія комуністів рекомендує повернути смертну кару. Вчора коаліція проголосувала закон, за яким усуваються від участі в судочинстві народні засідателі. Президент ветував закон про амністію, Президент ветував закон по статті 155, де пом'якшувалися чи посилювалися вимоги до того, кого можна взяти під варту.</p>
<p>Сьогодні ми пропонуємо обмежити права обвинувачених і захисників. Моя поправка зводилася до того, щоби фактично скасувати наше з вами голосування за закон у першому читанні, дати його для доопрацювання авторові, на що він погоджується …</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МОЙСИК В.Р. …авторові, юридичному управлінню і наступного вівторка, четверга ми могли б ухвалити справді потрібний закон, але не в такому вигляді.</p>
<p>В зв'язку з тим, що діє коаліція на свій розсуд, я так само відмовляюся брати участь у наступних обговореннях поправок. Дякую.</p>
<p>&nbsp;</p>
<p>ГОЛОВУЮЧИЙ. Так, значить поправка номер1 не голосується. Тому що автор її не наполягає.</p>
<p>Поправка номер 8 врахована.</p>
<p>Будь ласка, Прокопчук.</p>
<p>&nbsp;</p>
<p>12:46:48</p>
<p>ПРОКОПЧУК Ю.В.</p>
<p>Юрій Прокопчук, «БЮТ – «Батьківщина». Шановний Адаме Івановичу! Я звертаю в тому числі і вашу увагу на те, що одного разу в сесійній залі я як доповідач не був взагалі допущений до трибуни, тому що там хоча було доручення, але не було повідомлення. Це знову ж є грубим порушенням і регламенту, і Конституції, - коли ми розглядаємо цей законопроект без доповідача. Це перше.</p>
<p>Друге. Для того, щоб цей закон діяв, тут уже звертали увагу, але я називаю чітку цифру. До 15 законодавчих актів нормативно-правових потрібно внести зміни. І коли цього немає, це ще раз підтверджує, що це винятково політичне замовлення для того, щоб обмежити конституційні права саме однієї особи. І це не стосується всіх. А далі станеться, ще буде замовлення на іншу особу. Можливо, в сусідів.</p>
<p>&nbsp;</p>
<p>ГОЛОВУЮЧИЙ. Так, шановні колеги! Я 11 поправку, яка врахована комітетом, ставлю на підтвердження. Прошу визначатись. Вибачте, зніміть. Не 11-та. 8 поправка. По 8 поправці я ставлю на голосування на предмет підтвердження. Прошу визначатись.</p>
<p>&nbsp;</p>
<p>12:48:32</p>
<p>За-11</p>
<p>Так, поправка 9, Яворівський, наполягаєте? Ні, вона відхилена.</p>
<p>10 поправка Круця врахована. Я ставлю на предмет підтвердження. Прошу визначатись.</p>
<p>&nbsp;</p>
<p>12:49:01</p>
<p>За-1</p>
<p>Так, 11 поправка Власенка врахована редакційно. Будь ласка, Власенко.</p>
<p>&nbsp;</p>
<p>12:49:09</p>
<p>ВЛАСЕНКО С.В.</p>
<p>Дякую, Адам Іванович.</p>
<p>Вона не врахована редакційно, оскільки мова в моїй поправці йде про концептуальну річ, що строки ознайомлення зі справою – це питання обвинувачуваної особи, а не слідчого. Бо у нас сьогодні слідчий визначає, що таке доцільний строк ознайомлення, що таке розумний строк ознайомлення, що обвинувачений повинен кожен день ходити в прокуратуру там чи в слідчі органи з дев'ятої до шостої вечора, не маючи можливості займатися ні своєю діяльністю основною, нічим більше. Тому моя поправка якраз і говорить про те, що це право обвинуваченого визначати, в які строки йому знайомитися із матеріалами справи.</p>
<p>Тому не врахована ця поправка, я прошу поставити її на голосування для того, щоб у нас були хоча би мінімально забезпечені права обвинуваченого під час ознайомлення з матеріалами справи. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>11 поправка ставиться на голосування. Прошу визначатись.</p>
<p>&nbsp;</p>
<p>12:50:19</p>
<p>За-4</p>
<p>Не підтримано.</p>
<p>Одарченко – 12-та. Відхилена. Будь ласка.</p>
<p>&nbsp;</p>
<p>12:50:24</p>
<p>ОДАРЧЕНКО Ю.В.</p>
<p>Шановні колеги, от ми всі знаємо, що сьогодні будується система правосуддя, як б мусила зберегти при владі, захистити Віктора Федоровича від будь-якої опозиції. Сьогодні відбувається єдине – він намагається цим законом знищити опозицію, яка зможе, партію "Батьківщина", яка може змінити формат влади в країні. Він розуміє, що "майдани" на кухнях, вони не можуть вплинути на структуру влади в державі, а знищення структурованої опозиції, це те, що йому саме потрібне. І я звертаюся до членів Партії регіонів, вони мусять розуміти, що побудова такої системи правосуддя, вона завтра буде стосуватися їх. Вони сьогодні будують владу фараона, який завтра буде знищувати їх так само як і опозицію.</p>
<p>&nbsp;</p>
<p>ГОЛОВУЮЧИЙ. Так, не наполягає на голосуванні, я зрозумів.</p>
<p>Яворівський – 13-та, і Власенко. Будь ласка, Власенко.</p>
<p>&nbsp;</p>
<p>12:51:31</p>
<p>ВЛАСЕНКО С.В.</p>
<p>Дякую, шановний Адам Іванович! Я просто хочу нагадати, що в залі практично немає достатньої кількості людей для будь-якого голосування або поправок. Всього в залі, як мені підказують колеги,&nbsp;72 особи, які голосують там чи не голосують&nbsp; за всіх, і ми не можемо взагалі розглядати зараз це питання.</p>
<p>Однак, що стосується цієї статті,&nbsp; ви знаєте, під час розгляду&nbsp; одного із питань про продовження строки тримання&nbsp; під вартою Юрія Луценка, коли слідчі звернулися&nbsp; до суду із проханням&nbsp; обмежити строк ознайомлення з матеріалами&nbsp; справи,&nbsp; суддя, ну,&nbsp; мужня людина,&nbsp; сказав, що&nbsp; люди – це ж порушення прав людини, це порушення прав людини будь-які обмеження, у тому числі і судом, строків ознайомлення з матеріалами справи. А зараз нам пропонують це зробити.&nbsp;&nbsp;&nbsp; Саме для того, щоб захистити права людей. Мова не йде зараз про тих, хто там&nbsp; зараз&nbsp; знайомиться із матеріалами справи. Будуть&nbsp; знайомитися всі із матеріалами справи.&nbsp; Тому ми&nbsp; захищаємо права всіх на сьогоднішній день: тих, хто сьогодні є, тих, хто завтра буде.</p>
<p>Тому прошу підтримати&nbsp; і виключити взагалі цю статтю із&nbsp; тексту закону. Дякую.</p>
<p>&nbsp;</p>
<p>ГОЛОВУЮЧИЙ. 13 поправка ставиться на голосування. Прошу визначатись.</p>
<p>&nbsp;</p>
<p>12:52:56</p>
<p>За-4</p>
<p>Це право народних депутатів.</p>
<p>Кириленко, будь ласка.</p>
<p>&nbsp;</p>
<p>12:53:06</p>
<p>КИРИЛЕНКО І.Г.</p>
<p>Шановний Адаме Івановичу! Шановні колеги! Адаме Івановичу, не втрачайте час,&nbsp;&nbsp; не втрачайте сили, – це фарс.&nbsp; Ми&nbsp; прекрасно розуміємо&nbsp; аргументи&nbsp; сторони, яка внесла поправки, і ви відчуваєте вагомість. Іде наступ на права людини широким фронтом. Якщо більшість не голосує, прекрасно всі розуміють, що вона не підтримує ці абсолютно демократичні , абсолютно цивілізовані речі.</p>
<p>Ставте на голосування питання. Ми не будемо більше&nbsp; обговорювати свою поправки, смислу немає. У фарсі ми участі приймати не будемо. 72 депутата, із них 50 вийшло трибуну блокувати і&nbsp; говорять, що не політичне питання. Хто в це повірить? 72 депутата в залі. Приймається рішення по одній людині. Зроблять справу по&nbsp; цій людині, потім скасується цей закон, бо він абсолютно&nbsp; діяти ж не буде. Страхоліття, що буде робитися&nbsp; у правовій системі, вже&nbsp; сказали юристи і одні, і другі, і треті. Що ми робимо? Та зупиніться, схаменіться,&nbsp; завтра вас це буде стосуватися.&nbsp;</p>
<p>&nbsp;</p>
<p>ГОЛОВУЮЧИЙ. Наскільки я бачу, трибуни ніхто не блокує. Це перше.</p>
<p>Друге. У сесійній&nbsp; залі набагато більше, ніж 72 народних депутата.</p>
<p>Будь ласка, Єфремов.</p>
<p>&nbsp;</p>
<p>12:54:15</p>
<p>ЄФРЕМОВ О.С.</p>
<p>Вы знаете, я и на Погоджувальной раде, и сейчас слышу один и тот же аргумент, что тот документ, который мы принимаем, он не будет работать. Но если он не будет работать, вокруг чего мы тогда делаем проблему? Я думаю, что, Адам Иванович, законопроект отработан, согласно Регламента. Мы не пытаемся ни вокруг какой фамилии здесь сделать какое-то реноме, это лишь коллеги, которые считают, что это так происходит. Мы пытаемся упорядочить законодательство и дальше нам необходимо подумать еще над следующим, у нас огромное количество людей сидит в СИЗО годами, когда следствие не может быть закончено. Поэтому я просил бы специалистов, которые занимаются в этом вопросе юриспруденцией, давайте мы подготовим еще один законопроект и решим еще и эту проблему. Не может человек сидеть в СИЗО больше срока, чем даже на то, на которое его привлекается. А такие факты у нас не единичные, они повсеместные. Спасибо.</p>
<p>&nbsp;</p>
<p>ГОЛОВУЮЧИЙ. Кармазін.</p>
<p>&nbsp;</p>
<p>12:55:28</p>
<p>КАРМАЗІН Ю.А.</p>
<p>Юрій Кармазін. Шановні народні депутати, на превеликий жаль, мої поправки не включені до таблиці, мені голова комітету сказав, що буде надавати слово, але він відмовився зараз від цього. Таким чином, моя точка зору не може, не могла бути представлена. Я вважаю, що те, що відбувається є брутальним порушенням статті 22 Конституції. Нагадаю вам, що при прийнятті нових законів, або внесення змін до чинних не допускається звуження змісту і обсягу існуючих прав і свобод, це по-перше. По-друге, допускається порушення норми статті 63 Конституції. І по-третє, я один є із авторів нового Кримінально-процесуального кодексу. Я в цій царині розбираюся, так от, щоб ви знали, він не виноситься на розгляд Верховної Ради, а маленький епізодик, коли комусь вигідний береться зараз зміни до старого, хоча&nbsp; весь юридичний загал говорить, як над новим працювати, то все нове приймати. Через це, підтверджую, що це виключно політичне замовлення…</p>
<p>&nbsp;</p>
<p>ГОЛОВУЮЧИЙ.&nbsp; 14 поправка Круця, яку комітет врахував, я ставлю на підтвердження. Прошу визначатися.</p>
<p>&nbsp;</p>
<p>12:56:59</p>
<p>За-0</p>
<p>15 поправка Швеця, яку комітет врахував, я ставлю на предмет підтвердження. Прошу визначатися.</p>
<p>&nbsp;</p>
<p>12:57:19</p>
<p>За-2</p>
<p>Два голоси "за". Не підтверджен….</p>
<p>16 поправка Прокопчука. Комітет врахував. Будь ласка, слово.</p>
<p>&nbsp;</p>
<p>12:57:31</p>
<p>ПРОКОПЧУК Ю.В.</p>
<p>Пане Мартинюк, я звертаю вашу увагу, як ви вибірково відноситесь до… взагалі просування законів. Вчора при голосуванні за дуже важливий Закон "Про&nbsp; боротьбу з корупцією" ті поправки, які були враховані, не ставились на підтвердження. Сьогодні ви їх ставите. Ставите свідомо, для того, щоб вилучити хоча би ті норми, які дійсно в правове поле будуть&nbsp; частково направлять цей закон. Хоча ще раз нагадую, до 15 законів потрібно внести поправки, і я тоді знову повернуся до слів Грибоєдова: "Служить бы рад, прислуживаться – тошно!". Прошлий раз ви мені не дали цього сказати. Служить українському народу, а не сьогоднішній владі! Дякую.&nbsp;</p>
<p>&nbsp;</p>
<p>ГОЛОВУЮЧИЙ. Ну це ваша справа – кому служити, кому прислуговуватися.</p>
<p>З приводу звернення. Я для вас не "пан". І ви для мене не холоп.</p>
<p>Друге. Ви для мене полковник. І старший лейтенант чи капітан, чи радянської армії. От&nbsp; так я до вас можу звертатись.</p>
<p>З приводу "просування", то я дію відповідно до Регламенту. Щодо прийняття законопроекту – нікуди я їх не "суну", на відміну від вас.</p>
<p>16 поправка Прокопчука, яка врахована комітетом, ставиться на підтвердження. Прошу визначатися.</p>
<p>&nbsp;</p>
<p>12:59:08</p>
<p>За-4</p>
<p>Не підтверджена.</p>
<p>17 поправка, будь ласка, мікрофон Прокопчука.</p>
<p>&nbsp;</p>
<p>12:59:15</p>
<p>ПРОКОПЧУК Ю.В.</p>
<p>Для мене людина, яка обслуговує сьогодні капіталістів, хоч і є членом Комуністичної партії, сама є паном. До речі, пан – це українське звернення. Тому ваші коментарі і… Прошу, не коментуйте, будь ласка, те, що говорю я.</p>
<p>Але ще раз вам хочу наголосити, що ви вкотре порушуєте Конституцію, Регламент. Мало того, що тут немає тієї кількості, яка мала б бути, щоб прийняти, дійсно, об'єктивне і юридично виважене рішення, так крім того, цей закон абсолютно не має ніякої перспективи діяти як такий. Тому що саме перше, що порушено, це Конституція, про це вже говорили. Тому не продавлюйте такі рішення, і тоді будете ставити, будь ласка, і в наступних законах всі поправки, які враховані. Не підходьте вибірково.</p>
<p>&nbsp;</p>
<p>ГОЛОВУЮЧИЙ. Так, дякую. Відчувається, що ви представляєте Рівненщину, яка довгий час була під панською Польщею. Слово "пан" не українське.</p>
<p>17 поправка ставиться на голосування, вона врахована, прошу визначатися.</p>
<p>&nbsp;</p>
<p>13:00:33</p>
<p>За-0</p>
<p>Так, Олійник, 18 поправка, врахована. Не наполягає на аргументації? Так, я ставлю на предмет підтвердження. Прошу визначатися.</p>
<p>&nbsp;</p>
<p>13:01:00</p>
<p>За-0</p>
<p>Не підтверджена.</p>
<p>19 поправка, Мойсик, не наполягає. Я ставлю на підтвердження 19-ту поправку, прошу визначатися.</p>
<p>&nbsp;</p>
<p>13:01:24</p>
<p>За-0</p>
<p>Не підтверджено.</p>
<p>Так, і те, що стосується до 218 статті і до цього закону, у нас є ще поправка&nbsp;26-та Прокопчука. Будь ласка, мікрофон.</p>
<p>&nbsp;</p>
<p>13:01:39</p>
<p>ПРОКОПЧУК Ю.В.</p>
<p>Для волинських наймитів, які сьогодні вибились у пани. Я хочу вам…</p>
<p>&nbsp;</p>
<p>ГОЛОВУЮЧИЙ.&nbsp; Вимкніть мікрофон.</p>
<p>Я ставлю на голосування 26 поправку Прокопчука, яка підтверджена, прошу визначатися.</p>
<p>&nbsp;</p>
<p>13:02:06</p>
<p>За-0</p>
<p>Не підтверджено.</p>
<p>Ще раз підтверджую, що у головуючого є право вимикати мікрофон, якщо вони вживають нецензурні слова.</p>
<p>З урахуванням обговорення я ставлю на голосування… <i>(Шум у залі)</i></p>
<p>Я обіцяв Кармазіну. Кармазіна мікрофон, будь ласка.</p>
<p>&nbsp;</p>
<p>13:02:31</p>
<p>КАРМАЗІН Ю.А.</p>
<p>Юрій Кармазін. Шановні народні депутати! Шановні народні депутати, шановний Адаме Івановичу! Я хочу вам сказати, що представників більшості, які голосують, у тому числі союзників, дійсно, 72 (я їх порахував зараз).</p>
<p>Я хотів звернути вашу увагу на те, що юридичне управління зауважило, що цей законопроект потребує доопрацювання і внесення на повторне друге читання. Тому, шановний Адаме Івановичу,&nbsp; очевидно, для того, щоб не збурювати ситуацію в залі, щоб не ставити питання про неконституційність закону, про вето на закон і так далі, очевидно, що треба відправити на повторне друге читання. Це б заспокоїло ситуацію.</p>
<p>І зокрема треба отримати висновки і заслухати тут Уповноваженого з прав людини, Ніну Іванівну Карпачову, треба почути думку Голови Верховного Суду, голови Вищого суду з розгляду кримінальних і цивільних справ. Тільки тоді ми об’єктивно зможемо прийняти зміни до цього закону. Дякую, Адаме Івановичу.</p>
<p>&nbsp;</p>
<p>ГОЛОВУЮЧИЙ.&nbsp; Так, я ставлю на голосування про прийняття у другому читанні і в цілому Закону за № 8006 – проект Закону про внесення змін до Кримінально-процесуального кодексу України (щодо ознайомлення обвинуваченого і захисника із матеріалами кримінальної справи). Із урахуванням… <i>(Шум у залі)</i></p>
<p>Так, вибачте, вибачте. Зніміть голосування.</p>
<p>27 поправка. Так, вона трошки інша. Будь ласка, Одарченко мікрофон.</p>
<p>&nbsp;</p>
<p>13:04:17</p>
<p>ОДАРЧЕНКО Ю.В.</p>
<p>Шановні колеги, от зараз оця остання поправка, голосування за неї буде чітким тестом чи політичне це замовлення, чи ні?&nbsp; Чи стосується це сьогодні лідера "Батьківщини" Юлії Тимошенко? А я її зачитаю, цей закон не застосовується&nbsp; до кримінальних справ, по яких обвинувачений або&nbsp; його захисник&nbsp; почали ознайомлення з матеріалами справи до набрання ним чинності. Ми сьогодні підтверджуємо і чітко бачимо, що сьогодні відбувається політичний фарс.&nbsp; Сьогодні, Адаме Івановичу абсолютно знакове явище, сьогодні ви на опозицію намагаєтесь одягнути кайдани. Соромно Адаме Івановичу, що ви єдина людина&nbsp; у Верховній Раді, яка взяла на себе&nbsp; цю ганебну відповідальність – справу&nbsp; одягнути кайдани на опозицію.</p>
<p>&nbsp;</p>
<p>ГОЛОВУЮЧИЙ. 27 поправка ставиться&nbsp; на голосування. Рішення комітету не прийнято, тобто буде залежати від рішення Верховної Ради. Я прошу визначатися.</p>
<p>&nbsp;</p>
<p>13:05:39</p>
<p>За-6</p>
<p>Не підтримано.</p>
<p>Усі поправки, що стосувалися 218 статті, ми пройшли. Жодна з них не підтверджена. Залишається редакція першого читання.&nbsp;&nbsp; Так&nbsp; як ми прийняли в першому читанні, я ставлю на голосування про прийняття в цілому закону (№ 8006) проект Закону про внесення&nbsp; змін до Кримінально-процесуального кодексу України. Прошу голосувати.</p>
<p>&nbsp;</p>
<p>13:06:18</p>
<p>За-263</p>
<p>Закон прийнято.</p>
<p>По фракціях, будь ласка.</p>
<p>Партія регіонів – 188, "Батьківщина" – БЮТ" – 0, "Наша Україна - Народна самооборона" – 2, комуністів – 24, "Реформи заради майбутнього" – 18, Народної партії – 20, позафракційні – 11.</p>
<p>Шановні колеги, в зв'язку з тим, що ми порушили терміни проголошення перерви, ми зараз ще розглянемо один законопроект&nbsp; за скороченою процедурою, і перейдемо до "іншого".&nbsp; Перейдемо&nbsp; до "Різного".</p>
<p>Хто за те, щоб проект Закону про внесення змін до Закону України "Про акціонерні товариства" (реєстраційний номер 8174) розглянути за скороченою процедурою, прошу проголосувати.</p>
<p>&nbsp;</p>
<p>13:07:27</p>
<p>За-214</p>
<p>Підтримано.</p>
<p>Будь ласка, доповідає Богуслаєв В'ячеслав Олександрович – автор законопроекту. Підготуватися Плотнікову&nbsp; від комітету.</p>
<p>&nbsp;</p>
<p>13:07:48</p>
<p>БОГУСЛАЄВ В.О.</p>
<p>Уважаемые коллеги, наш закон направлен на защиту товарного знака акционерной компании "Украина". Если себе представить на минутку, чтобы Сенат Америки проголосовал с тем, чтобы товарный знак "Форда" или "Боинга" имел приставку публичный, то, наверное, это в кошмарном сне никому не может присниться. Поэтому товарный знак всегда имеет историю. Товарный знак утверждается годами, десятилетиями, а некоторые - и столетиями.</p>
<p>Поэтому закон, который был принят в 2007 году, он справедлив в отношении устава этих предприятий. Публичная, не публичная акционерная компания определяется работой, участием акционерной компании на биржах, где торгуют или участвуют в торгах акции этой акционерной компании. Поэтому ко мне обращаются многие руководители крупных предприятий, которые работают за рубежом, которые имеют многочисленные лицензии, имеют многочисленные сертификаты качества, даже зарубежные, и изменение названия в товарном знаке приведет к серьезным, не только финансовым, а самое главное, к потере даже покупателей на определенном этапе для, вот, продукции этих предприятий.</p>
<p>Я убедительно прошу вас отнестись внимательно, потому что не только это мое мнение, это мнение руководителя предприятия, которое относится к разным фракциям. Мы должны защитить товарный знак, товарный знак украинских акционерных компаний от таких вот наслоений. Публичная или непубличная деятельность различных акционерных компаний определяется, еще раз напоминаю, уставом. Прошу поддержать наше предложение.</p>
<p>&nbsp;</p>
<p>ГОЛОВУЮЧИЙ. Дякую. Сідайте. Плотніков від комітету. Олексій Плотніков, Комітет з питань економічної політики.</p>
<p>&nbsp;</p>
<p>13:09:56</p>
<p>ПЛОТНІКОВ О.В.</p>
<p>Шановний головуючий, шановні народні депутати! Комітет Верховної Ради України з питань економічної політики на засіданні 5 квітня 2011 року, протокол №59, розглянув проект Закону України про внесення змін до Закону України "Про акціонерні товариства" (щодо відновлення на законодавчому рівні назви відкрите акціонерне товариство), поданий народними депутатами України Богуслаєвим та Сухим. Це номер 8174.</p>
<p>У проекті пропонується внести до Законів України зміни про акціонерні товариства та про цінні папери та фондовий ринок. Відповідно до цих змін публічні акціонерні товариства визнаються відкритими акціонерними товариствами.</p>
<p>Головне науково-експертне управління Верховної Ради України у своєму висновку від 15 березня зазначає, що законопроект доцільно відхилити. Кабінет Міністрів у своєму висновку від 6 квітня 2011 року не підтримує зазначений законопроект.</p>
<p>Разом з тим, враховуючи характер обговорення на комітеті, комітет прийняв рішення рекомендувати Верховній Раді України проект закону номер 8174 прийняти в першому читанні за основу. Спасибі.</p>
<p>&nbsp;</p>
<p>ГОЛОВУЮЧИЙ. Дякую. Хто бажає взяти участь в обговоренні, прошу записатися. Будь ласка, Стоян, Григорович.</p>
<p>Сухий, прошу, Ярослав.</p>
<p>&nbsp;</p>
<p>13:11:33</p>
<p>СУХИЙ Я.М.</p>
<p>Шановні колеги! Напевно, єдине, що залишилося в нашій країні конкурентноздатним, це виробництво на базі високих технологій. Літакобудування, ракетобудування. Певною частиною і є інші галузі в сфері машинобудування. І ці бренди торгової марки їх відомі зараз у світі. Так само, як знають «Боінг», так само знають «Ролс-Ройс», так само знають «Мотор Січ», так само знають КБ «Южноє», так само знають «Топаз».</p>
<p>Уявіть собі, що всі ці назви прийдеться перейменовувати. Науково-експертне управління пише про те, що це буде безкоштовно. Ви собі можете уявити представництво фірми в Китаї чи в Індії, його доведеться перейменовувати. І всю документацію там переробляти. І, окрім іншого, публічними називаються ті товариства, які себе при реєстрації так назвали і мають на меті вихід на фондовий ринок.</p>
<p>В даному випадку мова йде відверто, відкрито про захист вітчизняного товаровиробника. Тому я вас закликаю всіх підтримати цей законопроект. І Адам Іванович, я прошу поставити на голосування, в цілому він складається з одного речення: дозволити разом з публічними називатися так, як називалося відкрите акціонерне товариство. Дякую.</p>
<p>&nbsp;</p>
<p>ГОЛОВУЮЧИЙ. Григорович передає Аржевітіну. Будь ласка.</p>
<p>&nbsp;</p>
<p>13:12:52</p>
<p>АРЖЕВІТІН С.М.</p>
<p>Шановні народні депутати! Напевно, в першому читанні можна прийняти цей законопроект. Але в такому варіанті, який сьогодні є, він викликає двояке ставлення. З одного боку автори якби пропонують регулювати різні товариства чим-то одним. Але ми знаємо, що закриті акціонерні товариства, вони регулюються Законом про господарські товариства. Відкриті акціонерні товариства регулюються Законом про акціонерні товариства. Тому тут трошки є невідповідність. Це з одного боку.</p>
<p>З другого боку, вимальовується така несправедливість. Переоформлення всіх цих ліцензій, дозвіл, свідоцтв для якби української сторони, ми прийняли в законі, що це буде здійснюватись безкоштовно. А яка дійсно буде ціна для тих підприємств, які мають іноземні свої представництва, іноземну частку? Тому потрібно подумати, яка ціна.</p>
<p>І тому мені здається, в першому читанні можна підтримати. А до другого читання попробувати дещо підрегулювати. Дякую.</p>
<p><b>&nbsp;</b></p>
<p>ГОЛОВУЮЧИЙ. Фракції, які не виступали. Від вашої фракції, Юрій Анатолійович, виступали. Від вашої також. Зарубінський, будь ласка.</p>
<p>&nbsp;</p>
<p>13:14:08</p>
<p>ЗАРУБІНСЬКИЙ О.О.</p>
<p>Шановні колеги, на наше переконання, переконання фракції Народної Партії, варто підтримати цю законодавчу ініціативу. І я думаю, що це може бути зразком для інших. Тому що товарний знак, ви знаєте, в сучасному світі це є 50 відсотків успіху. І я думаю, що таке славетне підприємство, про яке зараз мова йде, заслуговує на таку елементарну справедливість чіткої ідентифікації товарного знаку. Ще раз хочу сказати, це дуже важливо, ми будемо голосувати.</p>
<p>&nbsp;</p>
<p>ГОЛОВУЮЧИЙ. Так, Кармазін, будь ласка. І будемо голосувати.</p>
<p>&nbsp;</p>
<p>13:14:52</p>
<p>КАРМАЗІН Ю.А.</p>
<p>Юрій Кармазін. Шановні народні депутати, народний депутат Аржевітін, був правий в тому, що це… Він не проти цього законопроекту, як не проти і я, як і всі не проти здорового глузду. Тим більше, що ми ставимо питання тільки як – в назві типу дозволити використовувати. Хто захоче, той використовує, хто не захоче, не використовує. Але для чистоти моменту юридично, якщо ми хочемо зараз прийняти цей закон в другому читанні, то треба зняти ті застереження, які є у Аржевітіна, які є у того ж Кармазіна.</p>
<p>А в чому застереження? Нам треба внести ще зміни і в Закон "Про акціонерні товариства", який зараз тут не написано. Тому треба записати, чи протокольно ще внести і туди такі самі зміни, і точно так же записати. Якщо ми це зробимо, врахуємо, тоді можна голосувати, тоді, я думаю, що в нас нема застережень, ми знімаємо їх. Якщо ми цього не зробимо, то треба готувати до другого читання. Я хотів би, щоб ми отак от рухались якось повільно в законодавчому полі. Дякую вам.</p>
<p>&nbsp;</p>
<p>ГОЛОВУЮЧИЙ. Дякую, Юрій Анатолійович, за мудру підказку.</p>
<p>Із врахуванням&nbsp; пропозиції Аржевітіна, яку конкретизував колега Кармазін, я прошу проголосувати про прийняття в цілому як закону законопроекту за номером 8174 –&nbsp; проекту Закону про внесення змін до Закону України&nbsp;&nbsp; "Про акціонерні товариства" та інші законодавчі акти&nbsp; України (щодо&nbsp; відновлення&nbsp; на законодавчому рівні&nbsp; назви відкрите акціонерне товариство) з протокольним дорученням, аби при підготовці законопроекту&nbsp;&nbsp; до підпису були внесені&nbsp; відповідні зміни в Закон України "Про акціонерні товариства".&nbsp; Прошу голосувати.</p>
<p>&nbsp;</p>
<p>13:16:57</p>
<p>За-269</p>
<p>Закон прийнято. Дякую.</p>
<p>Прошу записатися на "Різне". Покажіть на табло.</p>
<p>Шановні колеги, ще раз нагадую, передати слово можна тільки&nbsp; у присутності народного депутата, коли до нього підійде черга, тоді він може передати слово кому хоче,&nbsp; і залишати сесійну залу. Ніякими записками письмово я приймати не буду, тільки&nbsp;&nbsp; присутній у залі народний депутат&nbsp; має право передати слово. Будь ласка, Юрій Потапчук. Шлемко наступний. Хоча щось тут ініціали незрозумілі.&nbsp; Прокопчуку, будь ласка.</p>
<p>Де Потапчук? Почекайте, будь ласка.</p>
<p>&nbsp;</p>
<p>13:18:25</p>
<p>ПРОКОПЧУК Ю.В.</p>
<p>Шановний український народе!&nbsp; Сьогодні в цьому залі в порушення всі норм найсвященнішого закону – Конституції&nbsp; було протягнуто через коліно&nbsp; з попранням всіх норм Регламенту&nbsp; закон, який&nbsp; сьогодні стане підставою&nbsp; для нищення опозиції в Україні, який порушує всі норми проведення процесуальних дій, який сьогодні суперечить 15 нормативним правовим актам України, які дають право і підстави проводити такі дії.&nbsp; Все це є замовленням проти нашого лідера – лідера "Батьківщини" Юлії Володимирівни Тимошенко. Але на цьому не закінчиться, тому що цей закон буде переписуватися і під інших, хто сьогодні буде відстоювати інтереси українського народу.</p>
<p>Ми заявляємо, подальша практика ведення паном Мартинюком сесії стає неможливою, і ми ставимо питання про перебування заступника Голови на своїй посаді як того, хто порушує Конституцію і Регламент. Дякую.&nbsp;</p>
<p>&nbsp;</p>
<p>ГОЛОВУЮЧИЙ. Так, будь ласка,&nbsp; Шлемко. Нагадую, що моя посада – перший заступник. <i>(Шум у залі) </i></p>
<p>&nbsp;Деревляний? Будь ласка, Деревляний. І Муцу підготуватися.</p>
<p>&nbsp;</p>
<p>13:19:53</p>
<p>ДЕРЕВЛЯНИЙ В.Т.</p>
<p>Василь Деревляний, фракція "БЮТ – "Батьківщина".</p>
<p>Шановні жителі України! уже другий рік на терені Тернопільської області представники виконавчої гілки влади Януковича на місцях розпочали тотальне розкрадання багатств в області. Так, за недолугою та боягузницької позиції бувшого голови ОДА Цимбалюка та нинішнього голови ОДА Хоптяна Тернопільська область втратила всі спиртзаводи, які в майбутньому часі будуть "приватизовані" представниками нинішньої влади.</p>
<p>Ці бездарні керівники області позбавили область 300 мільйонів гривень податків до&nbsp; бюджетів&nbsp; різного рівня: тепер податки підуть у місто Бровари, де, відповідно, ці заводи є зареєстровані. А сотні працівників цих заводів залишилися без нормальної заробітної плати. Це в той час, коли в Тернопільській області найнижча зарплата в країні.</p>
<p>Вчорашнє послання Президента Януковича, в якому зазначено, що в найближчий час земля повинна бути товаром, голова ОДА Хоптян та голови РДА прийняли до уваги уже заздалегідь і розпочали швидкими темпами реалізовувати привласнення землі десятками та сотнями гектарів в особистих інтересах. Ось приклад.</p>
<p>До мене звернулися жителі сіл Кам`янки та Мовчанівка Підволочівського району Тернопільської області з проханням розібратися у ситуації, яка виникла навколо 190 гектарів землі, які знаходяться у резервному фонді Кам'янківської сільської ради. Заявники стверджують, що 3 березня 2011 року понад 150 жителів цих сіл звернулися у Підволочівську РДА із заявами про надання дозволу на виготовлення проекту землеустрою Але 2 березня 2011 року голова ОДА, голова РДА Сум видав розпорядження про надання цих 190 гектарів цієї землі для ведення фермерського господарства громадянину Глушку.</p>
<p>Заявники вважають, що особисту зацікавленість в наданні зазначених земельних ділянок громадянину Глушку має голова Тернопільської ОДА Хоптян. Оскільки ще перебуваючи на посаді голови Тернопільської Підволочівської РДА та по даний час проживає у приватному будинку в селі Кам'янки, який належить громадянину Глушку. Дуже є дивний той факт, що силові структури області самоусунулися від вжиття заходів до цих керівників, які розкрадають людську землю, до тих наглядачів, які на кожному спиртозаводі хочуть собі привласнити щось. З цього випливає, що боротьба з корупцією сьогодні стосується лише народу, а не підлеглих Президента Януковича. Мій виступ прошу вважати запитом до Прем'єр-міністра України та Генерального прокурора. Дякую.</p>
<p>&nbsp;</p>
<p>ГОЛОВУЮЧИЙ. Так, Муц Орест, будь ласка. Підготуватися Сухому.</p>
<p>&nbsp;</p>
<p>13:23:08</p>
<p>МУЦ О.П.</p>
<p>Орест Муц, Тернопільщина.</p>
<p>Шановні співвітчизники, шановні колеги, учора в посланні до Верховної Ради&nbsp; і Ради регіонів&nbsp; Президент України&nbsp; Віктор Янукович звернув увагу на необхідність радикального подолання корупції, відмітивши, що корупція руйнує державу і принижує кожного громадянина. Тож ліквідація корупційних схем – категорична вимога. Віктор Янукович підкреслив, що підтримує всі ініціативи, пов'язані з з волевиявлення корупціонерів, де б вони не працювали і якою б владою не володіли.</p>
<p>Зрозуміло, що на шляху боротьби з корупцією нам доведеться долати опір самих корупціонерів. Наприклад, в Тернопільській області Контрольно-ревізійне управління очолює Іван Панцьо, який досягнув 64-річного віку та має групу інвалідності, відомий громадськості корупціонер зі стажем дискредитує владу. Під тиском начальника з управління вже звільнилося 28 досвідчених контролерів-ревізорів.</p>
<p>Натомість обласне КРУ стало пристановищем для пенсіонерів та родичів представників силових структур. Коли заходиш в цю установу, складається враження, що потрапив у часи бежнівської епохи, а деякі її працівники бачили ще живого Леніна. Невже на Тернопільщині, де навчається 50 тисяч студентів, діє три національні вищі навчальні заклади, в їх числі економічний, не підготували достойної заміни професіоналів? Звичайно, підготували. Проблема в іншому: такі, як Панцьо звикли відповідальні державні посади передавати у спадок або продавати за хабар. Прикриття корисливих інтересів перетворило обласну контрольно-фінансову організацію&nbsp; на політичний майданчик місцевого штибу.</p>
<p>Обласне контрольно-ревізійне управління у нинішньому складі з начальником та пенсіонерами-відставниками, які ставляться до бюджетних коштів, як до своїх, не спроможне виконувати завдання Президента України щодо боротьби з корупцією.</p>
<p>Як народний депутат я звертався у відповідні міністерства та відомства щодо фактів зловживань начальника КРУ області службовим становищем, проте на депутатські запити отримав лише формальні, а не по суті відповіді.</p>
<p>За дорученням мешканців Тернопільщини, яким не байдужа доля краю, звертаюсь до Прем'єр-міністра України Миколи Яновича Азарова, до міністра фінансів, голови Державної фінансової інспекції України з проханням розглянути доцільність перебування на посаді начальника Тернопільського обласного КРУ пана&nbsp; Панця …</p>
<p><b>&nbsp;</b></p>
<p>ГОЛОВУЮЧИЙ.&nbsp; Дякую. Ярослав Сухий. Підготуватися Ковалевській.</p>
<p>Точно. Значить Сухий і Ковалевська передають Колесніченку – 6 хвилин, будь ласка. Наступний – Шкіль.</p>
<p>&nbsp;</p>
<p>13:26:36</p>
<p>КОЛЕСНІЧЕНКО В.В.</p>
<p>Дякую. Уважаемые коллеги! Уважаемые жители Украины! Вчера впервые за 20 лет независимости нашего государства Президент Украины Виктор Янукович выступил с четкой и смелой программой решения языковой проблемы в Украине.</p>
<p>В послании к Верховной Раде Президент сконцентрировал внимание на том, что государственная политика в этой сфере должна быть согласованием общегосударственных интересов с интересами всех этносов, проживающих на территории нашей страны, развивая их культурную, языковую и религиозную самобытность, формирование украинской общенациональной идентичности. При этом общая национальная украинская идентичность и украинская политическая нация должны строиться не на моноэтнической или одноязычной мифологизации, а на принципах безусловного соблюдения прав человека, гражданства, единства и культурного разнообразия широкого диалога.</p>
<p>Это главный тезис, который был вынесен, как я полагаю, в послании к украинскому народу и сделан на основании периодического доклада Комитета Министров Совета Европы, который был опубликован летом прошлого года. Напоминаю, это обязательный доклад для тех стран, которые ратифицировали Хартию региональных языках и языках меньшинств. Примечательно, что в докладе Комитета Министров Совета Европы оговаривается о системных и массовых нарушениях прав человека в Украины за предыдущие годы в области защиты права человека на использование родного языка. При этому цитирую: "Русский язык",&nbsp; – по&nbsp; мнению Комитета Министров Совета Европы, официального органа Европы, – "русский язык отнесен на не соответствующий ему уровень". И далее цитата. "Учитывая число русскоговорящих в Украине, очевидно, что русскому языку должен быть предоставлен особый статус".</p>
<p>Почему так принципиальна эта фраза? Да по одной простой причине. В этом году украинское государство в очередной раз в соответствии с нашими обязательствами отчитывается перед Советом Европы, как мы выполняем Хартию региональных языков и вторая часть доклада, как мы выполнили прямые рекомендации официального органа Совета Европы.</p>
<p>И сегодня мы вынуждены констатировать, что в Совете Европы существуют двойные стандарты и лицемерие, потому что известные рекомендации Венецианской комиссии, консультативного органа Совета Европы, которые были опубликованы 30 марта этого года, направлены против данного законопроекта, который подготовили наши коллеги Гриневецкий, Симоненко и Ефремов о языках в Украине.</p>
<p>И самое главное, что стало понятным очевидно для всех, это решение Венецианской комиссии создано умышленно с целью дестабилизации, нарушения прав человека в Украине и дестабилизации нашей ситуации. И при этом, если мы не выполним Комитета Министров решения о повышении статуса русского языка, то мы можем попасть под мониторинг либо под санкции Совета Европы. С другой стороны, если мы пойдем на поводу у решения Венецианской комиссии, то мы в таком случае опять же попадаем под санкции.</p>
<p>А чем интересно решение Венецианской комиссии? Да потому, что она продемонстрировала двойные стандарты и пользуясь тоталитарной риторикой об историческом прошлом Украины, дискриминировала граждан Украины для которых родным языком является не государственный. Не правовой характер решения этой комиссии официально понимали члены комиссии, которые на заседании систематически говорили, наше решение по Украине ни в коем случае и никогда не может быть использовано как прецедент. Члени комиссии знали, что говорят, потому что по аналогичным вопросам для других европейских стран они принимали свое решение для защиты прав&nbsp; человека, для защиты их языковых прав.</p>
<p>Осознавая и понимая двусмысленный характер этого решения, понимая, что решение Венецианской комиссии имеет исключительно политический, а не правовой характер, общественная организация Украины, местные органы самоуправления принимают решение заявить европейскому сообществу о недопустимости двойных стандартов и о недопустимости попытки из вне взорвать гуманитарную ситуацию в Украине.</p>
<p>Сегодня Одесский городской совет на своей сессии уже принял решение, направленное в адрес Верховного Совета Украины о необходимости принятия Закона Украины о языках под редакцией Гриневецкого, Ефремова и Симоненко. Далее, они обратились в адрес Венецианской комиссии, Совета Европы, ОБСЕ и правозащитных организаций Совета Европы о том, что Венецианская комиссия допускает двойные стандарты по отношению Украины с требованием пересмотреть решение Венецианской комиссии. На следующей неделе эти решения будут приняты и поддержаны Инкерманским городским&nbsp; советом, Севастопольским городским советом, такие же решения готовятся в Запорожской области, в Харьковской области, в Луганской области, Николаевской. Вот какой ответ будет тем лицемерам, которые ненавидят права человека и пытаются дискриминировать Украину, и поставить ее в число третьих стран, которой не доступны права человека и которым недоступны европейские принципы.</p>
<p>Я еще раз напоминаю, принцип построения Украины, Украина для всех кто в ней проживает, права человека для нас приоритет и гарантией в этом служит заявление Президента Украины Януковича в его послании, который сказал, мы отказываемся от одноязычной мифологизации, мы строим государство на принципах безусловного соблюдения прав человека, гражданства, единства и культурного разнообразия. Наша политическая украинская нация строится на основе широкого диалога в защите прав человека. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, Андрій Шкіль і наступний Прокопчук. Справа в тому, що в мене зняли Прокопчука, він же виступав, тому в мене інший список.</p>
<p>&nbsp;</p>
<p>13:32:55</p>
<p>ШКІЛЬ А.В.</p>
<p>Дякую, Адам Іванович. Я звичайно хотів би привернути увагу шановних телеглядачів, радіослухачів, наших виборців українців до того, що буквально кілька хвилин сталося в сесійній залі Верховної Ради. Ви розумієте, я не знаю, що можна було говорити і обіцяти десь комусь там на Заході, стверджуючи, що в Україні панує чи існує демократія, я не знаю в який спосіб можна називати той устрій, який в Україні є демократичним. Але за будь-яких обставин є речі, які не мають бути і не можуть бути зруйнованими це Конституція. Коли зруйнована Конституція, коли вона не виконується і попирається, це за собою тягне введення простої звиклої, звичайної тоталітарної держави. І я не знаю,&nbsp; в який спосіб потім доведеться, хто тут голосував&nbsp; і підтримував, відбріхуватися перед майбутніми поколіннями, бо все одно доведеться за те, що було зроблено.</p>
<p>Я впевнений в тому, що ті, хто робили&nbsp;це,&nbsp; в глибині душі розуміли, що вони чинять зло, але тим неменше вони його вчинили. Тому що, я ще раз кажу, який ви інструмент дали правоохоронцям? Вони матимуть можливість примушувати в&nbsp; короткі терміни ознайомлюватись з справою тих, хто перебуває під слідством. Тут не питання навіть в тому прізвищі, не в тому, що ви в такий спосіб хотіли посадити Тимошенко – це зрозуміло. Це зрозуміло. Ви хочете дати їй термін, щоб вона не балотувалася до Верховної Ради, тому що ви її боїтесь так як "боїться чорт ладану" . Зрозуміло, бо "чорти&nbsp; чортами&nbsp; і лишаються" і&nbsp; у вашому понятті цього слова і християнському.&nbsp;&nbsp;&nbsp;&nbsp;&nbsp; Тому я хотів би наголосити на тому, що ви з цим самим ще і вдарили по людях, які потрапили чи можуть бути … чи потраплять коли-небудь під слідство.</p>
<p>Плюс я, звичайно, впевнений, що ви порушуєте ще одну норму, ви змусите закон працювати і мати йому зворотну дію. Але ви дали правоохоронцям можливість сказати: ти за справою, скільки 17 томів, на тобі 3 дні, щоб ти ознайомився. І все. Не ознайомився, в тюрму, додали термін. Тобто люди і їхні адвокати не зможуть читати справу.</p>
<p>Тому власне в Україні, колись з дуру ви ж запозичили також демократичний спосіб&nbsp; ознайомлення справою. Не можна нікого примушувати, не&nbsp;&nbsp; буває демократія чи добра справа&nbsp; з примусу. Або ти робиш добру справу, або ми тебе садимо в тюрму, або ти швидко ознайомлюєшся і не читаєш матеріали власної справи, щоб себе захистити, і твій адвокат не буде її читати, або ми садимо тебе в тюрму.</p>
<p>Тому, повірте, не пересадите ви&nbsp; всіх, не пересадите.&nbsp;&nbsp; Це ви тюрми боїтесь. Розумієте? Вам, справді, доведеться вбивати. От&nbsp; підготуйтеся, що наступний раз вам роздадуть пістолети і будете стріляти, хто&nbsp; не обмочиться при цьому. Дякую.</p>
<p>&nbsp;</p>
<p>ГОЛОВУЮЧИЙ. Так, Прокопчук передає Потапчуку, будь ласка. Підготуватись Комару.</p>
<p>&nbsp;</p>
<p>13:35:54</p>
<p>ПОТАПЧУК М.Л.</p>
<p>До нас як народних депутатів України звернулися за дорученням колективів голови Володимирецької, Сарницької, Добровицької, Березненської, Рокитницької&nbsp;&nbsp;&nbsp;&nbsp;&nbsp; райспоживспілок Рівненської області, Камінь-Каширської,&nbsp; Волинської області та інші керівники щодо корупційного проведення 17.02.2011 року міністром соціальної політики України, Міністерством соціальної політики України&nbsp; тендера на закупівлю послуг з організації харчування більше 70 тисяч&nbsp; дітей чорнобильців.&nbsp;</p>
<p>За інформацією заявників, переможцем в тендері незаконно&nbsp;&nbsp; визнано дніпропетровське&nbsp; ТОВ "Авіка", пропозиція якого була більшою від пропозицій райспоживспілки&nbsp; на суму понад 10 мільйонів гривень. Дане рішення заступник міністра праці та соціальної політики України&nbsp;&nbsp; Дзюбак, голова тендерної комісії він же, вважає справедливим, а відмову райспоживспілкам пояснює поданням ними в неповній формі деяких довідок для&nbsp; участі у&nbsp; тендері. Така формальна відмова тягне за собою вагомі збитки, які будуть нанесені держбюджету.</p>
<p>Вказане товариство не має&nbsp; взагалі в перерахованих районах матеріальної&nbsp; бази, спеціалістів, відчувається відсутність&nbsp; у них організаційного та виробничого досвіду, незнання&nbsp; взятих на себе обов'язків. Саме через це, з вини товариства "Авіка", з 1 квітня&nbsp;&nbsp; поточного року, у вищеназваних районах припинено харчування близько 70 тисяч дітей чорнобильців. Згадані райспоживспілки десятиріччям&nbsp; займались харчуванням дітей, за свої кошти створили міцні матеріально-технічні бази в шкільних їдальнях. Про їх роботу можна почути тільки хороше від батьків та дітей.&nbsp; В той же час товариство "Авіка", яке раніше займалось&nbsp; харчуванням військових Збройних Сил України, через неякісне надання&nbsp;&nbsp;&nbsp;&nbsp; послуг було відсторонено від даного процесу.</p>
<p>Виходячи із вищенаведеного,&nbsp;&nbsp; переконливо просимо&nbsp; викладені факти, у встановленому законодавством&nbsp; порядку відмінити результати корупційно проведеного тендеру, притягнути до відповідальності винних у фальшуванні результатів&nbsp; тендеру,&nbsp; надати дозвіл райспоживспілкам для продовження харчування до кінця навчального року. Це посилання я за дорученням свої колег, 26 народних депутатів з різних фракції, які підписалися, надсилаю і прошу&nbsp; рахувати як запит до Генеральної&nbsp;&nbsp;&nbsp; прокуратури, до віце-прем'єра міністра України соціальної політики Сергія Тігіпка і до голови Антимонопольного комітету України.</p>
<p>Крім того, я би ще просив би уваги на слідуюче звернення, що вдруге порушена на коменданта податкового майдану Мельниченка Сергія от вдруге порушено…</p>
<p>&nbsp;</p>
<p>ГОЛОВУЮЧИЙ. Завершуйте, будь ласка.</p>
<p>&nbsp;</p>
<p>ПОТАПЧУК М.Л. ...справа направлена до суду з порушенням всіх прав та тиском на нього, не дано можливість ні адвокату, ні обвинуваченому ознайомитися зі справою. Адвоката не допустили до робити з слідством. Людині, яка втратила свідомість пред'явлено звинувачення, з нашої точки зору – це політична розправа.</p>
<p>І прошу вважати мою заяву депутатським запитом до Генпрокурора. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Микола Комар. Підготуватися Радовцю.</p>
<p>&nbsp;</p>
<p>13:39:46</p>
<p>КОМАР М.С.</p>
<p>Не жалобу, а я дякую Адаму Івановичу за нарешті надане слово для виступу. Ну, от жінкам завжди якось по-другому треба говорити.</p>
<p>Шановні колеги, учора, виступаючи з Щорічним посланням парламенту, Президент України – Віктор Федорович Янукович підкреслив, що Україна має всі умови для того, щоб ефективно та послідовно відстоювати свої інтереси в світі. Завдяки єдності між Президентом України, урядом та більшістю депутатів у парламенті досягнута політична стабільність у державі. Настав новий етап розвитку України, а разом з ним і відновлення та посилення міжнародного іміджу нашої держави на світовій арені. Дружні, партнерські та взаємовигідні відносини з країнами світу – ось основа зовнішньополітичного курсу міцної, незалежної держави, надійного стратегічного партнера, якою є Україна.</p>
<p>У відносинах з Російською Федерацією доволі в стислі строки можливо вийти на модель, що відповідає інтересам обох країн стратегічного партнерства. Наразі існують великі можливості щодо реалізації масштабних проектів у сфері економіки, науки та сучасних технологій.&nbsp;Але це можливо лише за наявності взаємоповаги та пошуку не того, що нас роз'єднує, а того, що нас об'єднує. І вже існують важливі здобутки в цьому напрямку. А саме: створення якісно нової конструктивної атмосфери двостороннього діалогу.</p>
<p>Важливим для України є партнерство з Сполученими Штатами Америки. Зустріч Віктора Януковича з Бараком Обамою, що пройшла у Вашингтоні, задала новий тон стратегічному діалогу між Україною та США.</p>
<p>Конструктивним і динамічним залишається співробітництво України з Європейським Союзом. Європейська інтеграція не тільки один з ключових пріоритетів нашої зовнішньої політики, це стратегія здійснення системних соціально-економічних реформ, адже Євросоюз – це колосальна кількість регулятивних норм, правил, інструкцій, які є результатом доволі довгого професійного узгодження.</p>
<p>Позиція Президента України Віктора Януковича щодо НАТО стала визначною у відносинах з Північноатлантичним альянсом. Україна – позаблокова держава. Участь держави в будь-яких військово-політичних об'єднаннях має вирішуватись виключно шляхом всеукраїнського референдуму, керуючись волею всього українського народу.</p>
<p>Зараз на порядку денному нашої держави стоїть конкретне завдання – наповнити практичним змістом, в першу чергу економічним, всі угоди і домовленості, які уже укладені, насамперед з Європейським Союзом, в рамках Співдружності Незалежних Держав (СНД) і в інших регіональних структурах, і на двосторонньому рівні, а також активно працювати над новими угодами, які відповідають нашим найголовнішим національним інтересам.</p>
<p>Отже збалансована, взаємовигідна та дружня зовнішня політика – запорука розвиненої, економічно …</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КОМАР М.С.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую. Радовець Каплієнку передає, будь ласка. Є,є. Наступний Денькович. Я не бачу. Добряк наступний.</p>
<p>&nbsp;</p>
<p>13:43:12</p>
<p>КАПЛІЄНКО В.В.</p>
<p>&nbsp;Шановні колеги, шановні громадяни України! Геннадій Олександрович Задирко, народний депутат, на превеликий жаль, не зміг бути присутнім на сьогоднішньому слуханні, але довго займаючись питаннями протидії корупції, доручив мені, народному депутату Каплієнку, виступити від його імені.</p>
<p>І хочу порушити питання щодо діяльності контрольно-ревізійного управління, нині Держфінінспекції в Донецькій області, яке очолює Жедан Олександр Іванович. На думку народного депутата Задирка, громадяни, які повідомляють, звернулись до його депутатської приймальні, доводять факт, що існують ознаки через корупційні діяння з боку цього управління. І можливо, і начальника контрольно-ревізійного управління.</p>
<p>У зверненнях наводяться численні факти пом’якшення матеріальних перевірок шляхом виключення з них встановлених порушень на мільйони гривень. Цікаво, що ті, хто звернувся, надають письмові, письмові докази.</p>
<p>Наведу кілька прикладів. Так, при проведенні перевірки при реконструкції будівлі гуртожитку донецького училища культури, яке фінансувалося з програми підготовки до Євро-2012, було встановлено фінансове порушення на загальну суму в 1,3 мільйони гривень. Про що свідчить складений акт. А до прокуратури Донецької області направлено інформацію про встановлення порушень лише на 19 тисяч.</p>
<p>При проведенні ревізії комунального підприємства Управління капітального будівництва авдіївською міською радою було виявлено фінансові порушення на загальну суму 253 тисячі гривень. Спочатку ці цифри взагалі було виключено з підсумкового звіту. Але після неодноразових скарг по цьому факту все ж таки було порушено кримінальну справу. Проте жоден представник контрольно-ревізійного управління жодної відповідальності не поніс.</p>
<p>Ну, безумовно, існують проблеми і в кадровій сфері управління, де на роботу приймаються люди, які надають на підтвердження своєї вищої освіти дипломи, видані в іншій державі.</p>
<p>Я хотів би нагадати, що в своєму щорічному зверненні Віктор Федорович Янукович, Президент нашої держави, сказав наступне. Сьогодні корупція стала безпосередньою загрозою конституційним правам і свободам громадян. Тому прикриття корупційних схем та термінове схвалення антикорупційних законів – це перша категорична вимога.</p>
<p>Він казав також про те, що ми підтримуємо всі ініціативи, що пов’язані з моніторингом та виявленням корупціонерів, де б вони не працювали і якою б владою не володіли. Подолання корупції, це також важливий додатковий ресурс економічного розвитку.</p>
<p>Безумовно, на наш погляд, на погляд народного депутата Задирка, ця ситуація, яка склалася в Контрольно-ревізійному управлінні Донецька, ганьбить існуючу владу і важливо компрометує і Президента України, більшість і Кабінет Міністрів України. Відповідний запит ми направили на Президента України. Дякую.</p>
<p>&nbsp;</p>
<p>ГОЛОВУЮЧИЙ. Євген Добряк. Підготуватися Мармазову.</p>
<p>&nbsp;</p>
<p>13:46:13</p>
<p>ДОБРЯК Є.Д.</p>
<p>Добряк, "Блок Юлії Тимошенко", партія "Батьківщина".</p>
<p>Шановний головуючий, шановні колеги! Важко собі уявити, що в наш час, не в кіно, а в реальному житті, на території однієї суверенної держави спецслужби другої держави спокійно проводять операцію з викрадення громадянина третьої держави і ніхто з керівників спеціальних служб України і керівників держави не може підтвердити або спростувати цю інформацію.</p>
<p>Підкомітет з питань глобальної безпеки і міжнародного співробітництва Комітету Верховної Ради у закордонних справах Верховної Ради України уважно аналізує діяльність українських спецслужб щодо забезпечення міжнародної безпеки та іміджу України. Тож змушені констатувати, що події останніх тижнів завдали серйозний удар по міжнародному авторитету України і піднімають ряд серйозних запитань стосовно ефективності роботи силових структур.</p>
<p>Як відомо, 18 лютого 2011 року, в Україні під час поїздки потягом з Харкова у Київ зник громадянин Палестини Дірар Муси Абу-Сісі, який також має статус біженця. Наступного дня після зникнення він опинився у тюрмі Ізраїлю. Дружина Абу-Сісі, українка, заявила про причетність ізраїльських спецслужб до цього зникнення. Вона вважає, що "Моссад" цікавила інформація щодо електростанції, на якій працював її чоловік, так, як можна припинити її роботу. Водночас Служба безпеки України не коментувала і не коментує цю інформацію про те, чи причетні українські спецслужби до цієї справи, або не причетні. Міністерство внутрішніх справ заявляє, що запитів чи звернень компетентних органів третіх держав на адресу МВС України щодо затримання на території України Абу-Сісі для подальшого для подальшого перевезення за межі держави не надходило. Також Міністерство внутрішніх справ додає, що органами внутрішніх справ України цей громадянин не затримувався, і на розшук Абу-Сісі було орієнтовано особовий склад органів внутрішніх справ України, прикордонні та митні пости, здійснено перевірку за наявними обліками міліції, лікувальних закладів, готелів, тощо. Це повідомлення з'явилося вже після того, як Ізраїль офіційно визнав, що утримує Абу-Сісі у в'язниці на території своєї держави.</p>
<p>У цей же час Прем'єр-міністр України Микола Азаров в інтерв'ю газеті "…….." сказав, що не хотів би, щоб виявилось, що&nbsp; ізраїльські спецслужби&nbsp; викрали палестинського громадянина&nbsp; з території України.</p>
<p>У зв'язку з тим виникає питання щодо ролі наших спеціальних служб у захисті&nbsp; державного суверенітету України. У даному випадку ми отримали суцільний ланцюг бездіяльності спецслужб&nbsp; України, відсутність інформації про роботу&nbsp; на території України іноземних&nbsp;&nbsp; спецслужб від каналів розвідки, контррозвідки, дипломатичних джерел, СБУ, МВС, Державної прикордонної служби.&nbsp; Пропозиції.</p>
<p>Перше. МЗС&nbsp; повинна заявити ноту протесту.</p>
<p>Друге. Заслухати у Верховній Раді&nbsp; України звіти керівників розвідки, контррозвідки, СБУ, МЗС, МВС, прикордонної служби стосовно викрадення громадянина Палестини Абу-Сісі Дерара Муси Абу-Сісі на території України іноземними спецслужбами.</p>
<p>Третє. Законодавчо визначити&nbsp; не тільки завдання, а й відповідальність розвідки, контррозвідки, СБУ, МЗС…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ДОБРЯК Є.Д.&nbsp; … прикордонної служби за захист&nbsp; державного суверенітету України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Євген Мармазов. Підготуватись Кисельову.</p>
<p>&nbsp;</p>
<p>13:49:33</p>
<p>МАРМАЗОВ Є.В.</p>
<p>Уважаемые коллеги! По поручению&nbsp; специальной контрольной комиссии&nbsp; Верховной Рады по приватизации хотел бы привлечь внимание&nbsp; к некоторым вопросам нашей хозяйственной практики, которая вызывает негативную реакцию во многих&nbsp; трудовых коллективах. Я имею в виду&nbsp; возмещение&nbsp; налога на добавленную стоимость (НДС), незаконное взыскание&nbsp; с предприятий&nbsp;&nbsp; авансовых платежей&nbsp; по налогу на прибыль,&nbsp; а также организацию проверок&nbsp; хозяйственной деятельности. Эти вопросы не раз поднимались&nbsp; Президентом в этом зале, правительство заявляло, что оно наведет&nbsp;&nbsp; порядок, но в жизни ничего не меняется. Многие трудовые коллективы стонут от&nbsp; произвола чиновников.</p>
<p>Недавно, 24 марта&nbsp; текущего года, наша комиссия&nbsp; изучала состояние выполнения иностранным инвестором условий договора купли-продажи пакета акций "Арцелор-Миталл-Кривой Рог" пакета акций АО "Криворожстали". Изучение показало, что&nbsp; обязательство по комбинату выполняется&nbsp; своевременно и в установленном объеме, как&nbsp; производственной, так, что особенно&nbsp; важно, в хозяйственной сфере.&nbsp;</p>
<p>Предприятие активно ведет модернизацию&nbsp; основных фондов, не имеет задолженности перед бюджетом&nbsp; и по выплате заработной&nbsp; платы. Среднемесячная заработная плата по предприятию составляет почти 4 тысячи гривен, а медицинские страхования на каждого человека доведены до 30 тысяч гривен в год на одного работника.</p>
<p>Для работников завода построено 4 дома на 416 квартир и&nbsp; поликлиника на 600 посещений в сутки. И это несмотря на то, что по состоянию на конец прошлого года государство задолжало предприятию 3,5 миллиарда гривен. Это 2,3 миллиарда по возврату НДС и 1,2 миллиарда гривен – переплата налога на прибыль. Общий долг достигает размера фонда оплаты труда всех работников предприятия за полтора года. И в три раза превышает прибыть за последний год.</p>
<p>Долг по НДС – вот вслушайтесь – составляет&nbsp; 45 процентов от общей задолженности по стране.</p>
<p>В то же время предприятия буквально замордовали бесконечными проверками. В прошлом году их было 591 проверка (на 40 процентов больше, чем в предыдущие годы).</p>
<p>Ну пристальное внимание к работе этого крупнейшего предприятия объяснимо. Вспомним, как оно приватизировалось. Иностранный инвестор, как говорится, глаз государства и общества за таким крупным уникальным предприятием нужен. Но не такими же методами. Тем более, что каких-либо серьезных нарушений при проверках не выявляется. Навести в этом деле порядок необходимо.</p>
<p>Что касается возмещения НДС, незаконной практики взысканий авансовых платежей по налогу на прибыль, то даже при очень сложной ситуации в экономике так обращаться с многотысяч….</p>
<p>&nbsp;</p>
<p>ГОЛОВУЮЧИЙ.&nbsp; Завершуйте.</p>
<p>&nbsp;</p>
<p>МАРМАЗОВ Є.В.&nbsp;&nbsp; …многотысячными коллективами, тем более предприятия, которые имеют особо важное значение для страны и исправно выполняют свои обязательства&nbsp; перед государством, непозволительно. Нельзя не учитывать и того, что это сказано… инвестиционной привлекательностью Украины.</p>
<p>Прошу рассматривать мое выступление как депутатский запрос&nbsp; Кабинету Министров. Спасибо.</p>
<p>&nbsp;</p>
<p>ГОЛОВУЮЧИЙ.&nbsp;Кисельов передає Попеску. Він наступний, 6 хвилин. Потім Ляпіна.</p>
<p>&nbsp;</p>
<p>13:53:13</p>
<p>ПОПЕСКУ І.В.</p>
<p>Дякую.&nbsp; Дякую,&nbsp; Василь Олексійович. Попеску, фракція Партії регіонів.&nbsp;&nbsp;</p>
<p>Вельмишановні колеги, до мене як до народного депутата України звернулись мешканці румуномовних сіл Тячівського району: Ніжня Апша, Кодішор, Топчино, Глибокий потік, Великий Богуц, Малий Богуц, Карбунешт, Пештере, глибокопотоцький&nbsp;сільський голова Василій Буга, топчинський голова Міхай Дан та секретар ніжньоапшанської сільради Олександр Борко від імені відповідно сільських рад з проханням посприяти у збережені дільничної лікарні у селі Нижня Апша.</p>
<p>В результаті вивчення ситуації було з'ясовано, що території цього села функціонує дільнична лікарня, радіус обслуговування якої 15-20 кілометрів. віддаленість від траси Рахів – Тячів затрудняє звернення населення цих сіл за медичною допомогою в інші заклади охорони здоров'я району та області, а це в основному діти, яких нараховується біля семи тисяч та біля шести тисяч людей похилого віку. Відстань до медичних закладів району у віддалених хуторів та куточків складає більше 40 кілометрів. Тому функціонування Нижньоабшанської дільничної лікарні сприяє наближенню надання медичної допомоги населення.</p>
<p>Інформую, що румунська спільнота Тячівського району не однократно&nbsp; зверталась до вищих інстанцій щодо збереження лікарні зі її статусом, так як це є єдина лікарня, яка обслуговує румуномовне населення району, а її представники окрім української володіють ще й румунською мовою, рідною мовою мешканців цих сіл. Слід зазначити, що на ці звернення управління охорони здоров'я Закарпатської обласної державної адміністрації на чолі з паном Шніцером направило комісію в дільничну лікарню для вивчення ситуації, яка, на жаль, поверхнево розглянула звернення і навіть не захотіла вислухати&nbsp; всі пропозиції, що були надані з боку лікарів та медичних працівників, не прийняла до уваги рішення Нижньоапшанської, Глибокопотоцької та Топчинської сільських рад, проігноровано також рішення сесії Тячівської районної ради про збереження дільничних лікарень на території відповідного району.</p>
<p>Виходячи з вищевикладеного, я звертаюсь до міністра охорони здоров'я України, голови Закарпатської обласної адміністрації здійснити відповідні заходи щодо збереження дільничної лікарні в селі Апша в кількості 20-ти ліжок, яка існує ще з 1946 року. При цьому прошу врахувати три моменти, в цих населених пунктах рівень народжуваності є один з найвищих в Україні, тому необхідно не тільки зберегти пологове відділення, а ще й оновити&nbsp; медичне обладнання.</p>
<p>Друге. Високий професійний рівень лікарів та медичних працівників підтверджується наявністю акредитації даного медичного закладу Міністерство охорони здоров'я України.</p>
<p>Третє. Відповідно до 49 статті Конституції України існуюча мережа державних та комунальних закладів охорони здоров'я не може бути скорочення. Нагадую всім, що норми Конституції є нормами прямої дії. Прошу вважати цю частину мого виступу депутатським запитом.</p>
<p>Шановні колеги, користуючись нагодою, хочу також проінформувати мешканців Глибоцького району Чернівецької області, що я мав телефонну розмову з головою районної державної адміністрації Загарюком Миколою Григоровичем, який мене запевнив, що ситуація з необхідністю проведення ремонтних робіт мостів в селах ……, Карапчіл та Теріблеча, а також аварійного участку об’їзної дороги Карапчів-Купка та пошуку джерел їх фінансування знаходяться у нього на особистому контролі. Оголошую це в порядку інформування виборців, які звернулися до мене з відповідними питаннями під час особистого прийому, під час знаходження у виборчому окрузі.</p>
<p>Крім того, звертаю увагу начальника обласного управління освіти у Чернівецькій області Михайла Баура щодо необхідності надати відповіді на звернення народних депутатів особисто та у повному обсязі. Змушений констатувати, що, на жаль, в отриманому листі за підписом пані Тарангул я так і не отримав відповідь щодо конкретного працевлаштування особисто кожного працівника Чудейської школи-інтернату Сторожинецького району, яку передбачається закрити за рішенням Чернівецької обласної ради за подання саме цього облуправління освітою Чернівецької обласної адміністрації. А навколо цього питання вже починається політичні спекуляції.</p>
<p>Тому я звертаюся до керівника відповідного уравління обласної державної адміністрації пана Баура надати повну відповідь на моє депутатське звернення для подальшого інформування виборців і припинення спекуляцій навколо цього питання. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, будь ласка, Ксенія Ляпіна. Підготуватися Аржевітіну.</p>
<p>&nbsp;</p>
<p>13:57:54</p>
<p>ЛЯПІНА К.М.</p>
<p>Дякую. Ксенія Ляпіна, партія "За Україну!". Шановні виборці, останніми днями ми дуже багато почули знову про реформи. На жаль, тільки розмов. Ми почули про інвестиційну реформу, ми почули вчора в доповіді Президента, що він відносить просування регуляторної реформи в Україні попереднього року до певних успіхів.</p>
<p>Я хочу проаналізувати, що насправді відбувається щодо підприємницького інвестиційного клімату в Україні. І наскільки можна віднести до успіхів просування у сфері регуляторної реформи.</p>
<p>Перше. дозвільна система. Це те, що сьогодні турбує від великого інвестора до маленького підприємця, який хоче там відкрити чи розмістити свій ларьок.</p>
<p>За останній рік ми прийняли, дійсно, багато змін до різних законів. В результаті цих змін сьогодні вже мала би працювати система, коли тільки через єдиний офіс, тільки через дозвільний центр можна було б подати відповідну заявку і автоматично отримати відповідний&nbsp; дозвіл. А якщо тобі його своєчасно не дали, то започаткувати свою діяльність без паперу під назвою "дозвіл" і, власне, за це не нести ніякого відповідальності, тому що це відповідальність від влади.</p>
<p>Дуже красиво виглядає це в законі і на папері. На папері вся країна покрита єдиними офісами. Знайти їх в житті практично неможливо. всі підприємці одноголосно говорять, що звернутися до єдиного офісу за будь-яким значущим дозволом абсолютно беззмістовно. Ідуть прямо, як ішли завжди, до ветеринарної служби. А ви знаєте, що вчора була інформація, що затримані високі посадові особи ветеринарної служби, затримані СБУ за корупцію, і в них ні мало, ні багато – за два тижні 400 тисяч доларів за дозвільну діяльність. Оце вага дозвільної діяльності, в якій реформа відбувається тільки на папері. Я повідомляю це спеціально для Президента Януковича і Прем’єра Азарова, щоб вони звернули увагу на те, що недостатньо написати. Їх функція – виконавча, це ми, законодавці, прийняли закон, а вони мають забезпечити його неухильне виконання. Якщо це не забезпечено, не треба це називати реформою. Це лише самообман.</p>
<p>Так само відбувається у сфері контрольної діяльності. Неодноразово ми чули наміри і навіть звіти про те, що нібито зменшилося навантаження на суб’єктів малого підприємництва з боку контролюючих органів. Що ми чуємо від підприємців? Тиск зростає. Зростає щодня. Зростає кількість перевірок і зростає їх якість, маючи на увазі їх, м’яко кажучи, вихід за межі процесуальних дій всіма контролюючими органами. І це так само визначається не законами, бо законами ми це все добре врегулювали. Це так само відповідальність виконавчої влади, яка має змусити своїх виконавців виконувати, нарешті, закони України.</p>
<p>І ще я хочу сказати, що не треба боротися з корупцією…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>ЛЯПІНА К.М. …на папері. Реальна боротьба з корупцією лежить у виконавчих органах. І доки вони цього не зрозуміють, доки не треба приписувати це собі, як хоч малесеньку перемогу.</p>
<p>&nbsp;</p>
<p>ГОЛОВУЮЧИЙ. Станіслав Аржевітін, підготуватись Ляшку.</p>
<p>&nbsp;</p>
<p>14:01:21</p>
<p>АРЖЕВІТІН С.М.</p>
<p>Група депутатів Верховної Ради з трьох фракцій звернулась з депутатським запитом до Президента України, Прем'єр-міністра України, Голови Служби безпеки України, Генерального прокурора України, секретаря Ради національної безпеки і оборони України, з депутатським запитом щодо вжиття заходів до припинення поширення недостовірної інформації про стан банківської системи в Україні.</p>
<p>В депутатському запиті йдеться про масове розповсюдження в електронних та друкованих засобах масової інформації, публікацій "50 українських банків закриються протягом півроку", а також "В найближчі шість місяців 50 банків припинять своє існування", при цьому наголошується, що зараз під загрозою знаходяться українські банки, які не поповнили свій статутний капітал.</p>
<p>Поширена інформація є не правдивою, оскільки відповідно до Закону України передбачено, що банки, які створені до набрання чинності цим законом зобов’язані протягом п’яти років привести розмір свого статутного капіталу у відповідність з вимогами закону. Тобто нарощення статутного капіталу до 120 мільйонів гривень діючі банки зобов’язані забезпечити до червня 2016 року.</p>
<p>Масштаб, спосіб і зміст поширення інформації дає підстави стверджувати, що проводиться спланована акція спрямована на дестабілізацію діяльності майже третини діючих українських банків. Наслідком цієї акції може стати не тільки підрив фінансового стану&nbsp; цих банків, але і штучне провокування нової хвилі паніки серед вкладників, дестабілізація банківської системи України, що може призвести до суспільного збурення та проведення громадських акцій протесту.</p>
<p>Аналогом таких дій свого часу було поширення недостовірної інформації про фінансовий&nbsp; стан "Промінвестбанку", що створило паніку серед його вкладників та по суті спровокувало початок фінансової кризи в Україні 1928 року.</p>
<p>Є інші факти розповсюдження недостовірної інформації про стан окремих банків, які також носять провокаційний характер. У своїх публікаціях автори посилаються на постанову Національного банку, але час у комерційних банків є, попереду ще&nbsp; п’ять років. Таким чином вкладники цих банків були введені в оману стосовно стану їх банку партнера, а самі банки несуть ризик дестабілізації їх діяльності у разі, якщо їх вкладники, за порадою авторів таких публікацій, приймуть неотложные меры сохранности своїй заощаджень та у масовому порядку звернуться за їх поверненням. Розповсюдження зазначеної провокаційної інформації створює безпосередню загрозі економічній та фінансовій безпеці України. Саме тому група народних депутатів і звернулися із зверненням провести розслідування наведених фактів. Дякую за увагу.</p>
<p>&nbsp;</p>
<p>ГОЛОВУЮЧИЙ. Олег Ляшко. Підготуватися Самойлик.</p>
<p>&nbsp;</p>
<p>14:04:32</p>
<p>ЛЯШКО О.В.</p>
<p>Шановні співгромадяни, Україна готується до вшанування 25 роковин трагедії на Чорнобильській АЕС, у період з 19 по 21 квітня 2011 року у Києві відбудеться три важливих чорнобильські заходи. Це київський саміт з питань безпечного та інноваційного використання ядерної енергії, донорська конференція по збору коштів на завершення чорнобильських проектів, Міжнародна науково-практична конференція "25 років Чорнобильської катастрофи", "Безпека майбутнього". Як було раніше заявлено, президент Європейської комісії Жозе Мануель Барозу має намір прибути до Києва та взяти участь у цих чорнобильських заходах. Це добра новина не лише для учасників Заходу та України, яка прагне зібрати додаткових 720 мільйонів євро для завершення чорнобильських проектів. Це добра новина також для Верховної Ради України. Чому? Україна веде складні переговори з Європейським Союзом щодо укладення Угоди про асоціацію, яка включатиме в себе положення про створення зони вільної торгівлі між Україною та Європейським Союзом.</p>
<p>У 2011 році ми маємо завершити усі переговори з ЄС і нарешті підписати Угоди про асоціацію.</p>
<p><a name=Temp></a>З цією метою я закликаю керівництво парламенту запросити пана Баррозо до виступу 18 або 19 квітня 2011 року&nbsp; з трибуни Верховної Ради&nbsp; України на тему: "Відносин Україна – ЄС&nbsp; та перспектив завершення переговорів". Ми&nbsp; повинні почути, що&nbsp; має зробити парламент для&nbsp; прискорення завершення переговорного процесу України з Євросоюзом. Ми повинні почути, які преференції отримає Україна від створення зони вільної торгівлі з Європейським Союзом.</p>
<p>До речі, можливий виступ пана Баррозо у Верховній Раді сприятиме,&nbsp; на мою думку, відновленню впливу законодавчого органу держави на важливі зовнішньополітичні процеси, адже нам потрібний міжнародний діалог не лише на рівні Голови Верховної Ради, але й депутатів усіх фракцій та груп, які мають бути більш активними в діяльності на міжнародному напрямі. Дякую за увагу.</p>
<p>&nbsp;</p>
<p>ГОЛОВУЮЧИЙ. Так, Катерина Самойлик. Зараз будемо дивитися, що у нас там далі. Наступний буде Павловський замість Кириленка.</p>
<p>&nbsp;</p>
<p>14:06:50</p>
<p>САМОЙЛИК К.С.</p>
<p>Шановні наші громадяни України! Не проходить жодного тижня, щоб Верховна Рада України не приймала рішень щодо підтримки аграрного сектору України. Здається, що село і селяни повинні бути у нас уже давним-давно згідно прийнятого законодавства самими заможними, а якісні продукти харчування стали доступними кожному жителю в Україні. А, насправді ж виявляється, що все це бутафорія, окозамилювання, а за великим рахунком&nbsp; йде процес перетворення селян в батраків, рабів з одного боку, і процвітання, збагачення нового класу&nbsp; латифундистів або кулаків.</p>
<p>Болюче питання – ціна на молоко. Корівка, як це вже неодноразово&nbsp; в нашій&nbsp; історії було і є, єдине&nbsp; джерело виживання селянської сім’ї. Люди ставлять перед нами питання: обмежити&nbsp; свавілля посередників, держава повинна відрегулювати ціну на молоко. Не може воно бути дешевше води, дешевше молочного порошку. Не можна далі таким чином знищувати та принижувати селян, годувальників держави, знецінюючи їх працю.</p>
<p>Кабінету Міністрів України,&nbsp; на мій погляд, досить уже зловживати терпінням селян. Всі так печетесь за бізнес, заснований на експлуатацію наших співвітчизників.&nbsp; А чому ж&nbsp; нехтуєте тими, хто трудовими&nbsp; мозолями годує і сім'ю, і всю&nbsp;&nbsp;&nbsp; державу. Знаймо і пам'ятаймо,&nbsp; що якщо селянин "візьме&nbsp; в руки вила", від Майдану&nbsp; жодного камінця не залишиться.&nbsp;</p>
<p>Тому, вимагаємо термінового розгляду питання ціни на молоко і не треба прикриватися відповідями, що органи виконавчої влади на місцях ці питання вирішують. Існує жорстка вертикаль, ось Кабінет Міністрів України&nbsp;&nbsp; і нехай і вирішують ці питання.</p>
<p>Наступне, земельне питання. Нещодавно рано-вранці&nbsp;&nbsp; ми дивились фільми за твором Ольги Кобилянської "Земля". Ось така трагедія нас чекає,&nbsp; якщо гасла про реформи землі перетворяться в реальність і коли&nbsp; наші люди практично за безцінь віддадуть землю. Ми сьогодні вже знаємо по Таврії моїй про те, що не тільки&nbsp; громадяни України, а також і&nbsp; іноземці уже володіють землею. З чим сьогодні залишиться селянин? Як 100&nbsp;&nbsp; років тому з сапою, косою? І якщо пощастить,&nbsp;&nbsp;&nbsp; з конячиною та старим мопедом.</p>
<p>І відродження&nbsp; села це не значить, що ми повинні продавати землю. Це доступні кредити на&nbsp; пальне, посівний матеріал, добрива, техніку. Це відновлення зрошувальної системи, це підтримка вітчизняного сільгоспмашинобудування, це&nbsp; програма соціального відродження селян. Торгувати землею багато розуму не треба! Тільки тимчасові на цій землі здатні торгувати землею…</p>
<p>&nbsp;</p>
<p>ГОЛОВУЮЧИЙ.&nbsp; Дякую, дякую, Катерино Семенівно!</p>
<p>&nbsp;Будь ласка,&nbsp;&nbsp;&nbsp; Андрій Павловський, підготуватися Храпову, потім Остіпан.&nbsp;</p>
<p>&nbsp;</p>
<p>14:10:13</p>
<p>ПАВЛОВСЬКИЙ А.М.</p>
<p>Андрій Павловський, "Блок Юлії Тимошенко - "Батьківщина".</p>
<p>Шановні співвітчизники, вчора Янукович послав українському суспільству пусті слова, пусті речення, хоча&nbsp;&nbsp;&nbsp;&nbsp; наше суспільство потребує відповіді на нагальні питання.</p>
<p>Прості люди хочуть знати, як їм зараз виживати, коли продовжується шалене зростання цін на саме необхідне – на продукти харчування, на комунальні послуги. Відповідні на ці питання ми не почули.</p>
<p>&nbsp;І не почули відповіді Президента, чому уряд не виконує Закон про оплату праці? Чому маніпулює з єдиною тарифною сіткою,&nbsp; в результаті чого всі бюджетники не доотримують щонайменше 300 гривень? А кваліфікованим вчителям, лікарям, вченим не доплачують по 700-800 гривень і більше. З 1 квітня мінімальна заробітна плата 960 гривень. А посадовий оклад по першому тарифному розряду в порушення закону – 625, різниця 335 гривень.</p>
<p>І я хотів би навести приклад вчителя вищої категорії. Зараз уряд Азарова йому виплачує 1325 гривень основного окладу. Хоча по Закону про оплату праці цей оклад мусить бути з 1 квітня 2035 гривень, різниця - 710 гривень не доотримують кваліфіковані вчителі. Теж саме і лікарі. Хірург вищої категорії зараз має оклад 1512 гривень, має по Закону про оплату праці отримувати 2323 гривні, різниця - 811 гривень. На такі суми обкрадає уряд Азарова кожного бюджетника.</p>
<p>Хотів би сказати, що продовжують знущатися над працюючими пенсіонерами. При перерахунку пенсій працюючим пенсіонерам всупереч закону влада застосовує показник середньої зарплати 2007 року, - а це 1198 гривень. Хоча по закону повинні зараховувати середню плату за попередній рік, за 2010, - а це 2239 гривень. Таким чином, кожного пенсіонера працюючого нинішня влада обкрадає щонайменше на 1041 гривню. І цього їм мало.</p>
<p>Зараз у Верховній Раді законопроект, який суттєво обмежує або взагалі ліквідує соціальні виплати і пільги 16 категорій&nbsp;громадян, починаючи від чорнобильців, афганців, учасників бойових дій і закінчуючи міліціонерами, шахтарями і так далі.</p>
<p>Шановні, прийшов час захистити свої інтереси. Подавайте …</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Храпов Сергій. Підготуватись Мостіпан.</p>
<p>&nbsp;</p>
<p>14:13:28</p>
<p>ХРАПОВ С.А.</p>
<p>Уважаемые избиратели, уважаемый Адам Иванович! 12 апреля этого года весь мир будет отмечать событие, открывшее новую страницу в истории человечества. Впервые в мире на околоземную орбиту был выведен космический корабль-спутник "Восток" с человеком на борту. Первым пилотом-космонавтом планеты Земля стал гражданин СССР, коммунист Юрий Гагарин. Это выдающееся событие произошло через 16 лет после победы советского народа над фашистской Германией.</p>
<p>Западные специалисты пророчили, что СССР понадобится 20 лет для восстановления довоенного уровня экономики, но советский народ не только возродил разрушенное хозяйство, но и первенствовал в освоении космического пространства. Мы стали первыми, потому что советское государство с первых лет существования не на словах, а на деле выдвинуло развитие науки и образования в число своих приоритетов. Страна сумела опереться на труды нашего великого соотечественника Циолковского. Его учение планомерно развивалось благодаря деятельности Королева, Келдыша, Глушко, многих сотен и тысяч инженеров и конструкторов, техников и рабочих.</p>
<p>СССР первым прорвался в космос еще и потому, что воспитал миллионы самоотверженных парней и девчат, готовых на патриотический подвиг во имя Отчизны. В такой среде и был воспитан Юрий&nbsp; Гагарин. Ему, ребенку из крестьянской семьи, мало что смогли бы дать и царская Россия, и нынешнее безвременье, но Юре посчастливилось родиться в советской стране. Уже в 23 года он был боевым пилотом лучшего в мире истребителя МиГ, а в 27 лет стал первым космонавтом планеты Земля.</p>
<p>Судьба Юрия Гагарина – это ярчайший пример того, какие богатейшие возможности для реализации личности были созданы в СССР. Высокие стремления советских людей и их опора на достижение социализма позволили осуществить мечту о космосе.</p>
<p>Не стоит забывать и о вкладе Украины в советскую победу. В эти дни отмечается 60-летний юбилей легендарного конструкторского бюро&nbsp;&nbsp;«Южное». В начале 1961 в КБ «Южное» были созданы первые специализированные подразделения по космической тематике. 16 марта 1962 года ракетой-носителем «Космический аппарат ДС2 номер 1» был запущен и выведен на орбиту искусственного спутника Земли. Начал функционировать первый разработанный в КБ «Южное» космический аппарат, получивший официальное название «Космос–1» и ставший первенцем в реализации советской программы космических исследований «Космос».</p>
<p>За 40 лет работ по&nbsp; созданию космических аппаратов КБ «Южное» совместно с кооперацией разработало свыше 70 типов космических аппаратов, сдало в эксплуатацию 15 космических комплексов мирового уровня, осуществило запуск на орбиту около 400 космических аппаратов собственной разработки.</p>
<p>От имени фракции коммунистов хотел бы поздравить весь коллектив КБ «Южное» с юбилеем. Вы – гордость страны! Такими же и оставайтесь.</p>
<p>&nbsp;</p>
<p>ГОЛОВУЮЧИЙ. Дякую. Уляна Мостіпан. За нею - Кармазін.</p>
<p>&nbsp;</p>
<p>14:16:45</p>
<p>МОСТІПАН У.М.</p>
<p>Шановні виборці! Вийти на цю трибуну мене змусило звернення людей похилого віку, які поневіряються у судах місяцями, а то і роками, захищаючи свої права на законні соціальні виплати. Давно набрали чинності закони України, які передбачають значно вищі соціальні виплати для дітей війни, чорнобильців, військових, пенсіонерів, а фактично їм застосовуються занижені нарахування.</p>
<p>Практика показує, що в Україні чомусь рішення суду має вище значення, ніж закони України. Ось і пішли наші пенсіонери до суду. А це люди поважні, яких держава запустила по великому судовому колу. Добре, що ще в декого з них залишилися сили. Саме на таких немічних людях зараз і економить держава. Вони дійсно, ці люди, які пішли до суду, отримують якісь виплати, а всі інші, яким законодавством це передбачено, жодної копійки не отримують.</p>
<p>Крім того, у даний час гроші на цих, знову ж таки, немічних людях заробляють адвокати, нотаріуси, які пишуть їм позовні заяви і беруть за це по 300-500 гривень. Що ж виходить? Що відбувається? Виходить таким чином, що, спасаючи державний бюджет, ми знову ж таки знущаємося над нашими людьми.</p>
<p>Зупинюсь ще на одній проблемі, на пенсійній, яка набирає також судових обертів. Це перерахунки пенсій працюючим пенсіонерам, яким для розрахунку пенсій невірно застосовується середньомісячна заробітна плата за 2007 рік, що зменшує розмір пенсій в середньому на 400 гривень у кожному випадку. Кількість таких звернень до суду стрімко зростає. А причина – невірне застосування статті 40 Закону "Про загальнообов'язкове державне пенсійне страхування ".</p>
<p>Останнім часом, після законодавчих змін, які сталися в Адміністративно-процесуальному кодексі, для людей настало чергове випробування. Зміна у підсудності такої категорії справ значно ускладнює права громадян на звернення до суду. І хочеться сказати, що якщо раніше люди, після звернення до суду, отримували компенсацію за три роки, то тепер вони можуть одержувати таку компенсацію лише за шість місяців. І якщо дивитися на ті рішення судів, які зараз виходять, то виходить таким чином, що одержують вони компенсацію, але компенсація уже потім на послідуючі місяці не розповсюджується. Таким чином судові рішення …</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>МОСТІПАН У.М.&nbsp; …закони, то есть більші права ніж закон.</p>
<p>Я би хотіла, щоб моє сьогоднішнє звернення було депутатським зверненням до віце-прем'єр-міністра соціальної політики Тігіпка Сергія Леонідовича.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Юрій Кармазін. За ним –&nbsp; Іван Заєць.</p>
<p>&nbsp;</p>
<p>14:20:19</p>
<p>КАРМАЗІН Ю.А.</p>
<p>Юрій Кармазін. Шановні співвітчизники, хочу підняти проблему забруднення навколишнього середовища у всій Україні. У всій Україні відбуваєтеся те, що вона погрязає у смітті.&nbsp; Органи&nbsp; виконавчої влади не слідкуюють&nbsp; за тим, що відбувається біля доріг.&nbsp; На превеликий жаль,&nbsp; мої законодавчі ініціативи щодо цього, щодо підвищення&nbsp; відповідальності, блокується у парламенті і не виносяться&nbsp; на розгляд сесії.</p>
<p>Хочу підняти також проблему забруднення&nbsp;&nbsp; навколишнього середовища в Одеській області. Наприклад, близько 7 років Білгород-Дністровський&nbsp; лиман забруднюється стоками&nbsp;&nbsp;&nbsp; каналізаційного колектора&nbsp; у селі Шабо (район Білої горки), постійні аварії, у тому&nbsp;&nbsp; числі нещодавно, у&nbsp; березні 2011 року, призвели до значного погіршення&nbsp; якості питної води. Існує&nbsp; реальна загроза&nbsp; виникнення епідемій інфекційних кишкових захворювань.</p>
<p>Рішенням Білгород-Дністровської районної ради&nbsp; від&nbsp; 11 травня&nbsp; ще 2007 року Шабській сільраді було виділено&nbsp; 1 мільйон 800 тисяч гривень на&nbsp; будівництво очисних споруд за рахунок коштів обласного фонду&nbsp; охорони навколишнього природного середовища. Проводився тендер, переможцем було визначено&nbsp; державне управління "Одесакомунекологія", з яким укладено контракт на&nbsp; виконання з будівництва очисних споруд. Проте замовником не було&nbsp; підписано акти виконаних робіт&nbsp; на суму 528, 3 тисяч гривень&nbsp; у зв'язку з незгодою щодо&nbsp; об'єму та кількості виконаних робіт.&nbsp; Попросту роботи не здійснювались. Внаслідок проведених перевірок&nbsp; і виявлення, дійсно, невідповідності цих робіт&nbsp;&nbsp; Білгород-Дністровською прокуратурою у 2008 році було&nbsp; порушено кримінальну справу щодо начальника відділу капітального будівництва&nbsp; Білгород-Дністровської райради Лук'янчука і у 2009 році щодо директора&nbsp; державного&nbsp; підприємства Максимовича. Але&nbsp; справа заблокована, не розслідується.</p>
<p>Через те прошу вважати мій виступ запитом&nbsp; до Генерального прокурора, до Прем`єр-міністра і до Мінекології для наведення порядку.</p>
<p>Інша проблема, яка збуджує сьогодні&nbsp; виборців, - це те, що зараз, зокрема, 5 квітня повідомлення&nbsp;&nbsp;&nbsp;&nbsp; надійшли&nbsp; до мене про те, що&nbsp; без будь-яких підстав&nbsp; демонтований, фактично ліквідований ринок&nbsp; автозапчастин Дніпровського району міста Києва. В результаті вказаних подій&nbsp; 200 підприємців, працівників ринку,&nbsp; позбавлені заробітку, що є неприпустимим&nbsp; і не відповідає вимогам вищезазначених&nbsp; норм Конституції, які&nbsp; забезпечуються&nbsp; 6, 19, 41, 42, 43-тя Конституції України.</p>
<p>Згідно з Цивільним кодексом можна демонтувати і ліквідувати тільки на&nbsp; підставі статті&nbsp; 325, але по всій Україні відбуваються такі речі. Через це я звертаюся до Прем'єр-міністра, генерального прокурора України з&nbsp; проханням&nbsp; розібратися в даній ситуації. Вважати прошу це моїм запитом і не допустити знущання над малими&nbsp; підприємцями…</p>
<p>&nbsp;</p>
<p>ГОЛОВУЮЧИЙ. Завершуйте.</p>
<p>&nbsp;</p>
<p>КАРМАЗІН Ю.А.&nbsp; Я завершую. За ці три місяці малих підприємців в Україні скоротилося на 250 тисяч. Задумайтесь! Помножте на два. Це півмільйона. А ще вони задіяли інших працівників. Тому давайте не дамо&nbsp; знищити тих, хто годує і наповнює Пенсійний фонд.&nbsp; Дякую.&nbsp;</p>
<p>&nbsp;</p>
<p>ГОЛОВУЮЧИЙ. Дякую.&nbsp;&nbsp; Іван Заєць.&nbsp;</p>
<p>&nbsp;</p>
<p>14:23:55</p>
<p>ЗАЄЦЬ І.О.</p>
<p>Іван Заєць, Українська Народна партія.</p>
<p>Вчора в парламенті&nbsp; Президент Віктор Янукович виступав із Щорічним посланням. Знову було багато слів про&nbsp; реформи. Виявляється, що в Україні тільки… Україна тільки на початковому етапі реформ. А що ж робилося тоді цілий рік цією владою? Начебто й не було реформ, але дров уже наламали дуже багато. Це стосується і так званої адміністративної реформи, яка звелася тільки до скорочення державних службовців, а насправді скорочення тих людей, які не поділяють ідеологію теперішньої влади, які мають дуже великий професійний стаж такої діяльності.</p>
<p>Це саме можна сказати і про&nbsp; пенсійну реформу, якою лякають сьогодні громадян. Все звелося тільки&nbsp; до продовження віку виходу на пенсію та страхового&nbsp; стажу, а про те. що боротися із&nbsp; мафією, щоб виводити економіку із тіньової сфери, щоб запровадити доктрину дорогої робочої сили, з якої б наповнювався Пенсійний фонд, про це наша влада не говорить. Вона просто хоче перекласти всі свої турботи на плечі простих громадян.</p>
<p>І так само треба кілька слів сказати про&nbsp; земельну реформу. У Верховній Раді відбулися&nbsp; парламентські слухання. Переважна більшість виступаючих висловилася проти введення, негайного введення ринку землі. вони справедливо вважають, що на теперішньому етапі необхідно будувати земельні відносини в рамках інституту оренди. Але наша влада дуже і дуже поспішає. Чому вона поспішає? Тому що земля – це останній ресурс, на якому можна збагатитися.</p>
<p>Пані Акімова заявила про те, що землю мають купувати не тільки громадяни України, але й громадяни іноземних держав. У цьому ж дусі висловився і пан Президент, ось його слова: "Забезпечити рівні умови доступу до цього ринку – ринку земель вітчизняних та іноземних суб'єктів господарювання, щоб земля в найбліьш ефективного господаря". Що із цієї фрази випливає? Випливає те, що пан Президент не вірить сьогодні у своїх громадян, не вірить у нашого українського селянина. Але якщо керуватися такою логікою, тоді і пан Президент, і уряд, і парламентська більшість так само мають покинути владу, бо вони за цей рік продемонстрували вкрай неефективне державне управління. То давайте тоді запросимо чужинців із Західної Європи, де влада набагато ефективніше працює, де реалізуються права громадян, де є спокій, і вони будуть господарювати в нашій Україні. Та, ні, наша влада тут не пустить, а от пустити іноземців до землі, щоб обземелити селян, щоб сьогодні забрати територію України, вони на це здатні. Тому це не є влада, яка думає стратегічно, це не є влада, яка відстоює національні інтереси.</p>
<p>&nbsp;</p>
<p>ГОЛОВУЮЧИЙ. Всі бажаючі взяли можливість і виступили.</p>
<p>Дозвольте нагадати, що наступного тижня народні депутати працюють в комітетах, комісіях, фракціях та групах.</p>
<p>13 квітня, у середу о 15 годині в сесійній залі Верховної Ради відбудуться парламентські слухання на тему: "Про державну політику щодо вирішення проблеми повернення та компенсації втрачених, знецінених заощаджень громадян".</p>
<p>Чергове пленарне засідання відбудеться у вівторок 19 квітня о 10 годині. На цьому ранкове засідання Верховної Ради оголошую закритим.</p>
<p>&nbsp;</p>
<p>&nbsp;</p>
</div>
