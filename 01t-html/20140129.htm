Стенограма пленарного засідання
29 січня 2014
&nbsp;
<p align=center>ПОЗАЧЕРГОВА СЕСІЯ</p>
<p align=center>ЗАСІДАННЯ ДРУГЕ</p>
<p align=center>Сесійний зал Верховної Ради України</p>
<p align=center>29 січня 2014 року, 11.15 година</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Доброго ранку, шановні народні депутати! Я прошу сідати. Доброго ранку, запрошені, гості Верховної Ради України! Я прошу народних депутатів підготуватися для реєстрації. Увімкніть систему "Рада".</p>
<p>11:18:16</p>
<p>В залі зареєструвалося 402 народних депутати.</p>
<p>Тому друге пленарне засідання позачергової сесії Верховної Ради України оголошую відкритим.</p>
<p>Шановні народні депутати! Ви бачите, в роботі сьогоднішнього пленарного засідання беруть участь перший Президент України Леонід Макарович Кравчук, Президент України Леонід Данилович Кучма. Давайте привітаємо <i>(Оплески).</i></p>
<p>Шановні колеги! Давайте, ми знаходимось в вищому законодавчому органі держави. Я думаю, це за все говорить.</p>
<p>Тому давайте ми домовимося таким чином. Я надаю слово для виступу першому Президенту України Леоніду Макаровичу Кравчуку у Верховній Раді. А потім визначимося по нашій роботі. Прошу, Леоніде Макаровичу.</p>
<p>Я прошу уваги, шановні народні депутати, давайте послухаємо.</p>
<p>&nbsp;</p>
<p>КРАВЧУК Л.М.</p>
<p>Добрий день, шановні народні депутати! За своє довге політичне і не тільки політичне життя мені доводилося дуже багато стояти на цій трибуні і у важкі часи, і в більш приємні. Але сьогодні найбільш відповідальна промова і найбільш відповідальний час. І я хочу, щоб ви дослухалися до одного мого речення: слухати не того, хто говорить, а слухати те, що говорить. Якщо ми підійдемо так до нашої зустрічі, то в нас не буде політичних передбачень, ми будемо слухати ситуацію, яка склалася в державі.</p>
<p>А ситуація, будемо говорити відверто, – драматична. Весь світ визнає, і Україна&nbsp; визнає, що держава знаходиться на межі громадянської війни. В країні двовладдя. В країні йде фактично повстання. Дуже швидко переросли наші акції з протести в повстання. Коли захоплюється влада, а це – факт, коли валиться влада, і органи влади, визначені Конституцією, звільняються стихійно від виконання своїх обов'язків, ясна справа, що це є повалення влади.</p>
<p>Це є просто революція про повалення влад. І це треба… це не є щось таке надзвичайне, це просто треба речі називати своїми іменами, більше нічого. І тоді буде все ясно. Тому зараз драматична ситуація і ми маємо дуже відповідально поставитись до України. Я як людина, яка підписала всі, наголошую, без винятку, установчі документи про утворення цієї держави, як людина, яка започаткувала створення разом з Верховною Радою держави, я несу особливу відповідальність, особливу. Ми домовлялися з Леонідом Даниловичем, хто виступить, він доручив мені. Я виконую в даному разі і доручення Президента України, який був при владі 10 років в Україні і зробив дуже багато для того, щоб ця держава сьогодні так відбулась.</p>
<p>Що я вважаю, за потрібне можна було б сьогодні зробити для того, щоб зупинити процес розвалу управління державою, щоб зупинити процес розгортання ситуації в бік громадянської війни.</p>
<p>Перше. Потрібно розвести протиборчі сторони. Просто розвести їх, сказавши людям, що є план, який погоджений з Президентом, з Верховною Радою виходу України з політичної кризи. І цей план окреслити, люди розумні і вони зрозуміють, що якщо ми план погодили і крок за кроком будемо рухатись в сторону зменшення протистояння або зниження градусу протистояння, люди погодиться з тим і підуть назустріч.</p>
<p>Що в цей план можна було б включити?&nbsp; Ну, перше. Слава Богу, вчора Верховна Рада уже конкретний план почала здійснювати. Тому що є великий план, дорога вже відкрита до кроків вперед, тепер треба з дороги прибрати всі завали. От вчора почали прибирати – скасували закони, прийняті 16 січня. Ми не будемо зараз говорити ні про закони, ні про їх якість, ні… то ми зайдемо дуже далеко. Скасували –&nbsp; і слава Богу. Прийняли інші закони.</p>
<p>Сьогодні потрібно прийняти Закон про амністію. Він підготовлений. Ви його… Кажуть, є декілька законів. Але з нашого досвіду я знаю, якщо декілька, то, по-перше, може бути не прийнятий ні один, но, по-друге, частина депутатів не проголосує, а за тією частиною депутатів стоїть велика кількість народу. Тому голосування, на мою думку, має бути консолідованим. Коли вирішуються великі серйозні політичні кризові питання, голосування може бути тільки консолідоване - прийняти цей закон.</p>
<p>Таким чином закон відкриє дорогу до того, що випустять тих, хто знаходиться під вартою, звільняться приміщення адміністративні, розблокуються дороги і люди почнуть жити, і працювати, і виконувати чергові кроки. Тому, скажімо, я підтримую процес реформування Конституції.</p>
<p>Ви вже знаєте, що я Голова Конституційної асамблеї. Я не хочу зараз говорити, що зробила Конституційна асамблея, але хочу вас поінформувати, депутатів. У нас є два варіанти концепції: варіант президентсько-парламентський і варіант парламентсько-президентський. Створіть комісію, ми передамо напрацювання. Можемо з вами співпрацювати, можемо не співпрацювати, це як ви захочете. Ваша воля&nbsp; і тільки Верховна Рада може змінити, внести зміни до Конституції –&nbsp; більше ніхто. Але в строгій відповідності доXIII&nbsp;Розділу Конституції. Те, що зробив тоді Конституційний Суд, я виступав тоді і зараз виступаю, він перевищив свої повноваження. <i>(Оплески)</i></p>
<p>Що міг зробити Конституційний Суд розумний? Внести, сказати: так, були порушення&nbsp; при прийнятті Конституції такі, ми передаємо до Верховної Ради, щоб Верховна Рада виправила, а не сам виправив. Це неможливо. Це є перевищення, я ще раз повторюю, перевищення.</p>
<p>Але, якщо Конституційний Суд зробив недобре, відійшов від XIII&nbsp;розділу Конституції – це правда, то невже&nbsp; тепер опозиція має діяти так само як діяв погано Конституційний Суд? <i>(Оплески)</i> Немає.&nbsp; Більше того, їй скажуть: вона ще, вибачте на слові, менш розумна, тому що вона вже не зробила уроки з дурних рішень, вибачте за не парламентське слово.</p>
<p>Тобто я пропоную створити комісію і розпочати процес реформування держави і управління на основі вже прийнятої Конституції. Але це ж ви не зробите за один тиждень? Не зробите. Суд уже треба відсторонити від Конституції. Суд має одне повноваження конституційне – визначити чи нові положення в Конституцію звужують права і свободи, чи не звужують. Це його, оце його. А прийняти, як прийняти – це приймає Верховна Рада.</p>
<p>Тому давайте все поставимо на свої місця. І все буде нормально, повірте. Тільки ще одне я запрошую вас, послухати ще одне –&nbsp; спробувати довіряти один одному.</p>
<p><a name=Temp></a>Якщо парламентська більшість буде ставити&nbsp; опозицію на коліна, не слухати, не приймати, тому що ми можемо все, нічого не вийде. Але якщо опозиція буде ставити ультиматуми, теж нічого не вийде. Ультиматум – це здача. Це всі розуміють. Це радянські війська у Потсдамі поставили ультиматум перед Німеччиною, тому що перемогли, а тут нема військ, тут народні депутати. Давайте довіряти один одному. Тому я закликаю до довіри. Повірити, що Україна важливіше від будь-яких амбіцій. Повірити в це і зробити те, щоб Україну, відкрити дорогу Україні до реформ, до всього і разом їх робити, ніхто за нас не зробить.</p>
<p>Яка в мене пропозиція до вас. Я знаю, що є недовіра між опозицією і Президентом, причому вона, і владою загалом, вона дуже глибока. І можуть народні депутати від опозиції, як і від влади, думати, що хтось когось через коліно. Ну, ми це вміємо, що тут говорить. Я пропоную як людина, знову ж таки повторюю, яка стояла на зорі незалежності і зробила те, що могла зробити, щоб не брати іноземців, або я один, або ми з Леонідом Даниловичем, виступаємо гарантами. В який спосіб? Виходимо перед народ і кажемо: от, домовились опозиція і Президент або влада…</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>КРАВЧУК Л.М. І кажемо: домовились, і ці домовлення виконуємо. Хто не виконує – народ буде знати. Все просто, нема ніяких складнощів, якщо ми цього захочемо. Тому я хочу попросити вас, народних депутатів подумати над одним: тільки ви разом з Президентом можете вирішити питання, які сьогодні в Україні є драматичними. Тільки ви можете вирішити і відкрити дорогу до справжньої конституційної реформи, до прийняття нормального виваженого&nbsp; Закону про вибори Президента, нормального Закону про вибори народних депутатів, тому що парламентсько-президентська республіка без пропорційної системи голосування не може існувати. Тобто все треба робити крок за кроком.</p>
<p>Для&nbsp; цього я пропоную, напишіть план: перший крок, другий крок, третій крок, четвертий крок. Обнародуйте цей план&nbsp; Україні. А потім станемо на цей план і кожен пункт плану&nbsp;&nbsp;&nbsp; будемо виконувати всі разом.&nbsp; І тоді&nbsp; народ скаже: в час великий і тяжкий Верховна Рада зрозуміла, що іншого шляху немає, послухала себе. І як писав Василь&nbsp; Симоненко: "Хай мовчать Америки&nbsp; й Росії,&nbsp;&nbsp; коли я з Україною говорю".</p>
<p>Давайте почнемо говорити з Україною. Дякую. <i>&nbsp;(Оплески)</i></p>
<p>&nbsp;</p>
<p>ГОЛОВУЮЧИЙ.&nbsp; Давайте подякуємо Леоніду Макаровичу за змістовний виступ і так необхідний сьогодні для суспільства і Верховної Ради&nbsp; України.&nbsp; <i>&nbsp;(Оплески)</i></p>
<p>&nbsp; Шановні народні депутати, узгоджується&nbsp; питання по Закону про амністію – це дуже важливий закон. Я вчора і сьогодні кажу: є там ще декілька неузгоджених питань.</p>
<p>Тому, перемовини&nbsp; між фракціями проводяться.</p>
<p>Я оголошую перерву до 14 години. У 14 годин, я прошу дуже, всіх народних депутатів прийняти участь у продовженні сесії Верховної Ради України. Запрошую в 14 годин.</p>
<p>Керівників фракцій я запрошую в кабінет. Прошу Ігоря Єремеєва теж зайти в кабінет Голови Верховної Ради.</p>
<p>&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Перший заступник Голови Верховної Ради України І.Г.КАЛЄТНІК</p>
<p>&nbsp;</p>
<p>ГОЛОВУЮЧИЙ.&nbsp; Керівники фракцій, послухайте… <i>(Шум у залі)</i> Ви послухайте, не кричіть, послухайте. <i>(Шум у залі)</i> Робоча група з керівників фракцій, а також експертів продовжує зараз роботу над законопроектом про усунення негативних наслідків та недопущення переслідування та покарання осіб з приводу подій, які мали місце під час проведення мирних зібрань. Ці перемовини проходять досить успішно і ми маємо надію, що о 16 годині ми з вами будемо мати змогу проголосувати&nbsp; даний законопроект.</p>
<p>До 16 години оголошую перерву.&nbsp;&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p align=center>Веде засідання Голова Верховної Ради України В.В.РИБАК</p>
<p>&nbsp;</p>
<p>ГОЛОВУЮЧИЙ. Шановні народні депутати, я прошу&nbsp; уваги. Я прошу уваги.&nbsp; Ми&nbsp; продовжуємо сьогоднішнє засідання&nbsp; сесії. Погоджувальна рада підготувала два законопроекти, узгодила їх усіма фракціями. Це законопроекти, що стосуються амністії і ТСК,&nbsp; комісія ТСК, що стосується конституційної реформи. Ці питання по цих двох законопроектах узгоджені. (<i>Оплески</i>)</p>
<p>&nbsp;</p>
<p>ГОЛОС ІЗ ЗАЛУ. <i>(Не чути)</i></p>
<p>&nbsp;</p>
<p>ГОЛОВУЮЧИЙ. Шановні народні депутати! Зараз ці законопроекти тиражуються, десь&nbsp; хвилин 15-20, і через 20 хвилин вони будуть винесені на затвердження Верховної Ради України.&nbsp; Десь 20 хвилин на цю роботу потрібно.</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ.&nbsp; Шановні народні депутати, я прошу уваги!</p>
<p>Шановні колеги! Погоджувальна рада фракцій відпрацювала чотири закони, які є у Верховній Раді, що стосується амністії. Чотири закони. Але виникли питання, які ще треба узгодити. І сьогодні нема чого ставити на голосування у Верховній Раді.</p>
<p>Є яка пропозиція… Є яка пропозиція: завтра вранці керівники фракцій продовжать консультації. Так домовилися усі керівники фракцій. Потім о 10-й годині… <i>(Шум у залі)</i> … о 10-й годині… <i>(Шум у залі)</i> Це ви покричіть своїм керівникам, а не всім депутатам!</p>
<p>Ви послухайте, що я дам інформацію, а потім покричите. Тому до 10-ї години керівники фракцій дадуть відповідь у своїх фракціях. О 10-й годині всі збираються у кабінеті Голови Верховної Ради. Об 11 годині вноситься пропозиція: продовжити сесію, позачергову сесію Верховної Ради України, щоб прийняти завтра, уже третій день завтра будуть перемовини, прийняти Закони про амністію.</p>
<p>Прошу народних депутатів проголосувати за проведення завтра сесії об 11 годині ранку.</p>
<p>&nbsp;</p>
<p>ЛЯШКО О.В. Голосуйте! Голосуйте! Голосуйте пропозиції! Голосуйте!</p>
<p>&nbsp;</p>
<p>ГОЛОВУЮЧИЙ. Не кричи.</p>
<p>Я прошу керівників фракцій до мене підійти. Я ще раз кажу, спокійно послухайте. Керівники фракцій домовились, завтра в 11 годині. Як буде пропозиція&nbsp; сьогодні попрацювати, я прошу керівників фракцій сюди.</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Сьогодні! Сьогодні! Сьогодні!</p>
<p>&nbsp;</p>
<p>ГОЛОВУЮЧИЙ. Прошу ваше рішення.</p>
<p>&nbsp;</p>
<p>ГОЛОСИ ІЗ ЗАЛУ.&nbsp; Сьогодні! Сьогодні! Сьогодні!</p>
<p>&nbsp;</p>
<p>ГОЛОВУЮЧИЙ. Шановні депутати, послухайте керівників фракцій, сейчас внесуть узгоджену пропозицію. Я її поставлю на голосування. Сьогодні – значить, сьогодні будемо приймати рішення. Завтра – завтра, як воно буде. Спокійніше, сідайте, вирішимо зараз всі питання.</p>
<p><i>&nbsp;(Шум у залі)</i></p>
<p>Ви узгодьте узгоджену пропозицію.</p>
<p><i>(Шум у залі)</i></p>
<p>Шановні народні депутати! Я ставлю на голосування продовжити сьогодні роботу до прийняття Закону про амністію. Прошу голосувати.</p>
<p><i>(Шум у залі)</i></p>
<p>Прошу голосувати.&nbsp;</p>
<p>&nbsp;</p>
<p>18:09:09</p>
<p>За-357</p>
<p>Проти – 0, утрималось – 1, не голосували – 51.</p>
<p>Рішення прийнято.</p>
<p>По фракціях. Фракція Партії регіонів – 151, "Батьківщина" – 76, "УДАР Віталія Кличка" – 37, "Свобода" – 34, Компартія – 28, позафракційні – 31.</p>
<p>Шановні народні депутати, я прошу вашої уваги! Ми прийняли рішення. Я зараз оголошу перерву 10 хвилин і узгоджу з керівниками фракції і всі чотири закони ми сьогодні через 10 хвилин повинні розглянути. <i>(Шум у залі)</i></p>
<p>&nbsp;Оголошується перерва&nbsp; на 10 хвилин. Керівників фракцій (визначимося: два – значить два) прошу зайти в кабінет Голови Верховної Ради.&nbsp;</p>
<p>&nbsp;</p>
<p align=center>ПІСЛЯ ПЕРЕРВИ</p>
<p>&nbsp;</p>
<p>ГОЛОВУЮЧИЙ. Шановні народні депутати! Продовжуємо роботу, я прошу сідати, заспокоїтися.</p>
<p>Дозвольте вам нагадати, що вчора ми прийняли з вами законопроект № 4007 про визнання такими, що втратили чинність деяких законів України.</p>
<p>Ми також домовилися сьогодні розглянути питання про усунення негативних наслідків та недопущення переслідування та покарання осіб з приводу подій, які мали місце під час проведення мирних зібрань.</p>
<p>Тому вношу пропозицію прийняти рішення ad hoc про голосування по законопроектам без обговорення. Прошу народних депутатів голосувати, прошу голосувати.</p>
<p>&nbsp;</p>
<p>22:45:25</p>
<p>За-227</p>
<p>Проти – 22, утрималось – 2, не голосувало – 170.</p>
<p>Рішення прийнято.</p>
<p>Ставлю на голосування проект закону 4021-3 для прийняття за основу і в цілому. Цей проект погоджений усіма фракціями. Прошу голосувати.</p>
<p><b>&nbsp;</b></p>
<p>22:46:02</p>
<p>За-232</p>
<p>Проти – 11, утримались – 0, не голосували – 173.</p>
<p>Рішення прийнято.</p>
<p>Позачергову сесію Верховної Ради&nbsp; України сьомого скликання оголошую закритою.</p>
<p><i>(Лунає Державний&nbsp; Гімн України)</i></p>
<p>До зустрічі 4 лютого четвертої сесії Верховної Ради.</p>
<p>&nbsp;</p>
<p>&nbsp;</p>

