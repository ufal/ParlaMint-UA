Стенограма пленарного засідання
06 жовтня 2016
&nbsp;
<p align=center>ЗАСІДАННЯ СІМНАДЦЯТЕ</p>
<p align=center>Сесійний зал Верховної Ради України</p>
<p align=center>06 жовтня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:02:26</p>
<p>ГОЛОВУЮЧИЙ. Шановні колеги, час, відведений для перерви, завершений. Я прошу заходити усіх в зал і приготуватись до реєстрації. Шановні колеги, будь ласка, заходимо в зал.</p>
<p>Колеги, прошу заходити в зал, нам необхідно буде 150 людей для того, щоб ми змогли проголосувати за скорочену процедуру. Давайте ще почекаю хвилинку.</p>
<p>Шановні колеги, прошу приготуватись до реєстрації, зараз відбудеться реєстрація. Підходьте до робочих місць, зараз відбудеться реєстрація для участі в вечірньому засіданні.</p>
<p>Отже, колеги, поки збираються депутати, я хочу вас повідомити, пояснити логіку наших дій. Я прошу уваги. Шановні колеги, отже, в той момент, коли комітет принесе всі необхідні документи, ми поставимо на розгляд питання про продовження мораторію на землю. Це вимога всіх голів фракцій. Кілька днів тому у нас під стінами Верховної Ради був великий пікет, я зустрічався з його представниками і теж пообіцяв, що ми невідкладно поставимо на розгляд Верховної Ради. Наскільки мені відомо, комітет відбувся, ми чекаємо, поки комітет принесе документи. Також комітет вже відбувся по законопроекту 5050, це є допомога в реєстрації наших всіх релігійних громад, і це звернення Ради Церков до Верховної Ради. Обидва ці законопроекти ми поставимо, як тільки будуть документи.</p>
<p>Тепер, колеги, я хочу вам повідомити, що у мене на руках лежить проект Постанови про скасування результатів голосування за проект Закону України "Про Національну комісію, що здійснює державне регулювання у сферах енергетики і комунальних послуг" (2966-д).</p>
<p>Цей законопроект був зареєстрований, і, насправді, наше важливе, надважливе рішення, не може вступити в дію, поки ми його не розглянемо. Згідно Регламенту нема необхідності його включати в порядок денний, його треба ставити відразу, як тільки воно появиться в залі.</p>
<p>Чи можу його зараз поставити? Можу. Щоб запрацювала наша комісія. Щоб наш закон великий реформаторський міг бути підписаний Президентом. Колеги, колеги, воно не потребує спеціального голосування. Я маю його ставити, як тільки воно до мене прибуде.</p>
<p>Тому, колеги, поки несуть документи з комітетів. Я зараз ставлю на голосування і буду вас просити тільки одне, щоб була скорочена процедура, колеги, оце я буду просити вас. Щоб Закон про Національну комісію, що здійснює державне регулювання у сферах енергетики та комунальних послуг ми могли підписати і він міг вступити в дію. Приймається, колеги?</p>
<p>Отже, переходимо до розгляду проекту Постанови 2966-д.</p>
<p>Зараз… так, так, перепрошую. Зараз першим проведемо реєстрацію, а потім перейдемо. Шановні колеги, прошу підготуватись до реєстрації. І прошу провести реєстрацію. Будь ласка, колеги, прошу провести реєстрацію.</p>
<p>&nbsp;</p>
<p>16:08:56</p>
<p>356 – "за". Вечірнє пленарне засідання Верховної Ради України я оголошую відкритим.</p>
<p>Шановні колеги, переходимо до 2966-д. І, як мені пояснив наш юридичний відділ, воно не потребує голосування за скороченою, воно відбувається за скороченою автоматично. Колеги, автоматично.&nbsp; Тому воно&nbsp; йде за скороченою процедурою, будь ласка, це&nbsp; буде коротке питання, але ми маємо його розглянути.</p>
<p>Запрошую до&nbsp; доповіді автора законопроекту, народного депутата України Ляшка Олега Валерійовича. Будь ласка.</p>
<p>&nbsp;</p>
<p>16:10:06</p>
<p>ЛЯШКО О.В.</p>
<p>Олег Ляшко, Радикальна партія.&nbsp; Шановні колеги, минулого пленарного тижня парламент прийняв проект Закону&nbsp; "Про Національну комісію&nbsp; з питань регулювання ринку енергетики і комунальних послуг". Я хочу звернути увагу українців, що існування незалежного регулятора на енергоринку, незалежного від влади, незалежного від&nbsp; монополістів, незалежного від олігархів – це&nbsp; є ключова&nbsp; передумова для формування об'єктивних, чесних і підйомних для українських громадян&nbsp; тарифів. На превеликий жаль,&nbsp; у тому варіанті,&nbsp; в якому був&nbsp; проголосований&nbsp; Закон про НКРЕКП, він&nbsp; створює залежну від влади Національну комісію і як наслідок&nbsp; кожен українець із своєї власної кишені буде платити за драконівські тарифи на електрику, на&nbsp; комунальні послуги, за корупцію у сфери енергетики.</p>
<p>Хочу нагадати, що&nbsp; сьогодні&nbsp;&nbsp; функціонує Національна комісія з питань регулювання ринку&nbsp; комунальних послуг та енергетики, яка, на превеликий жаль, створена всупереч Конституції та законів України. Очолює цю комісію&nbsp; абсолютно непрофесійний менеджер на прізвище Вовк, а насправді цей Вовк в овечій шкурі, у продовж останні двох років, поки очолює цю в неконституційний спосіб сформовану комісію, через підвищення грабіжницьких тарифів обкрадає українських громадян.</p>
<p>Саме тому&nbsp; депутати від Радикальної партії – я, Олег Купрієнко, інші&nbsp; наші колеги – ми&nbsp; звернулися з позовом до суду про скасування рішення Національної комісії з питань регулювання ринку комунальних послуг про підвищення тарифів на комунальні послуги, на гарячу і холодну воду, які були&nbsp; підвищені з 1 липня&nbsp; нинішнього року. Наступне судове засідання відбудеться завтра. І ми&nbsp; закликаємо всіх українців прийти до суду і підтримати боротьбу&nbsp; команди Радикальної партії проти грабіжницьких тарифів. А зараз я пропоную парламенту відхилити цей законопроект, щоб припинити грабувати українців.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується перший заступник голови Комітету з питань Регламенту та організації роботи Верховної Ради України Пинзеник Павло Васильович.</p>
<p>&nbsp;</p>
<p>16:12:26</p>
<p>ПИНЗЕНИК П.В.</p>
<p>Шановний Голово! Шановні колеги народні депутати! Комітет розглянув проект Постанови (реєстраційний 2966-д) за авторством народних депутатів Ляшка Олега Валерійовича та Купрієнка Олега Васильовича про скасу… проект Постанови про скасування результатів голосування за проект Закону України "Про Національну комісію, що здійснює державне регулювання у сферах енергетики та комунальних послуг".</p>
<p>Цим проектом постанови пропонується скасувати результати голосування за зазначений проект закону, яке відбулося, на думку авторів, з порушенням встановленої Регламентом процедури.</p>
<p>По суті законопроекту, проекту постанови комітет зазначив таке. Проект Закону (реєстраційний 2966-д) двічі розглядався на пленарних засіданнях Верховної Ради у другому читанні 14 липня та 22 вересня і в повторному другому читанні, і був прийнятий Верховною Радою України, "за" проголосувало 250 народних депутатів.</p>
<p>Згідно з частиною першою і четвертою статті 124 Регламенту на повторне друге читання законопроект подається головним комітетом у вигляді порівняльної таблиці. І повторне друге читання здійснюється за процедурою другого читання.</p>
<p>Як вбачається із стенограми пленарного засідання від 22 вересня, розгляд цього законопроекту відбувся якраз в порядку, визначеному для розгляду законопроектів у другому читанні, а саме відбувся розгляд пропозицій і поправок, їх обговорення і відповідне голосування.</p>
<p>Під час розгляду зазначеного проекту висловлювалися зауваження щодо змісту пропозицій і поправок. Стосовно порушення процедури застережень не висловлювалося, зокрема автор проекту постанови Олег Валерійович Ляшко також висловлював зауваження щодо змісту законопроекту.</p>
<p>Крім того, керуючись частиною восьмою 48-ї Регламенту, комітет прийняв рішення рекомендувати Верховній Раді України визначитися шляхом голосування щодо прийняття чи відхилення проекту постанови. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, прошу провести запис: два – "за", два – "проти", будь ласка.</p>
<p>Онуфрик Богдан Семенович, будь ласка.</p>
<p>&nbsp;</p>
<p>16:14:51</p>
<p>ОНУФРИК Б.С.</p>
<p>Дякую. Прошу передати слово моєму колезі Гончаренку Олексію. Дякую.</p>
<p>&nbsp;</p>
<p>16:15:00</p>
<p>ГОНЧАРЕНКО О.О.</p>
<p>Шановні колеги, дуже цікаво у нас відбувається, тут запрошують завтра йти до суду проти нечесних тарифів, а в цей час один&nbsp; із стовпів Радикальної партії Ігор Мусійчук пошив собі шляпу з отлівом, одягнув окуляри і вилетів на Дубаї. Я так розумію, що він там веде зараз дуже серйозну роботу по боротьбі з тарифами, бо там тепло, і він може хоч якесь ноу-хау привезти нам в Україну, як нам утеплити українців без використання взагалі тарифів, газу. То це все серйозно, я вітаю такі зусилля наших колег. І думаю, що ми всією Верховною Радою маємо подякувати колезі Ігорю Мосійчуку, який зараз в той час, який ми просто просиджуємо штани у Верховній Раді, а він працює на державу в Дубаях і Шарджі. Оце серйозно, оце по-державницьки, оце справжній депутат! Ура!</p>
<p>&nbsp;</p>
<p>ГОЛОВУЮЧИЙ. Підлісецький, будь ласка.</p>
<p>&nbsp;</p>
<p>16:15:59</p>
<p>ПІДЛІСЕЦЬКИЙ Л.Т.</p>
<p>Шановні депутати, я, звичайно, розумію, що дане голосування не призведе до позитивного результату, оскільки винесено в той зал, в той момент, коли немає дуже багато голосів, але я хотів&nbsp; сказати про інше. Я хотів би згадати, як ми голосували Закон про НКРЕ КП і яка в нас була домовленість, яку озвучила на той момент виступаюча з трибуни. Була домовленість щодо голосування двох правок, а саме перша правка про повну ротацію, яка б забезпечувала абсолютну зміну всього складу комісії протягом шести місяців і після того при позитивному результаті, я ще раз повторюю, по позитивному результату ми б могли голосувати правку 32 щодо створення тієї номінаційної комісії, яка була передбачена законом. Номінаційна комісія, яка передбачена законом, яка в кінцевому випадку і була проголосована, вона, дійсно, є, тяжіє до впливу від Президента України. Оскільки, власне, Президент України призначає двох членів, двох членів призначає Верховна Рада, один –&nbsp; від Кабінету Міністрів. Тобто у нас і надалі даний орган НКРЕКП буде здебільшого мати вплив… буде під впливом Президента України. Але відбулося те, що відбулося, воно просто показало, що домовленість і політичні домовленості достатньо мало важать, а якщо ставляться цілі найвищою фракцією, то вона досягається.</p>
<p>Тому, я вважаю, що кожен має проголосувати як він вважає за доцільне, але в будь-якому випадку треба розуміти, що на сьогоднішній день Президент несе відповідальність за всі тарифи, які сьогодні створюються.</p>
<p>Я би скористався можливістю вимагати від Президента звільнити Вовка, оскільки він на даний момент ще є абсолютно підвладний…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; 30 секунд, завершити.</p>
<p>&nbsp;</p>
<p>ПІДЛІСЕЦЬКИЙ Л.Т. Я би хотів звернутися ще раз з вимогою, не з вимогою, а з проханням до Президента розглянути діяльність пана Вовка на посаді керівника НКРЕ за останній рік діяльності, проаналізувати і звільнити його через його непрофесійні дії або взяти на себе відповідальність за його діяльність. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Кужель Олександра передає слово Рябчину. Будь ласка.</p>
<p>&nbsp;</p>
<p>16:18:44</p>
<p>РЯБЧИН О.М.</p>
<p>Олексій Рябчин, "Батьківщина", Донеччина.</p>
<p>Фракція "Батьківщина" буде підтримувати скасування голосування за цей законопроект. Тому що створення цього "незалежного" (в лапках) органу – це фікція. Ми працювали рік з цим законопроектом, але його голосування було спаплюжене поправками, яке надало Президенту неконституційних повноважень. І фракція. "Батьківщина" буде їх оскаржувати в Конституційному Суді. Тому що в Конституції вичерпний перелік повноважень, який надано Президенту, і Президент не має права призначати туди членів цієї комісії.</p>
<p>Таким чином, складається, що за шість місяців повинна бути ротація одних членів комісії, за дванадцять – інших, за вісімнадцять – ще. Тобто ми реально взагалі цю комісію… І ця комісія, що вона робить: вона вдвічі підвищує тарифи для населення, немає на це жодних підстав, немає на це жодних навіть розрахунків, і називає це (в лапках) "ринковими" тарифами, коли <a name=_GoBack></a>у нас взагалі ринку немає на газ, настільки монополіст – "Нафтогаз". Так ось, вся відповідальність на цьому&nbsp; підвищенню є на фракції, яка підпорядкована Президенту. Фракція "Батьківщина" підтримує всіляко цю&nbsp; постанову, і ми закликаємо пана&nbsp; Вовка та інших членів комісії піти у відставку добровільно, поки їх люди не винесли звідти за те, що вони роблять.</p>
<p>Голосуємо, колеги.&nbsp;</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Долженков Олександр Валерійович.</p>
<p>&nbsp;</p>
<p>16:19:58</p>
<p>ДОЛЖЕНКОВ О.В.</p>
<p>Шановні колеги! Дуже цікава така картина спостерігається в залі пленарного засідання. От представники деяких фракцій, які входили до складу коаліції, які голосували за низку законопроектів, погоджених з МВФ, а зараз вони говорять, що&nbsp; це провина фракції БПП. Це ваша спільна провина, тому що ви голосували спочатку за всі&nbsp; законопроекти в угоду МВФ. Коли отримували ці перші транші, ви не задумувалися про те, що будуть підніматися тарифи, ви про це знали, прекрасно знали. І представники&nbsp; "Батьківщини", "Самопомочі" і Радикальної партії –&nbsp; ви всі про це знали і голосували за низку цих законопроектів. А зараз ви цю вину перекидаєте на інші фракції. Ви винні в цьому спільно: і БПП, і "Народний фронт" і ви, всі фракції. І говорити про те, що ви зараз такі демократичні і за народ,&nbsp; не потрібно. Всі пам'ятають, за які&nbsp; законопроекти ви голосували і які рішення приймали.</p>
<p>А тепер, що&nbsp; стосується суті законопроекту. Дуже стала практика, на жаль,&nbsp;&nbsp; щодо порушення Регламенту. Регламент постійно порушується, щоденно. Переголосування законопроектів – це норма. Ніхто навіть на це не звертає увагу: ані головуючий, ані керівництво Верховної Ради, ані регламентний комітет. Взагалі, я б сказав, що половину цих законів, які фракція "Опозиційний блок" намагається оскаржити в Конституційному Суді, повинні бути скасовані таким чином, тому що вони приймаються з грубим порушенням Регламенту.</p>
<p>&nbsp;Ми з цієї зали закликаємо до виконання норм Конституції, законів України,&nbsp; громадян. А що вони бачать зі&nbsp; свого боку –&nbsp; грубе порушення Регламенту. Ті рішення, які&nbsp; потрібно пропихувати зараз&nbsp; в залі, пропихуються&nbsp; з декількох&nbsp; голосувань. Це необхідно припинити. Необхідно дотримуватися&nbsp; Регламенту, і&nbsp; не буде таких ситуацій.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, згідно положень і процедури&nbsp; розгляду кожна фракція має мати право слова. Хто ще не брав участь, підніміть руку.</p>
<p>Будь ласка, Домбровський, одна хвилина. Включіть мікрофон. Хто ще з фракцій не брав участь, піднімайте руку.</p>
<p>&nbsp;</p>
<p>16:22:07</p>
<p>ДОМБРОВСЬКИЙ О.Г.</p>
<p>Шановні колеги, я би хотів спокійно пояснити, що ті народні депутати, які зараз будуть голосувати за цю постанову, будуть голосувати за те, щоб залишити все так, як є, так, як всі сьогодні критикують. Залишити НКРЕ в тому ж самому стані, в якому він є, з тими самими кадрами, до яких ми висуваємо претензії, і залишити всі, сто відсотків повноважень в руках Президента України. Закон цього не передбачає, нам потрібно рухатись вперед. Тому я закликаю не голосувати, і не підтримувати, і не консервувати таку неправильну ситуацію, яку ми маємо сьогодні по відношенню до НКРЕ. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Товариство, хочу вам нагадати: репліка дається тоді, коли дається прізвище. Ви можете детально вияснити. Коли прізвище дається, тоді є репліка. Кожен раз я даю, кожен раз. Інколи 30 секунд, за що ображається Сергій Лещенко. Але тоді, коли прізвище дається.</p>
<p>Шановні колеги, якщо немає більше по фракціях виступів, обговорення завершене, колеги. Я хочу вам… По фракціях це і є два – "за", два – "проти", це і є. Лише ті фракції, які не попали в перелік чотирьох, вони беруть додатково, колеги.</p>
<p>Колеги, я вам наголошую ще раз: дається, коли два на два; а які фракції не попали, їм дається, які не попали, колеги. Ми можемо переходити до прийняття рішення. І, колеги, я хочу вам наголосити6 без цієї постанови не може бути підписаний закон – один з найважливіших законів, які ми приймали цієї осені, - це Закон про Національну комісію, що здійснює державне регулювання у сферах енергетики та комунальних послуг. Тобто, щоб підтримати цей закон, якщо він не буде підписаний, треба не голосувати за цю постанову, не голосувати. Хто вважає, що його не можна підписувати, той має голосувати "за". Я хотів би, щоб дуже виразно почули депутати і не розгубилися під час…</p>
<p>Колеги, прошу зайти в зал для прийняття рішення. <i>(Шум у залі) </i></p>
<p>Покажіть мені, покажіть цю норму. Покажіть мені цю норму Регламенту.&nbsp; Покажіть.</p>
<p>Я не бачу ніякого документу, який би це підтверджував.</p>
<p>Шановні колеги, я ставлю на голосування проект Постанови про скасування результатів голосування за проект Закону України "Про Національну комісія, що здійснює державне регулювання у сферах енергетики та комунальних послуг" (номер 2966-д). <i>(Шум у залі) </i></p>
<p>Я дам вам після голосування.&nbsp; Вже йде голосування! Хто підтримує дану постанову, прошу проголосувати. Хто підтримує, прошу проголосувати. Хто підтримує закон, не голосує.&nbsp; Будь ласка,&nbsp; прошу голосувати.</p>
<p>&nbsp;</p>
<p>16:25:37</p>
<p>За-90</p>
<p>Рішення не прийняте.&nbsp; Постанова 2966-д відхилена.</p>
<p>Я даю одну хвилину… Я даю одну хвилину для виступу Юлії Тимошенко. Будь ласка. Постанова відхилена.</p>
<p>Прошу, одна хвилина, Сергій&nbsp; Соболєв. Будь ласка,&nbsp; одна хвилина.</p>
<p>&nbsp;</p>
<p>16:26:00</p>
<p>СОБОЛЄВ С.В.</p>
<p>Шановні колеги, пан Долженков збрехав, як завжди це роблять люди Януковича. Саме їх фракція дала 29 голосів за те, щоб незаконне НКРЕКП було створено. Більше того, якщо ви зараз побачите по фракціях роздруківку, вони знову не голосують за рішення, бо це вигідно&nbsp; енергобаронам, які контролюють цю фракцію, і які фактично ставлять на коліна населення України.</p>
<p>Саме нічого дивного немає в тому, що недивний вже альянс так званої більшості і Партії регіонів проводять закони, які руйнують&nbsp; податкову систему, які руйнують систему контролю за енергозабезпеченням, які руйнують в цілому державу. "Верной дорогой ідете, товариші". Тільки куди вона вас приведе, ми це побачимо дуже швидко. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, хочу вам ще раз повідомити, постанова 2966-д відхилена. Це відкриває мені шлях, і я сьогодні ж підпишу закон. І я переконаний, Президент його підпише в найближчі дні, і наш закон вступить в дію. Вітаю, колеги.</p>
<p>Шановні колеги, зараз ми переходимо до проекту Закону 5050, за який ми проголосували, по ньому є рішення комітету. І нагадую вам, ми чекаємо рішення комітету по мораторію. Як тільки він буде, я його відразу поставлю. Вони попросили ще 10 хвилин, ми якраз зможемо розглянути цей законопроект.</p>
<p>Отже, переходимо до розгляду проекту Закону про внесення змін до Податкового кодексу України" (щодо уточнення окремих положень про оподаткування неприбуткових організацій) (5050).</p>
<p>До нас і до мене як до Голови парламенту було звернення від Ради Церков, щоб ми цей законопроект проголосували і, більш того, Президент його визначив як невідкладний.</p>
<p>І тому я прошу вас, щоб ми зараз його розглянули і прошу підтримати процедуру розгляду його за скороченою процедурою, колеги. Будь ласка, прошу підтримати скорочену процедуру, прошу проголосувати. Будь ласка, колеги голосуємо.</p>
<p>&nbsp;</p>
<p>16:28:18</p>
<p>За-175</p>
<p>Рішення прийняте.</p>
<p>І я запрошую до доповіді народного депутата України Унгуряна Павла Якимовича. Будь ласка.</p>
<p>&nbsp;</p>
<p>16:28:32</p>
<p>УНГУРЯН П.Я.</p>
<p>Слава Ісусу Хресту. Шановні колеги, це достатньо технічний законопроект, метою якого є внесення технічних змін до Податкового кодексу, але вони є надзвичайно важливими для функціонування тої великої роботи благодійництва, доброчинництва і волонтерства, допомоги капеланства, яка сьогодні здійснюється різними релігійними організаціями в Україні як християнами різних конфесій, так і мусульманами, до яких відносяться і наші брати кримські татари, так і іудейськими общинами, які представлені в Україні.</p>
<p>Мова іде про те, що в Податковому кодексі закралася невеличка помилка, яка позбавляє релігійні організації будь-яких конфесій статусу неприбутковості, коли вони роблять доброчинність як членам своїх общин, громад релігійних, так і іншим людям, які потребують цієї допомоги. Власне, ми виправляємо цим законопроектом цю достатньо технічну помилку. Якщо ми її не виправимо, то до 1 січня наступного року, 17 року органи фіскальної служби мають право позбавити будь-яку християнську, іудейську, мусульманську організацію статусу неприбутковості, і будуть її просто обкладати податком, хоча цього ніколи не було, і це безпрецедентно.</p>
<p>Ми порадилися із Комітетом профільним з питань податкової, митної політики. Я зараз просив би, щоби фінальну версію того напрацювання, яке було у перерві нашої роботи зроблено в комітеті достатньо професійно, Ніна Петрівна Южаніна нас поінформувала. Я дуже прошу підтримати цю технічну поправку до Податкового кодексу, яка зробить нашу благодійну роботу ще більш системною в Україні. Підтримати…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка. Прошу 30 секунд.</p>
<p>&nbsp;</p>
<p>УНГУРЯН П.Я. Отже, зважаючи на зазначене, з урахуванням того, що усі лідери фракцій підтримали внесення цього законопроекту і голосування його за основу і в цілому. Дякую, заздалегідь дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>До співдоповіді запрошується голова Комітету з питань податкової та митної політики Южаніна Ніна Петрівна. Ніна Петрівна попросила трошки більше часу, то я з вашого дозволу їй, щоб вона могла зачитати рішення комітету, додам ще 2 хвилин. Будь ласка, Ніна Петрівна.</p>
<p>&nbsp;</p>
<p>16:31:18</p>
<p>ЮЖАНІНА Н.П.</p>
<p>Шановний пане голово, шановні колеги! Ми всі з вами добре пам'ятаємо ті норми, які ми прийняли щодо статусу неприбуткової організації. Яка основна вимога до них висувається нинішнім Податковим кодексом? Це те, щоби доходи неприбуткової організації використовувалися виключно для фінансування видатків на утримання такої неприбуткової організації, реалізації мети та напрямів діяльності, визначених її установчими документами. І не зважили на те, що в релігійних організацій ще є широкомасштабною діяльністю це саме надання гуманітарної, благодійної допомоги її прихожанам. Тому саме автори законопроекту вирішили в своєму проекті закону дві проблеми. Дозволити мати статус неприбуткової організації релігійним організаціям, які в тому числі надають благодійну допомогу і гуманітарну допомогу, і здійснюють милосердя.</p>
<p>І друга проблема, яка є у релігійних організацій, це те, що ми зобов'язали всі неприбуткові організації, установчі документи яких не відповідають нормам діючого Податкового кодексу, перереєструвати ці установчі документи і подати їх до 1 січня 2017 року в податковий орган.</p>
<p>Як вияснилося, всі наші релігійні організації можуть перереєструвати свої статути тільки через погодження з місцевими органами влади. Пропускна можливість такої перереєстрації дуже-дуже мала. Пару статутів за тиждень. Тому в установлені строки релігійні організації не встигають.</p>
<p>Тому автори законопроекту намагалися вирішити дві проблеми. Додати благодійну діяльність і милосердя, які здійснюють релігійні установи, і подовжити їм ще на рік можливість перереєстрації установчих документів. Тому на своєму засіданні комітет прийняв рішення рекомендувати Верховній Раді України прийняти даний законопроект за основу і в цілому як закон виключно в тій редакції, яку я зараз вам зачитаю і яку, можливо, рознесуть по залу для того, щоб ви побачили в порівняльній таблиці, саме в які пункти і що ми додали.</p>
<p>Тобто стаття 133 Податкового кодексу України. Хто є платником податку і визначення 133.4.1:&nbsp; "Неприбутковим підприємством, установою та організацією є підприємства, установа та організація, що одночасно відповідає таким вимогам". До цього підпункту ми добавляємо одне речення: "Для цілей цього абзацу не вважається розподілом отриманих доходів, прибутків, фінансування видатків, визначених підпунктом 133.4.2 цього пункту".</p>
<p>В&nbsp; підпункт&nbsp; 133.4.2 ми&nbsp; додаємо саме таке визначення для релігійних&nbsp; організацій, це друге речення підпункту 133.4.2.</p>
<p>Доходи релігійних неприбуткових організацій використовуються також для здійснення неприбуткової&nbsp; добродійної діяльності, передбаченої&nbsp; законом&nbsp; &nbsp;для релігійних організацій, в тому числі&nbsp; здійснення&nbsp; гуманітарної допомоги, благодійної діяльності, милосердя.</p>
<p>І наостанок. В "Перехідні положення" розділу ХХ підрозділ 4 "Особливості справляння податку на прибуток" в пункт 35 додаємо речення наступного змісту. "Тимчасово до&nbsp; 1 січня 2018 року не може бути підставою для виключення неприбуткових релігійних організацій з Реєстру неприбуткових установ та організацій невиконання такими релігійними організаціями вимог до установчих документів, визначених підпунктом 133.4…</p>
<p>&nbsp;</p>
<p>ГОЛОВУЮЧИЙ. Будь ласка, додайте одну хвилину.</p>
<p>&nbsp;</p>
<p>ЮЖАНІНА Н.П. "…пункту 133.4&nbsp; статті 133 цього кодексу".</p>
<p>Все.&nbsp; Два основних пункти, які вирішують проблему релігійних організацій, виключно&nbsp; релігійних організацій.</p>
<p>В такій редакції рішення комітету – рекомендувати&nbsp; Верховній Раді України&nbsp; прийняти даний законопроект&nbsp; за основу та в цілому&nbsp; як закон.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Я прошу провести запис: два – "за", два – "проти". Будь ласка.</p>
<p>Єдаков Ярослав Юрійович. Будь ласка, включіть мікрофон.</p>
<p>&nbsp;</p>
<p>16:36:17</p>
<p>ЄДАКОВ Я.Ю.</p>
<p>Прошу передати слово&nbsp; колезі Унгуряну.</p>
<p>&nbsp;</p>
<p>16:36:24</p>
<p>УНГУРЯН П.Я.</p>
<p>Шановні колеги, я хотів би, безумовно, подякувати профільному комітету, який у перерві зібрався і, забезпечивши кворум, провів дуже велику роботу.&nbsp; Хотів би ще раз сказати, що, власне, всі, без винятку, всі люди, які відвідують храми, жертвують, допомагають як волонтери, як капелани переселенцям, воїнам АТО, нужденним, інвалідам, сиротам. І, власне, норма Податкового кодексу, яка унеможливить фіксувати цю діяльність як неприбуткову, вона має бути технічно змінена. І ми можемо продовжити термін можливості перереєструвати статут до 1 січня 2018 року.</p>
<p>Власне, я хотів би подякувати і Президенту України, який визначив цей законопроект як невідкладний, і подякувати всім лідерам фракцій, які підписали листа до Голови парламенту, щоб розглянути його сьогодні, тому що фактично не встигають органи місцевого самоврядування, органи Міністерства культури перереєструвати ці статути і, щоб у нас ні на секунду не зупинилася доброчинна, благодійницька, гуманітарна робота в країні прохання підтримати. Фракція "Народний фронт" буде однозначно одностайно підтримувати за основу та в цілому. І просимо вас підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дуже вам дякую.</p>
<p>Будь ласка, Острікова Тетяна Георгіївна.</p>
<p>&nbsp;</p>
<p>16:38:05</p>
<p>ОСТРІКОВА Т.Г.</p>
<p>Шановні колеги, безумовно, ми повинні підтримати церкву і релігійні організації. щоб забезпечити їм саму можливість здійснювати діяльність, яка, ну, є основною суттю їх діяльності - це доброчинництво, благодійність і милосердя.</p>
<p>В чому суть цього законопроекту, що зараз відбувається. Прихожани засновують церкву, вони є учасниками цієї релігійної організації. Хтось із них захворів, церква зібрала, прихожани зібрали гроші і хочуть ці гроші надати на медичну допомогу прихожанину. Якщо за чинною редакцією Податкового кодексу вони це роблять, то відповідно це визнається розподілом прибутку такої організації і, отже, вона втрачає неприбутковий статус. Через це релігійні організації виключаються податковими органами з реєстру неприбуткових організацій, бо вони не відповідають такій ознаці.</p>
<p>Що ми робимо? Ми, насправді, не дозволяємо ніяким чином розподіляти церквам і релігійним організаціям їх прибутки. Ми лише говоримо, що доходи релігійних неприбуткових організацій можуть використовуватися на здійснення неприбуткової добродійної діяльності, передбаченої законом для релігійних організацій. Це гуманітарна допомога, це благодійна діяльність і милосердя, це все прописано у відповідному профільному законі.</p>
<p>Тому аргументи про те, що це може створити якусь там податкову дірку і так далі, вони не витримують жодної критики. Тому, шановні колеги, "Самопоміч" буде підтримувати, і прошу всіх підтримати цей законопроект.</p>
<p>&nbsp;</p>
<p>ГОЛОВУЮЧИЙ. Будь ласка, Євлахов Анатолій Сергійович від "Блоку Петра Порошенка". Будь ласка.</p>
<p>&nbsp;</p>
<p>ПРОДАН О.П. Шановний Андрій Володимировичу, прошу передати слово Оксані Продан. Передайте, будь ласка, слово.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Будь ласка, пані Оксана Продан. Мікрофон Оксані Продан увімкніть.</p>
<p>&nbsp;</p>
<p>16:40:01</p>
<p>ПРОДАН О.П.</p>
<p>Шановні колеги, я прошу вас всіх проголосувати за цей законопроект, тому що насправді діючий Податковий кодекс змушує релігійні організації, як всі не прибуткові, змінити реєстрацію в реєстрі. Релігійних організацій сьогодні в Україні 35 тисяч, вони фізично не можуть здійснити перереєстрацію, тому що повинні звертатися, в першу чергу, в обласні державні адміністрації, де люди фізично не можуть забезпечити перереєстрацію. Коли ми проголосуємо з вами проект, я впевнена, що всі ви підтримаєте ці зміни, релігійні організації зможуть залишатися не прибутковими, не будуть платити податок на прибуток, як це є сьогодні, з 1 січня наступного року, і зможуть надавати своїм прихожанам благодійну допомогу. Прошу всіх підтримати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Долженков від "Опозиційного блоку".</p>
<p>Мірошниченко, будь ласка. Мірошниченко, мікрофон вам.</p>
<p>&nbsp;</p>
<p>16:41:08</p>
<p>МІРОШНИЧЕНКО Ю.Р.</p>
<p>Шановні колеги, я хочу звернутися до представників всіх фракцій і хочу вам повідомити, що цей законопроект є результатом звернення до нас, як до народних обранців Всеукраїнської ради церков, яка об'єднує всі конфесії і всі релігійні організації в Україні. У нас діє міжфракційне об'єднання, яке власне і підготувало цей законопроект, і, насправді, я вам скажу, що цей законопроект має за мету виправити нашу з вами помилку. Оскільки очевидним є як аксіома, що церкви не є прибутковими організаціями. А те, що ми просто не врахували під час змін до Податкового кодексу, ми зараз з вами виправляємо.</p>
<p>Єдине, що у мене особисто викликає певні застереження. Це чи буде сумлінно працювати управління юстиції, які будуть вноситись зміни до статутів. Чи не створить це певний вибірковий принцип. І друге. Чи не встигнемо… чи встигнемо ми до 1 січня 2018 року внести всі зміни ці.</p>
<p>Але в цілому я вас дуже прошу, от сьогодні у нас є приклади, коли ми голосуємо всією залою, я дуже і дуже прошу вас підтримати цей законопроект і фактично виконати свій обов'язок перед всіма громадянами, які відвідують церкви різних конфесій. Дякую вам за увагу.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ.&nbsp; Дякую, колеги.</p>
<p>Обговорення завершене. Ні, будь ласка,&nbsp; Сергій Соболєв.</p>
<p>&nbsp;</p>
<p>16:42:45</p>
<p>СОБОЛЄВ С.В.</p>
<p>Соболєв, "Батьківщина". Шановні колеги, оцей законопроект – це приклад того, як не можна працювати над законодавчими актами. Коли наша фракція "Батьківщина" попереджала, що ви робите з Податковим кодексом, коли ви навіть церкви обкладаєте податком. Як таке можна було робити? Ми особисто зверталися до Прем'єр-міністра Яценюка з цими застереженнями. Ні, тоді треба було провести це рішення, негайно і довели ситуацію до цього.</p>
<p>Церкви завжди в найважчі часи для країн і народів виконували найважчі функції: вони створювали ночлєжки, безоплатне харчування. І, якщо ще і це обкладати податком, це вже верх цинізму. Саме тому наша фракція підтримує ініціативу Ради церков для того, щоб це більше ніколи не повторювалось. І я думаю, це будуть приклади того, як не можна ухвалювати закони. Дякую за увагу.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ще не виступала Радикальна партія, Лозовий, одна хвилина і переходимо до голосування.</p>
<p>Колеги, за хвилину буде голосування. Останній виступ – і голосування.</p>
<p>&nbsp;</p>
<p>16:43:55</p>
<p>ЛОЗОВОЙ А.С.</p>
<p>Андрій Лозовий, Радикальна партія Ляшка. Дуже боляче, аж різало око, було дивитися, коли під час внесення в порядок денний цього надважливого для&nbsp; християнської консервативної країни, де…&nbsp; яка&nbsp; стала добрим домом для людей всіх релігій, і в цьому залі є і православні, і греко-католики, і римо-католики, і іудеї, і мусульмани. Дуже соромно за тих депутатів, які утримались при включенні у порядок&nbsp; денний, і&nbsp; при цьому ці депутати апелюють до цінностей&nbsp; Майдану.</p>
<p>Коли в ніч з 29 на 30 листопада розганяли спецпідрозділи студентів, коли пролилася кров, то куди побігли люди ховатися, де вони знайшли притулок? У Михайлівському Золотоверхому монастирі. Для нашого&nbsp; народу завжди&nbsp; Церква була другим домом, завжди була захистом. І&nbsp; слава Україні, і слава Ісусу Христу!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, обговорення завершене. До&nbsp; мене ряд було&nbsp; звернень від депутатів, щоб&nbsp; ми прийняли за основу. Це буде важливий&nbsp; сигнал і знак. І я думаю, без жодних проблем ми за два тижні приймемо в цілому. Так же ж? Без жодних. Тому прошу приготуватись до голосування.</p>
<p>Прошу, Ніна Петрівна, будь ласка, одну&nbsp; хвилину.</p>
<p>Ніна Петрівна. Включіть мікрофон Южаніній.</p>
<p>&nbsp;</p>
<p>16:45:21</p>
<p>ЮЖАНІНА Н.П.</p>
<p>Андрій Володимирович, ми&nbsp; допрацювали текст закону, проекту закону. Він уже розміщений на сайті Верховної Ради. Рішення комітету було&nbsp; за основу і в цілому як закон, з урахуванням того саме тексту, який я зачитала з трибуни. Тому що, якщо ми будемо говорити ще про друге читання, всі уже церкви отримали повідомлення від Державної фіскальної служби про те, що вони виключаються із реєстру. Ми не знімаємо тоді це питання, воно актуальне саме зараз.</p>
<p>&nbsp;</p>
<p>ГОЛОВУЮЧИЙ. Ніна Петрівна, я виходжу з того, що, якщо ми зараз дамо&nbsp; знак, всі будуть&nbsp; розуміти, і&nbsp; не буде більше йти&nbsp; листів до церковних громад. Якщо ми&nbsp; робимо за основу, це буде зрозуміло для&nbsp; всіх, що ми вирішимо це&nbsp; питання. Просто я боюсь, щоб&nbsp; ми не поставили під ризик.</p>
<p><i>(Шум у залі) </i>&nbsp;В цілому, так?</p>
<p>Колеги,&nbsp; я спочатку поставлю за основу. Спочатку… Хто підтримує прийняття даного&nbsp; рішення за основу. Будь ласка. Прошу&nbsp; голосувати, хто підтримує прийняття даного рішення за&nbsp; основу.&nbsp;</p>
<p>&nbsp;</p>
<p>16:46:49</p>
<p>За-287</p>
<p>287 – за основу. <i>(Шум у залі)</i></p>
<p>Колеги, увага! В залі є цілий ряд людей, які виступають проти того, щоб ми приймали зараз в цілому. <i>(Шум у залі)</i></p>
<p>&nbsp;Давайте обміняємося думками. Будь ласка, Ляшко – одна хвилина, Тимошенко – одна хвилина. І хто ще? І Продан – одна хвилина. Будь ласка, по хвилині.</p>
<p>&nbsp;</p>
<p>16:47:15</p>
<p>ЛЯШКО О.В.</p>
<p>Шановний Андрій Володимирович, шановні колеги, 287 депутатів проголосували за те, щоб не оподатковувати допомогу для церкви. Якщо є люди, котрі заперечують, на цей випадок Регламент передбачає процедуру ad hoc. Ви ставите на голосування: відійти від процедури другого читання і голосувати в цілому. Якщо парламент підтримує, ставимо в цілому і голосуємо в цілому. Дотримуємося процедури, дотримуємося закону - і робимо благу справу для церкви, підтримуючи українську церкву.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Юлія Тимошенко, одна хвилина. І потім Продан – одна хвилина.</p>
<p>&nbsp;</p>
<p>16:47:54</p>
<p>ТИМОШЕНКО Ю.В.</p>
<p>Шановні колеги, мені здається, що ми просто мусимо звернути увагу на те, що була допущена трагічна помилка урядом Яценюка, коли ввели оподаткування фінансів церков. І я хочу сказати, що це не можна допустити і не можна залишити. І ми просимо, щоб зараз поставили в цілому. Не можна ганяти сьогодні церкви по податковим, не можна їх принижувати таким чином. Не забудьте, що українська церква сьогодні допомагає фронту іноді більше, ніж деякі, вибачте, політики. І це теж треба врахувати. Не треба відкладати. У нас в цьому залі лобіські закони голосуються в цілому миттєво – і ніхто не слухає, хто в залі проти. А зараз мова йде про церкви, і ми шукаємо, хто піднімає руку проти того, щоб голосувати в цілому. Ставте голосування в цілому.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Останній, будь ласка, Ігор Гринів, одна хвилина. Останній, будь ласка, виступ.</p>
<p>&nbsp;</p>
<p>16:49:04</p>
<p>ГРИНІВ І.О.</p>
<p>Пане Голово! Шановні депутати! Не біймося грішити перед Регламентом. Це не найбільший гріх, який ми можемо допустити. Давайте голосувати сьогодні в цілому.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Я можу ставити на голосування? Від "фронту". Хто від "фронту" ще? Іванчук, будь ласка,&nbsp; Андрій Володимирович.</p>
<p>&nbsp;</p>
<p>16:49:26</p>
<p>ІВАНЧУК А.В.</p>
<p>Шановний пане&nbsp; Голово, ну припиніть ці спекуляції. Ну коли таке було, щоб уряд чи Прем’єр-міністр приймали закони? Ну в нас же ж є Конституція. Верховна Рада приймає закони.</p>
<p>Ну хватить вже маніпулювати свідомістю людей!</p>
<p>"Народний фронт" підтримує цей закон і вимагає&nbsp; по процедурі ad hoc, без ad hoc проголосувати цей закон в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую, колеги.&nbsp;&nbsp; Я ставлю в цілому.</p>
<p>Отже, колеги, ставлю на голосування&nbsp; проект Закону про внесення змін до Податкового кодексу України (щодо уточнення окремих положень&nbsp; про оподаткування&nbsp; неприбуткових організацій) (5050) згідно рішення комітету в цілому. Прошу проголосувати. Прошу підтримати.</p>
<p>&nbsp;</p>
<p>16:50:28</p>
<p>За-281</p>
<p>Закон прийнятий. Рішення прийняте.</p>
<p>Вітаю авторів і&nbsp; вітаю депутатів, які готували даний законопроект, а&nbsp; це всі голови фракцій, які голосували.</p>
<p>Товариство,&nbsp; через п'ять хвилин&nbsp; вже буде рішення комітету по мораторію, через&nbsp; п'ять хвилин, у нас зараз на порядку денному наступними&nbsp; є два законопроекти короткі, друге читання. <i>(Шум у залі) </i></p>
<p>Нема ще комітету… у мене на руках документу ще нема, колеги.</p>
<p>Отже ми йдемо по порядку денному. Наступні в другому читанні є… 2297, 3467. Хочу, колеги, наголосити, нам мінімальна кількість правок і після тих двох законопроектів мені вже пообіцяли, що буде рішення комітету по мораторію. Отже два законопроекти, які є наступними в порядку денному, і ми переходимо до їхнього розгляду.</p>
<p>Перший – 2297. Це проект Закону про внесення змін до деяких законодавчих актів України щодо створення сприятливих умов для впровадження благодійних текстових повідомлень.</p>
<p>Це друге читання, воно не потребує іншої процедури. І я запрошую до доповіді голову Комітету з питань культури і духовності Княжицького Миколу Леонідовича. Будь ласка.</p>
<p>&nbsp;</p>
<p>16:51:46</p>
<p>КНЯЖИЦЬКИЙ М.Л.</p>
<p>Дякую. Шановні колеги, Комітет з питань культури і духовності розглянув на своєму засіданні 15 червня 2016 року проект Закону про внесення змін до деяких законодавчих актів України щодо створення сприятливих умов для впровадження благодійних текстових повідомлень (номер 2297).</p>
<p>Комітет рекомендує Верховній Раді України в другому читанні схвалити законопроект в цілому як закон, врахувавши пропозиції і зауваження народних депутатів України. Законопроект створює необхідні підстави для надсилання благодійних телекомунікаційних повідомлень, зокрема, створюються сприятливі умови для цього як благодійникам, так і операторам комунікацій.</p>
<p>Вашій увазі пропонується порівняльна таблиця до другого читання, комітет відхилив пропозиції під номерам 5, 6, 10, 14, 16, 19, 32, 37, 38, з них пропозиція номер 6 депутата Ленського, решта депутата Левченка, пропозиції відхилено з тієї причини, що в першому читанні під стенограму була прийнята інша редакція проекту Закону, що не врахували зазначені автором пропозиції. Загалом, як ви пам'ятаєте, це був проект народного депутата Войцехівської, народного депутата Острікової, потім два законопроекти звели, працювали разом. Дуже важливий законопроект, всіма підтримується, прошу і вас підтримати. Дякую.</p>
<p>&nbsp;</p>
<p>ГОЛОВУЮЧИЙ. Ні, ми пройдемо по поправкам, їх не багато, ми по ним пройдемося.</p>
<p>Будь ласка, пані Ірина Геращенко.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>16:53:26</p>
<p>ГОЛОВУЮЧИЙ. Дякую.</p>
<p>Отже, ми ідемо по поправкам.</p>
<p>Поправка номер 5 народного депутата Левченка. Не наполягає.</p>
<p>Поправка 6 народного депутата Ленського. Наполягає? Ні.</p>
<p>Я бачу ваше… Пройдемося по поправкам потім.</p>
<p>Поправка 10 народного депутата Левченка. Наполягаєте? Будь ласка, наполягає. Мікрофон.</p>
<p>&nbsp;</p>
<p>16:53:33</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Я хотів би сказати, що я на жодній своїй поправці не наполягаю, тому що по суті зауваження були враховані. Єдине, я просто би, власне кажучи, тут би звернув увагу на те, що прошу вчергове, це не тільки доповідаючому, всіх, щоб ми відійшли від практики з абсолютно неправильної – зачитування законопроектів під стенограму в першому читанні, так, а нормально працювали між першим і другим читанням, тоді не буде оцих питань, що&nbsp; &nbsp;насправді щось там в першому читанні зачитувалось, і потім немає навіть підстав цих поправок подавати. Тому дуже прошу всіх вас, власне кажучи, працювати згідно Регламенту. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Погоджуємося. І так як пан Левченко сказав, що він не наполягає на жодній своїй поправці, то, значить, він не наполягає на 14-й, 16-й, 19-й поправках. Далі Левченко не наполягає на 32-й, не наполягає на 37-й, не наполягає на 38-й. І на цьому поправки народного депутата Левченка і інших закінчені.</p>
<p>Просить слово, 30 секунд, народний депутат від "Батьківщини" Крулько. Будь ласка, мікрофон.</p>
<p>&nbsp;</p>
<p>16:54:39</p>
<p>КРУЛЬКО І.І.</p>
<p>Іван Крулько, фракція "Батьківщина".</p>
<p>Дійсно, надзвичайно важливий законопроект. Я є співавтором доопрацьованого законопроекту. 3 мої поправки, які підготовлені до другого читання, враховані редакційно. Я в той же час не буду наполягати на їхньому голосуванні. Вважаю, що цей проект, який підготував комітет, треба підтримати. І насправді надати можливість мільйонам українців без оподаткування перераховувати свої кошти на благодійність, що дасть можливість дійсно збирати кошти на лікування онкохворих, збирати кошти на ті потреби, які потрібно українським місцевим громадам і…</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Будь ласка, не наполягає пан Іван. Таким чином, колеги, ми завершили обговорення. Ми можемо переходити до прийняття рішення. Я прошу всіх зайти в зал і зайняти робочі місця. Колеги, будь ласка, я прошу вас зараз, буде прийняття рішення. Колеги, будь ласка, заходимо в зал, готуємося до прийняття рішення.</p>
<p>Отже, можемо переходити до прийняття рішення? Можемо. Шановні колеги, я ставлю на голосування проект Закону про внесення змін до деяких законодавчих актів України щодо створення сприятливих умов для впровадження благодійних текстових повідомлень. Номер 2297 в другому читанні та в цілому, колеги. Прошу голосувати, прошу підтримати важливий соціальний законопроект. Голосуємо, &nbsp;колеги, будь ласка. Прошу підтримати.</p>
<p>&nbsp;</p>
<p>16:56:41</p>
<p>За-299</p>
<p>Рішення прийнято. Вітаю!</p>
<p>Колеги, наступний є, фактично його продовження, законопроект. Там взагалі немає правок. Ми переходимо до наступного проекту Закону про внесення змін до Податкового кодексу України (щодо створення сприятливих умов для впровадження благодійних телекомунікаційних повідомлень) № 3467.</p>
<p>І я запрошую до доповіді голову Комітету з питань податкової та митної політики Южаніну Ніну Петрівну. Ніна Петрівна, будь ласка.</p>
<p>&nbsp;</p>
<p>16:57:24</p>
<p>ЮЖАНІНА Н.П.</p>
<p>Шановний пане Голово, шановні колеги! У нас дуже коротенький законопроект. Тому що ніяких поправок до повторного другого читання не надійшло. Все залишилося в такій же редакції, як і було. Буквально три пункти про те, що у нас звільняється, зменшується сума податкових зобов'язань платника податку, це наших операторів, постачальника оператора телекомунікаційних послуг у разі відмови абонента від переплачених, але не отриманих телекомунікаційних послуг, дозволяється при перерахуванні частини суми передоплати у якості благодійної пожертви при виконанні благодійного телекомунікаційного повідомлення за дорученням абонента.</p>
<p>Цей закон системно пов'язаний з законопроектом про внесення змін до деяких законодавчих актів України щодо створення сприятливих умов для впровадження благодійних текстових повідомлень (реєстраційний номер 2297). Цей, ну, більше поправок не надійшло.</p>
<p>Тому просимо підтримати ту редакцію, яка вам роздана. І просимо доручити комітету спільно з Головним юридичним управлінням Апарату Верховної Ради України провести його техніко-юридичне опрацювання. В тому числі врахувати надані зауваження, якщо будуть від вас. Якщо ні, то в такій редакції, як є, як розданий вам текст. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, Ніна Петрівна. Всі поправки були враховані. Тому обговорення немає,&nbsp; ми можемо переходити до прийняття рішення. Прошу, колеги, зайняти робочі місця, зараз&nbsp; будемо голосувати. Це фактично є продовженням попереднього закону.</p>
<p>І я ставлю на голосування проект Закону про внесення змін до Податкового кодексу України&nbsp; (щодо створення сприятливих умов для&nbsp; впровадження благодійних те телекомунікаційних повідомлень) (3467) в другому читанні та в цілому, колеги.&nbsp; Прошу проголосувати, прошу підтримати. Будь ласка,&nbsp; прошу голосувати. Прошу підтримати.</p>
<p>&nbsp;</p>
<p>16:59:39</p>
<p>За-290</p>
<p>Рішення прийняте.</p>
<p>Отже, Закон 2297 і&nbsp; 3467 прийнято. Вітаю комітет. Вітаю авторів. Я знаю, яка це була напружена робота, і знаю, як було важливо, щоб ми сьогодні&nbsp; цей законопроект&nbsp; прийняли.</p>
<p>Колеги, надійшло вже рішення комітету по розгляду законопроектів, які стосуються продовження мораторію на продаж землі. Є вже рішення комітету. Голова комітету готовий доповідати. Я хочу вам нагадати: ми включили в порядок денний законопроект 4727, законопроект 5123 і 5123-1. Хочу&nbsp; принести вибачення, що був ще один законопроект 1071, мені технічно його не подали, але я обов'язково дам автору законопроекту виступити під час обговорення, щоб не було застережень з цього приводу.</p>
<p>І наскільки мені відомо, автор 4727 Олег&nbsp; Валерійович Ляшко хоче зробити повідомлення з приводу свого&nbsp; законопроекту. Я прошу йому включити мікрофон на 3 хвилини. Якщо він буде знятий, ми перейдемо відразу до…</p>
<p>&nbsp;</p>
<p>ЛЯШКО О.В &nbsp;<i>(Не чути)</i></p>
<p>&nbsp;</p>
<p>ГОЛОВУЮЧИЙ. Добре, тоді переходимо до розгляду першого законопроекту, який&nbsp; був поданий першим.</p>
<p>&nbsp;</p>
<p>ЛЯШКО О.В. Яка процедура?</p>
<p>&nbsp;</p>
<p>ГОЛОВУЮЧИЙ. Скорочена.&nbsp; Зараз.</p>
<p>Перший був поданий на цю тему законопроект 4727 народного депутата Ляшка.&nbsp; Є пропозиція, щоб ми його розглянули за скороченою процедурою, колеги.&nbsp; Прошу підтримати скорочену процедуру. Прошу проголосувати.</p>
<p>&nbsp;</p>
<p>17:01:24</p>
<p>За-174</p>
<p>Отже, до слова запрошується Олег Валерійович Ляшко, скорочена процедура. Прошу бути максимально лаконічним. Будь ласка.</p>
<p>&nbsp;</p>
<p>17:01:39</p>
<p>ЛЯШКО О.В.</p>
<p>Олег Ляшко, Радикальна партія. Дякую колегам, лідерам фракцій і народним депутатам, які нарешті прийняли рішення, щоб сьогодні в парламенті ми прийняли Закон про продовження мораторію на продаж земель сільськогосподарського призначення.</p>
<p>Ті, хто пропонують запровадити продаж землі в Україні, це люди, які не знають української історії, це люди, які не люблять селян, це люди, які не усвідомлюють українського майбутнього. Так як, наприклад, Об'єднаним Арабським Еміратам Господь дав нафту, так само українцям Бог дав землю. Але нафта сьогодні є –&nbsp; завтра немає, а земля – це вічний товар… не товар, земля повинна бути вічно в розпорядженні українців. Це не товар, це хочуть зробити з нього товар. Земля – це те, що належить українцям і має належати споконвічно, тому що треба продавати не землю, а треба продавати продукцію із цієї землі.</p>
<p>Я зареєстрував законопроект 30 травня нинішнього року про продовження на 5 років мораторію на продаж земель сільськогосподарського призначення. Але для того, щоб знайти компроміс, для того, щоб ми прийняли тут закон, для того, щоб ми продовжили мораторій на продаж земель ми знімаємо 4727 і прошу зал підтримати спільний узгоджений з усіма лідерами фракцій законопроект 5123-1, який продовжує мораторій на 1 рік. На жаль, це всього 1 рік, але це краще продовжити мораторій ніж не мати взагалі нічого і з нового року мати вакханалію.</p>
<p>Наступний крок, який має робити уряд – це підтримка фермерських господарств, це розвиток села, це повернення молоді до села, це розвиток інфраструктури, це розвиток тваринницької і рослинницької галузі, які загубили. І треба пам'ятати одне, земля має належати українцям, українські селяни мають бути господарями на своїй рідній землі. Прошу проголосувати за заборону продажу землі.</p>
<p>&nbsp;</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я правильно розумію, що зараз по Регламенту ми маємо розглянути альтернативні також виступити альтернативних законопроектів?</p>
<p>Я запрошую до доповіді авторів альтернативних законопроектів. Зараз просто дадуть у зв'язку з тим, що це поставили в порядок денний тільки о 14 годині, я дуже дякую. Альтернативний законопроект 5123: проект Закону про внесення змін до розділу Х "Перехідні положення" Земельного кодексу України щодо захисту національних інтересів та продовольчої безпеки держави шляхом продовження мораторію на відчуження земель сільськогосподарського призначення та запобігання їх прихованому продажу за договорами емфітевзису. Доповідач – пані Тимошенко. Будь ласка.</p>
<p>&nbsp;</p>
<p>17:05:03</p>
<p>ТИМОШЕНКО Ю.В.</p>
<p>Шановні колеги, цей законопроект був внесений 15 вересня 2016 року, це законопроект про продовження мораторію на продаж сільськогосподарської землі до 2022 року на п'ять років.</p>
<p>Крім того, в цьому законопроекті також піднімається питання мораторію на емфітевзис для того, щоб прикрити ще одну велику аферу, яка робиться з землею, є продаж землі, це окрема історія і це треба буквально забороняти зараз, а є емфітевзис. Що це таке? Емфітевзис – це означає, що земля, яка пайщиками віддана в оренду, вона без погодження з володарями паїв, без будь-якого узгодження з ними може на 50 років братися в оренду, може закладатися в банк, а це означає, що якщо не повернули кредит, то власники паїв втрачають свою землю, без дозволу власника землі може надаватися можливість третій особі прокладати будь-які інженерні на цій території, будувати будь що. Тобто по суті це без продажу відбір землі у пайщиків, це називається емфітевзис.</p>
<p>І я хочу сказати вам, що законопроект 5123, він не лише пролонговує мораторій&nbsp; на продаж землі, він ще додатково забороняє на п'ять років і емфітевзис. Це те, що відрізняє від того законопроекту, який буде розглядатися і який поданий вже сьогодні практично…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд.</p>
<p>&nbsp;</p>
<p>ТИМОШЕНКО Ю.В. Ні, почекайте, у нас не було, що за скороченою процедурою. У нас не було за скороченою процедурою.</p>
<p><i>(Шум у залі)</i></p>
<p>&nbsp;</p>
<p>ГОЛОВУЮЧИЙ.&nbsp; Шановні колеги, я спеціально поставила запитання до зали, тому що ми, коли голосували… Зараз, одну секундочку. Ми голосували, коли доповідав Олег Валерійович Ляшко, законопроекти два альтернативних, і ми проголосували, що всі три йдуть по скороченій процедурі.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:07:19</p>
<p>ГОЛОВУЮЧИЙ. Шановні колеги, я прошу уваги! Я хочу вам повідомити… Увага, колеги! Був поставлений на розгляд&nbsp; законопроект 4727. Автор запропонував його зняти. Ми маємо цю пропозицію проголосувати і потім переходити до наступного законопроекту.</p>
<p>Тому зараз ми … Юлія Володимирівна, будемо вважати, виступила в обговоренні. Зараз ми проголосуємо. Колеги, ми не завершили рішення по 4727, ми не завершили його розгляд. Вибачте, будь ласка. Ми маємо завершити його розгляд,&nbsp; а потім перейти до наступного. Приймається, так?</p>
<p>Отже, колеги, чи є потреба проговорювати 4727, чи переходимо до голосування? Я ставлю на голосування пропозицію, яку озвучив автор, відкликати даний законопроект… зняти з голосування законопроект 4727. Я прошу цю пропозицію автора підтримати і прошу проголосувати, щоб ми могли перейти до наступних законопроектів: 5123 і 5123-1.</p>
<p>Я прошу підтримати. Прошу зайти в зал і прошу підтримати дану пропозицію, колеги. Будь ласка,&nbsp; прошу&nbsp; проголосувати за те, щоб зняти з розгляду 4727. Прошу голосувати. Колеги, прошу підтримати пропозицію, прошу голосувати.</p>
<p>&nbsp;</p>
<p>17:08:51</p>
<p>За-269</p>
<p>Законопроект знятий з розгляду.</p>
<p>Тепер ми переходимо до проекту Закону 5123&nbsp; і альтернативного&nbsp; 5123-1, колеги. І&nbsp; я пропоную його розгляд за скороченою процедурою. Колеги, хто підтримує цю пропозицію, прошу проголосувати. Будь ласка, колеги, голосуємо. Хто підтримує, прошу проголосувати. Скорочена процедура, будь ласка.</p>
<p>&nbsp;</p>
<p>17:09:24</p>
<p>За-181</p>
<p>Рішення прийнято.</p>
<p>І я запрошую до доповіді по даному законопроекту автора законопроекту Юлію Володимирівну Тимошенко, 5123. Будь ласка.</p>
<p>&nbsp;</p>
<p>17:09:45</p>
<p>ТИМОШЕНКО Ю.В.</p>
<p>І так версія 2.0. Можна не повторювати те, що раніше говорила? Повторити, будь ласка,&nbsp; на біс. Хорошо.</p>
<p>Дорогі друзі, я просто хочу сказати вам, що законопроект, який пропонує&nbsp; фракція "Батьківщина", він відрізняється від того законопроекту, який зараз буде голосуватися. Він відрізняється тим, що ми пропонуємо мораторій на продаж землі на п'ять років – раз. Мораторій на застосування такої процедури, як емфітевзис, як процедура, яка гірша,&nbsp; ніж продаж&nbsp; землі, на п'ять років – два. І ми пропонуємо, щоб ті селяни, які хочуть землю&nbsp; продати на сьогоднішній день , їх не можна робити кріпаками цієї землі, щоб держава через спеціальний інститут могла&nbsp; викупити в них землю і потім&nbsp; пустити в другий обіг. Мається на увазі передати в оренду.</p>
<p>Я хочу також повідомити вам, що ці питання про мораторій сьогодні&nbsp; розглядається тому, що по всій країні піднята хвиля фермерськими&nbsp; господарствами, селянами, тими, хто мешкає на сільськогосподарських подвір'ях, які просто повставили проти того, щоб&nbsp; негайно продавати землю, як рекомендував уряд&nbsp; Гройсмана. Люди проти цього&nbsp; категорично. Вони сьогодні знаходяться всі в системі&nbsp; рейдерства сільськогосподарської землі і вони бояться, що для того, щоб продати цю землю, у фермерів, які десятки років її обробляють, просто заберуть.</p>
<p>І тому я хочу подякувати всім аграріям: саме тому, що вони піднялися, що вони запропонували провести референдум, а якщо ні – прийдуть до Президента, уряду і парламенту, саме тому сьогодні вони добилися, щоб цей мораторій був поставлений. І Президент, і Прем'єр, і правляча більшість просто злякалися людей.</p>
<p>І тому я закликаю всіх проголосувати за наш законопроект. Якщо рука не піднімається…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>ТИМОШЕНКО Ю.В. Якщо рука не підніметься проголосувати за цей правильний закон, то ми пропонуємо проголосувати за будь-який, який мораторій продовжує навіть на рік. Але треба зупиняти цей, абсолютно неправильний стратегічний шлях для країни. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Альтернативний законопроект – це 5123-1. Його авторами є Ігор Гринів, Березюк, Бурбак, Олег Ляшко, Москаленко. Комітет визначив доповідачем від групи авторів – це фактично є 5 голів фракцій, - визначив комітет Ляшка, так? Будь ласка, будь ласка, прошу до мікрофону. Потім голова комітету – Бакуменко Олександр Борисович.</p>
<p>&nbsp;</p>
<p>17:12:43</p>
<p>ЛЯШКО О.В.</p>
<p>Всі розказує про те, що, коли буде ринок землі, прийде інвестор у село, не інвестор прийде у село, а грабіжник з великої дороги, який у селян забере задарма землю, залишить їх батраками, їхніх дітей і онуків. Що треба для села – це дешеві кредиті. Що треба для села – це вітчизняну якісну, наголошую, сільськогосподарську техніку, посівний матеріал і паливно-мастильний матеріал. Що треба для села – це соціальна сфера, щоб у селі була молодь, щоб у селі народжувалися діти. Якщо нам влада каже, що треба продавати землю, то давайте разом із землею, вже відверто кажіть, і селян продаєте, і Україну продаєте. Тому треба не землею торгувати, а треба продукцією торгувати, як це, наприклад, в Ізраїлі роблять, де земля не продається, а тричі на рік продається врожай, тому що там є дешеві кредитні ресурси і, головне, є можливість продати свій товар. А коли наші селяни вирощують продукцію, а потім не можуть нікуди з нею&nbsp; потрапити, коли в цьому році 60 мільйонів тонн у нас врожай ранніх зернових, а&nbsp; ціни немає, і в селян скуповують за три копійки той врожай, що вони навіть не можуть&nbsp; покрити витрати, які були у них на вирощування врожаю, коли сьогодні ти не можеш доступитися до великих торгових мереж із своєю продукцією, коли селяни позбавлені можливості лікуватися, навчати своїх онуків, то це політика, спрямована на знищення села.</p>
<p>Тому я закликаю український парламент підтримати спільний, узгоджений з лідерами фракцій законопроект. на жаль, це мораторій лише на рік, а не на 5 років. Але це краще так, ніж нічого. Бо якби ми не домоглися в результаті тривалих консультацій із Президентом, з&nbsp; лідерами парламентських фракцій, якби ми не домоглися спільної, узгодженої позиції, не було б ніякого законопроекту, і з нового року була б вакханалія. Тому дякую всім, хто підтримує&nbsp; позицію Радикальної партії про продовження…</p>
<p>&nbsp;</p>
<p>ГОЛОВУЮЧИЙ. До співдоповіді запрошується&nbsp; заступник голови Комітету з питань&nbsp; аграрної політики та земельних відносин Бакуменко Олександр Борисович. Будь ласка.</p>
<p>&nbsp;</p>
<p>17:15:02</p>
<p>БАКУМЕНКО О.Б.</p>
<p>Шановні народні депутати! Шановний пане Голово! Сьогодні, 6 жовтня&nbsp; 2016 року, на засіданні&nbsp; комітету було розглянуто три законопроекти щодо продовження мораторію на продаж земель сільськогосподарського призначення: законопроект 4727 про внесення змін до Земельного кодексу України (щодо мораторію на купівлю-продаж або іншим чином відчуження землі) (автор – Ляшко, народний депутат); законопроект&nbsp; 5123 про внесення&nbsp; змін до&nbsp; розділу ХХ "Перехідні положення" Земельного кодексу України (щодо захисту&nbsp; національних інтересів та продовольчої безпеки держави шляхом продовження мораторію на відчуження земель&nbsp; сільськогосподарського призначення та запобігання їх&nbsp; прихованого продажу за договорами&nbsp; емфітевзису) (автор – народний депутат Тимошенко Юлія Володимирівна) і альтернативний законопроект 5123-1 про внесення до&nbsp; розділу ХХ "Перехідних положень" Земельного кодексу України (щодо продовження заборони відчуження сільськогосподарських земель) (автори – голови фракцій та інші народні депутати).</p>
<p>Законопроект 4727 було знято з розгляду його автором народним депутатом Олегом Ляшком. Таким чином, комітетом було розглянуто два законопроекти – 5123 та 5123-1.</p>
<p>Законопроект 5123 передбачає дві ключові позиції: продовження дії мораторію на продаж сільськогосподарських земель до 1 січня 2022 року і встановлено виняткове право держави для викупу земель.</p>
<p>Законопроект 5123-1 передбачає перенесення дати зняття мораторію на один рік до 1 січня 2018 року, що буде достатнім, аби парламент завершив роботу над земельною реформою.</p>
<p>Розглянувши та обговоривши ці законопроекти, комітет прийняв наступне рішення. Законопроект 5123 за авторством Юлії Володимирівни Тимошенко відхилити, законопроект 5123-1 підтримати…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>БАКУМЕНКО О.Б.&nbsp; Підтримати за основу та в цілому як закон. Прошу колег підтримати рішення комітету. Спасибі.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Колеги, прошу провести запис: два – "за", два – "проти". Я всім, хто захоче виступити, дам слово, колеги. Я знаю, наскільки це питання важливе і вразливе. Прошу проводити запис.</p>
<p>Гуляєв Василь Олександрович, будь ласка.</p>
<p>&nbsp;</p>
<p>17:17:46</p>
<p>ГУЛЯЄВ В.О.</p>
<p>Передаю слово Кулиничу.</p>
<p>&nbsp;</p>
<p>17:18:01</p>
<p>КУЛІНІЧ О.І.</p>
<p>Олег Кулініч, депутатська група "Відродження".</p>
<p>Шановні колеги, в Земельному кодексі чітко виписано, що мораторій діє до набрання чинності Закону "Про обіг земель сільськогосподарського призначення". Такий закон в парламенті не зареєстрований, його немає, тому, мабуть, скоріше за все, що ми проголосуємо на 100 відсотків політичне рішення.</p>
<p>Якщо говорити про ринок земель, то більше всього, що це питання не на часі, тому що, по-перше, зараз в парламенті немає голосів і саме основне, що дрібні і середні фермери, які повинні бути повноцінними гравцями цього ринку, на сьогодні не готові, тому що немає нормальної державної підтримки. І саме уряду потрібно над цим задуматися, щоб постійно оця програма державна, вона працювала не один рік, а кожного року. І щоб ми підтримували здешевлення кредитів, ми підтримували придбання сільськогосподарської техніки для фермерів. Тоді середній, дрібний фермер зміг би стати повноцінним гравцем і міг би конкурувати з великими холдингами.</p>
<p>Тому нам слід не приймати з року в рік політичні рішення продовжувати мораторій на рік, тому що продовження мораторію кожного року – це якраз підґрунтя і для рейдерства, і для інших речей, які абсолютно не пов'язані із потребами села. І, мабуть, зараз немає такого страху, що мораторій буде відмінено, тому що він буде діяти, тому що не працює Закон "Про обіг земель…". Тому я радив би всім депутатським фракціям, лідерам всіх депутатських фракцій та груп зосередитися над написанням чіткої дорожньої карти, над земельним законодавством, де чітко прописати, хто повинен бути гравцем на ринку: чи це іноземні, чи резиденти нашої держави, скільки землі повинно бути сконцентровано в одних руках. І саме основне, треба визначитися щодо консолідації земель. І коли ми це пропишемо, тоді ми взагалі не будемо говорити про мораторій, тому що ця необхідність відпаде.</p>
<p>І я ще хотів би звернутися з важливим питанням, яке я вважаю надзвичайно…</p>
<p>&nbsp;</p>
<p>ГЕРАЩЕНКО І.В. 30 секунд, завершуйте. 30 секунд, будь ласка, мікрофон.</p>
<p>&nbsp;</p>
<p>КУЛІНІЧ О.І. Надзвичайно важливе питання земельне – це передача земель за межами населених пунктів місцевим громадам. Ми другий рік про це говоримо, шановні колеги. Ми повинні дати чітку відповідь: чи ми за децентралізацію, чи за централізацію. Якщо за ми за децентралізацію, ми повинні проголосувати Закон 4355 і передати право користуватися землею місцевим громадам. І тоді це буде чітка відповідь, що ми дійсно за децентралізацію. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Самопомочі" Войціцька Вікторія Михайлівна, будь ласка.</p>
<p>&nbsp;</p>
<p>17:20:51</p>
<p>ВОЙЦІЦЬКА В.М.</p>
<p>Передати слово Івану Мірошніченку.</p>
<p>&nbsp;</p>
<p>17:20:57</p>
<p>МІРОШНІЧЕНКО І.В.</p>
<p>Уважаемые коллеги, о моратории можно говорить политически громко, а можно говорить тихо, но это не изменит правды, к сожалению. А правда у нас следующая. Нам Бог и судьба дарит 34 гектара черноземов, а это 28 процентов мировых запасов, которые находятся в Украине. И это, правда, самый ценный актив, который есть у нашего государства.</p>
<p>Но есть и другая правда. У нас есть 7 миллионов граждан, которые стали собственниками земли. Из них 1 миллион граждан уже умерли и не воспользовались своим правом на собственность, это их конституционное право. 400 тысяч гектаров сегодня не имеют правоприемников, то есть люди не вступают в наследство. А 40 процентов людей, которые вступили в наследство, не живут в сельской местности.</p>
<p>И вот такая объективная, правда. И вот мы можем спросить людей, которые умерли, а они за рынок или не за рынок. И это сложнейший вопрос.</p>
<p>Еще хотел бы, да, еще есть вторая правда. Что на сегодняшний день то рынок земли "ползучий" существует. Около 4-4,5 миллиона гектаров на сегодняшний день находятся уже под контролем. Поэтому фракция "Самопоміч" будет голосовать за продолжение моратория… К сожалению, этим гордиться нам не нужно.</p>
<p>Потому что, продлевая мораторий, мы с вами не меняем ничего, что мы делали до этого момента. Не меняя правила игры, не меняя законодательную базу, мы не поменяем ничего. И эта тенденция, эти цифры, которые я вам называл, к сожалению, будут продолжаться. Ситуация не будет улучшаться.</p>
<p>Поэтому мы поддерживаем данный законопроект, который консолидировал зал, для того, чтобы продлить мораторий на один год. При условии, что мы за следующие 6 месяцев все вместе сможем наработать пакет законопроектов вместе с правительством, который позволит сделать вот все то, что до этого говорили все предшественники, все выступающие.</p>
<p>В первую очередь, это дать нашим людям, украинцам-собственникам альтернативу и право выбора, и равные возможности с другими участниками. То есть дать им деньги, дать им проекты, дать им поддержку и технику, все, что вы называли.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд. Завершуйте.</p>
<p>&nbsp;</p>
<p>МІРОШНІЧЕНКО І.В. И дать долгосрочное финансирование. И те семейные фермы, которые мы с вами легализовали, теперь нужно наполнить сутью. И да, семейная ферма, это то, за что мы должны с вами вместе побороться. Это то, что сегодня даст, да, и рабочие места. И вы не забывайте, 80 процентов овощей и фруктов мы производим до сих пор в частном секторе. Поэтому мы, это единственная главная причина, из-за которой мы голосуем за пролонгацию при условии, что мы вместе с вами наработаем необходимые законопроекты для поддержки именно украинского собственника…</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Шинькович Андрій Васильович. Будь ласка.</p>
<p>&nbsp;</p>
<p>17:23:38</p>
<p>ШИНЬКОВИЧ А.В.</p>
<p>Прошу передати слово Івану Мельничуку.</p>
<p>&nbsp;</p>
<p>17:23:45</p>
<p>МЕЛЬНИЧУК І.І.</p>
<p>Шановні колеги, шановний народе України! Ви знаєте, я перший раз у Верховній Раді, але я ще такого&nbsp; рівня цинізму, який тут у нас буває під час виступів деяких народних депутатів, я ще такого не бачив.&nbsp;</p>
<p>Ви подивіться, лідер фракції "Батьківщина"&nbsp; ходить по ефірам, розказує про те, що вона бореться з тим, щоб не розікрали землю, не продали, вони звинувачує&nbsp; в цьому всіх кого угодно,&nbsp; но тільки&nbsp; не себе. От подивіться,&nbsp; Розпорядження Кабінету Міністрів України від 17 червня 2009 року за підписом, за підписом… <i>(Шум у залі) </i>&nbsp;Я просто скажу: вона&nbsp; підписала, вона! <i>&nbsp;(Оплески) </i>В якому чорним по білому написано: запровадити повноцінний ринок земель, особливо сільськогосподарського призначення, до 2020 року. Оце розпорядження воно ще висить на сайті Кабінету Міністрів.</p>
<p>Тому я закликаю, знаєте, в народі кажуть: не путайте нас&nbsp; у трьох соснах&nbsp; і не блудіть цей народ, не водіть за руки по лісах. Візьміть зараз проголосуйте разом з нам&nbsp; за наш правильний законопроект, який підтримує і "Блок Петра Порошенка"&nbsp; писав цей&nbsp;&nbsp; законопроект, і Радикальна партія&nbsp; Ляшка, і "Народний фронт", і всі нормальні адекватні фракції у цьому парламенті. Тому що ми, дійсно, ми, дійсно, не ходимо, не піаримся, а робимо&nbsp; свою роботу на благо людей в Україні.</p>
<p>Тому ви сьогодні&nbsp; виступили і сказали, що це в якоїсь там фракції була стратегічна помилка. Виправіть свою стратегічну помилку – проголосуйте з нами і буде&nbsp; вам щастя.&nbsp;</p>
<p>&nbsp;</p>
<p>ГОЛОВУЮЧИЙ. Колеги, було названо кілька прізвищ.&nbsp; Я потім дам слово. Давайте ми спершу по фракціях, а потім дам слово.</p>
<p>Будь ласка, Литвин&nbsp; Володимир Михайлович, "Воля народу".</p>
<p>Я дам потім, дам…</p>
<p>&nbsp;</p>
<p>17:26:15</p>
<p>ЛИТВИН В.М.</p>
<p>Шановні колеги, я прошу заспокоїтись, оскільки зрозуміло, що буде проголосований другий законопроект. І це тут не політичний компроміс, це просто домовилися з Міжнародним валютним фондом вколоти ін'єкцію амнезії на один рік. Але я боюсь, шановні колеги, що після прийняття цього рішення будуть інші законопроекти про суборенду, про право застави на землю. І цей компроміс буде реалізований. Тому не треба захищати так народ, а подивитися на реальні речі і сказати: перше – да, давайте проголосуємо на рік, але запишемо в "Прикінцевих положеннях" цього закону провести інвентаризацію землі, кому вона належить, бо за великим рахунком ринку землі не хочу аграрні монополісти, які взяли тисячі гектарів землі, нічого людям не платять і дають, що Бог на душу покладе. Не вже ви не розумієте, розумійте.</p>
<p>Друге. Кому належать 40 тисяч земельних паїв незапитаних (це 2 мільйони гектарів землі!) – хто кладе гроші в офшори. Так що давайте захищати нормально і говорити про об'єктивні речі.</p>
<p>І третій момент. А люди кажуть, коли в мене є акт на право власності на землю, чому мені забороняєте її продати? Так давайте проведемо кадастри землі, ринкову ціну встановимо на землю, створимо державний банк і людина повинна мати право піти і здати цю землю, отримати гроші, щоб її по-людські поховали. Давайте говорити про серйозні речі серйозно, а не так як ми тут смішками обговорюємо цю проблему. Давайте з великою огидою проголосуємо за цей закон, але приймемо відповідні рішення, про які я щойно сказав. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я дам спочатку від фракцій всім, а потім вже репліки і потім вже слова, добре?&nbsp; Отже, Максим Бурбак, "Народний фронт", будь ласка. Хай 2 хвилини, фракціям всім однаково буде по 2 хвилини, будь ласка.</p>
<p>&nbsp;</p>
<p>17:28:31</p>
<p>БУРБАК М.Ю.</p>
<p>Шановні колеги, ми обговорюємо дуже важливе питання. І хочу сказати, що позиція "Народного фронту" полягає в тому, що ми будемо &nbsp;підтримувати продовження мораторію на продаж сільськогосподарської землі за законопроект 5123-1.</p>
<p>Нас категорично не влаштовує діючий стан у земельних справах, але ми хочемо справді широкого чесного громадського обговорення. Не проплачених мітингів, не реклами через прокремлівський рупор "Інтер", а, дійсно, громадське обговорення.</p>
<p>Я народний депутат від 204 округу, це Кельменецький, Сокирянський, Хотинський райони Чернівецької області, де основний дохід у людей – від сільськогосподарської діяльності. Там дуже багато працьовитих аграріїв, які сповідують християнські цінності. Головне для них – не брешіть. Тому що ми читаємо Кабінету Міністрів розпорядження від 2009 року, де прописано, що ціль виконання програми – запровадити повноцінний ринок земель, особливо сільськогосподарського призначення, створити умови для кредитування землевласників під заставу земельних ділянок.</p>
<p>Тому давайте сповідувати християнські цінності. Зараз голосувався законопроект 5050. Не брешіть людям! Вони розумні. Ніхто землю не продасть, не віддасть. Треба обговорити це питання. Не дуріть людям голови. І відповідайте за свої трагічні помилки, за ці мораторії на землю, за ці підписані з МВФ меморандуми щодо відкриття і за ці газові угоди 2009 року. От за це, за ці трагічні помилки ви будете відповідати. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Від "Опозиційного блоку" Німченко, потім "Відродження" – Бондар.</p>
<p>Будь ласка, так, буде Березюк. Дві хвилини, так само всім фракціям по дві хвилини.</p>
<p>Німченко, будь ласка.</p>
<p>&nbsp;</p>
<p>17:30:16</p>
<p>НІМЧЕНКО В.І.</p>
<p>Уважаемые коллеги, я хотел бы проинформировать о том, что сегодня проблемой является по сути уже распродажа земли, латентная распродажа земли. И это здесь сидящие в зале пример знают, проедьте по Винницкой области, что неизвестно в Украине, что 200 семей, 200 семей, повторяю, владеют в аренде землей 90 процентов, земель сельхозназначения. Вот в этом есть проблема, мы об этом как-то стыдливо умалчиваем.</p>
<p>Мы говорим о моратории. Что такое мораторий? Здесь очень так нормально назвали –&nbsp; "ползучая приватизация". С точки зрения права&nbsp; это латентная приватизация, скрытая от народа. Вот почему "Оппозиционный блок" инициировал законопроект не о моратории, а законопроект о запрете продажи земли сельхозназначения. И это актуальный вопрос на сегодняшний день.</p>
<p>Мы что говорим о мораториях каждый из года в год? Мы держим на кукане все население Украины. Разве это допустимо. Что такое мораторий? Это не запрет. Почитайте Конституцию 13-14 статью. Собственником земли является украинский народ. Кто его спрашивает, как распоряжаться. У нас готовят рынок, Яценюк поехал в Полтаву, говорит, фермера имеют право их скупать. Они не могут и не имеют права, потому что земля принадлежит народу по Конституции. И надо в Земельный кодекс внести ту норму, которая бы защищала&nbsp; наших граждан как собственников земли.</p>
<p>Вот почему, я еще раз повторюсь, что актуальный на сегодняшний день законопроект о запрете продажи земель сельхозназначения.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Колеги! Я дам, дам, я не забуду. <i>(Шум у залі)</i> А у вас ще не було виступу?&nbsp;</p>
<p>Добре, "Батьківщина", три хвилини і репліка, і виступ.</p>
<p>&nbsp;</p>
<p>ГОЛОС ІЗ ЗАЛУ. Нет, реплика отдельно.</p>
<p>&nbsp;</p>
<p>ГОЛОВУЮЧИЙ. Добре, дві хвилини від "Батьківщини" Івченко.</p>
<p>&nbsp;</p>
<p>17:32:56</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Я хочу подякувати Володимиру Литвину, який розкрив суть законопроекту Тимошенко. Якщо ви почитаєте, саме така суть. Але відверто, знаєте чим ми відрізняємося від європейців? Румунія – 3800 сільхозтоваровиробників. Польща – 2 мільйони 500 сільхозтоваровиробників, Італія – <a name=Temp></a>мільйон 850 сільхозтоваровиробників.</p>
<p>18 мільярдів дає Польща валютної виручки. З них 2,5 мільйони сімей, майже 10 тисяч…10 мільйонів людей, зайнятих в сільському господарстві.&nbsp; Бразилія –&nbsp; мільйон 200 сімейних ферм не тільки створених, а яким держава надає постійно&nbsp; підтримку, як отій рослині, кредити – 12 мільйонів&nbsp; зайнятих. А у нас?&nbsp; 14,2 мільярди валютної виручки, 200 найбільших компаній. З них дві третіх – це транснаціональні групи. Тільки одна третина – це наші латифундисти. Саме 50 людей постійно, кожного&nbsp; місяця збагачуються.&nbsp; 19,9 мільярдів щорічно&nbsp; їм йде на відшкодування ПДВ. І це вам відповідь. Це&nbsp; відповідь кожній людині,&nbsp; у кого є кошти купити цю&nbsp; землю.</p>
<p>Колеги, не дуріть себе. Сьогодні ви, дійсно, ви&nbsp; приймаєте і&nbsp; ми з вами&nbsp; політичне рішення. Але завтра зайдуть загони за обіг земель. Ніхто&nbsp; з вами не підняв питання обмежити&nbsp; в одної юридичної&nbsp; особи кількість землі. Ніхто не піднімає&nbsp; питання про сімейні ферми,&nbsp; до речі, я дякую "Самопомочі". Хіба не&nbsp; ми з вами прийняли закон? А не хіба "Блок Порошенка" блокує сьогодні&nbsp; оподаткування? Хіба не "Блок Порошенка" не зробив програму для того, щоб стимулювати і розвивати сімейні&nbsp; ферми? Де ваші програми? Закони ми прийняли. Ми&nbsp; вам надали площадку. Дайте програми&nbsp; і розвивайте сімейні фермерства. Тоді ми вернемося і до ринку колись. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, є величезна кількість виступаючих бажаючих. Я просто зараз прошу вас, щоб ми… Не шуміть я дам. Я хочу, щоб ми впорядкували загальний наш&nbsp; розгляд. Колеги, дивіться, у нас близько 10-15 виступаючих. У нас&nbsp; ще є&nbsp; важливі законопроекти далі. Просто давайте ми узгодимо,&nbsp; як ми діємо. Вимагають, по-перше, по&nbsp; хвилині від… по хвилині. Зараз я перерахую, хто підняв руку, і вирішимо, з чого ми виходимо.</p>
<p>Отже, від "Відродження" – Бондар, від "Волі народу" – Москаленко, по хвилині… Хто? Лабазюк від… Два.&nbsp; Шинькович – від "БПП". <i>(Шум у залі)</i>&nbsp; Колеги, Березюк, "Самопоміч" ще не виступала.</p>
<p>Березюк.</p>
<p>Колеги, я просто.. Колеги, увага! Давайте ви… В залі є близько 20-ти рук. Ми маємо піти за якимось принципом. Колеги, ми інакше не вийдемо на рішення. Є фракції, які не мали слова, такі як "Самопоміч". Є дві репліки, це я мушу дати.</p>
<p>Тоді, колеги, я говорю вичерпний перелік. Від "Волі народу" – Лабазюк, від "Відродження" (хвилина) – Москаленко, від "Самопомочі" (2 хвилини) – Олег Березюк, Ляшко (хвилина) репліка… А ви ще не мали виступу? Дві фракції ще не виступало.</p>
<p>Тоді, колеги, зараз… Зараз, колеги, репліка, Юлія Тимошенко. Потім Радикальна партія, потім "Самопоміч". Увага! Так, репліка Тимошенко.</p>
<p>&nbsp;</p>
<p>17:36:58</p>
<p>ТИМОШЕНКО Ю.В.</p>
<p>Шановні друзі, я майже переконана в тому, що наш законопроект, який, дійсно, дає відповіді на всі питання: і розвиток фермерських сімейних господарств, і мораторій на 5 років, - обов'язково враховує саму гіршу форму поводження з землею – це передача в оренду безстроково і не зрозуміло як.</p>
<p>Я думаю, що також наш закон не знайде підтримки тому, що дасть можливість людям продавати свої паї державі. Я думаю, що вони не хочуть просто впорядкувати ситуацію з землею. Я дякую за те, що наші опоненти роздали моє рішення, яке уряд, який я очолювала, приймав в 2009 році. Я хочу, щоб уряд Гройсмана вчився, як працювати. Програма прийнята на 11 років, на 11 років розписані всі пріоритети поводження з сільськогосподарською землею. І через 11 років, коли піднімуться фермерські господарства, тоді введення дуже…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд.</p>
<p>&nbsp;</p>
<p>ТИМОШЕНКО Ю.В. …дуже специфічного, обмеженого ринку землі. Це те, як треба працювати. Я дякую, що ви роздали депутатам, почитайте.</p>
<p>Я закликаю проголосувати за наш закон. Якщо ні, то наша фракція &nbsp;підтримує мораторій,&nbsp; продовження на один рік.</p>
<p>&nbsp;</p>
<p>ГОЛОВУЮЧИЙ. Шановні колеги, я мушу впорядкувати ситуацію в залі. Десятки бажаючих виступити, я мушу їх впорядкувати. У нас є&nbsp; ще фракції, які не мали слово. Я хочу нагадати, як відбувається обговорення. Відбувається два – "за", два – "проти". записались. Які фракції не попали в перелік, тим додається слово, які не попали, колеги. Це ж так? Справедливо так є?&nbsp; Отак ми і йдемо тим шляхом. У нас&nbsp; ще дві фракції не мали слова. Це фракція Радикальної партії і фракція "Самопоміч". <i>(Шум у залі) </i></p>
<p>Вже сама "Самопоміч" слово?</p>
<p>Будь ласка,&nbsp; Ляшко, дві хвилини.</p>
<p>&nbsp;</p>
<p>17:39:07</p>
<p>ЛЯШКО О.В.</p>
<p>Олег Ляшко, Радикальна партія. Шановні громадяни України! Подивіться, які бурхливі дискусії лунають в залі навколо питання мораторію, навколо питання землі.</p>
<p>Я радий, що завдяки нашим зусиллям – моїм, шановної колеги Юлії Тимошенко, лідерів інших фракцій – ми винесли це питання до&nbsp; залу. Нехай вся країна побаче, наскільки важливе питання землі. Ми отут от з вами обговорюючи законопроект, подивіться, які списи ламаєм! Ви можете уявити, що буде в країні, коли землі почнуть продавати у нинішніх умовах?</p>
<p>Ви говорите, що мораторій – для латифундистів, а продаж землі –&nbsp; для того, щоб обезземелити селян. Тому що коли ви на ринок викидаєте величезний масив землі, це означає, що вона не матиме ніякої ціни, і людина просто її взяти і віддасть за копійки.</p>
<p>Ви говорите про те, що&nbsp; землю треба продавати. А як бути з&nbsp; 10 мільйонами гектарів земель, які ніде не обліковуються, які обробляються, але з них податки не платять? Тому влада має не землю продавати, а провести інвентаризацію земель. Щоб вони оброблялись в легальний спосіб. Ось вам доходи до Державного бюджету.</p>
<p>Про що свідчить ця дискусія в залі?&nbsp;&nbsp; Вона свідчить про одне: бути чи не бути Україні. Ми – за промисловість. Ми – за науку. Ми – за ІТ-технології. Але треба пам'ятати одну просту річ: Україна починається із села. Нам Господь дав цю землю. І ми не маємо права її&nbsp; розпродати і розбазарити.</p>
<p>Ви згадували про те, що хтось хоче продати землю. Ми пропонуємо: хай продасть державі. А держава&nbsp; з аукціону по найвищій ціні дає в оренду, а не продає китайцям чи арабам, тому що тільки українці повинні бути господарями на цій землі. І ця дискусія ще раз показує, що ми маємо продовжити мораторій, а після цього прийняти закони, щоб український селянин був реальним господарем на своїй землі.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я дуже прошу ваги. Все всі фракції, групи по разу виступили. Колеги, давайте голосуємо, колеги, я вас справді прошу, ми втратимо важливе рішення. В нас ще є… Вже був від вас виступ.</p>
<p>Колеги, увага, є співавтор, Олег Березюк співавтор. Я прошу 1 хвилину і приготуватись до прийняття рішення. Прошу усіх заходити в зал, через хвилину ми будемо переходити до прийняття рішення.</p>
<p>Співавтор Олег Березюк, будь ласка.</p>
<p>&nbsp;</p>
<p>17:41:47</p>
<p>БЕРЕЗЮК О.Р.</p>
<p>Шановний пане Голово, є прекрасна українська приказка: "Коли пани чубляться, у бідних людей чуби тріщать".</p>
<p>В цьому залі протягом 25 років таких промов було десятки і сотні, і навіть ті люди вже говорили протягом 10 років те саме, що сьогодні говорять. Українська земля справді є святою і вона має бути у власності людини, але ця людина, яка працює на цій землі чи є пайовиком, має бути багатою, і цей зал нічого не зробив для того, щоб ця людина була багатою. І тому ми підтримуємо мораторій тільки тому, що український селянин не в рівних умовах з тими олігархами, які сьогодні використовують українську землю. І щоб він був в рівних умовах, ми з вами в цьому залі маємо прийняти закон, який би мав дати вернути спецрежим тим малим фермам, щоб вони купили комбайни, щоб вони купили добрива, щоб вони вчили своїх дітей агрономії, щоб вони вчили своїх дітей бути зоотехніками. Ми сьогодні…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити.</p>
<p>&nbsp;</p>
<p>БЕРЕЗЮК О.Р. Ми маємо прийняти закон, який сьогодні дозволить селянам мати кошти для того, щоб розвиватися, і тільки тоді, напевно, через 3-5 чи 7 років ми можемо говорити про ринок землі.</p>
<p>"Пани чубляться, а в бідних людей чуби тріщать".</p>
<p>&nbsp;</p>
<p>ГОЛОВУЮЧИЙ. Шановні колеги, переходимо до прийняття рішення. Я першою поставлю пропозицію комітету, яку дав комітет на розгляд. Це є пропозиція комітету: прийняти за основу і в цілому проект Закону 5123-1. І це буде перша пропозиція. Якщо вона не пройде, ми перейдемо до голосування 5123. Прошу приготуватись, колеги, прошу зайти в зал. Я ставлю на голосування проект Закону про внесення змін до розділу 10, "Перехідні положення" Земельного кодексу України щодо захисту національних інтересів та продовольчої безпеки держави шляхом продовження мораторію на відчуження земель сільськогосподарського призначення та запобігання їх прихованому продажу за договорами. Номер 5123-1, автори 5 голів фракцій: Гринів, Бурбак, Березюк, Ляшко… Ярослав Москаленко. Хто підтримує даний законопроект за основу і в цілому, прошу проголосувати, колеги. Будь ласка, голосуємо, колеги. Прошу підтримати.</p>
<p>&nbsp;</p>
<p>17:44:47</p>
<p>За-297</p>
<p>Рішення прийняте, колеги.</p>
<p>По фракціях, прошу включити по фракціях, показати. "Блок Петра Порошенка" – 97, "Народний фронт" – 70, "Опозиційний блок" – 24, "Самопоміч" – 19, "Батьківщина" – 16, Радикальна партія – 18, "Партія "Відродження" – 13, "Воля народу" – 12, колеги. Я думаю, ми змогли об'єднати зал, прийняти важливе рішення. Я хочу подякувати головам фракцій за спільну ініціативу, яка об'єднала зал. Але, колеги, хочу вам повідомити: у нас ще є 2 важливих урядових законопроекти, вони справді дуже важливі. Я дуже прошу всіх сконцентруватись, щоб ми змогли їх розглянути.</p>
<p>Я знаю, що лишилось небагато часу. Прошу не виходити з залу і прошу інтенсивно попрацювати. Перший, який є, наступний по порядку денному, колеги, наступний, це 4630. Це проект Закону про внесення змін до деяких законодавчих актів України щодо управління державними підприємствами, що виготовляють бланки цінних паперів, документи та бланки, які потребують використання спеціальних елементів захисту, 4630. А наступний буде про дорожні фонди.</p>
<p>Я прошу вас підтримати його розгляд за скороченою процедурою, колеги. Прошу проголосувати. Прошу підтримати.</p>
<p>&nbsp;</p>
<p>17:46:19</p>
<p>За-195</p>
<p>Рішення прийнято.</p>
<p>Я запрошую до доповіді заступника міністра фінансів Капінус Євгенія Валерійовича. Будь ласка, Євгеній Валерійович.</p>
<p>&nbsp;</p>
<p>17:46:39</p>
<p>КАПІНУС Є.В.</p>
<p>Доброго дня, шановні народні депутати! На ваш розгляд хочу винести проект Закону про внесення змін до деяких законодавчих актів України щодо управління державними підприємствами, що виготовляють бланки цінних паперів, документи та бланки, які потребують використання спеціальних елементів захисту. Хочу зазначити, що на сьогоднішній день законодавством встановлено виключне право виготовляти бланки цінних паперів та документів, які підтверджують особу інших документів, захищених спеціальними знаками, виключно Національним банком України.</p>
<p>Таким чином, Національний банк має невластиві для нього функції і відповідно виконує функції, які не є для нього типовими. В зв'язку з цим виникла потреба визначити єдиний орган виконавчої влади, який би здійснював контроль за підприємствами, які повинні виготовляти відповідні бланки.</p>
<p>Відповідно зазначеним законопроектом запропоновано внести відповідні зміни до законодавства України, які дозволять закріпити &nbsp;повноваження щодо&nbsp; управління державними підприємствами, що виготовляють вищезазначені бланки, за&nbsp; урядом через центральний орган виконавчої влади, що реалізує&nbsp; державному політику у сфері організації та контролю виготовлення таких бланків.</p>
<p>Прийняття закону дасть змогу закріпити повноваження щодо управління державними підприємствами, що&nbsp; виготовляють&nbsp; вищезазначені бланки, за урядом через відповідний центральний орган виконавчої влади.&nbsp;</p>
<p>Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Я запрошую до співдоповіді… Є необхідність у співдоповіді? <i>(Шум у залі)</i></p>
<p>&nbsp;Прошу провести запис два – "за", два – "проти"&nbsp; і прошу бути дуже лаконічними, колеги, дуже лаконічними.</p>
<p>Будь ласка, Урбанський Олександр Ігоревич.&nbsp;&nbsp;&nbsp;</p>
<p>&nbsp;</p>
<p>17:48:44</p>
<p>УРБАНСЬКИЙ О.І.</p>
<p>Прошу передати слово народному депутату Мушаку Олексію.</p>
<p>&nbsp;</p>
<p>17:48:53</p>
<p>МУШАК О.П.</p>
<p>Шановні колеги, безумовно, цей законопроект треба підтримувати, оскільки він насправді є технічний, і там міняється Національний банк України&nbsp; на по суті Міністерство фінансів.</p>
<p>Разом з тим я&nbsp; б хотів, щоб прозвучав голос розуму по&nbsp; законопроекту, який ми тільки що проголосували, про законопроект про мораторій на продаж землі. Колеги, я вам&nbsp; хочу нагадати, що Верховна Рада вже 14-й раз продовжує мораторій на продаж землі. За цей час… Якби аргументи, чому треба&nbsp; продовжувати мораторій, вони весь час одні і ті самі.</p>
<p>Аргумент перший – те, що землю скуплять великі латифундисти.&nbsp; Я хочу почати з того, що насправді, коли мораторій запроваджувався, ніяких великих агрохолдингів не було, вони якраз виникли тоді, коли був мораторій.</p>
<p>Друга позиція – це&nbsp; те, що&nbsp; іноземці&nbsp; також скуплять українську землю. Так, шановні колеги, насправді, і зараз іноземці можуть купити землю, бо у нас великі компанії, вони котуються на міжнародних ринках. Абсолютно будь-яка людина – чи китаєць, чи японець, чи сауд, чи катарець – він може купити акції української компанії і, по суті, купити українську землю. Більш того, практично кожен середній фермер, він так чи інакше реєструє свою власність через офшори. По суті як би все одно українська… іноземці в той чи інший спосіб вже беруть участь в ринку.</p>
<p>І третя складова. Насправді, весь, більшість історії України земля була приватна власність, приватною власністю вона не була тільки при Радянському Союзі. І при Радянському Союзі не видавали селянам паспорти, а ми зараз, по суті, не даємо селянам скористатися своїм законним правом, яке у них було завжди.</p>
<p>Тому, переходячи до конструктиву, насправді, треба було послати сигнал ринку, що ми відкриємо ринок землі за 3 роки і через 3 роки тільки буде повний, повноцінний ринок. А за цей час, насправді, провести тестову продажу в кожному районі по 50-100 гектарів, сформувати…</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Река Андрій Олександрович, будь ласка. Колеги, я прошу дуже лаконічними бути. Река Андрій Олександрович.</p>
<p>&nbsp;</p>
<p>17:50:57</p>
<p>РЕКА А.О.</p>
<p>"Народний фронт" підтримує цей законопроект 4630, а я звертаюся до Міністерства фінансів, щоб банк віддав гроші людям. Подивіться, скільки людей на вулиці стоїть і ми їх не чуємо, не бачимо, але ж вони будуть ходити тут поки поки віддамо гроші. Ми підтримуємо цей законопроект 4630. І прошу колег підтримати.</p>
<p>&nbsp;</p>
<p>ГОЛОВУЮЧИЙ. Колеги, я прошу всіх зайти в зал. Дивіться, зараз будемо голосувати, в нас ще є два законопроекти – дорожній фонд, для вдосконалення механізму інвестування дорожньої галузі. Це одна з найважливіших наших напрямків роботи уряду. Я тому дуже прошу всіх, колеги, залишатися в залі. Вони прості, вони лишень за основу наступні два законопроекти. Я прошу всіх зайти в зал, щоб ми встигли їх розглянути, колеги. Будь ласка, прошу зайти в зал, приготуватися до прийняття рішення. Спочатку ми ставимо 4630, а потім тих два. Колеги, будь ласка, заходимо в зал.</p>
<p>Отже, я ставлю на голосування проект Закону про внесення змін до деяких законодавчих актів України щодо управління державними підприємствами номер 4630 за основу і в цілому з урахуваннями пропозицій комітету. Хто підтримує дану пропозицію, прошу голосувати, колеги. Прошу підтримати, будь ласка, колеги, голосуємо, прошу підтримати.</p>
<p>&nbsp;</p>
<p>17:52:36</p>
<p>За-236</p>
<p>Рішення прийняте, закон прийнятий.</p>
<p>Колеги, два законопроекти надважливих, я вас дуже прошу бути на місці, щоб зараз змогли їх пройти і запросіть ще колег в зал. Починаємо перший, вони є суміжні.</p>
<p>Перший 4014а проект Закону про внесення змін до Закону України "Про джерела фінансування дорожнього господарства України" щодо удосконалення механізму фінансування дорожньої галузі. Прошу підтримати розгляд за скороченою процедурою. Будь ласка, колеги, прошу підтримати.</p>
<p>&nbsp;</p>
<p>17:53:18</p>
<p>За-189</p>
<p>Рішення прийняте.</p>
<p>Запрошую до доповіді Корчика Віталія Андрійовича, дуже лаконічно, дуже коротко.</p>
<p>&nbsp;</p>
<p>17:53:31</p>
<p>КОРЧИК В.А.</p>
<p>Шановний Андрію Володимировичу, шановні колеги, до вашої уваги пропонується законопроект про внесення змін до Закону України "Про джерела фінансування дорожнього господарства України" щодо удосконалення механізму фінансування дорожньої галузі (реєстраційний номер 4414а, від 15 липня 2016 року). Серед авторів даного законопроекту є більшість голів фракцій та груп, та всього 73 народних депутати.</p>
<p>Перш ніж я перейду до пояснення суті законопроекту, дозвольте мені ознайомити вас, шановні, з деякими фактами. Сьогодні ніхто з нас не має ілюзій щодо стану українських автошляхів. Існуючі автомобільні дороги не відповідають сучасним технічним вимогам майже на половину. Як наслідок, за останні сім років обсяг руйнувань та деформацій доріг збільшився на 50 відсотків. Рівень фінансування дорожніх робіт становив в останні роки в кращому випадку 34, а взагалі – близько 14 відсотків від мінімальної необхідної потреби.</p>
<p>Саме вирішити проблеми щодо фінансування, утримання, ремонту, реконструкції і будівництва доріг, і покликаний&nbsp;&nbsp; даний законопроект. Він передбачає внесення змін до Закону України "Про джерела фінансування дорожнього господарства України" в частині створення державного фонду в складі спеціального фонду державного бюджету України.</p>
<p>Звертаю вашу увагу, що в даному законодавчому акті передбачені конкретні джерела наповнення дорожнього фонду і цільові напрямки фінансування видатків з нього. Кошти фонду будуть розподілятися автоматично на дороги державного&nbsp; та місцевого значення, у відповідності 62 та 35 відсотків, а три відсотки на покращення безпеки дорожнього руху.</p>
<p>Окремо хочу наголосити, що створення державного фонду передбачено планом законодавчого забезпечення реформ…</p>
<p>&nbsp;</p>
<p>ГОЛОВУЮЧИЙ. Будь ласка, 10 секунд завершити.</p>
<p>&nbsp;</p>
<p>КОРЧИК В.А. Шановні народні депутати, прошу вас підтримати прийняття даного&nbsp; законопроекту. Це, нарешті, дозволить&nbsp; забезпечити фінансування робіт з будівництва…</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді&nbsp; запрошується Дубневич Ярослав Васильович, і знову-таки прошу&nbsp; лаконічно.</p>
<p>Ярослав Васильович.</p>
<p>&nbsp;</p>
<p>17:56:13</p>
<p>ДУБНЕВИЧ Я.В.</p>
<p>Шановний Андрій Володимирович! Шановні колеги народні депутати! 75 народних депутатів підписалось під даним законопроектом,&nbsp; і ще ціла низка народних обранців підходять, щоб бути&nbsp; співавторами. Я прошу усіх&nbsp; підтримати цей важливий законопроект, найважливіше питання. 35 відсотків у&nbsp; вигляді субвенції будуть направлятися з фонду, з дорожнього фонду в місцеві органи влади на обласний рівень. І вже самі обласні&nbsp; ради, обласні депутати будуть визначати на місцях, куди і які найперші дороги місцевого значення&nbsp; потрібно ремонтувати.</p>
<p>Комітет прийняв рішення щодо рекомендацій Верховній Раді&nbsp; прийняти законопроект 4014а&nbsp; від 24.06.2016 року, прийняти за основу. Прошу підтримати, і не хочу затримувати лишнього часу, втрачати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, ні, кому важливо виступати: два - "за", два – "проти". Дуже лаконічно, два&nbsp; - "за", два – "проти", будь ласка, колеги.</p>
<p>Лунченко Валерій Валерійович.</p>
<p>&nbsp;</p>
<p>17:57:36</p>
<p>ЛУНЧЕНКО В.В.</p>
<p>Прошу передати слово Максиму Бурбаку.</p>
<p>&nbsp;</p>
<p>17:57:44</p>
<p>БУРБАК М.Ю.</p>
<p>Шановні колеги, я звертаюся до всіх депутатів. Це дуже важливий законопроект. Ми маємо надати можливість врешті профінансувати капітальний ремонт і будівництво 97 відсотків наших доріг, загальна протяжність – 170 тисяч кілометрів, з них треба все відремонтувати. І це дасть можливість врешті-решт направити фінансування на капітальний ремонт доріг.</p>
<p>Хочу нагадати, що в минулому році урядом Яценюка було передбачено суму понад 19 мільярдів на фінансування капітального ремонту доріг. Такого не було 5 останніх років. Давайте надамо можливість фінансувати дороги з загального фонду, куди буде попадати весь акциз від завезених нафтопродуктів.</p>
<p>І ще. Я можу сказати, що мені як колишньому міністру інфраструктури це навіть не було в уяві, тому що тоді треба було рятувати бюджет, було створювати армію і треба було направляти туди гроші. Нарешті настав час врешті-решт направити гроші на будівництво головних артерій нашої держави – дороги. Будь ласка, підтримайте всі цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Рябчин Олексій.</p>
<p>&nbsp;</p>
<p>17:58:56</p>
<p>РЯБЧИН О.М.</p>
<p>Олексій Рябчин, "Батьківщина", Донеччина.</p>
<p>Передаю слово Євтушку.</p>
<p>&nbsp;</p>
<p>17:59:07</p>
<p>ЄВТУШОК С.М.</p>
<p>Шановний пане Голово, шановні колеги, шановний пане міністр! Я хочу пригадати, що за мою невелику, коротеньку управлінську історію і досвід – а це 10 років приблизно, - ми мали різні моделі фінансування дорожнього господарства. Ми бачили періоди, коли транспортний податок направлявся до місцевих бюджетів. Ми бачили період, коли забили транспортний податок у літр пального і через субвенцію направляли&nbsp; з державного бюджету у кожну територіальну громаду по субвенції.</p>
<p>Проте сьогодні вже протягом&nbsp;&nbsp; двох років&nbsp; дорожня галузь, дорожнє господарство&nbsp; в субвенції має нуль.&nbsp; Тому, очевидно, ми сьогодні, фракція "Батьківщина", підтримує&nbsp;&nbsp; даний законопроект. у нас була створена робоча група при міністерстві, я брав у ній участь.&nbsp; Говорили про те, що мають розподіляти не в ручному&nbsp; режимі, як було 2 роки поспіль і зараз це дуже недобра практика і для того уряду, і для цього,зробити законопроект, який стане&nbsp; законом, який дасть диференційовано на кожну територіальну громаду, між кожним населеним пунктом можливість ремонтувати&nbsp; дороги як&nbsp; державного значення, так і дороги комунальні.</p>
<p>Між іншим, в даному проекті закону передбачається дуже важливе питання, які ми в цьому парламенті почали обговорювати. Це безпека руху.&nbsp; Тому що однією рукою ми робимо дороги, які вбивають наших громадян. Якщо ми не передбачаємо кошти на безпеку руху, то, очевидно, будуть гинути наші громадяни. 12 людей по статистиці в Україні в день гине на наших дорогах. Тому, пане Президенте,&nbsp; зверніть на це увагу.</p>
<p>Фракція "Батьківщина", фракція Радикальної партії, фракція "Самопоміч" вносить&nbsp; поправку, щоби на безпеку руху не….. пропонувалося розподіл&nbsp; у вигляді&nbsp; 3 відсотків, а мінімум – 5 відсотків. І в цілому голосуємо закон як такий. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Гусак&nbsp; Володимир Георгійович, будь ласка.</p>
<p>Перепрошую, я продовжую засідання на 15 хвилин. Своїм правом продовжую. Прошу всіх залишатися на місцях.&nbsp; Будь ласка.&nbsp;</p>
<p>&nbsp;</p>
<p>18:01:33</p>
<p>ГУСАК В.Г.</p>
<p>Шановні українці, шановні колеги, шановний Голово. Українські дороги без перебільшення знаходяться у жахливому стані, нещодавно опублікували рейтинг доріг у світі і Україна зайняла в ньому 134 місце серед 138 країн. В таких країнах, як Киргизія, Молдова, Мозамбік дороги є кращими за Україну. Минулого року на дорогах України загинуло 4 тисячі чоловік і в перерахунку на 1 мільйон зареєстрованих автомобілів це десь 500 і наголошую, це в 5 разів більше, ніж в країнах Європейського Союзу.</p>
<p>Що стосується цього законопроекту. У нас є великі сумніви, що нинішня влада зможе забезпечити, що ці кошти справді підуть на відновлення українських доріг. Але ми маємо і окрему увагу треба приділити дорогам на сході України. Ці дороги, вони ніколи не були в доброму стані, але за останні два з половиною роки, коли по них весь час проходить важка військова техніка, проходять танки, на ці дороги дивитися без сліз не можна, не те що по ним їздити. І взагалі Україна потребує якісних, сучасних і безпечних доріг.</p>
<p>І тому фракція "Опозиційного блоку" підтримає цей законопроект у першому читані.</p>
<p>&nbsp;</p>
<p>ГОЛОВУЮЧИЙ. Дякую, колеги.</p>
<p>Зараз буде заключний виступ, через хвилину ми перейдемо до прийняття рішення, тому прошу всіх заходити в зал. По наступному дам.</p>
<p>Зараз Голуб Владислав Володимирович передає слово Віктору Пинзенику, будь ласка.</p>
<p>&nbsp;</p>
<p>18:03:25</p>
<p>ПИНЗЕНИК В.М.</p>
<p>Шановні народні депутати, очевидно, немає сенсу вести дискусію тут з приводу того, що бюджет не може мати цільових фондів з цільовим характером надходження і використання, бо бюджет є кошик. І реалізувати політику пріоритетів неможливо, коли окремі види доходів і видатків закріплюються одне за одним. Це нонсенс для бюджету.</p>
<p>Але я скажу про інше. На ваших руках знаходиться проект Закону про державний бюджет на 2017 рік. Хотів би вас порадувати, що уряд там передбачає спеціальний фонд, але там трошки інша процедура його формування. Приймаючи цей закон, я хочу вас порадувати, що ви забираєте таким чином 30 мільярдів коштів з загального фонду державного бюджету, коштів, які в проекті бюджету вже закріплені за обороною, освітою, медициною і так далі. Я подвійно вас хочу порадувати, що приймаючи цей закон, вам прийдеться шукати 30 мільярдів скорочень по інших статтях видатків, тому що вони вже розподілені законом.</p>
<p>&nbsp;</p>
<p>ГОЛОВУЮЧИЙ. Шановні колеги, ми завершили обговорення. Прошу заходити в зал, займати робочі місця і приготуватись до голосування. Колеги, будь ласка.</p>
<p>Отже, законопроект, який підтримують усі фракції в парламенті… Прийшов міністр як представник уряду і звертається до усіх з проханням підтримати його, і законопроект лишень за основу, колеги. Таким чином, я ставлю на голосування проект Закону про внесення змін до Закону України "Про джерела фінансування дорожнього господарства України" щодо удосконалення механізмів фінансування дорожньої галузі, номер 4014а за основу, колеги, за основу. Прошу голосувати, прошу підтримати, за основу. Прошу голосувати.</p>
<p>&nbsp;</p>
<p>18:05:28</p>
<p>За-286</p>
<p>Рішення прийняте, колеги.</p>
<p>Ми ще маємо 10 хвилин, ще наступний суміжний 4015а. Проект Закону про внесення змін до Бюджетного кодексу України щодо удосконалення механізму фінансування дорожньої галузі. Прошу підтримати розгляд за скороченою процедурою, будь ласка. Прошу підтримати.</p>
<p>&nbsp;</p>
<p>18:06:01</p>
<p>За-212</p>
<p>Рішення прийнято.</p>
<p>Прошу до доповіді народного депутата Дубневича Ярослава Васильовича. Доповідь, Дубневич Ярослав Васильович.</p>
<p>Ми дуже спішимо, Ярослав Васильович, щоб встигнути проголосувати. Сподіваємось на ваше розуміння з цього приводу. Будь ласка, лаконічно. Колеги, не розходьтесь, 5 хвилин.</p>
<p>&nbsp;</p>
<p>18:06:25</p>
<p>ДУБНЕВИЧ Я.В.</p>
<p>Шановні колеги! Цей законопроект є спільним разом з попереднім законопроектом 4014а. Ми зараз голосуємо законопроект 4015а. Прошу підтримати. Рішення комітету бюджету є підтримати за основу. І прошу підтримати.</p>
<p>Ще одне прошу, пане Голово. Щоб поставити на голосування, щоб ці два законопроекти були підготовлені до другого читання по скороченій процедурі. Дякую всім за увагу і прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, є бажаючі виступати по ньому чи можу ставити? Немає. Колеги, я ставлю на голосування пропозицію. Проект Закону "Про джерела фінансування дорожнього господарства України" щодо удосконалення механізму фінансування дорожньої галузі номер 4015а за основу, з урахуванням пропозицій комітету. Прошу&nbsp; підтримати, прошу проголосувати. Будь ласка, голосуємо, колеги.</p>
<p>&nbsp;</p>
<p>18:07:42</p>
<p>За-275</p>
<p>Рішення прийняте.</p>
<p>Так, колеги, прохання два&nbsp; законопроекти за скороченою процедурою до другого читання.&nbsp; Хто підтримує скорочену&nbsp; процедуру розгляду до другого читання&nbsp; 4014а… <i>(Шум у залі) </i>&nbsp;Що?&nbsp; Нє.</p>
<p>Хто підтримує розгляд за скороченою процедурою до другого читання&nbsp; 4014а і&nbsp; 4015а, прошу проголосувати. Будь ласка,&nbsp; голосуємо, колеги.&nbsp; Прошу проголосувати і підтримати.</p>
<p>&nbsp;</p>
<p>18:08:23</p>
<p>За-229</p>
<p>Рішення&nbsp; прийняте.</p>
<p>Бажаю плідної роботи до другого читання. <i>(Шум у залі) </i>&nbsp;Ми обидва скорочена процедура до другого читання, по&nbsp; обох, я&nbsp; назвав у стенограмі.</p>
<p>Колеги, у нас був дуже важкий емоційний день, але разом з&nbsp; тим був дуже продуктивний день.&nbsp; Я всім дякую за розуміння, за злагоджену роботу.</p>
<p>І вечірнє засідання Верховної Ради України я оголошую закритим, колеги.</p>
<p>Завтра о 10-й годині ранку продовження нашої роботи. Запрошую всіх колег завтра о 10-й ранку в зал для продовження нашої роботи.</p>
<p>&nbsp;</p>

