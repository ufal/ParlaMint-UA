Стенограма пленарного засідання
25 березня 2014
&nbsp;
<p align=center>ЗАСІДАННЯ ЧОТИРНАДЦЯТЕ</p>
<p align=center>Сесійний зал Верховної Ради України</p>
<p align=center>25 березня 2014 року, 10 година</p>
<p align=center>Веде засідання Голова Верховної Ради України О.В.ТУРЧИНОВ</p>
<p>&nbsp;</p>
<p>ГОЛОВУЮЧИЙ. Доброго дня, шановні народні депутати! Я прошу сідати на свої робочі місця. Ми зараз розпочнемо нашу роботу, будь ласка, сідайте, шановні колеги. Прошу підготуватися до реєстрації.</p>
<p>Шановні колеги, я прошу сідати на свої робочі місця і підготуватися до реєстрації. Шановні колеги… Шановні народні депутати, я прошу сідати на свої робочі місця і підготуватися до реєстрації. Я просто дивлюся в комп'ютері скільки карток у нас стоїть на своїх місцях. Будь ласка, починаємо зараз працювати.</p>
<p>Прошу включити систему "Рада" і зареєструвати народних депутатів.</p>
<p>10:03:36</p>
<p>В залі зареєструвалося 264 народних депутата. Верховна Рада розпочинає свою роботу.</p>
<p>Шановні колеги, інформую вас, що 24 березня 2014 року Центральна виборча комісія зареєструвала народних депутатів України: Шевчука Олега Борисовича, Макула Леоніда Яковича, Ледовських Олену Володимирівну, Гриніва Ігоря Олексійовича, Чубатенка Олександра Миколайовича, Колганову Олену Валеріївну, обраних 28 жовтня 2012 року у загальнодержавному багатомандатному виборчому окрузі, включених до виборчого списку політичної партії Всеукраїнське об'єднання "Батьківщина", та Осауленка Тараса Володимировича і Лопачука Маркіяна Романовича, обраних 28 жовтня 2012 року у загальнодержавному багатомандатному виборчому окрузі, включених до виборчого списку політичних партій Всеукраїнського об'єднання "Свобода".</p>
<p>Відповідно до статті 79 Конституції України перед вступом на посаду народні депутати України складають присягу перед Верховною Радою України.&nbsp; До складання присяги на трибуну запрошується народний депутат України Шевчук Олег Борисович. Будь ласка.</p>
<p>&nbsp;</p>
<p>ШЕВЧУК О.Б.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.&nbsp; Слава Україн!</p>
<p>&nbsp;</p>
<p>ГОЛОВУЮЧИЙ. Вітаємо.&nbsp; До складання присяги на трибуну запрошується народний депутат Маков Леонід Якович. Будь ласка.</p>
<p>&nbsp;</p>
<p>МАКУЛ Л.Я.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ. Вітаємо. &nbsp;Шановні колеги, до складання присяги на трибуну запрошується народний депутат України Ледовських Олена Володимирівна.</p>
<p>&nbsp;</p>
<p>ЛЕДОВСЬКИХ О.В.</p>
<p>Присягаю на вірність Україні. Зобов'язуюся усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ. Вітаю. Шановні колеги, до складання Присяги на трибуну запрошується народний депутат України Гринів Ігор Олексійович.</p>
<p>&nbsp;</p>
<p>ГРИНІВ І.О.&nbsp;</p>
<p>Присягаю на вірність Україні. Зобов'язуюся усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p>&nbsp;</p>
<p>ГОЛОВУЮЧИЙ. Вітаємо, Ігор Олексійович.</p>
<p>До складання Присяги на трибуну запрошується народний депутат України Чубатенко Олександр Миколайович.</p>
<p>&nbsp;</p>
<p>ЧУБАТЕНКО О.М.&nbsp;</p>
<p>Присягаю на вірність Україні. Зобов'язуюся усіма своїми діями боронити суверенітет і незалежність України, дбати про благо Вітчизни і добробут Українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників.</p>
<p><i>&nbsp;</i></p>
<p>ГОЛОВУЮЧИЙ. Вітаю. Будь ласка, до складання Присяги на трибуну запрошується народний депутат України Колганова Олена Валеріївна.</p>
<p>&nbsp;</p>
<p>КОЛГАНОВА О.В.</p>
<p><a name=Temp></a>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.&nbsp; Присягаю додержуватися Конституції України та законів України, виконувати свої обов’язки в інтересах усіх співвітчизників.&nbsp; Дякую. Слава Україні!</p>
<p>&nbsp;</p>
<p>ГОЛОВУЮЧИЙ. Вітаємо. До складання Присяги на трибуну запрошується народний депутат України&nbsp; Осауленко Тарас Володимирович.</p>
<p>&nbsp;</p>
<p>ОСАУЛЕНКО Т.В.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут Українського народу.&nbsp; Присягаю додержуватися Конституції України та законів України, виконувати свої обов’язки в інтересах усіх співвітчизників.&nbsp; Слава Україні!</p>
<p>&nbsp;</p>
<p>ГОЛОВУЮЧИЙ. Вітаю. До складання Присяги на трибуну запрошується народний депутат України&nbsp; Лопачак Маркіян Романович.</p>
<p>&nbsp;</p>
<p>ЛОПАЧАК М.Р.</p>
<p>Присягаю на вірність Україні. Зобов'язуюсь усіма своїми діями боронити суверенітет і незалежність України, дбати про благо Вітчизни і добробут українського народу.&nbsp; Присягаю додержуватися Конституції України та законів України, виконувати свої обов’язки в інтересах усіх співвітчизників.&nbsp; Слава Україні!</p>
<p><i>&nbsp;</i></p>
<p>ГОЛОВУЮЧИЙ. Шановні колеги, давайте привітаємо новообраних народних депутатів.</p>
<p>Шановні народні депутати, я хочу оголосити об'яву, вірніше оголошення.</p>
<p>Відповідно до частини третьої статті 60 Регламенту Верховної Ради України та згідно особисто поданих заяв повідомляю про вступ до складу депутатської фракції "Батьківщина" народних депутатів України: Шевчука Олега Борисовича, Макула Леоніда Яковича, Ледовських Олени Володимирівни, Гриніва Ігоря Олексійовича, Чубатенка Олександра Миколайовича і Калганової Олени Валеріївни.</p>
<p>Шановні колеги, я інформував вчора на Погоджувальній раді&nbsp; і готовий&nbsp; повторити ще раз, що на превеликий жаль провокації окупаційних&nbsp; військ Російської Федерації скеровані проти&nbsp; наших військовослужбовців, проти їх родин, проти громадян, які залишаються вірними Україні в Автономній Республіці Крим, системно продовжуються.</p>
<p>Саме тому,&nbsp; що є загроза життю і здоров'ю&nbsp; наших військовослужбовців, членів їх родин, Рада національної безпеки і оборони прийняла&nbsp; рішення щодо передислокації&nbsp; військових частин, розташованих в Автономній Республіці Крим, а також щодо евакуації родин військовослужбовців.</p>
<p>Відповідне доручення щодо організації цього процесу надане Міністерству&nbsp; оборони України, Кабінету Міністрів&nbsp; України, який повинен&nbsp; забезпечити&nbsp; гідний рівень для родин військовослужбовців:&nbsp; помешкання, де вони будуть знаходитись, військові містечка, де&nbsp;&nbsp;&nbsp; будуть дислоковані наші частини.&nbsp; Крім того, велика кількість людей змушена покидати свої домівки і виїжджати з Автономної Республіки Крим, тому що для їх життя і здоров'я є реальна, я підкреслюю,&nbsp; реальна небезпеки.</p>
<p>Саме тому,&nbsp;&nbsp; шановні колеги, щоб проінформувати&nbsp;&nbsp;&nbsp; Верховну Раду і український народ&nbsp; щодо заходів, які вживає Міністерство оборони та Кабінет Міністрів&nbsp; України, ми запросили, щоб виступили з трибуни парламенту&nbsp;&nbsp; міністр оборони та міністри відповідних відомств Кабінету Міністрів.</p>
<p>Я прошу для надання інформації, запрошую на трибуну&nbsp; міністра оборони Ігоря Йосиповича Тенюха. Будь ласка.&nbsp;</p>
<p>Шановні колеги&nbsp; народні депутати, я прошу всіх заспокоїтись і сісти на свої місця. Йдеться про безпеку нашої держави.</p>
<p>&nbsp;</p>
<p>ТЕНЮХ І.Й.</p>
<p>Шановний головуючий, шановні народні депутати! Виконуючий обов'язки міністра оборони адмірал Тенюх.</p>
<p>До початку агресії російських військ на півострові Крим загальна чисельність військовослужбовців військових частин, дислокованих в Автономній Республіці Крим та міста Севастополь, складала 18 тисяч 800 військовослужбовців, з них…</p>
<p>&nbsp;</p>
<p>ГОЛОВУЮЧИЙ. Я прошу, шановні народні депутати, заспокойтеся і уважно слухати доповідь міністра оборони. Будь ласка, Ігор Йосипович.</p>
<p>&nbsp;</p>
<p>ТЕНЮХ І.Й. … складала 18 тисяч 800 військовослужбовців, з них: Військово-морських сил – 11 тисяч 900, повітряних – 2900, решта військових частин – 4 тисячі. Понад 6,5 тисяч військовослужбовців та членів їх сімей (військовослужбовців –&nbsp; 4300, членів сімей – 2 тисячі 200) бажають продовжити службу у Збройних Силах України і бути евакуйованими з Автономної Республіки Крим.</p>
<p>Виходячи із завдань, визначених Президентом України про рішення Ради національної безпеки та оборони України щодо передислокації військових частин з тимчасово окупованої території Автономної Республіки Крим в інші регіони України, міністром оборони спільно з Генеральним штабом сплановано заходи щодо виведення військових частин, підрозділів військовослужбовців та членів їх сімей. Для цього створено відповідний штаб керівництва.</p>
<p>Друге. Розгорнуто та розпочато роботу трьох збірно-пересильних пунктів на основних магістральних шляхах з Автономної Республіки Крим на шляхах: Армянськ-Херсон (село Ставки), Армянськ-Нова Каховка (село &nbsp;Першоконстантинівка), Чонгар-Новоолексіївка (Чонгар).</p>
<p>Третє. Працює збірний пункт з прийому особового складу в місті Києві, військова частина 0799, вулиця Фучика, 7.</p>
<p>Четверте. Розгорнуті місця для тимчасового проживання, харчування та відпочинку військовослужбовців загальною місткістю до тисячу 500 місць на фондах дев'яти військових частин міста Києва та Київської області. В подальшому планується нарощування до 2,5 ліжко-місць. Місця для розміщення розгорнуті: військова частина 0704 (місто Васильків) –&nbsp; до 700 ліжко-місць; центр забезпечення службової діяльності структурних підрозділів Генерального штабу –&nbsp; до 20 ліжко-місць; військова частина 0222 (місто Київ) – до 200 ліжко-місць; &nbsp;Національний університет України (місто Київ, смт. Дівички) – 350 ліжко-місць; військова частина 0836 (Бровари) –&nbsp; до 300 ліжко-місць;&nbsp; військова частина 0799 (Віта-Поштова) –&nbsp; до 70 ліжко-місць, військова частина 0565 (Гостомель) –&nbsp; до 60 ліжко-місць і військова частина 0476 –&nbsp; до 40 ліжко-місць.</p>
<p>П’яте. Опрацьовуються можливості формування залізничних ешелонів по станціях відправки Феодосія, Севастополь. Якщо неможливо буде, тоді до Бахчисарая, Сімферополь і Євпаторія.</p>
<p>Шосте. Організовано взаємодію з місцевими органами державної влади щодо розміщення та всебічного забезпечення членів сімей військовослужбовців, їх подальшого працевлаштування та соціального захисту.</p>
<p>Вчора в другій половині дня в ході розмови начальника Генерального штабу з начальником Генерального штабу Російської Федерації Герасимовим досягнуто домовленостей щодо виведення військових частин з півострова Крим в повному складі з озброєнням на штатній основі.</p>
<p>На сьогодні заплановані переговори першого заступника начальника Генерального штабу із заступником міністра оборони Російської Федерації &nbsp;генералом армії Булгаковим щодо механізму та порядку виконання досягнутих домовленостей. З цією метою в Генеральному штабі завершується розробка відповідного плану передислокації військових&nbsp; частин, який передбачає в першу чергу виведення особового складу і озброєння, техніки і сил, засобів ППО, кораблів та матеріально-технічних засобів. Вважаю, що зазначені заходи дозволять зберегти ядро військово-морських сил, озброєння та військову техніку для подальшого підвищення обороноздатності держави, вартість майна, яке знаходиться в Республіці Крим оцінюється в 11 мільярдів 439 тисяч, обсяг боєприпасів, які необхідно вивезти з Автономної Республіки Крим, 36 тисяч тонн. Доповідь закінчив.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я хочу сказати, що не зважаючи на дуже серйозні втрати, не зважаючи на ті проблеми, які ми маємо з нашими військовими в Автономній Республіці Крим, більшість офіцерів, солдатів і сержантів виконали свій військовий обов'язок і вони протримались протягом місяця, давши можливість нам розгорнути військові частини, створити угрупування для захисту і оброни всіх рубежів нашої країни. Ми змогли за цей час привести в повну бойову готовність наші Збройні Сили. Ми змогли за цей час розпочати часткову мобілізацію і підготувати наші Збройні Сили до виконання їхнього конституційного обов'язку. Тому я дякую всім офіцерам, сержантам і солдатам, які гідно ви конали свій обов'язок в Автономній Республіці Крим, захистивши свою країну і давши можливість нам&nbsp; підготувати до опору загарбникам.</p>
<p>Шановні колеги, для інформування Верховної Ради щодо підготовки країни до прийняття родин військовослужбовців та громадян України, які змушені покинути тимчасово окуповані території Автономної Республіки Крим, до слова запрошується віце-прем'єр України Гройсман Володимир Борисович. Будь ласка.</p>
<p>&nbsp;</p>
<p>ГРОЙСМАН В.Б. Шановний пане Голово Верховної Ради, шановні народні депутати! Хочу вас проінформувати про те, що два тижні тому було доручення Прем'єр-міністра України, утворений і діє сьогодні штаб, який опікується питаннями переміщення родин військовослужбовців на територію України. Створено сьогодні 26 тисяч місць, які зарезервовані в 18 регіонах України, готові прийняти родини військовослужбовців. По кожній області визначено відповідальну особу щодо координації цих дій, а також визначено квотування за територіальним принципом тих місць, які надані для переміщення відповідним силовим відомствам. Цю координацію буде здійснювати кожне міністерство, в тому числі Міністерство оборони.</p>
<p>Хочу також поінформувати вас і про те, що сьогодні о 15 годині буде відбуватися чергове засідання штабу координаційного під головуванням першого віце-прем'єр-міністра, де будуть визначені подальші наші кроки щодо переміщення громадян України, які виявлять бажання розміщуватися в інших областях України.</p>
<p>Сьогодні всі організаційні питання, фінансові питання вирішені, координація здійснюється. На сьогоднішній день в call-центрах є абсолютно спокійна ситуація. На даний момент 60 сімей розміщено, і далі ми готові реагувати на ту кількість людей, яка буде необхідна для забезпечення нормального переміщення і нормальної адаптації. Відповідно Міністерством соціальної політики, Міністерством освіти визначені всі питання, пов'язані з переміщенням і адаптацією цих людей на території областей, про які я щойно сказав. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Слово надається міністру соціальної політики Денісовій Людмилі Леонтіївні. Будь ласка. Дякую.&nbsp;</p>
<p>&nbsp;</p>
<p>ДЕНІСОВА Л.Л.&nbsp; Шановний пане Голово! Шановні народні депутати! Згідно доручення Прем’єр-міністра України Арсенія Яценюка Мінсоцполітики організувало роботу центральний та місцевих органів виконавчої влади з&nbsp; питань соціальної підтримки громадян і сімей, які залишають Автономну Республіку Крим та місто Севастополь, і переселяються до інших регіонів на тимчасове перебування. Зокрема відкрито в Криму урядову "гарячу лінію", телефон 0800507309. Інформування населення про її відкриття здійснено через засоби масової інформації. Також на залізничних вокзалах, на поїздах кримського напрямку розміщується відповідна інформація. Раз на годину по гучномовцю та при прибутті поїздів цього напряму здійснюється оголошення щодо можливості громадян отримати телефони "гарячих ліній" державних установ за місцем їх прибуття. Така інформація наявна у чергового по вокзалу, у довідкових бюро та цілодобових квиткових касах.</p>
<p>На сьогодні&nbsp;&nbsp; до контактного центру звернулося понад три тисячі кримчан. Кожне шосте звернення стосується питання розселення та забезпечення житлом.</p>
<p>В облдержадміністраціях створено спеціальні "гарячі" телефонні&nbsp; лінії, розміщено відповідну інформацію на офіційних веб-сайтах та у засобах масової інформації. Визначені структурні підрозділи та особи, відповідальні за цей напрямок роботи та&nbsp; координацію всіх задіяних органів місцевої влади та громадських організацій.</p>
<p>Станом на 24 березня нами отримано та розміщено 3 тисячі 608 громадян, які будуть тимчасово перебувати на материковій частині України. Найбільше звернулося до міста Львова – це понад 1200 осіб, до Івано-Франківську – понад тисячу осіб.</p>
<p>Мінсоцполітики організувало роботу відповідних органів з подання соціальної допомоги та виплат громадянам за новим місцем їх перебування. На сайти та через засоби масової інформації поширено інформацію про відкриті гарячі лінії та адреси установ системи соціального захисту. Запроваджено оптимальну процедуру прийому громадян, першочерговість розгляду та вирішення їх проблемних питань.</p>
<p>Спрощена процедура дозволяє пенсіонерам звертатися до будь-якого відділення Пенсійного фонду. На цей час вже звернулося 133 пенсіонера, де вони вже отримали пенсії, які не отримали в Криму за березень місяць.</p>
<p>Бажаючим знайти роботу звертатися до центрів зайнятості. На сьогодні Мінсоцполітики готово запровадити, запропонувати 55 тисяч вакансій по Україні&nbsp; та сприяти працевлаштуванню за чотирма програмами. Це підбір роботи за освітою, перекваліфікація, відкриття підприємницької діяльності, участь в оплачуваних громадських роботах. До центрів зайнятості на цей час звернулося 39 осіб, з яких 5 було вже працевлаштовано.</p>
<p>Отримувачам страхових виплат та тим, які прибуватимуть, вперше звертатися до робочих органів фондів соціального страхування. Це, зокрема, вагітні жінки, до яких чітко є визначений механізм надання допомоги: оплата лікарняних листків, надання щомісячних страхових виплат. Наразі є два звернення до Фонду соціального захисту від нещасних випадків на виробництві. Ці всі два звернення задоволені.</p>
<p>Сім'ям з дітьми звертатися до будь-якого управління соціального захисту з питань виплати державної соціальної допомоги. Також міністерство готує у разі потреби розмістити громадян України з Криму&nbsp; в геріатричних пансіонатах та територіальних центрах, в яких в наявності близько 2,5 тисячі місць.</p>
<p>В той же час найбільш чутливим є вирішення питання подальшого соціального захисту понад 4,8 тисяч дітей-сиріт, які залишаються на території Криму. Це діти з будинків сімейного типу, з прийомних сімей та з інтернатних установ.&nbsp;</p>
<p>На сьогоднішній день вже одна прийомна сім'я переїхала до Київської області і один дитячий будинок сімейного типу до Хмельницької області. Ми чекаємо всіх і всю допомогу ми окажемо.</p>
<p>Мінсоцполітики звернулось до Міністерств освіти та охорони здоров'я та інших профільних міністерств з метою створення для переселенців необхідних умов проживання на новому місці. Це влаштування дітей до дошкільних, шкільних та вищих навчальних закладів, організація медичного обслуговування, надання психологічної підтримки, допомоги у відновленні втрачених документів.</p>
<p>Я хочу повідомити, що є чисельні звернення громадян і юридичних установ щодо перерахування підтримки громадян, які приїжджають з Криму. Тому сьогодні на уряді ми будемо вирішувати питання щодо відкриття рахунку для цих грошей і потім з наступним розподілом&nbsp; серед сімей переселенців.</p>
<p>И, уважаемые крымчане, дорогие мои земляки, я бы хотела вам сказать, что все, кто не хочет оставаться на временно оккупированной территории в Автономной Республике Крым и городе Севастополе, мы всех разместим, мы всех ждем, всем будет оказана вся необходимая помощь.</p>
<p>Спасибо.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, зараз будуть виступи від фракцій. Я хочу сказати вам, що для сотен тисяч наших громадян окупація Криму перетворилась на особисту трагедію. І я попросив Кабінет Міністрів, відповідні установи та відомства, які будуть займатися допомогою біженцям з Криму, не бюрократично, не формально, а щиро віднестись до цієї проблеми. Це боль, боль всієї України. І я хочу сказати, шановні колеги, що &nbsp;і наші військові, і громадяни, які змушені сьогодні покидати свої домівки, повернутися на свою Батьківщину, повернутися в свої домівки. І це буде, і ми будемо чекати цього не так довго. Це відбудеться, я переконаний, найближчим часом. Крим був, є і буде українською землею.</p>
<p>Шановні колеги, я хочу надати слово для інформації виконуючого обов'язки міністра оборони Ігорю Йосиповичу Тенюху.</p>
<p>&nbsp;</p>
<p>ТЕНЮХ І.Й.&nbsp; Шановні депутати, я хочу завернутися до вас і довести всю інформацію для того, щоб ви чітко були поінформовані в тому, що відбувалося з перших днів і чому я вийшов на цю трибуну.</p>
<p>Перше. Зразу же з призначенням мене на посаду виконуючого обов'язки міністра оборони, з початком агресії, яка уже була в стадії блокування, за моєю пропозицією мною було подано рішення на негайне приведення Збройних Сил у готовність, вища повна. Зразу же після цього, коли почалося розгортання Збройних Сил з метою їхнього фактичного стану і можливості до відбиття певної агресії, мною було запропоновано про проведення мобілізації.</p>
<p>Після цього було проведено ряд заходів і в Міністерстві оборони. З перших днів було поставлено чітко і конкретно, що очищення Збройних Сил і очищення в першу чергу центрального апарату, Генерального штабу – це вимога часу і вимога тих проблем, які назріли в Міністерстві оборони і в Генеральному штабі.</p>
<p>Тому останні дії і останні вислови в пресі про так звані не дачі наказів &nbsp;– це не відповідає дійсності. Тому що зразу же, зайшовши в кабінет, мною було віддано наказ, хоча це в першу чергу прерогатива начальника Генерального штабу, як Верховного Головнокомандуючого, на використання зброї згідно статутів, і 3 березня документи є. Наступний наказ, після того, коли був убитий прапорщик при захваті частини в Сімферополі, був виданий повторний наказ про застосування зброї. А тому, розуміючи, що декому, можливо, не подобаються ті дії, які я здійснюю як виконуючий обов’язки міністра оборони, а також недорозуміння в питаннях тих, які пропонувалися на протязі з першого дня і до сьогодні, стосовно Автономної Республіки Крим, я за своє місце ніколи не тримався і триматись не збираюсь.&nbsp; І тому в даній ситуації, яка склалася, якщо у керівництва є друге бачення на розвиток подій і є другі кандидатури, і я не заперечую. І тому я, виконуючий обов’язки міністра оборони, адмірал Тенюх подаю у відставку. Честь маю! <i>(Оплески)</i></p>
<p>Слава Україні! І ми переможемо!</p>
<p>&nbsp;</p>
<p>ГОЛОВУЮЧИЙ. Дякую, Ігор Йосипович.</p>
<p>Шановні колеги, ми можемо зараз розглянути це питання?&nbsp; Прошу сісти тоді на свої робочі місця.</p>
<p>Відповідно до поданої заяви про відставку на розгляд Верховної Ради вноситься Постанова про звільнення Ігоря Йосиповича Тенюха від виконання обов’язків міністра оборони України.</p>
<p>Відповідно до пункту 12 частини першої статті 85 Конституції України Верховна Рада України постановляє.</p>
<p>Звільнити Тенюха Ігоря Йосиповича від виконання обов’язків міністра оборони України відповідно до поданої заяви.</p>
<p>Шановні колеги, ми можемо ставити&nbsp; на голосування?&nbsp;&nbsp;&nbsp; Будь ласка,&nbsp; шановні колеги,&nbsp; я ще&nbsp; раз хочу сказати,&nbsp; я можу ставити питання на голосування? Після&nbsp; голосування ми проведемо консультації.</p>
<p>&nbsp;Будь ласка, я ставлю питання на голосування. Прошу голосувати.</p>
<p>&nbsp;</p>
<p>10:36:57</p>
<p>За-197</p>
<p>Рішення не прийнято.&nbsp;&nbsp; Дякую.</p>
<p>Шановні колеги, я прошу. До мене підійшла фракція "УДАР" щодо проведення&nbsp;&nbsp; консультацій з цього питання.&nbsp; Я думаю, що після виступів народних депутатів від фракцій і депутатських груп я готовий буду провести консультації протягом 15-20 хвилин.&nbsp; Немає заперечень? Немає заперечень.</p>
<p>Я би просив народних депутатів працювати в залі, приймати відповідні рішення. Я би просив шановних колег відповідально ставитись до всіх своїх позицій, виступів і голосувань.</p>
<p>Шановні колеги, я зараз відповідно до традиції Верховної Ради у вівторок, прошу записатись керівників фракцій і депутатських груп на виступи від фракцій.&nbsp; Будь ласка, прошу записатись.</p>
<p>Будь ласка, прошу від фракції "Свобода" Черняков. Будь ласка.</p>
<p>&nbsp;</p>
<p>10:38:14</p>
<p>ЧЕРНЯКОВ В.В.</p>
<p>Прошу&nbsp; передати слово Олегу Тягнибоку.</p>
<p>&nbsp;</p>
<p>ГОЛОВУЮЧИЙ. Прошу, Олега Тягнибока на трибуну.</p>
<p>&nbsp;</p>
<p>10:38:29</p>
<p>ТЯГНИБОК О.Я.</p>
<p>Слава&nbsp; Україні!</p>
<p>Олег Тягнибок,&nbsp; фракція&nbsp; Всеукраїнського об'єднання "Свобода".</p>
<p>Шановне товариство,&nbsp; брати і сестри українці!&nbsp; Я хотів би нагадати&nbsp; нам усім, з чого починалася Революція гідності, чому українці вийшли на майдани протестувати проти цієї влади? І які завдання ми всі разом, ті, які об'єдналися проти режиму Януковича, ставили перед собою? Ми перед собою поставили три найважніших завдання, перед тим, як брати на себе відповідальність кликати людей на вулиці і розуміти на що ми йдемо.</p>
<p>Перші завдання, які ставили перед собою "Батьківщина", "Свобода", "Удар" і інші політичні сили, і громадські організації, які об'єдналися в одне єдине ціле, -&nbsp; це було повалити режим. І це було зроблено.</p>
<p>Друге завдання, яке ми ставили, – ліквідувати наслідки правління режиму Януковича, не допустити ні в якому випадку реваншу диктатури і розпочати реальні докорінні зміни на краще.</p>
<p>Виконавши перше завдання, ми маємо розуміти, що інші завдання ще далеко не виконані.&nbsp; І сьогодні ми живемо в умовах, коли ми маємо протидію на двох фронтах: зовнішній фронт –&nbsp; видимий ворог, окупант, Росія, Кремль, путінський режим.&nbsp; Скільки часу "Свобода" раніше говорила про те, що з Росією не можна так розмовляти, як розмовляла Україна, що треба було готуватися до протистояння, треба було не допустити агентуру у владі. Але, на превеликий жаль, тоді голос "Свободи" не дослухалися. У нас є внутрішній ворог,&nbsp; досі державний механізм активно працює на Росію. Що говорити, якщо "Укроборонпром" до цього часу виконує замовлення Росії і вона, очевидно, буде використовувати ті замовлення у&nbsp; війні проти України. У нас не проведена люстрація, у нас далі залишається агентура при владі, у нас ситуація є критичною. Тому що опоненти політичні Партія регіонів, яка до цього часу не відмилася від тієї крові людей, які вийшли на вулиці, вона далі веде деструктивну політику. Ви зверніть увагу, кожного разу те, що озвучує Партія регіонів, через кілька днів говорить Кремль. Партія регіонів сьогодні говорить про ті речі, які нині заявляє Путін. Що вони хочуть і ми про це вже так само говорили і попереджали, яка мотивація, яка мета сьогодні Росії? Їх не цікавить тільки Крим, їм потрібна федералізація, розкол України. Їм потрібно введення другої державної мови – російської, їм потрібно на постійно залишати тут свої війська, їм потрібно відродження, з рештою, тут в парламенті так званої "ширки" – це саме вони сьогодні наполягають, щоб представники Партії регіонів увійшли в нове керівництво української держави, в новий уряд. Їм потрібне подвійне громадянство, їм потрібно далі, щоб Україна знаходилася під їхнім геополітичним, економічним і іншими впливами.</p>
<p>Ще в березні 2005 року, будучи народним депутатом України, від імені Всеукраїнського об'єднання "Свобода" я реєстрував Закон про люстрацію і вимагав оприлюднення списків агентів КГБ СРСР, які перебували або перебувають на державних посадах в Україні. І сьогодні це питання є надактуальним, сьогодні списки московської агентури у державній владі, а також у війську, а також у силових структурах мають бути публічними і відомими. І я хочу звернутись нині до представників більшості, до представників нашої коаліції, шановні побратими, я хочу вам нагадати про ці завдання, я хочу вам нагадати, що протягом півтора року Партія регіонів робила все, щоб нас з вами розколоти, але їм цього не вдалося. Ми з вами були одним цілим, ми з вами були цементом і саме це нам допомогло вивести людей на вулиці і перемогти в Революції гідності. Але також хочу звернути вашу увагу, що вони далі працюють по тому самому&nbsp; сценарію, щоб нас розколоти. І якщо вони нас розколять не буде тоді докорінних змін, тоді вони якраз і хочуть це зробити, щоб повернутися знову до влади, щоб організувати реванш. Будьте пильними, не піддавайтеся на ці провокації: президентські вибори, кар’єри і інше – це, вибачте, будь ласка, сьогодні не…</p>
<p>&nbsp;</p>
<p>ГОЛОВУЮЧИЙ.&nbsp; Дайте можливість завершити виступ.</p>
<p>&nbsp;</p>
<p>ТЯГНИБОК О.Я. Це, товариство, сьогодні не основне. Основне – триматися єдиної лінії української, патріотичної лінії і довести розпочату справу до перемоги, до звитяги, про яку ми з вами говорили, ідучи пліч-о-пліч у боротьбі. Не забувайте тих трьох місяців спільної боротьби. Забудьте про свої сьогоднішні амбіції і давайте разом залишимося тим цементом, отоді ми переможемо і тоді українське суспільство оцінить цей крок.</p>
<p>Слава Україні!</p>
<p>&nbsp;</p>
<p>ГОЛОВУЮЧИЙ. Слово надається від фракції "Економічний розвиток" Анатолію Кінаху, будь ласка.</p>
<p>&nbsp;</p>
<p>10:44:30</p>
<p>КІНАХ А.К.</p>
<p>Шановні народні депутати, тільки наша витримка, консолідація, системна високопрофесійна робота, спираючись на підтримку суспільства, дає Україні шанс долати ризики, загрози національній безпеці і гідно захищати свою державність і територіальну цілісність. Має найпринциповіше значення те, що сьогодні ми можемо вже висловити слова великої щирої вдячності, мужності, відданості Україні нашим військовослужбовцям на території Автономної Республіки Крим. Найпринциповіше значення має щоби рішення Ради національної безпеки і оброни про передислокацію відбувалося гідно, організовано. Нам необхідно разом з урядом затвердити комплекс заходів як по підтримці, так і по соціальному захисту. Підтримці родин військовослужбовців. Має найпринциповіше значення визначення цього подвигу і на рівні держави, починаючи із статусу учасників бойових дій, ми&nbsp; впевнені, що це має величезне значення для підсилення і морально-психологічного стану, патріотизму як Збройних Сил, так і нашого суспільства в цілому.</p>
<p>Україна підтвердила всьому світу, що вона спроможна мирними правовими методами захищати свої національні інтереси. Дуже принципово те. що сьогодні у всьому світі уже починають більш глибоко розуміти, що окупація Росією Автономної Республіки Крим несе загрозу всьому світовому співтовариству, всій світовій цивілізації. І коли одна із держав-гарантів відповідно до Будапештського меморандуму – Російська Федерація – не виконує свої зобов'язання, це створює загрозу безконтрольного розповсюдження ядерної зброї на Землі. І сьогодні вже і на засіданнях як Великої сімки, ми впевнені, 27 березня - на Генеральній асамблеї Організації Об'єднаних Націй, про це буде сказано на весь світ і це буде наступним етапом консолідації і підтримки світового співтовариства України і захисту разом з нами територіальної цілісності.</p>
<p>Дуже важливо - і об'єднання "Економічний розвиток" на цьому концентрує нашу увагу, - щоб на всій території України панував правопорядок, верховенство право, захист життя, безпеки, здоров'я наших громадян, незважаючи на їх політичні уподобання. Необхідно взяти під чіткий парламентський контроль виконання Закону "Про Національну гвардію", в стислі терміни забезпечити необхідним кадровим складом, спецтехнікою, як дуже важливої складової захисту конституційного ладу, захисту прав громадян України. І від цих результатів буде залежати ставлення до України в світі, яка повинна позиціонуватися як демократична держава, яка розвивається на сучасних стандартах верховенства права і захисту прав громадян.</p>
<p>Дуже важливо, щоб в цих кризових і ризикованих умовах ми не забували про реалії життя. Сьогодні є ситуація, яка створює серйозні загрози соціально-економічному розвитку. Ми втрачаємо ринок пострадянського простору, на сході, півдні величезна кількість підприємств напряму залежать від ринків Росії і Митного союзу. Уряду не можна гаяти часу, необхідні чіткі програми, підсилені активністю внутрішнього ринку, модернізації економіки, завантаження підприємств, особливо галузі транспортного машинобудування, енергетичного, авіа тощо. І, однозначно, працювати над адаптацією нашої економіки до умов вільної торгівлі на сучасних європейських стандартах.</p>
<p>Кабінет Міністрів України вже повинен – і ми маємо надію, що це буде в найближчі терміни – внести пакет комплексних програмних рішень, починаючи з збалансування бюджету. Ми ще раз наполягаємо не тільки зациклюватися на фіскальних заходах і не сприймаємо такі спроби, як оподаткування&nbsp; депозитів, податок на додану вартість на медикаменти тощо. Необхідно формувати баланс як фіскальних заходів, так і стимулів для розвитку ділової активності, підтримки малого бізнесу, покращання інвестиційного клімату. І тільки так можна бути конкурентоздатною державою. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Будь ласка,&nbsp; від Партії регіонів народний депутат Ганна Герман. Будь ласка.</p>
<p>&nbsp;</p>
<p>10:49:45</p>
<p>ГЕРМАН Г.М.</p>
<p>Шановні народні депутати України! Шановні громадяни України! Україна знаходиться у стані війни, і ми, відповідно, повинні діяти так, як діють люди у найскладніших ситуаціях: злагоджено, рішуче і конструктивно.</p>
<p>Це значить, що в цьому залі повинні зараз розглядатися закони, які помогли б захистити соборність України. І, перш за все, ми повинні знайти ту ланку сув'язі, яка зможе об'єднати людей на Заході, Сході, Півночі і Півдні&nbsp; нашої країни. Хтось каже, що це може бути мова, хтось каже, що "язык". Я боюся, щоб не вийшло так, як у відомого поета: безмовні захищають мову, а без’язикі – язик.</p>
<p>Я думаю, що… дехто каже, що це може бути федералізація. Мені здається, що прості люди так насправді навіть не знають, що це слово означає. І якщо запитати людей, чого вони хочуть і на Заході, і на Сході, і на Півночі, і на Півдні, то це буде дві речі: усі люди хочуть миру, і усі люди хочуть праці з нормальними заробітками і гарантією безпеки їхнього й дітей. І це, якщо хочете, може сьогодні бути українська ідея, нова українська ідея. Хай вона не так гарно виписана такими гарними словами, як це би зробили політтехнологи, але це є цілком реальна українська ідея. І тим політикам, які з екранів телевізорів закликають: будемо битися. Я скажу: ні, будемо миритися. Бо кожній війні, якою б тривалою вона&nbsp; не була, колись прийде кінець.</p>
<p>Тому, оскільки бажаючих битися і стріляти з ядерної зброї, якої в нас, до речі, немає, багато, то я би хотіла, щоб позбиралися в країні і тут в парламенті, і в уряді, і в громадянському суспільстві ті, хто хочуть миритися, нехай їх об'єднає хтось сильний авторитетний, спокійний і врівноважений і поведе за собою для миру. Це не важливо, з якої він фракції чи політичної сили буде, за ним підуть усі люди, які не хочуть битися, а хочуть миритися і хочуть спокійно працювати.</p>
<p>Разом ми зможемо,&nbsp; такою силою миротворчою ми зможемо розробити такий план заходів в Україні, який дозволить сьогодні заспокоїти ситуацію, який дозволить зробити ті речі в економіці, які зробити вкрай необхідно, які дозволить захистити військових, які невідомо чому без захисту, без рішучих дій залишаються на окупованій території. І якщо говорити про перший крок такої миротворчої сили, то подобається вам чи ні, але це міг би бути спільний українсько-російський круглий стіл. Ви знаєте, завжди, коли держава потрапляла в дуже складну ситуацію, діалог завжди виводив нас на якусь пряму.</p>
<p>Тому треба запросити авторитетних прогресивних демократичних діячів культури, науки, політики з Росії, і тут в Україні, в Києві, започаткувати міждержавний круглий стіл миру. Це буде перший крок до того, що нам треба досягти, і це буде те місце, де ми зможемо виробити план мирного урегулювання у регіоні Центрально-Східної Європи.</p>
<p>Дякую вам за увагу.</p>
<p>&nbsp;</p>
<p>ГОЛОВУЮЧИЙ. Будь ласка, від депутатської групи "Суверенна європейська Україна" Олесь Доній.</p>
<p>&nbsp;</p>
<p>10:53:59</p>
<p>ДОНІЙ О.С.</p>
<p>Добрий день, пані і панове. Дуже хотілось сьогодні виступити з позитивною інформацією. Бо в умовах агресії, яка зараз йде з боку Російської Федерації країні важко, важко владі, яка взяла на себе цей тягар боронити країну, важко нації, важко всім нам. Тому нам потрібні позитивні емоції, позитивна інформація. Я хотів виступити тут з інформацією те, що бачив останніми днями як нація з'єдналися навколо допомоги своїм військам, своїй армії.</p>
<p>Від групи я мав доручення повідомити про те, що кілька депутатів, які мають за собою економічні структури, співпрацюють з ними перерахували кілька мільйонів на потреби війська - це і Мартиняк, і Єремеєв, і Лабазюк. З іншого боку, хто не має таких коштів сам безпосередньо поїхав у військову частину як Юрій Шаповалов поїхав в Криму на Арабатську стрілку, на Чонгар і відвіз амуніцію. Я два дні тому був в Білій Церкві в артителерійському дивізіоні, просто купили ми рації і привезли. Був два дні тому в окрузі, збирали люди по 3 гривні, я був в селі Велика Кам'янка, Велика Кам'янка втратила на Майдані двох односельців вбитими, понад 80 чоловік було лише з одного цього села. Вони збирали, як і в Коломиї, по 3 гривні, по 5, по 10, вони не дуже заможні, для приборів нічного бачення для однієї з військових частин Кіровоградщини. От так зараз нація допомагає своїй армії, своїм Збройним Силам. І це я хотів розповісти. Але дуже буде прикро, якщо вся ця допомога для армії вона буде як вода в пісок, якщо буде продовжуватися та бездіяльність з боку вищого керівництва Міністерства оборони. І те, що я бачив в Криму у військових частинах, я можу стверджувати, що нинішній виконуючий обов'язки міністра оборони &nbsp;некомпетентна особа. І він має бути підданий відставці. Але те, що нам зараз тут намагаються влаштувати – це гра. Він, що отримав зараз вотум&nbsp; довіри, не здобувши 226 голосів за свою відставку?&nbsp; Панове, ну, не ситуація, коли потрібно демонструвати такі ігрища. Ситуація, коли потрібно посилення виконавчої вертикалі влади. Потрібна ситуація, коли до Міністерства оборони прийдуть професіонали, а не за квотним принципом.</p>
<p>Ви знаєте, нещодавно вкрали кілька днів тому Ігоря Воронченка – генерал-майора. От я його бачив в центрі у нього в Сімферополі. Він людина віддана, він людина патріотична і він мені ще 8 березня&nbsp; тоді розповідав про необхідність коридорів для виведення військ. Він 8 березня це розумів. А Міністерство оборони це зрозуміло лише після рішення РНБО, а до того не розуміло? Значить,&nbsp; у нас є проблема з вищим керівництвом Міністерства оборони.</p>
<p>І, панове, у нас є проблема взагалі з силовим блоком. Якщо зараз б'ють учасників Майдану в Києві, на Київщині невідомі особи, очевидно, що це діють диверсійні групи. Де наші силовики і де їхній захист?</p>
<p>Якщо нині виконавчій владі комусь не вистачає вміння компетенції - чесніше подавати відставку. З боку нас як депутатів, як парламентарів потрібне посилення парламентського контролю. Я не розумію, чому інтелектуальний потенціал Верховної Ради не використовується.</p>
<p>Якщо не може зараз виконавча вертикаль влади самостійно своїми повноваженнями впоратися, давайте створювати додаткові парламентські комісії для допомоги виконавчій владі. Ще раз кажу, зараз не час гратися, тому що ми перед набагато сильнішим ворогом – російським агресором. І потрібно зараз посилити виконавчу вертикаль. Ще раз повторюю, хто не може впоратися, потрібно подавати у відставку, а Верховна Рада повинна посилити засоби парламентського контролю над виконавчої владою. Дякую за увагу.</p>
<p>&nbsp;</p>
<p>ГОЛОВУЮЧИЙ. Від фракції "Батьківщина" Сергій Соболєв, будь ласка.</p>
<p>&nbsp;</p>
<p>10:58:48</p>
<p>СОБОЛЄВ С.В.</p>
<p>Шановні колеги, шановний головуючий! Я думаю, якщо ми зараз відкриємо ключові законодавчі акти діючі, які регулюють на сьогодні військову доктрину, хто є нашими стратегічними&nbsp; партнерами, то після останніх подій останніх місяців багато хто здивується, бо, на жаль, і на сьогодні нашим стратегічним партнером є той, хто окупував частину нашої території. Тому перше, з чого нам треба почати, – це переглянути цілий ряд законодавчих актів, які діють на сьогодні, які визначають військову, політичну доктрину країни. І тільки після цього ми маємо можливість далі рухатись, бо без цього фактично ми не можемо визначити навіть стратегію нашої поведінки. Зрозуміло, що станом на сьогодні є декілька ключових речей, які треба терміново вирішити.</p>
<p>Перше питання – це питання, яке стосується окупованої території. І те, що вчора робоча група на відповідному комітет визначила ключові найболючіші моменти, з якими вже на сьогоднішній день зіштовхнулися десятки тисяч наших громадян, які мешкають на окупованій території; те, що в рамках комітету прийшли представники різноманітних громадських організацій, які змушені були виїхати примусово з території Автономної Республіки Крим, це свідчить про те, що такий&nbsp; законопроект повинен бути ухвалений як можна швидше. Але, є цілий ряд моментів, які навіть сьогодні ми не могли собі уявити, яким чином це все буде врегульоване цілим рядом міністерств і відомств. Бо будь-яке питання, починаючи від перетину умовного кордону, завершуючи підприємницькою діяльністю на цій території, захистом права власності наших громадян, держави, корпоративних прав. Все це повинно бути врегульовано не лише законом, але й цілим рядом підзаконних актів. Виведення наших військ з окупованої території, виведення і надання їм гарантій перебування на материковій частині – все це потребує термінового&nbsp; врегулювання, в тому числі і в законоадвчомузаконоадвчому полі. Тому перелік цих питань є невідкладним і те, що ми цілий ряд цих питань внесли&nbsp; в порядок денний – це є дуже важливим.</p>
<p>По-друге, у нас&nbsp; є питання відновлення довіри до судових органів влади. Станом на сьогодні зареєстрований вже шостий&nbsp; законопроект, який регулює це питання. На мій погляд, ми повинні зараз&nbsp; піти по найоптимальнішому варіанту. Варіант, який дозволить&nbsp; ті контролюючі органи,&nbsp; які за часів режиму Януковича фактично поставили суддівський&nbsp; корпус в умови,&nbsp; коли будь-яке&nbsp; законне&nbsp; рішення&nbsp; приводило до того, що суддя міг бути звільнений&nbsp;&nbsp;&nbsp; з посади, а будь-яке незаконне рішення фактично ставало під захист цих органів, на мій погляд, повинно бути негайно переглянуто. І саме тому пошук компромісу в цьому&nbsp; законопроекті, який&nbsp; повинен бути ухвалений&nbsp; на цьому сесійному тижні, є дуже і дуже необхідний.</p>
<p>По-третє -&nbsp; це наші міжнародні&nbsp; ініціативи. На сьогоднішній&nbsp; день&nbsp; є порядку десятка законодавчих ініціатив, які регулюють:&nbsp; порядок зупинення нашого перебування в Співдружності Незалежних Держав, зміна нашої військової&nbsp; і зовнішньополітичної доктрини, питання звернень до міжнародних інституцій, в тому числі Організації Об'єднаних Націй, Ради безпеки&nbsp; ООН, безпосередньо до органів, які регулюють на сьогоднішній день&nbsp; безпеку в світі і в європейському просторі.</p>
<p>Саме тому&nbsp; перелік цих законодавчих ініціатив на сьогоднішній день&nbsp; практично всі знайшли своє відображення. Але наприклад законопроекти 0074 і 4495, які фактично&nbsp; відображають реалії сьогоднішнього нашого буття, не ввійшли в порядок денний. І&nbsp; я&nbsp; хотів би, щоб&nbsp; по можливості, якщо вони будуть розглянуті відповідними комітетами, ми мали можливість&nbsp; їх додатково включити в порядок денний.</p>
<p>Крім того наша&nbsp;&nbsp; фракція на сьогоднішній день наполягає на одному питанні,&nbsp; про яке ми ніби то забули&nbsp; в зв'язку із страшними&nbsp;&nbsp; подіями в Криму&nbsp; і військовою&nbsp; агресією, – це питання&nbsp; аграрного&nbsp; сектору. Сьогодні Кримський півострів, весь Південь&nbsp; України фактично почав &nbsp;і продовжує,&nbsp; а деякі райони вже завершують посівну&nbsp;&nbsp; компанію. Ті регулятивні норми, які ми вводимо в цілому ряді законів, дають можливість на сьогоднішній день терміново ухвалити рішення, які дозволять вже сьогодні аграрному сектору зовсім по-іншому себе почувати в цих умовах, які стосуються і бюджетної політики, і всього іншого. Саме тому той перелік питань, який потребує негайного вирішення. Дякую.</p>
<p>&nbsp;</p>
<p>ГОЛОВУЮЧИЙ. Дякую. Від фракції "УДАР" хто буде виступати? Віталій Кличко. Будь ласка.</p>
<p>&nbsp;</p>
<p>11:04:07</p>
<p>КЛИЧКО В.В.</p>
<p>Шановні колеги, російське вторгнення триває, а реакція нашої країни залишається вільною і слабкою, стратегічне рішення ухвалюється кулуарно і вони, на жаль, не зрозумілі суспільству. Крим окуповано без жодного супротиву, хочу звернути вашу увагу і кожен з вас це знає. Хлопці стояли, захищали в рукопашну кораблі і частини, вони чекали чітких наказів. Армію фактично кинули на свій розсуд. Тільки після того, як ми втратили половину військових, хто в полоні зараз, хто не витримав тиску і перейшов на бік росіян, вчора ввечері, тільки вчора ввечері, підписано указ про передислокацію військ з Криму. Якщо, як запевняють, це був план, щоб військові стояли до досягнення мети армії на континенті, то чому зараз не вивезти сім'ї військових? Адже через них на бійців тиснули, погрожували і шантажували, ми це знаємо. Ми тепер обов'язково повинні визнати цих військових учасниками бойових дій, відповідний законопроект давно підготовлений. А також повинні забезпечити і, ні в якому разі, не розформовувати підрозділи, які зараз вийдуть з Криму. Головнокомандуючий має негайно вжити заходів для підвищення обороноздатності та захисту континентальної частини нашої країни.</p>
<p>Ми говоримо, що Захід нам повинен допомогти. Але перш за все ми самі повинні собі допомогти і не чекати допомоги.</p>
<p>Наші партнери не бачать волю України до рішучих дій та захисту наших інтересів. Чекати, поки хтось прийде і нас врятує, чекати дуже дивно.</p>
<p>Шановні колеги! Провокації на Сході і Півдні тривають. Треба нарешті забезпечити виконання рішень про закриття кордонів від гастролерів, про припинення пропаганди ненавісті російськими каналами засобів масової інформації та телебачення. І притягувати до відповідальності посадових осіб, які відповідають за виконання цих рішень.</p>
<p>Для припинення сепаратизму потрібні рішучі дії на місцях. Люди, на жаль, цього не бачать. Вони вимагають відкритості, зрозумілості рішень влади, тому засідання РНБО в розширеному форматі фактично перетворення Ради нацбезпеки на оперативний штаб має бути правилом і відбуватись не після публічних дискусій як вчора, а за необхідністю і регулярно, якщо потрібно,&nbsp; це потрібно може бути щодня.&nbsp;&nbsp;&nbsp;</p>
<p>І останнє. За підсумками роботи, за підсумками останнього місяця можна вже робити перші кадрові висновки. Думаю на місці міністра оборони повинен працювати професіонал, який має досвід роботи в кризових ситуаціях, і консультації за це… на це&nbsp; потрібно почати.</p>
<p>Нам зрозуміло, що дії також не ефективні. І на сьогоднішній день, якщо так далі буде продовжуватися, ми можемо ставити питання про обрання нового Голови Верховної Ради. <i>(Оплески)</i></p>
<p>&nbsp;Крім того,&nbsp; партія "УДАР" звертається до всіх кандидатів в Президенти з рекомендацією, в ході кампанії утриматись від всякого роду пропагандистської мішури. На порядку денному стоїть тільки одне питання – це безпека країни і вихід з цієї глибокої кризи, в якій ми знаходимося. І ми всі повинні розуміти відповідальність, яка лежить на кожному з нас. Дякую за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, є пропозиція: по три хвилини двом представникам позафракційних. Народний депутат Палиця, будь ласка.</p>
<p>&nbsp;</p>
<p>11:09:02</p>
<p>ПАЛИЦЯ І.П.</p>
<p>Доброго дня, шановні колеги! Я, зазвичай,&nbsp; ніколи не виступав з цієї трибуни і вже друге скликання і я звик вирішувати всі питання в кулуарах перед голосуванням обговорюючи з колегами. Но на сьогоднішній день ситуація виходить з-під контролю і ми шукаємо ворогів зовні, ми шукаємо ворогів серед Партії регіонів, а вороги сьогодні є в правлячій коаліції. Безумовно, перемогла революція, безумовно, перемогли люди на Майдані, ті люди, які виступили, ті люди, які не розійшлися, коли була підписана угода на трьох, ті люди, які сказали, що не допустять, щоб Янукович .... до грудня місяця, і які добилися того, що Янукович втік з держави. Тому я не вважаю, що депутати, які сидять сьогодні в залі. Мають право приймати всі рішення від себе і робити висновки, що і куди рухатися. Ми всі тут обрані народом, акціонер нашої держави – український народ, а ми – тільки орган, який повинен представляти їхні інтереси. Те, що сьогодні робиться в Криму, ми всі говоримо про те, що Росія забрала у нас Крим. А я скажу по-іншому, ми віддали Росії Крим, ми віддали Росії Крим своїми непрофесійними діями, ми віддали Росії Крим своїми нерішучими діями, коли тільки починалося це нахабне зрадництво, в нас було на багато більше військових в Криму, ніж "зелених человєчків" чи російських військ. Чому в той момент міністр оброни не дав завдання виконувати свій конституційний обов'язок та відкривати вогонь, та захищати&nbsp; всі органи державної влади? Чому....</p>
<p>&nbsp;</p>
<p>ГОЛОС ІЗ ЗАЛУ.&nbsp; <i>(Не чути).</i></p>
<p>&nbsp;</p>
<p>ПАЛИЦЯ І.П. Я попрошу не перебивати мене. Я говорю на українській мові і нікому не заважаю. Ви знаєте, є приказка, що на злодії горить шапка, тому давайте припинимо перебивати один одного. <i>(Шум у залі)</i></p>
<p>&nbsp;Я вимагаю створення... не просто відпустити в відставку, а створення слідчої комісії по діям міністра оброни і яким чином сталося так, що наші &nbsp;військові сьогодні змушені зі зв'язаними руками виходити з Криму, обмануті, без зброї.</p>
<p>Я вимагаю в цьому розібратися, створити слідчу комісію. Я вимагаю розібратися. <i>(Шум у залі)</i></p>
<p>&nbsp;Пане депутате від "Свободи", у мене є багато що сказати вам у відповідь, але зараз не на часі.</p>
<p>Я хочу запитати. Позавчора, коли Продан прийняв рішення відключити Крим від електроенергії, чи він сам прийняв це провокативне рішення, чи йому хтось дав наказ? В Криму 800 тисяч громадян України, які не брали участі в референдумі, які мають право отримувати електроенергію, які могли знаходитися в лікарнях, які могли виконувати якісь інші обов'язки, - і їм відключили електроенергію.</p>
<p>Я хочу сказати, це робиться для того, щоб спровокувати подальші дії Російської Федерації по захопленню Південноукраїнської АЕС в Каховці, для того щоб забезпечити Крим електроенергією.</p>
<p>Я прошу викликати міністра Продана і запитати, чи він сам прийняв таке рішення, чи йому хтось це сказав.</p>
<p>Щодо "Свободи". Я хочу сказати саме депутату Блавацькому: ваші помічники ходять по підприємствах, державних та приватних, та вимагають гроші, не відомо на яку революцію. Якщо ви хочете, щоб я показав, я надам всі дані.</p>
<p>Я хочу подякувати Прем'єр-міністру…</p>
<p>&nbsp;</p>
<p>ГОЛОВУЮЧИЙ. Дайте завершити виступ.</p>
<p>&nbsp;</p>
<p>ПАЛИЦЯ І.П. Я хочу сьогодні в цій ситуації подякувати Прем'єр-міністру Яценюку, який, я вважаю, дуже достойно виконує свої обов'язки. І хотів би попросити і пана Яценюка, і пана Турчинова: нам треба відходити від квотного представництва в міністерствах та областях. Якщо ви довірили Прем'єр-міністру керувати країною, якщо ви довірили йому узгоджувати членів Кабінету Міністрів, припиніть наполягати на тому, щоб представники кожної фракції чи кожної групи були присутні в міністерствах. Перед нами відповідає Прем'єр-міністр, перед Прем'єр-міністром відповідають міністри. Цей квотний принцип призвів до того, що сьогодні на Західній Україні немає ні керівництва, ні прокурорів, ні Управління внутрішніх справ, тому що все ділиться. Я дуже прошу: не шукайте ворога зовні – ворог знаходиться тут. Треба припинити, згуртуватися – і йти до перемоги. Я дякую.</p>
<p>&nbsp;</p>
<p>ГОЛОВУЮЧИЙ. Шановні колеги, перед тим як надати слово виступаючому ще від позафракційних (я дам репліку обов'язково), шановні колеги, я хочу, єдине, декілька слів сказати у зв'язку з останнім виступом.</p>
<p>Можна багато в чому звинувачувати Міністерство оборони, зокрема виконуючого обов’язки міністра, але вони чесно виконували свій обов'язок. Це перше.</p>
<p>По-друге, саме провокації, військової провокації, військової агресії і прямого військового конфлікту очікувала Російська Федерація в Криму. Для того, щоб загинуло цивільне населення, за яке ви тут печетеся, розповідаєте, що електроенергії не вистачає, щоб сотні тисяч загинули і щоб були підстави введення військ на&nbsp; континентальну територію України. Саме цей план не пройшов, завдяки витримці і Міністерства оборони, і військових частин, які там знаходились.</p>
<p>І тому я прошу, шановні колеги, не спекулюйте на ситуації, яка сьогодні в країні, в Криму!</p>
<p>Будь ласка,&nbsp; народний депутат Ляшко.&nbsp;&nbsp;</p>
<p>&nbsp;</p>
<p>11:14:20</p>
<p>ЛЯШКО О.В.</p>
<p>Олег Ляшко, Радикальна&nbsp; партія.</p>
<p>Шановні громадяни України! Шановні колеги народні депутати! Впродовж останніх трьох днів я&nbsp; відвідував військові частини прикордонників, митників на нашому кордоні з Росією в&nbsp; Чернігівській області. Сьогодні вночі повернувся з нашого кордону… Херсонська, Чонгар, так звана Республіка Крим&nbsp; в складі Росії, які є нашою територією.</p>
<p>Перше, що я хочу вам доповісти в результаті моїх зустрічей з військовими, прикордонниками, іншими військовослужбовцями. Бойовий дух&nbsp; наших військовослужбовців високий, люди готові&nbsp; захищати Україну, люди готові покласти життя. Я хочу, щоб парламент подякував прикордонникам, військовослужбовцям за те, що вони&nbsp; захищають нашу країну. <i>&nbsp;(Оплески) </i></p>
<p>&nbsp;Подякуємо давайте, регіонали! Вони і вас захищають! Не жлобіться на аплодисменти, які… люди життям ризикують на передніх рубежах. <i>&nbsp;(Оплески) </i></p>
<p>&nbsp;Я хочу запевнити українську армію. Я хочу запевнити&nbsp; український народ. Все, що від нас залежить,&nbsp; ми будемо робити для того, щоб армія відчувала підтримку держави, відчувала підтримку українського народу.&nbsp;&nbsp;</p>
<p>Я рекомендую всім народним депутатам із зали Верховної Ради&nbsp; їхати у військові частини, їхати на передову, їхати там, де наші молоді хлопці 18-20-літні сьогодні на Чонгарі лежать в окопах і на них дивляться крізь мушку снайпера. І тоді ви зрозумієте, у стані якої війни ми сьогодні перебуваємо. Там наші діти.</p>
<p>І я закликаю усіх народних депутатів, у кого діти старше 20 років, відправити їх на фронт, відправити в армію. Позабирайте з оксфордів, позабирайте з гарвардів – і на передову, там, де діти селян, там, де діти робітників, там, де діти, які сьогодні пішли самі захищати.</p>
<p>Я на своїй рідній Чернігівщині позавчора бачив 9-літніх хлопчиків, які підійшли і кажуть: дайте нам зброю, ми будемо захищати нашу Вітчизну.&nbsp; Це потомки чернігівських партизанів. Ніхто за жодних умов ніколи не переможе український народ, коли діти малі готові захищати Вітчизну. Але водночас українська армія, військовослужбовці кажуть, що їх залишили напризволяще, про них влада забула.</p>
<p>І тому я вважаю, що треба негайно вирішувати питання щодо керівництва Міністерства оборони. І коли "УДАР" не голосує за відставку Тенюха, очевидно вони і відповідають за дії міністра оборони Тенюха. Я вважаю, що Тенюха треба обміняти на Мамчура, якого нашого тримають у полоні…</p>
<p>&nbsp;</p>
<p>ГОЛОВУЮЧИЙ. Дайте завершити.</p>
<p>&nbsp;</p>
<p>ЛЯШКО О.В.&nbsp; … наших героїв: Юлія Мамчура, керівника батальйону морської піхоти Дмитра Делятицького, його заступника майора Ростислава, багатьох інших – тримають зараз у полоні, тримають заручниками. І тому я вимагаю негайно вжити усіх заходів до того, аби наші герої були звільнені. І Мамчура – міністром оборони замість Тенюха. Слава Україні!</p>
<p>&nbsp;</p>
<p>ГОЛОВУЮЧИЙ. Шановні колеги, до мене звернулася фракція партії "УДАР", вона просить, щоб керівники фракцій і коаліції провели консультацію.</p>
<p>Я оголошую перерву на 15 хвилин для проведення консультацій керівників фракцій коаліції. Ми розпочнемо нашу роботу, я прошу не розходитись народних депутатів, рівно в 11 годин 35 хвилин. Будь ласка, до 11:35 хвилин ми робимо перерву.</p>
<p>Я прошу керівників фракцій коаліції і депутатських груп зайти до Кабінету Голови Верховної Ради.</p>
<p>&nbsp;</p>
<p align=center>ПІСЛЯ ПЕРЕРВИ</p>
<p><b>&nbsp;</b></p>
<p>ГОЛОВУЮЧИЙ. Шановні народні депутати,&nbsp; прошу сідати на свої робочі місця. Ми продовжуємо роботу парламенту.</p>
<p>Прошу секретаріат Верховної Ради запросити з кулуарів всіх народних депутатів. Керівників фракцій прошу також запросити всіх своїх народних депутатів до зали. Ми зараз з вами будемо приймати відповідальні важливі рішення.</p>
<p>Я обіцяв репліку в зв'язку з тим, що була названа "Свобода", представникам "Свободи". Будь ласка, хто, Олег Ярославович, хто буде репліку? будь ласка, включіть мікрофон народного депутата Блавацького.</p>
<p>Я прошу депутатам всім сісти на свої робочі місця.</p>
<p>&nbsp;</p>
<p>11:59:14</p>
<p>БЛАВАЦЬКИЙ М.В.</p>
<p>Шановний Голово, шановні депутати! Михайло Блавацький, Всеукраїнське об'єднання "Свобода".</p>
<p>Шановне товариство, тут одним депутатом, який є, всі знають, тушкою з Волинської області, який відсидівся, коли була революція, коли була трагедія в Україні, в теплих краях, тепер приїхав. І на превеликий жаль, у нас в Україні панує правда, що революцію творять фанати, а користуються або хочуть користуватися пройдисвіти, такі як ви, пане депутати.</p>
<p>Ви просиділи, ви відігрілися, відійшли, наїли такий… погляньте на себе в дзеркало. Де ви були три місяці? Чому ви ні разу не були на своєму окрузі у Волинській області? Чому ви не були на Майдані? А тепер ви ходите і говорите, який ви герой, вчите нас, що ми повинні робити далі.</p>
<p>Відносно моїх помічників. Мій помічник Дмитро Чорнявський загинув в місті Донецьку від "тітушок", яких підтримуєте, можливо, і ви. Все це ми докажемо в нашому майбутньому….</p>
<p>&nbsp;</p>
<p>ГОЛОВУЮЧИЙ. Дайте завершити. Завершили виступ? Добре, дякую.</p>
<p>Шановні колеги, я прошу перед тим як перейти до кадрових питань, нам треба включити багато важливих проектів законів, постанов Верховної Ради до порядку денного сесії з тим, щоб деякі з них, &nbsp;а вони дуже важливі, вони пов’язані з питаннями обороноздатності нашої країни, вони пов’язані з питаннями, що стосуються реформи судової системи влади, реформою економічної, в тому числі антикризові закони. Нам необхідно їх включити до порядку денного сесії. Хочу звернути вашу увагу на те, що саме цей перелік законів був оголошений&nbsp;&nbsp;&nbsp;&nbsp;&nbsp;&nbsp; або керівниками фракцій, або керівниками наших профільних комітетів.</p>
<p>Тому, шановні колеги, я би просив, да, заслухати цей перелік законів з тим, щоб ми могли прийняти рішення щодо включення його до порядку денного. Я звертаю увагу, що тут в переліку є закони, які внесли від коаліції, є закони також і які внесені від опозиції. Я називаю ці проекти.</p>
<p>4524, 4524-1 – проект Закону про внесення змін до Кримінального кодексу України (щодо посилення відповідальності за вчинення злочинів проти основ національної безпеки України).</p>
<p>Проект Постанови про подолання наслідків вибіркового правосуддя (4367), спрямованого на політичне переслідування службових осіб органів державної влади в Україні.</p>
<p>Проект Закону про внесення змін до Кримінального кодексу України (номер цього проекту 4398) (щодо посилення відповідальності за незаконне поводження зі зброєю, бойовими припасами або вибуховими речовинами).</p>
<p><a href="http://w1.c1.rada.gov.ua/pls/zweb2/webproc4_2?pf3516=4525&skl=8" target=_blank>4525</a> – проект Закону про внесення змін до Кримінально-виконавчого кодексу (щодо адаптації правового статусу засудженого до європейських стандартів).</p>
<p><a href="http://w1.c1.rada.gov.ua/pls/zweb2/webproc4_2?pf3516=4526&skl=8" target=_blank>4526</a> – проект Закону про амністію у 2014 році (проект закону народного депутата Кожем'якіна), наданого 25.03.</p>
<p>&nbsp;Проект Закону 4520 –&nbsp; це Постанова про Звернення Верховної Ради до Генасамблеї ООН і Ради безпеки Організації Об'єднаних Націй.</p>
<p><a href="http://w1.c1.rada.gov.ua/pls/zweb2/webproc4_2?pf3516=4521&skl=8" target=_blank>4521</a> – проект Постанови про Звернення Верховної Ради до Організації безпеки та співробітництва в Європі.</p>
<p>Проект 4522 –&nbsp; про Звернення Верховної Ради до Ради Європи.</p>
<p><a href="http://w1.c1.rada.gov.ua/pls/zweb2/webproc4_2?pf3516=4491&skl=8" target=_blank>4491</a> – проект Закону про внесення змін до деяких законодавчих актів щодо посилення матеріально-фінансового забезпечення обороноздатності держави.</p>
<p>Проект постанови про додаткові заходи щодо зміцнення обороноздатності України у зв’язку з агресією Російської Федерації.</p>
<p>Проекти Законів: 4267, 4267-1. 4267-2.</p>
<p>Проект Закону про внесення змін до Закону України "Про статус ветеранів війни, гарантії їх соціального захисту" щодо надання статусу особам, які постраждали під час мирних акцій протесту.</p>
<p>Шановні колеги, 4509. Проект Постанови про визнання учасниками бойових дій осіб, які брали участь в обороні України в період протистояння у 2014 році.</p>
<p>Проект 4492. Закон&nbsp;&nbsp; про внесення змін до Податкового кодексу&nbsp; України.</p>
<p>4527. Проект Закону про внесення змін до Податкового кодексу України (щодо застосування&nbsp; норм трансфертного ціноутворення).</p>
<p>4434. Проект Закону про відновлення прав корінного&nbsp;&nbsp; народу&nbsp; України примусово переселеного на територію Криму.</p>
<p>4501. Проект Закону про права&nbsp; корінних народів&nbsp; України.</p>
<p>4510. Проект Постанови про програму&nbsp; допомоги особам, що зазнали політичних репресій в Автономній Республіці Крим та місті Севастополі.</p>
<p>4494. Проект Закону&nbsp; про парламентську опозицію.</p>
<p>4500, 4500-1 і 4500-2.&nbsp; Проекти&nbsp; законів щодо внесення змін&nbsp; до деяких законодавчих актів&nbsp; України щодо гарантій для працівників на час&nbsp;&nbsp;&nbsp;&nbsp; виконання обов'язків, щодо мобілізації.&nbsp;</p>
<p>Я звертаю увагу на цей закон, він дуже важливий&nbsp; і на нього&nbsp; потребують, і наші Збройні Сили, і Національна&nbsp; гвардія – це пов'язано з призовом для того, щоби люди могли, які підуть&nbsp; захищати&nbsp; країну, мати&nbsp; зарплату і збереження місця постійної роботи.</p>
<p>Шановні колеги, я би просив, саме цей Закон щоби комітет профільний розглянув&nbsp;&nbsp; після нашого включення, сподіваюсь,&nbsp;&nbsp; до порядку денного завтра на своєму засіданні і в четвер, щоб ми його проголосували.</p>
<p>Далі,&nbsp; шановні колеги.</p>
<p>4286. Проект Закону про внесення змін до статті&nbsp; 122 Земельного кодексу щодо уточнення повноважень&nbsp; центрального органу виконавчої влади.</p>
<p>4446. Проект Постанови про виконання Україною&nbsp;&nbsp; пункту 9 рішення Європейського Суду з прав людини&nbsp; у справі "Олександр Волков проти&nbsp; України"</p>
<p>&nbsp;Шановні колеги,&nbsp; я назвав&nbsp; ті проекти, які&nbsp; називалися керівниками фракцій,&nbsp; депутатських груп, а також керівниками профільних комітетів під час&nbsp; засідання Погоджувальної ради. Колеги, я єдине прошу, щоб ми зараз цей список не збільшували. Будь ласка. Тому що нам треба їх проголосувати, друзі, не тільки включити.</p>
<p>Давайте, народний депутат Зарубінський, він завжди дуже такі цінні пропозиції вносить. Будь ласка, Олег.</p>
<p>&nbsp;</p>
<p>12:04:50</p>
<p>ЗАРУБІНСЬКИЙ О.О.</p>
<p>Дякую, Олександре Валентиновичу. В мене, власне, тільки одне питання, але воно принципово. Ті законопроекти варто включити до порядку денного, всі, і я згоден з вами, що якщо зараз буде хтось додавати, то виникне така колізійна ситуація. Але в мене є дуже велике прохання і до вас, і до представників уряду.</p>
<p>&nbsp;Тут є законопроекти, які потребують серйозних додаткових видатків з бюджету, ви це знаєте, соціальних видатків, допомоги різноманітні, причому незрозуміло, яка кількість людей буде підпадати під це. Я дуже просив би, щоб коли розглядалися ці питання вже не в плані включення до порядку денного, а коли в першому читанні, а я думаю, що і сьогодні деякі будуть розглядатися, щоб обов'язково був повноважний, підкреслюю, повноважний представник уряду, який би сказав, що уряд погоджується з тим, що оці видатки будуть видані з бюджету. Ви розумієте про що йдеться?</p>
<p>&nbsp;</p>
<p>ГОЛОВУЮЧИЙ. Я розумію.</p>
<p>&nbsp;</p>
<p>ЗАРУБІНСЬКИЙ О.О. Це принципова позиція, щоб уряд взяв на себе відповідальність за реалізацію цих соціальних видатків великих, які пропонуються моїми колегами.</p>
<p>&nbsp;</p>
<p>ГОЛОВУЮЧИЙ. Шановні колеги, я підтримую пропозицію, яку оголосив шановний народний депутат Зарубінський. Але, я звертаю вашу увагу, давайте проголосуємо щодо включення цих проектів до порядку денного. Після цього, шановні колеги, безумовно, перед тим, як їх приймати в першому читанні, по кожному з них будуть висновки уряду, коли потребують ці закони додаткового фінансування або внесення змін до бюджету.</p>
<p>Шановні колеги, я прошу, давайте, з голосу ми не будемо включати закони, є Погоджувальна рада для цього, ми працюємо з вами через комітети, через відповідні фракції. Я прошу поставити включення до порядку денного нашої сесії проектів законів та постанов, які я оголосив.</p>
<p>Прошу проголосувати. Прошу голосувати. Включіть систему "Рада".</p>
<p><b>&nbsp;</b></p>
<p>12:07:01</p>
<p>За-219</p>
<p>Шановні колеги! Я не можу зрозуміти, які зауваження є до цього переліку законів?</p>
<p>Будь ласка, по фракціям покажіть, будь ласка.&nbsp; Партія регіонів – 12, "Батьківщина" – 67, "УДАР" – 21, "Економічний розвиток" – 29, 26, 30, Компартія України – 0, позафракційні – 34.</p>
<p>Шановні колеги! Я прошу від фракцій запишіться, будь ласка, або давайте, щоб ми не затягували питання по одній хвилині від фракцій. Від кожної фракції по одній хвилині, будь ласка. Запишіться, будь ласка.</p>
<p>Будь ласка, народний депутат Сухий.</p>
<p>&nbsp;</p>
<p>12:07:54</p>
<p>СУХИЙ Я.М.</p>
<p>Прошу передати слово народному депутату України Журавському.</p>
<p>&nbsp;</p>
<p>ГОЛОВУЮЧИЙ. Включіть мікрофон Журавського, народного депутата.</p>
<p>&nbsp;</p>
<p>12:08:01</p>
<p>ЖУРАВСЬКИЙ В.С.</p>
<p>Шановні колеги! Була серйозна критика до попередньої влади, що голосували в пакеті порушення Регламенту. Ви знаєте, критика була до певної міри справедлива, не повторимо цю помилку, є Закон "Про Регламент" його ми повинні… все діяти відповідно до закону. Тобто за кожний проект закону голосуємо окремо, не можна в пакеті голосувати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую. Шановні колеги! Повірте мені, пакетом я запропонував проголосувати для того, щоб підтримати опозицію і щоб в пакеті пройшли закони і представників опозиції, щоб потім не було скарг, що більшість не підтримує включення їх законів. Коли ми будемо кожен ставити окремо, то шансів проходження цих законів практично немає, тому я прошу підтримати саме такий формат голосування.</p>
<p>Будь ласка, народний депутат Ар’єв.</p>
<p>&nbsp;</p>
<p>12:09:00</p>
<p>АР’ЄВ В.І.</p>
<p>Шановні колеги! Я дуже прошу підтримати вимоги громадянського суспільства і включити до порядку денного законопроекти: 2207, 3678, 3378, 0947. Це дуже важливо для того, щоб ми почали ті реформи, які від нас вимагає суспільство. Дякую.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Герман.</p>
<p>&nbsp;</p>
<p>12:09:34</p>
<p>ГЕРМАН Г.М.</p>
<p>Шановний пане Голово! Опозиція уклінно просить вас, що наступного разу, коли ви захочете нас підтримати, будь ласка, запитайте: чи ми хочемо вашої підтримки? То раз.</p>
<p>Друге. Існує Регламент і ми просимо, щоб парламент працював суворо по Регламенту.</p>
<p>І ще одне. Ми все-таки просимо вас внести до порядку денного законопроект про імпічмент Президента. Дякую вам.</p>
<p>&nbsp;</p>
<p>ГОЛОВУЮЧИЙ. Будь ласка, на скільки мені відомо, цей закон включений до порядку денного сесії і не потребує ще додаткового включення. Я прошу секретаріат уточнити цю інформацію.</p>
<p>Будь ласка, Чернега фракція "УДАР".</p>
<p>Народний депутат Продан. Включить мікрофон.</p>
<p>&nbsp;</p>
<p>12:10:20</p>
<p>ЧЕРНЕГА Р.Т.</p>
<p>Роман Чернега, фракція "УДАР Віталія Кличка"....</p>
<p>&nbsp;</p>
<p>12:10:26</p>
<p>ПРОДАН О.П.</p>
<p>Шановний Олександр Валентинович, стосовно запропонованих законопроектів і проектів рішень. Запропоновано проект (4520) і (4521), це проекти, які повністю співпадають з раніше внесеним проектом постанови Тарасюка. Ми просимо, якщо не замінити, то, як мінімум, поставити до цього переліку проект Тарасюка (номер 4495), це перше.</p>
<p>Друге. В переліку, який нам надали, є законопроект (4267-2). Хоча він&nbsp; написаний по номеру як альтернативний, в картці цього законопроекту передбачено, що це основний проект. Тому я прошу його окремо розділити для того, щоб він розглядався окремо від інших проектів з цим номером.</p>
<p>І окремо третє. Я дуже прошу вас, Олександре Валентиновичу, поставити в порядок денний, як мінімум, сесії, але дуже важливо на цьому тижні законопроект (4238). Це проект про відміну утилізаційного збору, який вносили свого часу три фракції: "Батьківщина"...</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>12:11:34</p>
<p>ПРОДАН О.П. ...ініціювали відміну утилізаційного збору три, колись опозиційні, зараз фракції, які створюють коаліцію. Наразі шість митниць заблоковані підприємцями Західної України, які за відміну цього утилізаційного збору боролися. Тому я дуже прошу (4238) поставити в порядок денний. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Олесь Доній.</p>
<p>&nbsp;</p>
<p>12:11:57</p>
<p>ДОНІЙ О.С.</p>
<p>Група "Суверенна європейська Україна" зранку ретельно розглянула порядок денний. У нас є до чотирьох законопроектів суттєві зауваження. Ми би не хотіли за них голосувати. Але якщо воля всієї Верховної Ради, ми підтримуємо керівництво, і звертаємося до всіх депутатів поставитися більш дисципліновано, в тому числі ми звертаємося до своїх депутатів: зараз зайти з кулуарів і проголосувати за порядок денний. Дякую.</p>
<p>&nbsp;</p>
<p>ГОЛОВУЮЧИЙ. Дякую за пропозицію.</p>
<p>Будь ласка, фракція "Свобода", народний депутат Мирний.</p>
<p>&nbsp;</p>
<p>12:12:36</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Шановний Олександр Валентинович, шановні присутні, шановні неприсутні! Тому що ті люди, які знаходяться в залі і не голосують, назвати їх присутніми, ну, мабуть, язик не повертається. Давайте врешті-решт приймати рішення, які повинні йти на користь державі. І давайте не будемо ховатися за формальністю і ховати за формальність небажання підтримувати країну в той чи інший важкий момент. Є питання, які вимагає суспільство. Якщо ми зараз затягуємо голосування по включенню, підкреслюю, по включенню в порядок денний, ми граємо на руку нашим ворогам, що внутрішнім, що зовнішнім. І таке враження, що внутрішні вороги більше зацікавлені в тому, щоб зривати роботу єдиного фактично органу, який у важкий час для країни взяв на себе всю відповідальність.</p>
<p>Тому давайте не гратися, давайте відповідально підходити до тих чи інших рішень, ставити на голосування. І, Олександр Валентинович, нехай країна бачить всіх своїх героїв. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я інформую народного депутата Герман, Закон (2220) про імпічмент включено до порядку денного цієї сесії.</p>
<p>Шановні колеги, з урахуванням пропозиції законів 4495, 4238, я прошу, шановні колеги, ми говоримо тільки, що стосується ініціатив громадських організацій, то сьогодні ми уже розглядаємо питання, пов'язані і з контролем за тендерними процедурами, і інші питання, які обговорювалися на Погоджувальній раді і були підтримані народними депутатами.</p>
<p>Шановні колеги, я ще раз хочу сказати, ми можемо включити тисячу законів, але це не факт, що ми їх зможемо розглянути. Тому я прошу хоча би ці закони включити до порядку денного. По іншим питанням ми будемо окремо з вами говорити і окремо включати. Це&nbsp; не останній сесійний тиждень під час проведення цієї сесії. Тому, шановні колеги, я прошу сісти на свої робочі місця і ще раз спробувати проголосувати.&nbsp; Коли ми зараз не наберемо необхідну кількість&nbsp; голосів, я буду по одному закону ставити на голосування, і тоді взагалі ви побачите, який результат ми отримаємо з вами&nbsp; в підсумку.</p>
<p>Шановні колеги, я прошу ще раз поставити на голосування до включення до порядку денного проекти, які були озвучені Головою Верховної Ради, а також&nbsp; 4495, про який говорила пані Продан. Що стосується закону 4238, я прошу, ми домовились з вами, що після експертизи уряду, як тільки уряд… це домовленість коаліції, ви вже ж таки в коаліції, фракція "УДАР" знаходиться. Буде висновок уряду, ми зразу поставимо його&nbsp; щодо включення – без будь-яких проблем і зволікань.</p>
<p>Тому, шановні колеги, я прошу підтримати… <i>(Шум у залі)</i> Колеги, ну дуже багато&nbsp; бажаючих включити додатково закони. 4432 – це закон, який розглядався. Так я розумію? На повторне… Добре, 4432 також давайте ми проговоримо.</p>
<p>Шановні колеги, я прошу голосувати&nbsp; за включення до порядку денного сесії проекти, які ми зараз з вами оголосили (для стенограми). Будь ласка,&nbsp; прошу голосувати. Прошу включити&nbsp; систему "Рада". Прошу визначитися.&nbsp;</p>
<p>&nbsp;</p>
<p>12:16:19</p>
<p>За-220</p>
<p>По фракціях, будь ласка. По фракціях.</p>
<p>Шановні колеги! Будь ласка,&nbsp; я дам слово.</p>
<p>Партія регіонів – 8, 71 – "Батьківщина", "УДАР" – 27, "Економічний розвиток" – 26, "Суверенна європейська Україна" – 29, "Свобода" – 30, Компартія – 0, позафракційні – 29.</p>
<p>Шановні колеги! Нема бажання включати до порядку денного закони, ми знімаємо це питання взагалі з розгляду. Будь ласка, включіть мікрофони. Запишіться на виступи з цього приводу: &nbsp;два – "за, два – "проти". Будь ласка.</p>
<p>Поки йде запис на виступи, я оголошую, тут я бачу одну заяву, було і дві, покажіть мені другу заяву. От друга заява. Народні депутати Лопачак та Осауленко роблять заяву про входження до фракції Всеукраїнського об'єднання "Свобода", з чим ми їх і вітаємо. Будь ласка.</p>
<p>Будь ласка, шановні колеги, хто у нас записався на виступ. Будь ласка, народний депутат Сікора.</p>
<p>&nbsp;</p>
<p>12:17:38</p>
<p>СІКОРА О.М.</p>
<p>Прошу передати Князевичу слово.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон.</p>
<p>&nbsp;</p>
<p>12:17:51</p>
<p>КНЯЗЕВИЧ Р.П.</p>
<p>Шановний Олександре Валентиновичу, я так розумію, що частина депутатів не голосує, побоюючись, що ми вже сьогодні на вечірньому засіданні можемо розглядати ті законопроекти. Насправді частина з них, справді, не пройшла комітети, і ми їх не можемо розглядати до того часу, поки не буде рішення комітетів. Це треба чітко сказати народним депутатам.</p>
<p>І є певні застереження по окремих законопроектах. Може, Олександре Валентиновичу, ми не будемо розширювати це коло. Але що нам заважає його звузити на кілька законопроектів, якщо це є предметом для дискусій?</p>
<p>Тому я би, наприклад, запропонував в тому числі вияснити позицію і нашої опозиції теперішньої. Вони запропонували кілька законопроектів, які ми включаємо за їхнім наполяганням, а самі за це не голосують. Хай вони публічно скажуть, в чому проблема. Вони не хочуть ці законопроекти, щоб були включені, чи хочуть? Якщо хочуть, ми чекаємо на їхні голоси і голосуємо одразу це питання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Геращенко.</p>
<p>&nbsp;</p>
<p>12:18:44</p>
<p>ГЕРАЩЕНКО І.В.</p>
<p>Шановні колеги, все-таки ми хочемо повернутися до двох пункті, і щоби таки ми проголосували за сьогоднішній порядок денний, по-перше, з постановою під № 4495, тому що це грамотна постанова з точки зору доручень нашому уряду, як діяти, як тиснути на Російську Федерацію. Це нонсенс, коли ми світ закликаємо вводити санкції, а самі нічого в цьому напрямку не робимо. І тому це технічно правильна постанова, розроблена одним із кращих українських дипломатів Борисом Тарасюком. Я прошу мене почути і поставити її в порядок денний.</p>
<p>І друге. Шановні колеги, 6 там митниць зараз заблоковані, вони вимагають мільйони людей, скасувати Закон про утилізаційний збір. І такий законопроект під номером 4238 розроблено і це ті люди, які мають причетність до змін в Україні, ми повинні їх почути, якщо ми так багато сьогодні в тому числі і опозиція, і Партія регіонів говорить про необхідність чути людей. Так ось, 3 було законопроекти "УДАРу", "Батьківщини" і "Свободи" відносно скасування. Що ж ми зараз у владі і не ставимо його на порядок денний? Просимо поставити цей законопроект сьогодні, вимагаємо, 4238 про скасування утилізаційного збору. Дякуємо.</p>
<p>&nbsp;</p>
<p>ГОЛОВУЮЧИЙ. Шановні колеги, "Свобода", Мирний, будь ласка.</p>
<p>&nbsp;</p>
<p>12:20:13</p>
<p>МИРНИЙ О.Б.</p>
<p>Олександр Мирний, Всеукраїнське об'єднання "Свобода". Прошу передати слово Олегу Ярославовичу Тягнибоку.</p>
<p>&nbsp;</p>
<p>ГОЛОВУЮЧИЙ. Будь ласка, Олег Ярославович.</p>
<p>&nbsp;</p>
<p>12:20:25</p>
<p>ТЯГНИБОК О.Я.</p>
<p>Дякую. Олег Тягнибок, фракція Всеукраїнського об'єднання "Свобода". Шановні колеги, народні депутати, вчора ми ці законопроекти обговорили на Погоджувальній раді, а зараз треба проголосувати за внесення їх у порядок денний. Це не означає, що ми їх сьогодні будемо розглядати. Ми будемо мати ще час, можливо, завтра, можливо, ще післязавтра розглянути ті законопроекти, які ще не пройшли в комітетах через комітети їх провести для того, щоб повністю було дотримано, законно дотримана процедура ухвалення законопроектів. Але в тій ситуації, в якій опинилася сьогодні українська держава, ми просто не маємо права затягувати цей процес введення таких законопроектів в дію, вирішення надзвичайно нагальних і важливих проблем соціально-економічного і політичного характеру. Тому велике прохання зайти до залу усім депутатам, які гуляють там по коридорах, всім сконцентруватися, бути уважними, голосувати все-таки, а не гав ловити, і позитивно ухвалити дане рішення.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Развадовський, будь ласка, народний депутат.</p>
<p>&nbsp;</p>
<p>12:21:34</p>
<p>РАЗВАДОВСЬКИЙ В.Й.</p>
<p>Шановний Олександре Валентиновичу, шановні народні депутати, я і народний депутат Міщенко та ще 200 депутатів внесли терміново розглянути законопроект &nbsp;(№ 0985) та (№ 4281) про&nbsp; спадщину. Тому прошу його включити. І пропоную, Олександр Валентинович, сьогодні поставити всі законопроекти, які пропонують депутати в порядок денний і працювати, продовжити день до закінчення, поки ми не розглянемо всі законопроекти в сесійній залі і не розходитися. Дякую.</p>
<p>&nbsp;</p>
<p>ГОЛОВУЮЧИЙ. Ще раз назвіть номер мені, будь ласка.</p>
<p>&nbsp;</p>
<p>РАЗВАДОВСЬКИЙ В.Й. 0985 та 4281.</p>
<p>&nbsp;</p>
<p>ГОЛОВУЮЧИЙ. 4281.</p>
<p>&nbsp;</p>
<p>РАЗВАДОВСЬКИЙ В.Й.&nbsp; А&nbsp; також проголосувати до міжнародних організацій ті звернення, які є&nbsp; сьогодні в порядку денному, в першу чергу.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги, давайте, народний депутат Рудьковський і будемо… і Лабунська, народний депутат. Будь ласка.</p>
<p>&nbsp;</p>
<p>12:22:31</p>
<p>РУДЬКОВСЬКИЙ М.М.</p>
<p>Шановні колеги, я пропоную сьогодні включити до порядку денного Закон (4171)&nbsp; про імпічмент Президента.&nbsp;</p>
<p>Я пропоную сьогодні також включити Постанову (4225) про вибори Верховної Ради на 26 жовтня.</p>
<p>Я пропоную також включити висновок Конституційного Суду щодо зняття депутатської недоторканності. Так от тоді нас ні народ України, ні кандидати в Президенти не будуть вважати гадючником, бо ми будемо приймати ті рішення, які будуть відповідати інтересам людей і будуть вони поділяти думку, що Верховна Рада чує людей, сприймає їх позицію. І звичайно, нам потрібно сьогодні працювати до вирішення всіх питань у Верховній Раді. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Лабунської.</p>
<p>&nbsp;</p>
<p>12:23:33</p>
<p>ЛАБУНСЬКА А.В.</p>
<p>Олександр Валентинович, я просто вас благаю, включіть 4238. Вісім митниць заблоковано. Зараз вам буде телефонувати голова, губернатор Житомирської області. Тільки в моєму Бердичеві дві з половиною тисячі людей втратили з 1 січня робочі місця. Зараз іде блокування Житомирської ОДА. Після того люди ідуть перекривати трасу "Київ-Вінниця".</p>
<p><a href="http://w1.c1.rada.gov.ua/pls/zweb2/webproc4_2?pf3516=4238&skl=8" target=_blank>4238</a> – він вже з січня місяця. Якщо ви кажете, після консультацій, вісім митниць. Вчора було - всіх західних, сьогодні Житомир приєднався, далі піде до всієї України. Мені тільки що телефонували з Житомирщини, я запропонувала пану Кізіну зателефонувати саме вам і розповісти, що хочуть люди. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Давайте,народний депутат Домбровський. І будемо приймати рішення.</p>
<p>&nbsp;</p>
<p>12:24:25</p>
<p>ДОМБРОВСЬКИЙ О.Г.</p>
<p>Шановний Олександр Валентинович, я пропоную підтримати той порядок денний, який зараз пропонує президія. Але разом з тим.&nbsp; я хочу звернути увагу на те, що всі народні депутати чекають на пакет проектів законів для проведення кардинальних економічних реформ в Україні. Тому ми чекаємо цих пропозицій від уряду і, на мій погляд, ця пропозиція повинна бути системна і внесена в парламент. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, народний депутат Долженков.</p>
<p>&nbsp;</p>
<p>12:25:08</p>
<p>ДОЛЖЕНКОВ О.В.</p>
<p>Дякую, шановний пане Голово. Шановні колеги, я пропоную також включити до порядку денного законопроект 4375, який був розроблений з метою вдосконалення податкового контролю за трансфертним ціноутворенням. Вказаний законопроект я пропоную включити з тією метою, що сьогодні в порядку денному буде розглядатися питання щодо включення до порядку денного законопроекту 4527. Вони дуже сході, з аналогічного питання, тому підтримайте, будь ласка, цю пропозицію.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, давайте так. Я називаю закони, на яких наполягали народні депутати, і спробуємо в такому пакеті проголосувати. У випадку, коли цей пакет не пройде, ми взагалі тоді знімаємо з розгляду щодо включення законів до порядку денного у зв’язку з тим, що Верховна Рада не визначилась з цього питання.</p>
<p>І так, я називаю ці закони. 4238 (і постанови проекти), 4495, 4238, 0985, 4281, 4432, цей, народний депутат Лабунська, 4375, який просять колеги з Партії регіонів. Можемо голосувати такий пакет? Можемо. З урахуванням цих пропозицій… Сергій….., я прошу проголосуйте.</p>
<p>Я прошу, шановні колеги, з урахуванням цих пропозицій включити перелік проектів законів і постанов, з урахуванням додаткового списку,&nbsp;&nbsp;&nbsp; &nbsp;який я зараз оголосив. Прошу, шановні колеги, визначитися шляхом голосування і підтримати це рішення. Прошу голосувати.</p>
<p>&nbsp;</p>
<p>12:27:02</p>
<p>За-234</p>
<p>Рішення прийнято.</p>
<p>Важко ми працюємо, шановні колеги. Я прошу, шановні колеги, ми з вами не визначилися зранку щодо кадрового питання. Я нагадаю, що надійшла заява про відставку від адмірала Тенюха виконуючого обов'язки міністра оборони. Було прохання від депутатів провести консультації, які були проведені з цього приводу. І я прошу, шановні колеги, розглянути це питання і підтримати пропозицію Ігоря Йосиповича Тенюха щодо його відставки. Це проект постанови 4542.</p>
<p>Прошу визначатися шляхом голосування. Прошу голосувати.</p>
<p>&nbsp;</p>
<p>12:28:13</p>
<p>За-228</p>
<p>Шановні колеги, по фракціям. Будь ласка, покажіть рішення.</p>
<p>Шановні колеги, я хочу з вами порадитися. Ми не можемо з вами залишати Міністерство оборони без керівництва. Я вношу пропозицію, розуміючи, що зал не налаштований сьогодні активно голосувати. В той же час, йдеться питання про обороноздатність нашої країни, ми не можемо в умовах, які склалися, коли є небезпека щодо вторгнення на територію України, коли є окупована територія України, залишати Міністерство оборони без керівництв.</p>
<p>Я хочу проінформувати вас, що ми не можемо розглядати на посаду міністра оборони пропозицію від будь-якої політичної сили або фракції, або депутатської групи. Нам необхідно, щоб в Міністерстві оборони сьогодні працювали, керували і приймали рішення виключно фахівці, виключно люди, які здатні в екстремальних умовах, в умовах&nbsp; небезпеки, в умовах фактично військового протистояння приймати правильні рішення і нести за них повноту відповідальності.</p>
<p>Саме тому, шановні колеги, я провівши консультації із військовими, проінформувавши політичні сили вношу пропозицію щодо обрання, призначення на посаду міністра… виконуючого обов'язки міністра оборони генерала-полковника Коваля Михайла Володимировича. Він зараз тут присутній в залі.</p>
<p>Михайло Володимирович Коваль пройшов свій шлях військового від командира взводу до генерал-полковника. Прошу, пане генерал, сідайте, будь ласка. Він професійний військовий, він командував батальйоном парашутно-десантних військ, потім бригадою парашутно-десантних військ, він командував танковою девізією, працював в Генеральному штабі, працював керівником штабу, в тому числі і внутрішніх військ. Довгий час він працював першим заступником Голови Державної прикордонної служби і зараз, сьогодні він забезпечує посилення кордонів наших з вами рубежів і забезпечує їх охорону.</p>
<p>Я інформую вас також, що сьогодні підписав Указ про призначення&nbsp;&nbsp;&nbsp;&nbsp;&nbsp;&nbsp;&nbsp;&nbsp; &nbsp;радником з питань оброни Президента України Кузьмука Олександра Івановича. <i>(Оплески)</i></p>
<p>Я ще раз, шановні колеги, звертаюсь і до опозиції і прошу підтримати рішення щодо призначення на високі військові посади не за політичною, ні квотною ознакою, а саме, за професійною ознакою. І прошу зараз, щоб ми заслухали інформацію від Олександра Івановича Кузьмука.</p>
<p>Будь ласка, Олександр Іванович<i>.</i></p>
<p>&nbsp;</p>
<p>12:32:24</p>
<p>КУЗЬМУК О.І.</p>
<p>Дорогі колеги! В цей грізний для держави час очолювати українське військо не може особа, делегована якоюсь політичною силою. В цей грізний час очолювати українське військо не може політик заангажований симпатією до деяких політичних сил. Повинен бути особа військова, для якої є тільки дві речі: український народ і незалежна українська держава.</p>
<p>Генерал-полковник Коваль командував в Кірові*** аеромобільною бригадою і&nbsp; вона стала кращою в Україні. Він командував танковою дивізією в Новоград-Волинській і вона стала&nbsp; кращою в Україні. Він&nbsp; був начальник штабу восьмого армійського корпусу і він став кращій&nbsp; в Україні. Він прибув на посилення прикордонних військ і разом з головою прикордонних військ зробив, дійсно, європейську і сильну Державну прикордонну службу. Він&nbsp; працює день і ніч, він – енергійна, молода освічена і надійна людина.</p>
<p>Я вас прошу, і я гарантую, для&nbsp; мене буде особиста трагедія, якщо він не справиться і прошу вас підтримати. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, ми можемо голосувати? Можемо. Я прошу відповідально поставитися до цього питання всіх, незалежно від політичних партій, політичних симпатій. Сьогодні йдеться про обороноздатність нашої країни, про здатність нашої армії відповісти на ті виклики, які сьогодні перед нею стоять.</p>
<p>Ставиться на голосування проект Постанови про призначення виконуючим обов'язки міністра оборони Михайла Володимировича Коваля. Це проект постанови 4543. Прошу шановних депутатів підтримати це рішення. Прошу голосувати.</p>
<p>&nbsp;</p>
<p>12:34:55</p>
<p>За-251</p>
<p>Рішення прийнято <i>(Оплески)</i>.</p>
<p>Шановні колеги, по фракціях, будь ласка, я хочу оголосити. Партія регіонів – 16, "Батьківщина" – 72, "УДАР Віталія Кличка" – 31, "Економічний розвиток" – 34, "Суверенна європейська Україна" – 31,"Свобода" – 31, позафракційні – 36.</p>
<p>Шановні колеги, є пропозиція далі працювати за нашим порядком денним. Я би просив зараз пана Коваля вийти на трибуну Верховної Ради і сказати і народу України, і народним депутатам декілька слів. Будь ласка.</p>
<p>&nbsp;</p>
<p>КОВАЛЬ М.В.</p>
<p>Пане Голово Верховної Ради, шановні народні депутати! Я чітко розумію всю ту відповідальність і ту довіру, яку ви дали від імені народу України. Я кадровий військовий, я знаю військову справу і дуже її люблю. Я люблю свою неньку-Україну.</p>
<p>Я хотів би подякувати Ігорю Йосиповичу Тенюху, адміралу, який у дуже важкий час для України достойно виконав ті завдання, як і на нього покладалися. Я з високою повагою відношуся до нього <i>(Оплески)</i>.</p>
<p>Я вірю у Збройні Сили України, вірю в нашу неньку-Україну і світле її майбутнє! Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.&nbsp; &nbsp;Шановні колеги! <i>(Шум у залі)</i> Шановні колеги, давайте так. Я просив би, щоб ми зараз визначилися. Я подивлюся,&nbsp; як у нас буде відбуватися голосування. Щоб не було, що ми зараз проголосуємо голосувати до кінця, а потім у нас не буде голосів для прийняття рішень, як це було під час розгляду "щодо включення до порядку денного". Тому давайте просто&nbsp; ефективно і відповідально працювати.</p>
<p>В той же час, шановні колеги… я зранку уважно слухав виступи народних депутатів, і представник фракції "УДАР" сказав, що вони будуть вносити… чи лякають мене внесенням питання щодо відставки Голови Верховної Ради. Я хочу сказати шановним колегам: мене не треба ні лякати, ні шантажувати. Коли є така пропозиція, я зараз готовий… і хочу поставити на голосування питання щодо відставки Голови Верховної Ради, щоб не було більше шантажу. Є у вас пропозиція, вносьте її. Нема у вас пропозиції, я за вас її внесу.</p>
<p>Будь ласка,&nbsp; прошу Верховну Раду визначитися з цього питання –&nbsp; щодо зняття&nbsp; з посади Голови Верховної Ради. Прошу щодо зняття&nbsp; з посади Голови Верховної Ради прошу голосувати Верховну Раду. Будь ласка. Хто бажає голосувати, нехай голосує.</p>
<p>Прошу включити систему "Рада".</p>
<p>&nbsp;</p>
<p>12:38:19</p>
<p>За-2</p>
<p><i>&nbsp;(Оплески) </i>&nbsp;Працюємо далі.</p>
<p>Шановні колеги, до прийняття рішень з обговорених питань – проект Закону про внесення змін до деяких законів України щодо включення відомостей про діючих юридичних осіб та фізичних осіб-підприємців до Єдиного державного реєстру. Шановні колеги, це друге читання.&nbsp;</p>
<p>Я ще раз хочу сказати: ви хочете&nbsp; дискусію? Я готовий зараз відкрити з вами дискусію. Я готовий зарази дискусію відкрити, Віктор Михайлович і Віталій Володимирович. Готовий дискусію. Ви хочете дискусію? Я зараз проведу з вами дискусію, публічну дискусію.</p>
<p>Будь ласка.&nbsp; Дякую. Будь ласка, Олександро Володимирівно, доповідайте.</p>
<p>&nbsp;</p>
<p>12:39:14</p>
<p>КУЖЕЛЬ О.В.</p>
<p>Шановні народні депутати, ми це питання з вами розглядали.&nbsp; На жаль, в залі не було людей і ми прийняли&nbsp; рішення його переголосувати. Я нагадаю, в чому суть.</p>
<p>Попередніми законами було прийнято рішення і короткий термін, що всі&nbsp; підприємці, фізичні і юридичні&nbsp; особи, які були створені до 2004 року, повинні були внести&nbsp; свої дані в реєстр. На жаль,&nbsp; не всі підприємці виконали ці умови і там включались штрафні санкції. Ще попередній Уряд&nbsp;&nbsp; подав це рішення і воно є вірним, і ми його прийняли&nbsp; в першому читанні, що зняти обмеження щодо включення до реєстру,&nbsp; і ліквідувати комісії, які повинні були штрафувати цих підприємців.</p>
<p>Вся суть закону. Прошу проголосувати.</p>
<p>&nbsp;</p>
<p>ГОЛОВУЮЧИЙ.&nbsp; Шановні колеги,&nbsp; зрозуміле питання? Ми його обговорювали з вами. Я просив би депутатів&nbsp; сісти на свої робочі місця.</p>
<p>Це проект Закону про внесення змін&nbsp; до деяких законів&nbsp;&nbsp; України щодо включення&nbsp; відомостей про діючих юридичних осіб та фізичних осіб-підприємців до Єдиного державного реєстру.</p>
<p>&nbsp;Шановні колеги, немає голосів, значить ми не будемо приймати рішення. Шановні колеги, я ще раз&nbsp; хочу&nbsp;&nbsp;&nbsp; сказати: цей Закон&nbsp; уже був раз&nbsp; із-за відсутності голосів провалений. Є пропозиція і все ж таки тоді Верховна Рада на повторне голосування його включила. Є пропозиція проголосувати повторно.&nbsp;&nbsp;</p>
<p>Є у&nbsp; фракції&nbsp;&nbsp; "УДАР" якісь інші пропозиції?&nbsp; Будь ласка, включіть мікрофон Віктора Пинзеника. У вас немає пропозицій?</p>
<p>Шановні колеги, я можу ставити на голосування питання? Можу ставити на голосування.</p>
<p>Будь ласка, прошу визначитися з питання щодо прийняття у другому читанні проекту Закону 2484. Прошу голосувати, шановні колеги, прошу голосувати. Прошу визначитися шляхом голосування.</p>
<p>&nbsp;</p>
<p>12:41:32</p>
<p>За-230</p>
<p>Рішення прийнято.</p>
<p>По фракціях, будь ласка.&nbsp; Будь ласка, можете побачити, як голосували фракції.</p>
<p>Шановні колеги… В цілому, ми в цілому прийняли це рішення. Ми прийняли в другому читанні і в цілому, шановні колеги.</p>
<p>Шановні колеги, наступне питання, будь ласка. Це стосується першого читання проекту Закону про внесення змін до деяких законодавчих актів України щодо захисту житлових прав громадян. Проект 2659. Будь ласка, доповідає заступник голови Комітету з питань будівництва Сальдо Володимир Васильович. Є доповідач? Шановні колеги,&nbsp; Верховна Рада&nbsp; не має можливості чекати&nbsp; доповідача або автора закону. Знімається з розгляду це питання, ми не будемо чекати.</p>
<p>Наступне питання, шановні колеги. Воно стосується проекту Закону&nbsp; "Про&nbsp; здійснення державних&nbsp; закупівель". Проект Закону 2207. Це стосується посилення прозорості закупівель&nbsp; підприємств. Проект доповідає&nbsp; народний депутат Чумак&nbsp; Віктор Васильович. Будь ласка. Віктор&nbsp; Васильович, ви будете доповідати цей закон? Будь ласка.</p>
<p>Включіть мікрофон доповідачу.</p>
<p>&nbsp;</p>
<p>12:43:29</p>
<p>ЧУМАК В.В.</p>
<p>Шановний&nbsp; головуючий, шановні колеги, пропонований вашій увазі проект Закону 2207 є першим&nbsp; проектом з антикорупційних проектів, який ми&nbsp; невідкладно пропонуємо прийняти. Цей проект&nbsp; вже дуже&nbsp; давно зареєстровано&nbsp; за авторства лідерів&nbsp; фракцій "УДАРу", "Батьківщина"&nbsp; та&nbsp; "Свободи".&nbsp; Але&nbsp;&nbsp; минулою більшістю, попри позитивні висновки&nbsp; профільного комітету та тиск громадськості, не сприймався. Цей проект&nbsp;&nbsp; дуже простий за суттю, але його розгляд чітко покаже, чи готові ми&nbsp; боротися з корупційними дірами&nbsp; в державних закупівлях, роблячи тендерне законодавство&nbsp; більш прозорим.</p>
<p>Парламент минулого скликання вивів з-під дії&nbsp;&nbsp; Закону "Про державні закупівлі" всі закупівлі державних підприємств&nbsp; за так звані власні кошти. Аргументувалося це тим, що проведення закупівель&nbsp; за процедурами, виписаними у даному законі, ставлять державні&nbsp; підприємств&nbsp;&nbsp; у нерівні умови&nbsp; порівняно&nbsp; з приватним бізнесом, зменшує їх конкурентоздатність, невиправдано збільшує терміни поставок&nbsp; і таке&nbsp; інше. Але вивівши закупівлі за власні кошти з-під дії закону, ми&nbsp;&nbsp; одночасно втратили будь-які&nbsp; інструменти публічного і громадського&nbsp; контролю&nbsp; за&nbsp; витратами державних, тобто&nbsp; наших з вами коштів.&nbsp;&nbsp; А це близько 300 мільярдів коштів &nbsp;гривень коштів щороку, які з того часу витрачалися в тіні і, щодо яких існують величезні ризики корупційних зловживань. Прикладів таких зловживань у минулому безліч, це і пластикові медові кілочки по 100 гривень за штуку, якщо ви пам'ятаєте, на 5 мільярдів колись хотів закупити Центр земельного кадастру, це і малина за 672 гривні за кілограм для ДУСі, це і закупівля державними підприємствами знову ж таки за власні кошти атрибутів розкішного життя, які до виробничого процесу жодного стосунку не мають. Даний проект закону вирішує проблему безконтрольності. Державні підприємства можуть і далі, повторюю, можуть і далі проводити тендери без дотримання всіх термінів і процедур визначених у Законі про держзакупівлі і не витрачати зайвий час на паперову тяганину. Але вони мають публікувати звіти про свої закупівлі, які перевищують визначений поріг на веб-порталі&nbsp; державних закупівель протягом трьох робочих днів після укладення договору. Це і є, по великому рахунку, суть оцього законопроекту. Ми пропонуємо компроміс, який, з одного боку, дає добросовісним державним підприємствам всі можливості залишитися конкурентоздатними, не витрачаючи ресурси на обтяжливі процедури, а з іншого боку – дає можливості громадянам контролювати, як витрачаються їхні гроші.</p>
<p>Ми не створюємо жодних надлишкових, не виробничих витрат для державних підприємств. Але ми при цьому вбиваємо тінь і значно зменшуємо можливості для проведення корупційних тендерів.</p>
<p>Чому це важливо? Бо, по-перше, прийнявши цей законопроект, ми виконаємо одну з найважливіших вимог Європейського Союзу до підписання Угоди про асоціацію. А саме, вимогу припинити відкати назад у системі державних закупівель, яка містилася у відповідному звіті європейської комісії минулого березня.</p>
<p>По-друге, прийнявши цей законопроект, ми значно зменшимо найбільшу корупційну дірку, яка сьогодні існує в державі. Я знову ж таки повторюю, ця корупційна дірка розміром у 50-60 мільярдів гривень щороку, які обертаються в тіні тільки в режимі закупівель державних підприємств.</p>
<p>На вихідних уряд заявив про підготовку більш комплексних змін до Закону про держзакупівлі. Але урядовий проект вкотре відправили на доопрацювання. Виглядає, що навколо цього проекту продовжуються лобістські ігри тих, хто хоче залишитися при годівничці. А кожен місяць зволікання, як я вже зазначив, - це мільярдні витрати.</p>
<p>З огляду на зазначене, я закликаю всіх народних депутатів присутніх в залі, підтримати даний проект закону за основу і в цілому. Цим ми продемонструємо нашу політичну волю до боротьби з корупцією&nbsp; та до більш прозорих державних закупівель. Боротьба з корупцією – це зобов'язання, яке давало виборцям кожна з присутніх у залі політичних сил.</p>
<p>Крім того, цей проект поставлений одним з пріоритетів у вимогах громадськості і у вимогах громадського об'єднання "Платформа реформ", який поставлений як один з найголовніших законів, які пов'язані з боротьбою корупції.</p>
<p>Шановні колеги, я дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Є питання до доповідача? Нема питань.</p>
<p>Шановні колеги, будь ласка, від комітету народний депутат Ляпіна.</p>
<p>&nbsp;</p>
<p>12:48:17</p>
<p>ЛЯПІНА К.М.</p>
<p>Дякую. &nbsp;&nbsp;Шановні колеги, Комітет з економічної політики на засідання 3 квітня 2013 року розглянув цей проект. І рішення ухвалив &nbsp;прийняти цей законопроект за основу, підкреслюю, за основу. Насправді цей законопроект дійсно знаходить золоту середину між можливістю вільної ринкової мотивації швидко проводити закупівлі підприємствами за власні кошти державними, і в той же час забезпечувати громадський і інший контроль за прозорістю і дійсно об’єктивністю дій цих підприємств через оприлюднення інформації. Тобто ніякої затримки, ніякого виведення з конкурентного поля державних підприємств тут немає, в той же час є можливість контролювати наскільки об’єктивно працюють ті підприємства.</p>
<p>Водночас хочу повідомити, що зараз уряд працює і практично вже доопрацьований проект за участю зокрема і всіх тих громадських ініціатив, які висували, і цей законопроект на підтримку висловлювались, цілісний новий варіант законопроекту про державні закупівлі. Який буде повністю відповідати всім вимогам європейських директив про державні закупівлі.</p>
<p>Тому пропонуємо ухвалити цей законопроект за основу і потім врахувати його позиції в новій редакції законопроекту цілісного про державні закупівлі. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги, запишіться на виступи, будь ласка, від фракцій.</p>
<p>Будь ласка, народний депутат Ледовських, фракція "Батьківщина".</p>
<p>&nbsp;</p>
<p>12:50:22</p>
<p>ЛЕДОВСЬКИХ О.В.</p>
<p>Прошу передати слово Оробець Лесі.</p>
<p>&nbsp;</p>
<p>ГОЛОВУЮЧИЙ. Будь ласка, включіть мікрофон народного депутата Оробець, або від трибуни, будь ласка, як вам зручно.</p>
<p>&nbsp;</p>
<p>12:50:27</p>
<p>ОРОБЕЦЬ Л.Ю.</p>
<p>Доброго здоров'я! Олена Володимирівна, дякую за передане слово.</p>
<p>Шановні колеги, це момент істини. В цьому залі так багато звучало хороших, правильних слів про те, що потрібно боротися з корупцією. Потрібно чистити, чистити не лише бюджетні закупівлі, але і взагалі правила, за якими в нашому суспільстві&nbsp; розподіляються так важко зібрані податки.</p>
<p>Цим законом ми не придумаємо Царство Небесне. Але ніколи&nbsp; раніше не було змоги, щоб цей зал проголосував, цей&nbsp; закон, тому – це момент істини.&nbsp;&nbsp; Норми, які ми пропонуємо прийняти дуже прості. Просто протягом 3-х діб після того як здійснена&nbsp;&nbsp; державна закупівля на веб-порталі&nbsp; має бути надруковано: хто,&nbsp; що закупив і за якою ціною. Щоб був дієвий громадський контроль, щоб держані кошти не розходились&nbsp; Бог знає куди, а&nbsp; мали йти на надважиливе&nbsp; і надцінне.&nbsp;</p>
<p>Шановні колеги, я дуже прошу вас, ідеться не про певні&nbsp; політичні рішення – це державне рішення. Ціна питання 250, або навіть 300 мільярдів гривень у рік, які підуть під громадським&nbsp; контролем чисто, прозоро&nbsp; і на&nbsp; те, на що має бути направлений Державний бюджет. Я дуже прошу всіх, хто зараз&nbsp;&nbsp; замислюється, чи не покинути йому зал, залишитися і проголосувати – це вкрай важливо. Дякую, колеги.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Будь ласка, народний депутат Михальчишин, "Свобода".</p>
<p>&nbsp;</p>
<p>12:52:01</p>
<p>МИХАЛЬЧИШИН Ю.А.</p>
<p>Прошу передати слово колезі Михайлові Головку.</p>
<p>&nbsp;</p>
<p>ГОЛОВУЮЧИЙ.&nbsp;&nbsp;&nbsp; Будь ласка, передайте слово, включіть мікрофон.</p>
<p>&nbsp;</p>
<p>12:52:07</p>
<p>ГОЛОВКО М.Й.&nbsp;</p>
<p>Михайло Головко,&nbsp; Всеукраїнське об'єднання "Свобода",&nbsp; 164 виборчий округ, Тернопільщина.</p>
<p>Шановні депутати, колеги. Дійсно цей законопроект є дуже важливий, адже вже більше року&nbsp; часу ми "б'ємося у всі стіни" для того, щоби це законопроект мав можливість бути розглянутий в сесійній залі. Але на жаль, попередня більшість&nbsp; ніяк не допускала&nbsp; і не хотіла те,&nbsp; щоби дійсно державні&nbsp; закупівлі підприємствами державними опубліковувалися,&nbsp; і були відкритими,&nbsp; і прозорими. Адже&nbsp;&nbsp; в самій сфері закупівлі, не секрет, що це є одна з найкорупційних схем&nbsp; де прикриваються там близько,&nbsp; з&nbsp; бюджету викрадаються&nbsp;&nbsp; мільярди, більше 50 мільярдів.</p>
<p>Якщо на всіх тендерних&nbsp; закупівлях держава витрачає порядка&nbsp; 250 мільярдів, то офіційно десь експертами підраховано: більше 50- це система відкатів.&nbsp; А тому ми і бачимо такі явища як малина по&nbsp; 600 гривень і таке інше.</p>
<p>Щоби таких більше&nbsp; позорних речей не відбувалося&nbsp; в нашій країні,&nbsp; ми сьогодні якраз і цей законопроект підготували&nbsp; трьома політичними силами: "Свобода", "Батьківщина" і "УДАР", які вже&nbsp; більше року його намагаємося розглянути в сесійній залі.</p>
<p>Суть цього законопроекту проста, ми не вносимо там в зміни, в порядок закупівель, але лише вимагаємо, щоб ці речі, які відбуваються державними підприємствами, закупівля товару, робіт і послуг, вона була публічна і доступна. Щоб громадськість, суспільство, щоб журналісти мали право ознайомитися і бачили, як чиновники за державні кошти їхні державні підприємства цими коштами розпоряджається. Тому що дійсно наше суспільство, українці, важко працюють, щоб наповнити державний бюджет, а ми бачимо, як бездарно він розграбовується. Тому сьогодні цей законопроект є вкрай важливий. Якщо ми хочемо змінювати владу, якщо ми хочемо змінювати систему в Україні, якщо ми хочемо прагнути до європейських стандартів, щоб заборонити систему відкатів, ми повинні розуміти, нам потрібне прозоре суспільство, нам потрібно боротися із корупцією, потрібно боротися з різними схемами. І тому цей законопроект, про прозорість, державних закупівель державними підприємствами, є вкрай важливий.</p>
<p>Я закликаю всіх депутатів проявити свою громадянську свідомість, проявити патріотизм і проголосувати, підтримати цей законопроект, який потрібен для рішучих змін в нашій українській державі. &nbsp;Слава Україні!</p>
<p>&nbsp;</p>
<p>ГОЛОВУЮЧИЙ. Дякую. Будь ласка, нродний депутат Мірошниченко, Партія регіонів.</p>
<p>&nbsp;</p>
<p>12:54:45</p>
<p>МІРОШНИЧЕНКО Ю.Р.</p>
<p>Шановні виборці, шановні колеги, ми багато говоримо про європейський вибір, багато говоримо про європейські стандарти і переконуємо один одного, і ухвалили закон про засади внутрішньої і зовнішньої політики, де чітко окреслили спрямування нашої діяльності до європейських стандартів. Пропонується той законопроект, який, по суті, запроваджує ці європейські стандарти до нашого життя. Всі громадяни України є акціонерами тих чи інших державних підприємств через державу. Всі державні інституції підлягають контролю з боку громадян, оскільки користуються публічними коштами, тобто коштами наших громадян. Саме тому наші громадяни мають право знати, куди &nbsp;витрачаються їхні кошти. І цей законопроект я би не хотів ділити тільки на тих авторів, хто їх підписав, адже на моє переконання будь-який депутат, який представляє&nbsp; громадян України&nbsp; розуміє і підтримує такий підхід, який запропонований в законопроекті.</p>
<p>Я буду голосувати за цей законопроект, я закликаю моїх колег з Партії регіонів, з позафракційних підтримати цей законопроект і хоча він не є надзвичайно революційним і простим по суті, просто публікується інформація і все, люди знають, що відбувається, що купується за їхні гроші.</p>
<p>Але разом з тим – це перший реальний крок, де ми можемо і долати корупцію з одного боку, і з іншого боку дати мотивації для більш ефективного використання коштів державними інституціями і державними підприємствами. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Зарубінський, будь ласка.</p>
<p>&nbsp;</p>
<p>12:57:07</p>
<p>ЗАРУБІНСЬКИЙ О.О.</p>
<p>Шановний пане Голово! Шановні колеги! Пам'ятаєте як пару років тому українські дороги перетворилися на напрямки як ніколи, пам'ятаєте, зимою це відбулося? І от на трасі з Києва на Вінницю просто не можна було проїхати навіть на тракторі, на танку, я думаю, якщо б він заводився, то на ньому не можна було б проїхати. Я думаю, що проблема полягає в тому, що коли 50 відсотків на тендерах, на державних закупівлях уходить в кишені, то на інші 50 відсотків ніхто доброчесний побудувати чи відремонтувати, ані дорогу, ані закупити,&nbsp; дійсно, в контексті державних закупівель той чи інший якісний товар, просто не можна. Не можна жити на 50 відсотків, коли інші 50 відсотків уходять в кишені, вивозяться, складуються, пакуються і таке інше.</p>
<p>Але не будемо наївними, невже хтось думає, що в державних закупівлях завжди буде повний лад? Ні, не правда: не було так, немає, і, на жаль, не буде. Не так давно виступала &nbsp;єврокомісар з внутрішніх... як вона точно називається, з внутрішніх справ Євросоюзу, пані Мальмстрьом і сказала, що сотні мільярдів євро навіть в країнах Євросоюзу підчас державних закупівель розкрадаються, навіть там, де такий серйозний контроль. І, очевидно, тут питання має стояти про те, щоб на даному етапі всі зробити для того, щоб мінімізувати оці порушення. Ще раз підкреслюю, максимально... вибачте за таку фразу, максимально мінімізувати оці&nbsp; порушення підчас державних закупівель. в тому законопроекті, який пропонується, є дуже проста річ, вона легка для виконання. Просто надрукувати звіт, просто надрукувати звіт і для цього дається три доби. Важко це зробити? Ні, не&nbsp; важко це зробити. Але не важко це зробити тому, хто 50 відсотків надає відкату. Правда? Або українською мовою, точніше –&nbsp; відкот. Якщо людина чесно працює, то, очевидно, її цей законопроект може і повинен влаштувати.</p>
<p>Чи відповідає зміст законопроекту тому, що от колега Віктор Чумак говорив дві основні мети ставиться. Перша мета – це прозорість, гласність. І друга мета, от я для себе записав: підсилення контролю через вільний доступ до інформації. Реалізуйте, дуже просто, бо надрукування, опублікування, оголошення звіту про те, що я придбав і є інструмент або механізм контролю за тим, що я придбав і за скільки я придбав.</p>
<p>&nbsp;У науково-експертного управління є зауваження до цього законопроекту і вони, до речі, є справедливими, хотілось би, щоб коли наші люди представляють законопроект, вони говорили б про... або де........, або пояснювали, чому науково-експертне управління виступає проти. Тому я вважаю, що в першому читанні абсолютно логічно підтримувати цей законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую за виступ. Будь ласка, народний депутат Сухий.</p>
<p>&nbsp;</p>
<p>13:00:24</p>
<p>СУХИЙ Я.М.</p>
<p>Шановні колеги, суть законопроекту всім зрозуміла. Хочу вам нагадати: зовсім нещодавно в цьому сесійному залі ми з вами обговорювали подібний законопроект і за нього голосували, це законопроект В'ячеслава Кириленка, який був прийнятий аби реалізувати завдання – зробити роботу фондів соціального страхування більш прозорими і аби додати елементу гласності. Тому цілком зрозуміла суть законопроекту.</p>
<p>Я хотів би підтримати тезу, котру висловила представник профільного комітету Ксенія Ляпіна. Ми повинні продовжити пошук "золотої середини" в цьому… в реалізації Закону "Про державні закупівлі". Ви знаєте, що зараз органи місцевого самоврядування повинні виконати наше доручення стосовно мобілізаційних заходів? Ви собі уявіть проблему, коли йому потрібно закупити 100 тонн солярки: тендер, час, купа нервів, коштів і тому подібне. Тому продовжувати пошук ми маємо обов'язково.</p>
<p>І ще одне. Ви розумієте, що сталося в Україні: в Україні якась збочена економіка. Ми маємо зараз якесь дуже дивне бізнес-середовище: в прибутку не ті, що виробляють, не ті, що продукують, не ті, що створюють робочі місця, не ті, що напрацьовують нові технології, а ті, хто наближені до влади і мають можливість пощипати щось собі з бюджетного пирога. Такий бізнесмен вважається успішним, такий бізнесмен на коні, а це неправильно, так довго економіка розвиватися наша не може.</p>
<p>Тому депутатська група "Економічного розвитку" сьогодні, розглядаючи порядок денний, висловлює стурбованість тим, що уряд зриває терміни внесення до сесійної зали, внесення до Верховної Ради нової редакції базового Закону про здійснення державних закупівель. Я вам скажу, відсутність такого закону, який би комплексно і системно підходив до проблематики, нам не дає можливості розвиватися, економіці, не дає можливості розвиватися конкурентному бізнес-середовищу, не дає можливості розвивати нові робочі місця і наповнювати бюджет. Тому конче необхідно, і уряд повинен почути нашу сьогоднішню розмову, такий законопроект від уряду має бути внесений.</p>
<p>Пропоную голосувати за цей законопроект в першому читання, бо, як вірно зазначила Ксенія Ляпіна, там є норми, які в послідуючому можуть спрацювати знову ж таки на корупційність. Тому, безумовно, потрібно за нього голосувати в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Розенко.</p>
<p>&nbsp;</p>
<p>13:03:07</p>
<p>РОЗЕНКО П.В.</p>
<p>Павло Розенко, фракція "УДАР Віталія Кличка".</p>
<p>І безумовно, ми би від фракції закликали би не просто "для&nbsp; галочки" ухвалити в першому читанні цей законопроект, а все-таки запропонували б його прийняти за основу і в цілому.</p>
<p>Якщо будуть принципові зауваження, Олександр Валентинович, значить ми вносимо другу пропозицію, щоби скоротити термін подачі всіх зауважень і&nbsp; пропозицій до другого читання і зробити це по скороченій процедурі, щоб на наступному тижні, в наступний вівторок ми цей законопроект проголосували за основу і в цілому.&nbsp; Не можна тягнути сьогодні&nbsp; зі зміною правил в системі&nbsp; державних закупівель. Сьогодні вже називалася цифра, я її лише повторю. 300 мільярдів гривень сьогодні проходить через систему державних закупівель. Це півтора бюджету пенсійного фонду України.</p>
<p>За різними даними, за даними експертів через систему відкатів назад повертається в кишені чиновників або виходить за кордон суми до 70 мільярдів гривень&nbsp; щомі… щороку. Це, знов-таки кажу, перекладаючи на пенсії наших громадян, це рівно дефіцит бюджету Пенсійного фонду України, яке не дає можливість сьогодні підвищувати пенсії та соціальне забезпечення нашим громадянам. От куди сьогодні спрямовується&nbsp; система державних ресурсів! Не для допомоги найбільш малозабезпеченим верствам населення, не для допомоги пенсіонерам, ветеранам, інвалідам, а для допомоги певним категоріям чиновників.</p>
<p>І я повністю підтримую тезу про те, що уряд має негайно внести нову редакцію закону про державні закупівлі, адже виходить парадоксальна ситуація: так, чиновників поміняли на вищому рівні, людей поміняли, але система працює. Сьогодні щодня здійснюються тендерні закупівлі. Знов таки кажу, на сотні мільйонів гривень.&nbsp; Тому, Олександр Валентинович, є прохання звернутися до уряду. Законопроект вже підготовлено, але його пустили по третьому колу доопрацювання в міністерствах. Протягом тижня цей законопроект має бути внесений в Верховну Раду України від імені уряду.</p>
<p>І останнє, Олександр Валентинович. Ситуація&nbsp; &nbsp;у державі справді дуже важка. Ми розуміємо все навантаження, яке сьогодні лягає на все керівництво держави, у тому числі й на вас. Але емоції у нинішній ситуації сьогодні – поганий порадник.</p>
<p>Сьогодні не можна користуватися мовою емоцій, шантажу і такого надриву в ситуації, особливо всередині коаліції. Тому ми пропонуємо фракції "УДАР" після завершення розгляду цього питання зробити перерву і обговорити, будь ласка, ситуацію всередині коаліції і не припущення в подальшому намагання переламати будь-яку фракцію…</p>
<p>&nbsp;</p>
<p>ГОЛОВУЮЧИЙ. Дайте завершити, будь ласка.</p>
<p>&nbsp;</p>
<p>РОЗЕНКО П.В. Намагання користуватися емоціями у нашій роботі і намаганням неможливості в подальшому переламати діяльність будь-якої фракції всередині коаліції через коліно, або намаганням шантажувати їх будь-яким рішенням. Тому є прохання розглянути це питання у вас, в кабінеті Голови Верховної Ради, і зробити для цього перерву.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, є бажаючи ще виступити з цього питання? Будь ласка. Народний депутат Домбровський і народний депутат Смітюх. Так, я розумію хоче виступити?</p>
<p>&nbsp;</p>
<p>13:06:59</p>
<p>ДОМБРОВСЬКИЙ О.Г.</p>
<p>Шановний Олександр Валентинович! Я думаю, без сумніву за цей законопроект потрібно голосувати, але є одна пропозиція.</p>
<p>На мій погляд, починається нездорова конкуренція між роботою українського парламенту і українського уряду. Ми переконані в тому, що нам потрібна спільна законодавча програма кардинальних законів по реформуванню економіки країни. Ця програма повинна бути спільна: українського уряду, який недовго працює, і українського парламенту.</p>
<p>Я дуже просив би, щоб ця дорожня законодавча карта в мінімально стислий період була внесена до парламенту. Тоді буде зрозуміло хто за що відповідає. І якщо уряду потрібна сьогодні парламентська допомога в корекції чи підготовці тих чи інших проектів закону, давайте тоді будемо створювати такі спільні робочі групи для того, щоб швидше рухатися у цьому напрямку, тому що проблема дійсно є і її потрібно вирішувати. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, я хочу вас проінформувати, що саме на четвер Кабінет Міністрів буде&nbsp; &nbsp;вносити пакет законодавчих актів антикризового напрямку. Його буде доповідати особисто Прем'єр-міністр.</p>
<p>Що стосується Закону про закупівлі, я підтримую народного депутата Розенка, ми даємо доручення уряду як можна швидше внести цей закон. Я не виключаю, що він буде в цьому пакеті, який Арсеній Петрович буде доповідати в четвер в Верховній Раді. У всякому разі я знаю, що цей закон розглядався уже в неділю і на виході знаходиться з Кабінетом Міністрів. Це, дійсно, найпринциповіше питання щодо прозорості, антикорупційного напрямку діяльності і уряду, і суспільства в цілому.</p>
<p>Будь ласка, народний депутат Смітюх.</p>
<p>&nbsp;</p>
<p>13:08:48</p>
<p>СМІТЮХ Г.Є.</p>
<p>Дякую, Олександре Валентиновичу. Шановні колеги, всім вам, без винятку, відомо, що діючий Закон про державні закупівлі був надкорупційнішим і закон, який руйнував по суті діла економіку нашої держави.</p>
<p>Всі закупівлі, без винятку, відбувалися в непрозорий спосіб, а відповідно привели до великої корупції. І ті люди, які лобіювали минулу редакцію закону, і ті люди, які користувалися цим законом, повинні нести і політичну, і економічну відповідальність. І ті люди, які сьогодні не проголосують за нову редакцію, вони причасні до того закону, який є корупційним на сьогоднішній день.</p>
<p>Декілька буквально зауважень або побажань до другого читання. Зверніть уваги, що в цьому законі повинні виписані бути деякі норми, які направлені, а саме: на підтримку вітчизняного замовника і виробника. І друге питання. Унеможливити будь-які закупівлі з Російської Федерації на цей день. Поки ми не внормуємо ситуацію з Російською Федерацією, поки Крим не повернеться до України, жодної закупівлі за державні кошти не повинно бути з Російською Федерацією. Дякую.</p>
<p>&nbsp;</p>
<p>ГОЛОВУЮЧИЙ. Зрозуміла пропозиція. Шановні колеги, дякую.</p>
<p>Від авторського колективу народний депутат Чумак, від фракції "УДАР", давайте дамо йому слово.</p>
<p>Будь ласка, Вікторе Васильовичу.</p>
<p>&nbsp;</p>
<p>13:10:13</p>
<p>ЧУМАК В.В.</p>
<p>Шановний Олександре Валентиновичу! Шановні колеги! Я просив би зважити на те, що закон містить всього одну статтю. Тому я думаю, що готувати його до другого читання немає сенсу.</p>
<p>Тому я… Про які корупційні ризики мова може йти в цьому законопроекті, якщо він містить всього-на-всього одну вимогу: на протязі трьох днів публікувати дані про проведення торгів. &nbsp;Тому я просив би вас знову ж таки зажити на ту пропозицію, що я говорив, проголосувати за закон за основу і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Шановні колеги, я звертаюсь до сесійної зали, ми можемо голосувати за основу і в цілому? Можемо? Хто проти, підійміть руки, я дам слово для коментаря. Немає заперечень. Шановні колеги ,я дуже прошу, це важливий закон, це закон боротьби з корупцією. Прошу всіх підтримати, ті, хто дійсно вважає, що боротись треба і готовий зараз цим голосуванням розпочати цю боротьби. Прошу підготуватись, шановні колеги, до голосування. І ставиться… Друзі, ну, ми ж обговорили, була від фракції можливість виступити. Шановні колеги, я ще раз хочу сказати, що зараз ми ставимо на голосування дуже простий, але ж важливий Закон (2207) про здійснення державних закупівель щодо підсилення прозорості закупівель підприємств, щоб жодна інформація від суспільства не приховувалась щодо закупівель, які проводяться за бюджетний кошт. Прошу, шановні колеги, підтримати цей закон голосуванням за основу і в цілому. Прошу голосувати.</p>
<p>&nbsp;</p>
<p>13:11:55</p>
<p>За-235</p>
<p><i>(Оплески) </i>Рішення прийнято.</p>
<p>По фракціям, будь ласка, покажіть: Партія регіонів – 14 "Батьківщина" – 69, "УДАР" – 25, "Економічний розвиток" – 26, "Суверенна європейська Україна" – 31, "Свобода" – 31, Компартія – 0, позафракційні – 39.</p>
<p>Шановні колеги, наступне питання…</p>
<p>&nbsp;</p>
<p>ГЕРМАН Г.М. … у мене картка не спрацювала ……</p>
<p>&nbsp;</p>
<p>ГОЛОВУЮЧИЙ. Картка у вас не спрацювала "за" чи "проти"?</p>
<p>&nbsp;</p>
<p>ГЕРМАН Г.М. За!</p>
<p>&nbsp;</p>
<p>ГОЛОВУЮЧИЙ. "За". Народний депутат Герман повідомляє, що у неї картка не спрацювала, вона також хоче підтримати цей закон.</p>
<p>Шановні колеги, у нас наступне питання також дуже важливе, це два альтернативних закона, по яким треба визначитись – 3378, 3378-1, проект Закону про внесення змін до статті 28 Закону України "Про державну реєстрацію речових прав на нерухоме майно та їх обтяжень" (щодо відкритості відомостей Державного реєстру прав). Це також, я так розумію, антикорупційний напрямок, що для нас дуже є важливим.</p>
<p>У нас два автора – народний депутат Чумак і народний депутат Марцінків.&nbsp; Будь ласка, Віктор Васильович, на трибуну.</p>
<p>&nbsp;</p>
<p>13:13:12</p>
<p>ЧУМАК В.В.</p>
<p>Шановні колеги, даний проект закону є і другим проектом так званого малого антикорупційного пакету. Якнайшвидший розгляд цього законопроекту продемонструє&nbsp; нашу політичну волю і впровадження системних змін у цій сфері.</p>
<p>Суть даного законопроекту полягає в тому, аби зробити відомості, що містяться у державному реєстрі речових прав на нерухоме майно відкритими та загальнодоступними. Існуюча сьогодні система робить можливим корупційний ринок торгівлі інформацією, самою інформацією про речові права на нерухоме майно, яка у інших цивілізованих країнах є повністю відкрита.</p>
<p>Водночас вона значно збільшує непродуктивні витрати фізичних та юридичних осіб під час здійснення ними операцій з нерухомим майном. Крім того, відсутність ефективного контролю за тим, хто саме отримує доступ до інформації з державного реєстру прав створює можливості для реалізації шахрайських схем по заволодінню нерухомості та сприяє рейдерству.</p>
<p>&nbsp;Відсутність доступної та достовірної інформації про нерухоме майно значно збільшує ризики при укладанні угод з нерухомістю, зменшує можливості ефективно відстоювати свої права за такими угодами в суді. Закритість інформації про нерухомість, яка знаходиться у державній та комунальній власності уможливлює створення корупційного ринку оренди та викупу цього майна в закритому режимі.</p>
<p>Даним законопроектом більшість цих проблем вирішується в корні. Пропонується встановити, що інформація про речові права та обтяження на нерухоме майно у формі витягу є доступною будь-якій фізичній та юридичній особі.</p>
<p>Даний витяг має містити інформацію про історію операцій з нерухомим майном, операції купівлі-продажу, успадкування, іпотеки, заборон, відчужень, обтяжень даного об'єкту. При цьому конфіденційна інформація про власників залишається захищеною і може видаватися в такому витягу лише власнику нерухомого майна або його уповноваженій особі, спадкоємцям, особам в інтересах, які встановлюється обтяження або їх уповноваженим особам.</p>
<p>Крім того, за заявою власника йому надається виписка, яка містить відомості про всіх осіб та державні органи, які зверталися до реєстру за інформацією про його власність та переглядали її.</p>
<p>Шановні колеги, профільний комітет рекомендував прийняти цей проект за основу.</p>
<p>Головне науково-експертне управління висловило схожу рекомендацію, висловивши кілька слушних пропозицій до тексту.</p>
<p>Ми пропонуємо пристати на цю пропозицію і прийняти цей законопроект за основу у першому читанні. Разом з цим проектом розглядається альтернативний проект, зареєстрований народними депутатами Мохником і Марцінківом, Марцінківим.&nbsp;</p>
<p>Насправді, у альтернативному проекті закону йдеться про ті самі речі, але наш проект, на нашу думку, є дещо системнішим та повнішим. Уточнюється перелік відомостей, які надаються у витягу, уточнюється перелік конфіденційної інформації. На мою дуку, це насправді достатньо серйозний історичний проект закону. Про необхідність відкриття реєстрів нерухомої власності експерти і політики говорять вже дуже давно, про це мова йде вже десятиліття. Але досі ми жодного разу не наближалися до цієї події так близько. Це буде масштабна та системна зміна, яка матиме каскадний ефект для того, аби забезпечити прозорість та підконтрольність у сфері регулювання прав власності. Дякую за увагу. І дуже прошу підтримати цей проект за основу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Марцінків доповідає проект 3378-1.</p>
<p>&nbsp;</p>
<p>13:17:07</p>
<p>МАРЦІНКІВ Р.Р.</p>
<p>Руслан Марцінків, Всеукраїнське об'єднання "Свобода".</p>
<p>Шановні колеги, ще в лютому 2013 року разом з народним депутатом Андрієм Мохником на виконання Програми захисту українців Всеукраїнського об'єднання "Свобода" ми пробували зареєструвати даний законопроект. На жаль, він не реєструвався до жовтня місяця і був зареєстрований як альтернативний проект до законопроекту ряду народних депутатів.</p>
<p>Фракція Всеукраїнського об'єднання "Свобода" підтримує законопроект, поданий народними депутатами Віктором Чумаком. Бо ми вважаємо, що сьогодні проект Закону про внесення змін до Закону України "Про державну реєстрацію речових прав на нерухоме майно та їх обтяження" надає громадянам право на отримання інформації про права власності на нерухомість та земельні ділянки в Україні. Законопроект пропонує забезпечити отримання будь-якою фізичною чи юридичною особою, в тому числі засобами масової інформації, витягу з Державного&nbsp;&nbsp;&nbsp; &nbsp;реєстру речових прав на нерухоме майно за умови подання відповідної&nbsp; заяви.</p>
<p>Відкритість Державного реєстру&nbsp; прав на нерухоме майно&nbsp; в Україні – це&nbsp; умова захищеності прав власності громадян, недопущення незаконного захоплення, рейдерства, також,&nbsp; це&nbsp;&nbsp; серйозний&nbsp; інструмент для протидії корупції у цій сфері. Відкритість Державного реєстру дозволить українцям:</p>
<p>Перше. Більш ефективно реалізовувати своє право на володіння, користування і розпоряджання власністю.</p>
<p>Друге.&nbsp; Сприятиме зменшенню порушень прав власності, незаконних оборудок&nbsp;&nbsp; в житловій та земельній сфері.</p>
<p>І третє. Обмежить поле корупції чиновників, які вже не зможуть приховати від співгромадян&nbsp; та засобів масової інформації набуту ними&nbsp; земельку, чи хатинку, які неможливо придбати за офіційну зарплату.</p>
<p>Також&nbsp;&nbsp; прийняття даного законопроекту спростить умови для ефективного управління спільним&nbsp;&nbsp; майном місцевих громад, зокрема для діяльності об'єднання&nbsp; співвласників багатоквартирних будинків.</p>
<p>Тому&nbsp; фракція&nbsp; Всеукраїнського&nbsp; об'єднання "Свобода"&nbsp; закликає парламент голосувати&nbsp; за обидва&nbsp; законопроекти і підтримати законопроект нашого колеги.&nbsp; Дякую. Слава&nbsp; Україні.</p>
<p><i>&nbsp;</i></p>
<p>ГОЛОВУЮЧИЙ.&nbsp;&nbsp; Дякую.</p>
<p>Шановні колеги, від комітету Ксенія Ляпіна, будь ласка.&nbsp; <i>&nbsp;</i></p>
<p>&nbsp;</p>
<p>13:19:30</p>
<p>ЛЯПІНА К.М.&nbsp;</p>
<p>Дякую. Комітет з питань економічної політики на засіданні 15 січня 2014 року розглянув обидва ці законопроекти. Вони обидва спрямовані на&nbsp;&nbsp;&nbsp; полегшення доступу&nbsp; до інформації з Держаного реєстру про права їх обтяження&nbsp; і обмеження. Насправді робилося на протязі історії&nbsp;&nbsp; існування цього реєстру кілька&nbsp; спроб зробити відкриту інформацію. Однак, дуже важливо відкривати інформацію так,&nbsp; щоби це не порушувало Закон про захист персональних даних.</p>
<p>І в цьому&nbsp; сенсі комітет відмічає, що саме&nbsp; законопроект 3378 знайшов баланс між відкритістю інформації, можливістю перевірити наявність тих, чи інших&nbsp; прав обмежень на об'єкт нерухомості. В той же час, захищаючи&nbsp; персональні дані такі як ідентифікаційний&nbsp; код чи паспортні дані особи, яка такі права реєструє. Таким чином, є певний запобіжник проти рейдерства, нападів на чиюсь нерухомість, а в той же час є відкрита інформація, можливість перевірити наявність якихось обмежень на права і, отже, запобігати різноманітним зловживанням з нерухомістю, які, на жаль, все ще сьогодні є в Україні.</p>
<p>Тому комітет пропонує, однак, є кілька зауважень Науково-експертного управління, які дійсно мають характер юридичний і насправді мають бути враховані при доопрацюванні цього законопроекту до другого читання. Тому рішення комітету підтримати за основу законопроект 3378. Дякую.</p>
<p>&nbsp;</p>
<p>ГОЛОВУЮЧИЙ. Дякую комітету.</p>
<p>Шановні колеги, давайте запишемось від фракцій на виступи з цього питання. Будь ласка, прошу включити систему "Рада" і провести запис народних депутатів від фракцій. Будь ласка.</p>
<p>Народний депутат Леонов, "Свобода". Будь ласка.</p>
<p>&nbsp;</p>
<p>13:21:43</p>
<p>ЛЕОНОВ Е.В.</p>
<p>Прошу передати слово Михайлу Головку.</p>
<p>&nbsp;</p>
<p>ГОЛОВУЮЧИЙ. Будь ласка, Михайло Головко на трибуну виходить.</p>
<p>&nbsp;</p>
<p>13:21:57</p>
<p>ГОЛОВКО М.Й.</p>
<p>Михайло Головко Всеукраїнське об'єднання "Свобода", 164 виборчий округ, Тернопільщина.</p>
<p>Шановні депутати, дійсно цей законопроект 3378 є дуже актуальним і важливим. Адже, в суспільстві сьогодні назріла ця проблема, що у нас складалися масові факти порушень під час реєстрації прав на нерухоме майно, на власність, на земельні ділянки. Особливо ми були свідками того, що в Україні останніми роками творилася апогея рейдерських захоплень і відбирання майна, нерухомості, землі і все це кришувалося зі сторони влади, правоохоронних органів. Тому дуже важливо сьогодні, якщо ми демонструємо, що ми є влада, яка є відкрита для суспільства, влада, яка є відкрита для народу, це яка йде на зустріч людям, такі законопроекти впроваджувати. Щоб громада мала можливість і мала право ознайомитися при купівлі нерухомого майна, земельної ділянки чи чогось,&nbsp; будинку, іншого, кому належить це майно, яке є у власності. Адже, ми зараз відкриваємо самі відомості виключно тільки щодо цього майна, а не до осіб, бо є зауваження, звісно, що будуть якісь там тиски, можливості спекуляції. І у зв'язку з тим, що ми відкриваємо лише відомості щодо цих об'єктів, дає можливість пересвідчитися особливо перед купівлею чи продажем кому належить це майно. Тому ми закликаємо всіх підтримати даний законопроект, який&nbsp; обговорювався у нас в комітеті і був підтриманий всіма політичними силами, і "УДАРом", "Батьківщиною", "Свободою", всіх депутатів мажоритарників і інші політичні фракції наш законопроект, і підтримати його, адже він є дуже важливий для українського суспільства, адже ми хочемо робити зміни&nbsp; в українському законодавстві, і зміни для людей. Дякую. Слава Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую. Народний депутат Зарубінський, будь ласка.</p>
<p>&nbsp;</p>
<p>13:23:49</p>
<p>ЗАРУБІНСЬКИЙ О.О.</p>
<p>Шановний пане Голово! Шановні колеги! Ви колись бували на ринку київському, Петрівка називається? Бували? Вам не пропонували диски на яких є інформація про все? Інформація міліції, інформація СБУ, інформація Бог зна що. На жаль, в Україні сьогодні продається, нахабно продається будь-яка інформація, будь-якого характеру. Персонального характеру, індивідуального характеру, і так далі, і це є реальність. Перше.</p>
<p>Другий момент, шановні колеги,. У нас у державі сьогодні все спокійно, все гаразд, правоохоронна система дійшла до європейського рівня? Для того, щоб бандитські формування, рекетирів, рейдерів, хамло всяке, бидло, вибачте, всяке, яке під приводом революційних і патріотичних гасел бомбить простих людей, бомбить державні установи, бомбить університети, бомбить ресторани, бомбить, що завгодно? Ви що цього не знаєте, ми що ліквідували цю ситуацію? Ні, не ліквідували. Тому, шановні колеги, відкриваючи будь-які реєстри, ми маємо зробити десять, двадцять запобіжників, для того, щоб ця інформація не потрапила не для громадських чесних організацій, не для громадських активістів чесних, щоб вона не потрапила злочинцям, яких повно, мародерам, рейдерам. І це є дуже важливе питання сьогодні.&nbsp;&nbsp;&nbsp;</p>
<p>Тому якщо приймати, шановний&nbsp; Олександр Валентинович, виключно, винятково в першому читанні і найсерйозніша робота для того, щоб запобіжники для всякої наволочі в цьому законі були серйозні. Громадяни мають право знати про всю інформацію з приводу майна, але це мають бути чесні, порядні і законослухняні громадяни. А для цього мають працювати правоохоронні органи. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Оробець, "Батьківщина".</p>
<p>&nbsp;</p>
<p>13:25:56</p>
<p>ОРОБЕЦЬ Л.Ю.</p>
<p>Дякую, Олександр Валентинович. Шановні колеги, парламент, дійсно, дуже сильно помінявся, я мушу вам це засвідчити. Я навіть не думала, що ми зуміємо в цьому залі прийняти попередній Закон 2207. Я кожному, хто проголосував "за", дуже сильно вдячна. Для мене це сильна мотивація – вірити в те, що ми можемо, ми можемо разом міняти країну.</p>
<p>Наступний законопроект 3378 – це про прозорість державних реєстрів. Попередній спікер на цій трибуні говорив, мовляв, дійсно, все продається, будь-яку інформацію можна купити, це правда. І закритість&nbsp; реєстрів зараз дає можливість ділкам від прокуратури, від міліції через суди отримати будь-яку інформацію незаконним способом, з одного боку нагрівши на цьому руки, з іншого боку ви ніколи не будете знати: хто на вас збирає інформацію, щоб вас рейдерити аж до тих пір, поки рейдери не зайдуть до вас на підприємство чи на ваші активи. Я стверджую, що єдиний спосіб по-справжньому захиститися від рейдерства, а одночасно дати по руках тим, хто приторговує втихаря інформацією про вас – це відкрити реєстри. Тому що тоді, коли в вас є можливість чітко продемонструвати суспільству, всім вашим недоброзичливцям, що це&nbsp; майно ваше, воно вам належить і в державі зафіксовано, а не, не дай Боже, чекати проти себе якого-небудь заднім числом судового рішення, яке позбавить вас всього, от тільки в випадку&nbsp; прозорості державних реєстрів у нас з вами є можливість захистися.</p>
<p>Окреме питання – це питання квартирних фальсифікацій і усіляких хитрощів. Станом на зараз на ринку нерухомості величезна проблема: перш, ніж купити будь-який актив, будь-яку квартиру, будь-яку хатинку, мати можливість перевірити, що ця квартира не перебуває в іпотеці, що на неї немає договору довічного утримання, що вона не перебуває в кредиті і взагалі вона насправді належить тому, кому ти даєш завдаток.</p>
<p>Дуже часто квартирні махінації, квартирні махінатори користуються тим, що добропорядним громадянам немає можливості зібрати таку інформацію вчасно, і це породжує величезну кількість домислів.</p>
<p>Окрім того, ми боремося за те, щоб в цьому суспільстві було прозоре право власності. Це вигода і для власників, і для суспільства. Ну і останнє, для того щоб не кормити всіляких прихвоснів в міліції, в прокуратурі, які з радістю утримають "на лапу" від рейдерів, які вас прийдуть і "розпакують". Такий собі суспільний договір, щоб боротися за прозорі правила гри, за приватну власність, за європейські підходи.</p>
<p>Дуже прошу підтримати в першому читанні 3378. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, слово надається народному депутату Журавському. Будь ласка.</p>
<p>&nbsp;</p>
<p>13:28:44</p>
<p>ЖУРАВСЬКИЙ В.С.</p>
<p>Цей законопроект дуже важливий, він на часі, він антикорупційний і ефективний дійсно таки засіб проти рейдерства. Він стає на захист приватної власності як священної і недоторканої.</p>
<p>У цьому законопроекті пропонується встановити, що інформація про речові права та обтяження на нерухомість у формі витягу є доступною будь-якій фізичній чи юридичній особі. Відомості щодо реєстраційного номера платника податків або серії та номера паспорта власника нерухомості, деталізована інформація про обтяження чи іпотеку є інформацією, і я це підкреслюю, з обмеженим доступом. Вона надається у відповідному витягу лише власнику чи власникам нерухомого майна або їх уповноваженим особам, спадкоємцям та особі, в інтересах якої встановлено обтяження, або їх уповноваженим.</p>
<p>За заявою власника майна йому надається виписка з реєстру, яка містить відомості про осіб, які одержали дані про права та обтяження на нерухоме майно.</p>
<p><a href="http://w1.c1.rada.gov.ua/pls/zweb2/webproc4_2?pf3516=3378&skl=8" target=_blank>3378</a> законопроект містить один суттєвий недолік. В основу Порівняльної таблиці покладено норму без відповідних змін, тобто у редакції, яка втратила чинність. Разом з тим, саме підхід, запропонований в цьому проекті, може вирішити мету, яка поставлена в законопроекті 3378 так і 3378-1.</p>
<p>Я за те, щоб 3378 прийняти і за основу, і в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. &nbsp;Будь ласка,&nbsp; народний депутат Геращенко.</p>
<p>&nbsp;</p>
<p>13:30:56</p>
<p>ГЕРАЩЕНКО І.В.</p>
<p>Шановні колеги, ми багато сьогодні в сесійній залі говоримо про те, що ми маємо зробити рішучі кроки для наближення до євроінтеграції. Так ось сьогодні ці законопроекти, які ми голосуємо, і законопроект 2207, і 3378 – це набагато більш серйозні наші кроки для наближення до європейських стандартів, ніж багато дуже рішень, які ми тут дискутували.</p>
<p>Так само важливі ці голосування є в контексті нашого з вами діалогу з громад кістю, тому що, дійсно, те, що сьогодні&nbsp; від&nbsp; нас вимагає суспільство, прийняття цих чотирьох законопроектів, а до них ще варто дожати і термінове прийняття Закону про суспільне мовлення, і ще кілька ключових законів. Вони, дійсно, зроблять наше суспільство більш відкритим.</p>
<p>В той же час ми хочемо підтримати від фракції "УДАР"&nbsp; всіх наших колег – і колегу Зарубінського, і інших колег – які виступали з рішучим протестом проти того, що сьогодні, на жаль, і це не робить насправді ніякої честі всім нам. В суспільстві збільшилися випадки мародерства, оцих якихось захоплень приміщень чиїхось під егідою&nbsp; революційної доцільності. Це ніяка не європейськість, ми маємо називати речі своїми іменами, це рейдерство, це мародерство, це неприпустимі речі. Будь-який захід в будь-яке приміщення, навіть якщо воно належить найбільшому негіднику, може відбуватися тільки згідно рішень суду і тільки згідно рішень відповідних органів. І будемо пам'ятати про те, що в Європейському союзі, в цивілізованому світі право приватної власності воно&nbsp; є священним.</p>
<p>Але, дійсно, в той же час ці реєстри мають бути відкритими. В першу чергу, для кого?&nbsp; Для нотаріусів, для банків, для всіх тих людей і процесій, які мають перевіряти цю інформацію.</p>
<p>Так само якщо в журналістів виникли відповідні питання, вони мають отримати таку інформацію.&nbsp; &nbsp;Але, дійсно, тут у той же час має бути і захищене священне конституційне право кожної людини на приватне життя. Тому ми пропонуємо і ми фракцією будемо голосувати законопроект 3378 у першому читанні. Ми звертаємося до Голови Верховної ради з проханням дати доручення підготувати цей закон до другого читання у пришвидшеній процедурі і всі разом доєднаємося до його покращення, до його доопрацювання у збалансованому вигляді, щоб він відповідав європейським стандартам. Щоб, з одного боку, ми гарантували право українським громадянам знати правду про ці реєстри майна, але у той же час і було збережено баланс з Конституцією України про дотримання&nbsp; права на приватне життя.</p>
<p>І так само я думаю, що буде дуже важливо, шановні колеги, щоб ми з вами подали особистий приклад цієї відкритості. Коли будемо писати наші декларації за цей рік, щоб всі вказали чесно свою нерухомість. Це буде найкраща з нами відповідь на оці виклики і бажання показати нашу з вами відкритість, у тому числі відносно нашої нерухомості. Я думаю, що суспільство і журналісти чекає таких кроків від народних депутатів. Дякую.</p>
<p>&nbsp;</p>
<p>ГОЛОВУЮЧИЙ. Дякую за пропозицію. шановні колеги, будь ласка, є бажаючі виступити? Зараз тільки "УДАР". Давайте може інші фракції? Є бажаючі ще виступити з цього закону?</p>
<p>Шановні колеги, я бачу руку народного депутата Капліна. Тому що інші фракції не пропонують свої виступи додаткові. Будь ласка, включіть мікрофон шановного народного депутата.</p>
<p>&nbsp;</p>
<p>13:34:28</p>
<p>КАПЛІН С.М.</p>
<p>Сергій Каплін, фракція "УДАР",&nbsp; Полтавщина, 144 виборчий округ.</p>
<p>Продовжуючи тези моєї колеги Ірини Геращенко, я б хотів наголосити: жоден закон, жоден нормативно-правовий акт, який буде прийнятий у цій залі, але який не буде спиратися на бажання виконавців його виконувати, служити Конституції, закону, Майдану і волі людей не матиме успіху. І тому, звичайно, приймаючі всі ті рішення, які ми приймаємо, ми повинні разом з тим вимагати від діючої влади, від уряду, особисто від Прем'єр-міністра нарешті почати масштабну люстрацію і перезавантаження. Неприпустимо, щоб приклади рейдерства, які були під час революції, коли у членів партії "УДАР" у місті Кіровограді відбирали майно, нахабно переписували, змушуючи робити це реєстраційну палату і нотаріусів, на інших людей, і все це під прикриттям начальника управління внутрішніх справ області, який потім за дивними обставинами пішов на підвищення, очоливши відповідне управління у Донецькій області. Чи можна за цих обставин, за цією логікою гарантувати, що ті закони, які ми приймемо, будуть працювати?</p>
<p>Друге. Неприпустимо, щоб після революції, сотень загиблих людей, покалічених, далі на посаді залишалися, наприклад, головдержслужби, яка координує роботу усіх державних службовців. І, мабуть, тільки через те, що вона кума Лукаш і Пшонки, далі продовжує залишатися на цій посаді. Я можу продовжувати довго перелік цих посад, прізвищ.</p>
<p>Я на тому тижні почав свій люстраційний тур по всій Україні. Проїхав Харківську і Полтавську області. І я вам хочу сказати, влада робить сотні кадрових помилок по усій Україні. І тому було прийнято рішення поновити діяльність Народної антикорупційної армії, лідером якої я є. Почав працювати сайт на іn.ua. І ми будемо збирати скарги усіх людей щодо тих чи інших призначень і жорстко, а часом жорстоко, реагувати на ці прецеденти. Я переконаний, що ми маємо зараз усі об'єднатися і пам'ятати про відповідальність перед Небесною сотнею і Майданом, який, я переконаний, не повинен розходитися, доки останню людину Януковича і режиму не буде викорчувано із системи органів державної влади. І тільки тоді ми можемо сказати, що реформи в країні почалися.</p>
<p>&nbsp;</p>
<p>ГОЛОВУЮЧИЙ. Дякую. Я, єдине, прошу шановного народного депутата, який жорстко і жорстоко буде реагувати, прислухатися до виступу народного депутата Геращенко, яка пропонувала, що все це повинно бути в межах &nbsp;Конституції і законів. Виключно так. І тоді будь-які реагування повинні відбуватись так як це передбачено в цивілізованій країні. Будь ласка, автор закону має бажання декілька слів сказати?</p>
<p>Будь ласка, народного депутата Чумака Віктора Васильовича включіть мікрофон.</p>
<p>&nbsp;</p>
<p>13:38:01</p>
<p>ЧУМАК В.В.</p>
<p>Я хочу відреагувати на слова колеги Зарубінського. Я хочу вам сказати, що світова практика довела, що найбільшим ефективним захистом приватної власності, найбільшим ефективним захистом свого власного майна є публічність інформації про нього. Тому зрозуміло, що робота правоохоронних органів повинна бути під пильним контролем. Але, коли така інформація стає публічним, вона дає можливості захистити будь-якої людини своє майно, тому що саме ця людина буде знати всі можливі рухи відносно свого майна за витягом з реєстру. Я хочу подякувати народним депутатам за підтримку цього проекту закону і хочу їх попросити голосувати за основу цей законопроект.</p>
<p>&nbsp;</p>
<p>ГОЛОВУЮЧИЙ. Дякую. Руслан Романович, є бажання декілька слів сказати на завершення? Не бачу руки.&nbsp; Немає.</p>
<p>Шановні колеги, я ставлю проект 3378, по черзі ми будемо голосувати, для прийняття, підкреслюю, в першому читанні, тому що в багатьох виступах були пропозиції щодо серйозного доопрацювання цих проектів. І так, будь ласка, 3378 проект Закону про внесення змін до статті 28 Закону України "Про державну реєстрацію речових прав на нерухоме майно та їх обтяжень" (щодо відкритості відомостей Державного реєстру прав).</p>
<p>Будь ласка, 3378 в першому читанні. Будь ласка.</p>
<p>&nbsp;</p>
<p>13:39:40</p>
<p>За-175</p>
<p>По фракціям, будь ласка. Партія регіонів – 2, "Батьківщина" – 64, "УДАР" – 25, "Економічний розвиток" – 5, "Суверенна європейська Україна" – 22, "Свобода" – 32, Компартія – 0, позафракційні – 25.</p>
<p>Ставиться на голосування проект закону 3378/1. Прошу за основу, тобто в першому читанні підтримати цей проект. Прошу голосувати.</p>
<p><b>&nbsp;</b></p>
<p>13:40:20</p>
<p>За-173</p>
<p>Рішення не прийнято.</p>
<p>По фракціям, будь ласка. Партія регіонів – 1, "Батьківщина" – 65, "УДАР" – 25, "Економічний розвиток" – 3, "Суверенна європейська Україна " – 22, "Свобода"- 32, Компартія – 0, позафракційні – 25.</p>
<p>Шановні колеги, є пропозиція, я так розумію, депутати хочуть її внести щодо на повторне перше читання. Нема заперечень? Об'єднавши ці закони, і внести єдиний закон на повторне перше читання. Можемо це підтримати, шановні колеги? Можемо.</p>
<p>Я прошу проголосувати за цю пропозицію. Прошу підтримати, шановні колеги. Прошу голосувати на повторне перше читання.</p>
<p>&nbsp;</p>
<p>13:41:06</p>
<p>За-207</p>
<p>За тільки 207. Рішення не прийнято.</p>
<p>По фракціям, будь ласка. Партія регіонів – 2, "Батьківщина" – 67, "УДАР" – 25, "Економічний розвиток" – 25, "Суверенна європейська Україна " – 26, "Свобода"- 32, Компартія – 0 і позафракційні – 30.</p>
<p>На превеликий жаль, рішення не прийнято.</p>
<p>Шановні колеги, я звертаюся до вас, пам'ятаєте, 2659 ми пропонували розглянути закон. І народного депутата Сальдо не було в залі, він підійшов, просить дати можливість за скороченою процедурою розглянути цей закон. Він дуже короткий, там з одного абзацу.</p>
<p>Можемо надати йому слово? Можемо. Але ж перед цим я прошу підтримати голосування за скороченою процедурою. Прошу проголосувати за скорочену процедуру 2659, будь ласка.</p>
<p>&nbsp;</p>
<p>13:42:07</p>
<p>За-195</p>
<p>Рішення прийнято.</p>
<p>Це процедурне рішення, нагадаю, тому цієї кількості голосів достатньо. &nbsp;Будь ласка, Володимир Васильович.</p>
<p>&nbsp;</p>
<p>13:42:18</p>
<p>САЛЬДО В.В.</p>
<p>Шановні депутати, законопроектом, який пропонується, передбачається внесення змін до статті 6 Житлового кодексу Української РСР до статті 150 Кодексу України про адміністративні правопорушення та до статті 1 Закону України "Про туризм".</p>
<p>Змінами до статті 6 Житлового кодексу пропонується &nbsp;дозволити надавати у тимчасове користування квартири, кімнати або ліжко-місця у квартирах багатоквартирних житлових будинків з розрахунку жилої площі менше, ніж 13,65 квадратних метрів на одну особу лише з попередньої письмової згоди власників інших квартир, що розташовані в одному під'їзді багатоквартирного житлового будинку.</p>
<p>Змінами ж до статті 150 Кодексу України про адміністративні правопорушення передбачається накладання штрафу від 100 до тисячі неоподаткованих мінімумів доходів громадян на тих громадян, які організували хостели або надали на договірних засадах у тимчасове користування квартири, кімнати або ліжко-місця у квартирах багатоквартирних будинків з розрахунку жилої площі менше. Ніж 13,65 квадратних метрів на одну особу і без попередньої письмової згодив шансиків інших квартир, що розташовані в одному під'їзді цього будинку.</p>
<p>Змінами ж до частини першої статті 1 Закону України "Про туризм" пропонується дати визначення терміну "хостел".</p>
<p>Шановні депутати, незважаючи на те, що висновки комітетів, бюджетного комітету і регламентного, стосовно цього проекту Закону були негативні, наш комітет вважає, що цей законопроект в першому читанні можна підтримати. Тому що він надає можливість якраз надавати послуги людям в тих квартирах, де організовуються хостели, вже в законодавчому порядку. Тому&nbsp; я прошу підтримати даний законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, шановні колеги, давайте два – "за", два – "проти", за скороченою процедурою. Прошу записатись. Сідайте, будь ласка.</p>
<p>Що таке? Що гуде?&nbsp;</p>
<p>Будь ласка, народний депутат Черняков, фракція "Свобода".</p>
<p>&nbsp;</p>
<p>13:45:09</p>
<p>ЧЕРНЯКОВ В.В.</p>
<p>Прошу&nbsp; передати слово Руслану Марцінківу.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, Руслан Марцінків. Включіть мікрофон.</p>
<p>&nbsp;</p>
<p>13:45:14</p>
<p>МАРЦІНКІВ Р.Р.&nbsp;&nbsp;</p>
<p>Будь ласка, Русла Марцінків,&nbsp; Всеукраїнське об'єднання "Свобода".</p>
<p>Товариство, за цей закон неможна голосувати. Адже&nbsp; сьогодні більшість&nbsp;&nbsp; наших жителів, нашої&nbsp; України виживають і іноді надають в найм квартири&nbsp; студентам, особливо це стосується&nbsp; обласних центрів, стосується міста Києва.</p>
<p>А даний законопроект, я виступав на нашому&nbsp; профільному комітеті, суперечить ряду&nbsp; законодавчих актів. Зокрема статті&nbsp; 383 Цивільного кодексу&nbsp; України, де передбачено, що власник житлового будинку, квартири має право використовувати помешкання для власного проживання, проживання членів своєї сім'ї і інших осіб і не має права використовувати його для промислового виробництва.</p>
<p>Також&nbsp; даний законопроект суперечить Конституції&nbsp; України, зокрема статті&nbsp; 41, де чітко визначено, що кожен має право володіти, користуватися&nbsp; і розпоряджатися своєю&nbsp; власністю, результатами своєї інтелектуальної&nbsp; і творчої діяльності. Також щодо самого тексту законопроекту, то слід сказати, що реалізація вимоги про отримання попередньої&nbsp; письмової згоди власників інших квартир, зокрема цілого під'їзду, є малоймовірним.&nbsp;</p>
<p>Зважаючи на вищевикладене,&nbsp; вважаємо, що сьогодні даний законопроект не може&nbsp; бути прийнятий навіть в першому читанні. Тому цей законопроект&nbsp; потрібно голосувати "проти" і&nbsp; фракція&nbsp; Всеукраїнського&nbsp; об'єднання "Свобода"&nbsp;&nbsp; не підтримує прийняття даного законопроекту.</p>
<p>Слава&nbsp; Україні!</p>
<p>&nbsp;</p>
<p>ГОЛОВУЮЧИЙ.&nbsp; Дякую. Будь ласка, народний депутат Розенко.</p>
<p>&nbsp;</p>
<p>13:46:56</p>
<p>РОЗЕНКО П.В.</p>
<p>Павло Розенко,&nbsp; фракція&nbsp; "УДАР Віталія Кличка".</p>
<p>Ну от з одного боку ми постійно&nbsp;&nbsp; говоримо про необхідність&nbsp; приваблювати туристів, в тому числі на українські землі, на українські території. З іншого боку, фактично цим законопроектом ми вилучаємо з обігу по всій&nbsp; Україні хостели тобто житло, яке найбільш&nbsp;&nbsp; доступне&nbsp;&nbsp;&nbsp; до найбільш&nbsp; мобільних верств населення всього світу – це студентство, молодь, або просто люди, які не&nbsp; мають достатньої можливості для того, щоби розміщатися в дорогих готелях чи, так би мовити, мати альтернативу. Ми цим законопроектом, на жаль, ще більше зарегульовуємо цю діяльність, ще більше зарегульовуємо діяльність готельного бізнесу і бізнесу в цілому в Україні. Адже, ви собі вдумайтеся,&nbsp; що значить у 20-поверховому будинку зібрати в кожній квартирі дозвіл для того, щоб, власне, розпоряджатися своєю власністю? Власністю, яка зафіксована справді у статті 41 Конституції України, в якій чітко написано, що кожна людина має право володіти, користуватися і розпоряджатися своєю власністю, і право приватної власності в Україні є непорушним. Саме тому фракція "УДАР" не буде голосувати за цей законопроект. Адже, замість того, щоб розширювати можливості України, робити привабливий вигляд України, на жаль, цими законопроектами ми звужуємо.</p>
<p>І друге, Олександр Валентинович, ми все-таки чекаємо від автора цього законопроекту, пана Яреми, виконання відповідної статті Конституції України і складання своїх повноважень як народного депутата України, зважаючи на те, що він призначений сьогодні в Кабінет Міністрів України. Тому, прохання, також на це звернути увагу.</p>
<p>&nbsp;</p>
<p>ГОЛОВУЮЧИЙ. Дякую. Будь ласка, народний депутат Кужель "Батьківщина".</p>
<p>&nbsp;</p>
<p>13:49:06</p>
<p>КУЖЕЛЬ О.В.</p>
<p>Прошу передати слово народному депутату Андрієвському.</p>
<p>&nbsp;</p>
<p>ГОЛОВУЮЧИЙ. Народний депутат Андрієвський. Будь ласка.</p>
<p>&nbsp;</p>
<p>13:49:15</p>
<p>АНДРІЄВСЬКИЙ Д.Й.</p>
<p>Шановні колеги, дійсно, ми почули достатньо багато слушних зауважень, але при цьому я хотів би звернути увагу на наступне. Ми сьогодні пропонуємо проголосувати цей законопроект в першому читанні. І достатньо багато речей ми можемо змінити, в тому числі і тих речей, які визначають права і можливості по наданню житла в оренду.</p>
<p>Хотів би сказати, що цей законопроект жодним чином не стосується готельного бізнесу. А що ж до хостелів, ми не забороняємо хостели цим законопроектом, ми тільки ці хостели впорядковуємо, визначаючи, яка кількість метрів повинна приходитися на кожну людину. Я думаю, що цілком зрозуміло сьогодні, що надавати квартири за формулою одна людина – одне ліжко це небезпечно з будь-яких питань. Тому прохання підтримати в першому читанні, &nbsp;можна доопрацювати цей законопроект, внести відповідні зміни, щоб цей законопроект, дійсно, працював на користь наших виборців, громадян України. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Народний депутат Зарубінський, будь ласка.</p>
<p>&nbsp;</p>
<p>13:50:21</p>
<p>ЗАРУБІНСЬКИЙ О.О.</p>
<p>Дякую. &nbsp;Шановні колеги! Ставлю дуже просте запитання перед собою і очевидно перед вами: а кому вигідний цей законопроект? Кому вигідна реалізація цього законопроекту? Давайте вдумаємося,&nbsp; людям? Та ні, людина, яка має у приватній власності квартиру, має право її здавати. Інша справа, що вона має платити податок, да – це правда, податок від здачі в оренду квартири. З іншого боку, людина, яка, наприклад, переїхала в обласний центр, в столицю, навчається у вузі, про це сьогодні, колеги, до речі, правильно говорили. А де їй жити, що у нас якийсь університет має можливість на 100 відсотків, як кажуть, іногороднім, забезпечити житло. А де людині жити, на вокзалі, автовокзалі чи залізничному вокзалі? Тому я би просив, щоб&nbsp; коли хтось із наших колег думає щодо того чи іншого законопроекту він думає на два кроки вперед, як це позначиться, елементарно, на людях?</p>
<p>Третій момент. А що це за 13 метрів? Значить, якщо є більше 13 метрів на одну людину, то можна, якщо 12 метрів, то треба питати всіх мешканців під'їзду? Дурня, вибачте, я не хочу нікого ображати, але абсолютна дурня. Правильно сказали, 20 поверхів в одному під'їзді як їх опитати? Це зроблено для того, щоб це неможливо було просто здавати в оренду і відповідно люди, перш за все студенти, перш за все малозабезпечені люди, які знайшли в Києві, чи в Одесі, чи у Львові роботу&nbsp; з сільської місцевості, щоб вони просто не могли де жити. Можливо це вигідно забудовникам, але конкурентна боротьба має бути чесною. Законопроект не налаштований на реалізацію людських прав, мотиви мені зрозуміло, але мені здається, що це легенда мотивів, з приводу того, що інші мешканці часто незадоволені, що хтось з сусідів здає квартиру, ви знаєте? Що там можуть бути певні люди, які порушують громадський порядок, але при чому тут власник квартири? Є правоохоронні органи, будь ласка, займайтеся цими справами. Бо ті люди, які орендують квартиру, знімають…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, дайте завершити.</p>
<p>&nbsp;</p>
<p>ЗАРУБІНСЬКИЙ О.О. Ті, люди, які орендують, знімають квартиру, вони мають право жити в Україні, відповідно вони – або громадяни України, або їм є дозвіл на проживання, відповідно вони підпадають під захист, в тому числі і правоохоронних органів. Тобто як і в минулому, попередньому законопроекті я пропоную, що правоохоронна система має виконувати свої функції. А приймати закони, які суперечать інтересам людей, мені здається, абсолютно, ну, нечесно з нашого боку.</p>
<p>Група "Суверена європейська Україна" не буде підтримувати цей нелюдський законопроект. Дякую.</p>
<p>&nbsp;</p>
<p>ГОЛОВУЮЧИЙ. Дякую. Шановні друзі, в мене таке відчуття, що навряд чи Верховна Рада&nbsp; підтримає цей закон і це також позиція Верховної Ради, тому що негативне рішення в даному випадку – це також є рішення і для багатьох громадян воно буде позитивне. Так я розумію? Ви наполягаєте, пан Каплін, да, на виступі? Одна хвилина, будь ласка.</p>
<p>&nbsp;</p>
<p>13:53:27</p>
<p>КАПЛІН С.М.</p>
<p>Олександре Валентиновичу, я бачив логічним голосувати інший законопроект в цей момент після революції, коли люди від нас очікують реальних кроків, щоб ті олігархи, які зокрема на Полтавщині, на узбережжі Дніпра чи інших річок будують свої маєтки, погоджували це будівництво із тими тисячами селян, які потім страждають від їх присутності і там гулянок, потім стрільбищ і таке інше. А з приводу даної ситуації, я думаю, що нам треба зробити наступне. Попросити міністра внутрішніх справ, щоб, дійсно, активізувалася робота Міністерства внутрішніх справ, зокрема на місцях, щоб дільничні виконували свої, належним чином свої функції і ми не допускали, щоб якісь не зовсім гарні знімачі&nbsp; квартир порушували спокій тих чи інших під'їздів. А закон, звичайно, є, ну, простою дурнею, звичайно.</p>
<p>&nbsp;</p>
<p>ГОЛОВУЮЧИЙ. Шановні колеги, давайте визначимося з цього питання. Я ставлю на голосування в першому читанні Закон (2659) про внесення змін до деяких законодавчих актів щодо захисту житлових прав громадян. Будь ласка, в першому читанні прошу визначитися Верховній Раді.</p>
<p>&nbsp;</p>
<p>13:54:57</p>
<p>За-83</p>
<p>Рішення не прийнято. &nbsp;Закон відхилено.</p>
<p>Шановні колеги, у залишається 5 хвилин. Я прошу з вами порадитися. Депутат мене звернувся голова профільного Комітету з питань місцевого самоврядування Давид Важаєвич Жванія, і він говорить, що сьогодні останній день, коли можна прийняти рішення щодо призначення позачергових місцевих виборів. Є декілька населених пунктів, де ці вибори не призначені. Можемо зараз проголосувати це питання? Будь ласка, щоб уже сьогодні ми встигли підписати і передати відповідним виборчим комісіям завдання на роботу, щоб 25 травня вони могли провести вибори і зекономити кошти.</p>
<p>&nbsp;</p>
<p>13:55:39</p>
<p>ЖВАНІЯ Д.В.</p>
<p>Шановні колеги, шановний головуючий! Не буду займати ваш час. У нас є 10 звернень, клопотань окремих міських рад про призначення позачергових виборів міських голів у зв'язку з достроковим припиненням їх повноважень на підставі звернення з особистою заявою. Тобто у нас немає ніяких застережень щодо призначення виборів в цих містах.</p>
<p>Це є сумський міський голова Сумської області, васильківський міський голова Київської області, прилуцький міський голова Чернігівської області, антрацитівський міський голова Луганської області, ладижинський міський голова Вінницької області, роменський міський голова Сумської області, бобринецький міський голова Бобринецького району Кіровоградської області. Ось ці постанови. Якщо є ваша згода, я прошу підтримати. Будемо голосувати по пунктах.</p>
<p>Можна зачитувати?</p>
<p>&nbsp;</p>
<p>ГОЛОВУЮЧИЙ. Будь ласка.</p>
<p>&nbsp;</p>
<p>ЖВАНІЯ Д.В. Пакетом не можна, вибачте.</p>
<p>Проект Постанови 4529: проект Постанови про призначення позачергових виборів сумського міського голови (місто Суми Сумської області).</p>
<p>&nbsp;</p>
<p>ГОЛОВУЮЧИЙ. 4529, так я розумію?</p>
<p>&nbsp;</p>
<p>ЖВАНІЯ Д.В. 4529.</p>
<p>&nbsp;</p>
<p>ГОЛОВУЮЧИЙ. Шановні колеги, прошу підтримати проект Постанови 4529, проголосувавши за основу і в цілому. Будь ласка, прошу голосувати. Прошу усіх народних депутатів підтримати.</p>
<p>&nbsp;</p>
<p>13:57:08</p>
<p>За-211</p>
<p>Шановні колеги, я відчуваю, що вже в декого почалася обідня перерва. У нас ще не завершився для роботи парламенту.</p>
<p>Я прошу, колеги, повернутись до цього голосування. Прошу проголосувати щодо повернення до голосування. Колеги, я прошу сісти на свої місця і підтримати місцеве самоврядування – і провести вибори в цих населених пунктах.</p>
<p>Депутати в залі повинні працювати, поки працює сесійна зала! Я звертаюся до депутатів, не відпочивати зараз&nbsp; ні в буфеті, ні кулуарах, а повернутися до залу і попрацювати. Будь ласка,&nbsp; прошу проголосувати повернення до цього питання. Прошу голосувати, шановні колеги.</p>
<p>&nbsp;</p>
<p>13:57:59</p>
<p>За-227</p>
<p>Ох, важко працюємо. Колеги, давайте мобілізуємося, а! Дуже прошу.</p>
<p>Прошу проголосувати цю постанову за основу і в цілому.</p>
<p>&nbsp;</p>
<p>13:58:22</p>
<p>За-229</p>
<p>Рішення прийнято.</p>
<p>Будь ласка,&nbsp; наступне.</p>
<p>&nbsp;</p>
<p>ЖВАНІЯ Д.В. Проект Постанови&nbsp; 4530. Васильківського міського голови (місто Васильків Київської області). Будь ласка,&nbsp; підтримайте.</p>
<p>&nbsp;</p>
<p>ГОЛОВУЮЧИЙ. 4530. Нема зауважень, шановні колеги?&nbsp;&nbsp; Прошу за основу і в цілому 4530 проголосувати про вибори. Будь ласка,&nbsp; прошу голосувати.</p>
<p>&nbsp;</p>
<p>13:58:51</p>
<p>За-232</p>
<p>Рішення прийнято.</p>
<p>&nbsp;</p>
<p>ЖВАНІЯ Д.В. Проект постанови&nbsp; 4531. Прилуцького міського голови (місто Прилуки Чернігівської області). Прошу підтримати.</p>
<p>&nbsp;</p>
<p>ГОЛОВУЮЧИЙ. 4531. Прошу підтримати, шановні колеги,&nbsp; Прилуки, вибори. Будь ласка,&nbsp; прошу голосувати.</p>
<p>&nbsp;</p>
<p>13:59:18</p>
<p>За-229</p>
<p>Рішення прийнято.</p>
<p>Будь ласка,&nbsp; далі.</p>
<p>&nbsp;</p>
<p>ЖВАНІЯ Д.В. 4532. Антрацитівського міського голови (Антрацитівська міська рада Луганської області).</p>
<p>Шановні, прошу підтримати.</p>
<p>&nbsp;</p>
<p>ГОЛОВУЮЧИЙ. 4532. Будь ласка,&nbsp; шановні колеги, прошу проголосувати за основу і в цілому. Встигнете пообідати. Будь ласка, голосуємо.</p>
<p>&nbsp;</p>
<p>13:59:44</p>
<p>За-230</p>
<p>Рішення прийнято. Дякую.</p>
<p>Будь ласка,&nbsp; Давид Важаєвич.</p>
<p>&nbsp;</p>
<p>ЖВАНІЯ Д.В. Постанова&nbsp; 4533. Жовтоводського міського голови (Жовтоводська міська рада Дніпропетровської області). Прошу підтримати.</p>
<p>&nbsp;</p>
<p>ГОЛОВУЮЧИЙ. 4533. Прошу підтримати, шановні колеги! Жовті Води, Дніпропетровська область. Прошу голосувати за основу і в цілому.</p>
<p>&nbsp;</p>
<p>14:00:14</p>
<p>За-226</p>
<p>Шановні колеги! Я прошу! Мобілізуйтеся, будь ласка. На межі працюємо.</p>
<p>&nbsp;</p>
<p>ЖВАНІЯ Д.В.&nbsp; Залишилось п'ять постанов. Недовго.&nbsp; 4534.</p>
<p>&nbsp;</p>
<p>ГОЛОВУЮЧИЙ. Давид Важаєвич, покидають сили народних депутатів. Давай прискорюй процес.</p>
<p>&nbsp;</p>
<p>ЖВАНІЯ Д.В.&nbsp; 4535. Роменського міського голови (Роменська міська рада Сумської області). Будь ласка, підтримайте.</p>
<p>&nbsp;</p>
<p>ГОЛОВУЮЧИЙ. 4534.</p>
<p>&nbsp;</p>
<p>ЖВАНІЯ Д.В.&nbsp; 35.</p>
<p>&nbsp;</p>
<p>ГОЛОВУЮЧИЙ. 35. 4535. Будь ласка, шановні колеги, прошу підтримати. Прошу голосувати.</p>
<p>&nbsp;</p>
<p>14:00:54</p>
<p>За-229</p>
<p>Рішення прийнято.</p>
<p>Будь ласка.</p>
<p>&nbsp;</p>
<p>ЖВАНІЯ Д.В.&nbsp; 4534. Ладижинського міського голови (Ладижинська міська рада Вінницької області).</p>
<p>&nbsp;</p>
<p>ГОЛОВУЮЧИЙ. 4534. Будь ласка, шановні колеги, прошу підтримати за основу і в цілому. Прошу голосувати.</p>
<p>&nbsp;</p>
<p>14:01:19</p>
<p>За-228</p>
<p>Рішення прийнято.</p>
<p>Будь ласка.</p>
<p>&nbsp;</p>
<p>ЖВАНІЯ Д.В.&nbsp; Постанова 4536. Бобринецького міського голови (місто Бобринець Бобринецього району Кіровоградської області). Прошу підтримати.</p>
<p>&nbsp;</p>
<p>ГОЛОВУЮЧИЙ. 4536. Будь ласка, прошу проголосувати за основу і в цілому. Прошу голосувати, шановні колеги.</p>
<p>&nbsp;</p>
<p>14:01:45</p>
<p>За-229</p>
<p>Рішення прийнято.</p>
<p>Давид Важаєвич, скільки там залишилось скажіть?</p>
<p>&nbsp;</p>
<p>ЖВАНІЯ Д.В. Дві.</p>
<p>&nbsp;</p>
<p>ГОЛОВУЮЧИЙ. Дві. Друзі, будь ласка.</p>
<p>&nbsp;</p>
<p>ЖВАНІЯ Д.В. 4537.&nbsp; Батуринського міського голови (місто Батурин Бахмацького району Чернігівської області).</p>
<p>&nbsp;</p>
<p>ГОЛОВУЮЧИЙ. Номер?</p>
<p>&nbsp;</p>
<p>&nbsp;ЖВАНІЯ Д.В.&nbsp; 4537.</p>
<p>&nbsp;</p>
<p>ГОЛОВУЮЧИЙ. 4537. Прошу підтримати. За основу і в цілому проголосувати. Будь ласка. Голосуємо.</p>
<p>&nbsp;</p>
<p>14:02:18</p>
<p>За-225</p>
<p>Колеги, я прошу! 225 – рішення не прийнято.</p>
<p>Колеги, давайте, я прошу не розслабляйтеся, не розслабляйтеся, дві постанови, два рішення залишилося. Давайте повернемося до цього рішення – 4537. Так я розумію? 4537. Прошу повернутися, колеги. Не розходьтеся, будь ласка. Допоможіть місцевому самоврядуванню.</p>
<p>&nbsp;</p>
<p>ЖВАНІЯ Д.В. Місто Батурин – історичне місто, не залишайте без мера.</p>
<p>&nbsp;</p>
<p>ГОЛОВУЮЧИЙ. Не залишайте людей без права обрати голову сільради. Будь ласка, прошу повернутися до голосування. Тисніть сильніше.</p>
<p>&nbsp;</p>
<p>14:03:02</p>
<p>За-230</p>
<p>Дякую. Ми повертаємося до цього рішення.</p>
<p>Ставлю на голосування за основу і в цілому проект постанови 4537. Прошу проголосувати.</p>
<p>&nbsp;</p>
<p>14:03:24</p>
<p>За-228</p>
<p>Рішення прийнято.</p>
<p>Остання постанова. Давид Важаєвич, давайте.</p>
<p>&nbsp;</p>
<p>ЖВАНІЯ Д.В. Корсунь-Шевченківського міського голови (місто Корсунь-Шевченківський Корсунь-Шевченківського району Черкаської області) – 4538.</p>
<p>&nbsp;</p>
<p>ГОЛОВУЮЧИЙ. Колеги, ми не можемо залишити Корсунь-Шевченківську громаду без голови. Будь ласка, давайте проголосуємо. 4538 – так я розумію?</p>
<p>&nbsp;</p>
<p>ЖВАНІЯ Д.В. 4538.</p>
<p>&nbsp;</p>
<p>ГОЛОВУЮЧИЙ. 4538. Прошу голосувати за основу і в цілому. Прошу підтримати.</p>
<p>&nbsp;</p>
<p>14:04:00</p>
<p>За-229</p>
<p>Рішення прийнято. Дякуємо.</p>
<p>Шановні колеги, до мене звернулися… Що, Давиде Важаєевичу, ще не все? Ні, почекайте, шановні колеги…</p>
<p>&nbsp;</p>
<p>ЖВАНІЯ Д.В. Інформація, що ці вибори призначені на 25 травня 2014 року.</p>
<p>&nbsp;</p>
<p>ГОЛОВУЮЧИЙ. Сам так, 25 травня 2014 року разом з президентськими виборами.</p>
<p>Шановні колеги, до мене звернувся народний депутат Бандуров, який просить дуже проголосувати питання щодо забезпечення стабільності роботи стратегічних підприємств. Але я просто боюсь, що не вистачить голосів. Я прошу всіх… Чи голосуємо? Ні, не голосуємо.</p>
<p>Шановні колеги, я&nbsp; прошу всіх народних депутатів, всі фракції, депутатські групи, позафракційних, о 16 годині ми продовжимо нашу роботу. Давайте не розслаблятися, і всі разом збираємося о 16 годині, щоб приймати дуже важливі законодавчі акти. Дякую.</p>
<p>&nbsp;</p>
<p><b>&nbsp;</b></p>

