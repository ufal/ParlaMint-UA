Стенограма пленарного засідання
20 вересня 2016
&nbsp;
<p align=center>ЗАСІДАННЯ ВОСЬМЕ</p>
<p align=center>Сесійний зал Верховної Ради України</p>
<p align=center>20 вересня 2016 року, 16 година 02 хвилини</p>
<p align=center>Веде засідання Голова Верховної Ради України ПАРУБІЙ А.В.</p>
<p><b>&nbsp;</b></p>
<p>16:02:11</p>
<p>ГОЛОВУЮЧИЙ. Шановні колеги, 16.02, час для перерви завершений.</p>
<p>Прошу заходити в зал, приготуватися до реєстрації. Секретаріат Верховної Ради&nbsp;&nbsp; я прошу закликати депутатів заходити в зал. Будь ласка.</p>
<p>Шановні колеги, готові до реєстрації вже? Хто не готовий? Всі готові.</p>
<p>До речі, я не повідомив. Перед обідом я закрив ранкове пленарне засідання, перед обідом. А зараз після реєстрації відкрию вечірнє.</p>
<p>Отже, шановні колеги, прошу провести реєстрацію. Будь ласка, прошу зареєструватись.</p>
<p>&nbsp;</p>
<p>16:09:35</p>
<p>358 – "за", зареєструвалися. Вечірнє пленарне засідання Верховної Ради України оголошую відкритим.</p>
<p>Колеги, хочу повідомити вам логіку нашої роботи зараз. Ми маємо два законопроекти, які в нас залишилися боргом від дня місцевого самоврядування, – 4772 і 4773, а потім маємо блок аграрних питань, до яким ми п'ять раз не встигали дійти.</p>
<p>Тому в мене є пропозиція загальна до всіх колег народних депутатів, щоб ми дуже плідно попрацювали і у нас є шанс пройти і ті два закони, і левову частину законів, які стосуються аграрної політики. І я прошу підтримувати ініціативу розгляду за скороченою процедурою, тим більше, багато з тих законопроектів є обговореними і по них вже проведені дискусії, і дуже прошу всіх максимально активно працювати.</p>
<p>І я переходжу до наступного пункту порядку денного. Це є проект закону про внесення змін до деяких законодавчих актів України (щодо добровільного приєднання територіальних громад) (4772). І ставлю на голосування пропозицію комітету розглянути його за скороченою процедурою.</p>
<p>Колеги, прошу підтримати. Підтримаєте? Скорочена процедура – всі підтримають, колеги? Зараз буде голосування, колеги, прошу зайняти робочі місця.</p>
<p>Колеги, я ставлю на голосування пропозицію розгляду 4772 за скороченою процедурою. Прошу, колеги, підтримати. Будь ласка, голосуємо, прошу усіх підтримати, прошу проголосувати.</p>
<p>&nbsp;</p>
<p>16:11:59</p>
<p>За-139</p>
<p>Не всі встигли підійти. Не встигли, я бачу. Я поіменно бачу, хто не встиг. Ми ще почекаємо 10-15 секунд. Я прошу секретаріат Верховної Ради запросити депутатів в зал. Прошу зосередитись, відчути відповідальність кожного голосування, прийняття рішення.</p>
<p>Колеги, я прошу уважно приготуватись до голосування і підтримати. Колеги, вже всі підійшли, що мали підійти. І я ставлю ще раз пропозицію на голосування, розгляду за скороченою процедурою, 4772. Колеги, місцеве самоврядування, прошу підтримати, прошу проголосувати. Будь ласка, голосуємо. За скороченою, підтримайте, проголосуйте.</p>
<p>&nbsp;</p>
<p>16:13:15</p>
<p>За-152</p>
<p>Рішення прийняте.</p>
<p>І я запрошую до доповіді голову підкомітету Комітету з питань державного будівництва, регіональної політики та місцевого самоврядування Федорука Миколу Трохимовича. Будь ласка, пане Микола.</p>
<p>&nbsp;</p>
<p>16:13:36</p>
<p>ФЕДОРУК М.Т.</p>
<p>Шановні народні депутати, про що даний законопроект? Цей законопроект дає можливість приєднатись до об'єднаних територіальних громад тим громадам, які виявили бажання. І цей законопроект, ще раз хочу наголосити, підкреслює одну ключову фразу – добровільність. Добровільність об'єднання, добровільність приєднання. Він дає змогу протягом цього року ще створити додатково 236 об'єднаних територіальних громад. Результати, я просив би вас також обов'язково подивитися оцю брошурку, яку роздавали при реєстрації. Там одна є дуже гарна цифра, що доходи об'єднаних бюджетів, об'єднаних громад в цьому році до відповідного періоду минулого року зросли в сім разів, тобто об'єднані громади отримали в сім разів більше коштів, ніж вони мали ще рік тому. Цей законопроект дає можливість довирішити ті питання, і авторами цього законопроекту є 22 народних депутатів, практично з усіх фракцій.</p>
<p>Я зразу і доповім рішення Комітету нашого з питань&nbsp; державного будівництва, місцевого самоврядування і регіональної політики. Він розглянув&nbsp; 6 липня проект цього закону. І законопроектом передбачається внести&nbsp; зміни до Законів України про добровільне об'єднання, "Про місцеві вибори" та встановити порядок добровільного приєднання територіальних громад&nbsp; до об'єднаних громад, особливості діяльності органів та посадових осіб місцевого самоврядування територіальних громад, що приєдналися, в період після приєднання до набуття повноважень новообраною радою&nbsp; об'єднаної територіальної громади на чергових місцевих виборах; порядок проведення додаткових виборів депутатів сільських, селищних, міських рад, а також вдосконалення механізму державної підтримки добровільного об'єднання&nbsp; громад.</p>
<p>Міністерство регіонального розвитку, будівництва та житлово-комунального господарства вважає, що прийняття,&nbsp; зокрема зазначеного законопроекту, в короткостроковій перспективі сприятиме подальшій децентралізації влади, розвитку місцевого самоврядування та удосконаленню територіальної організації влади.</p>
<p>Всеукраїнська організація органів місцевого самоврядування "Асоціація міст України" у своєму висновку зазначила, що законопроект&nbsp; потребує доопрацювання, зокрема в частині надання повноважень Кабінету Міністрів&nbsp; визнання об'єднаної територіальної&nbsp; громади спроможною&nbsp; проведення довиборів депутатів від приєднаної територіальної громади до сільської, селищної, міської ради за мажоритарною системою відносної більшості.</p>
<p>Всебічно обговоривши, комітет вирішив рекомендувати Верховній Раді України&nbsp; відповідно до пункту 1 частини&nbsp; першої статті 114 Регламенту Верховної Ради&nbsp; проект Закону України&nbsp; про внесення змін&nbsp; до деяких законодавчих актів&nbsp; (щодо добровільного&nbsp; приєднання територіальних громад) (реєстраційний номер 4772) за наслідками&nbsp; розгляду у першому читанні&nbsp; прийняти за основу і скоротити строк подання&nbsp; суб'єктами права законодавчої&nbsp; ініціативи пропозицій&nbsp; та поправок до законопроекту при підготовці його до другого читання&nbsp; в цілому.&nbsp;</p>
<p>Дякую.&nbsp;&nbsp; У мене все.</p>
<p>&nbsp;</p>
<p>ГОЛОВУЮЧИЙ. Шановні колеги,&nbsp; я прошу провести запис: два –&nbsp; "за", два – "проти".</p>
<p>Євтушок Сергій Миколайович, "Батьківщина". Будь ласка. Євтушок передає Івченку. Але краще, на другий раз, брати мікрофон і робити це офіційно. Будь ласка, Івченко.</p>
<p>&nbsp;</p>
<p>16:17:32</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги, особливо ті, які кричали про фракцію, яка не підтримує децентралізацію. Один прем'єр-міністр любив рахувати на калькуляторі. Так ось я, будь ласка, прошу, щоб дехто навчився рахувати. Є загальний бюджет країни і є питома вага всіх місцевих бюджетів в цьому загальному бюджеті. Так ось, колеги, в 2014 році ця питома вага було 22,2 відсотки. В минулому році, точніше в цьому році, 20, а на наступний рік 19,9. Де тут децентралізація? Де тут фінансова децентралізація? В питомій вазі всі місцеві бюджети постійно спадають, натомість, збільшується державний бюджет. Це математика і це те чим вчив Прем'єр-міністр.</p>
<p>Наступне. Що ми робимо далі? А далі ми збільшуємо субвенцію обласним радам для підтримки об'єднаних територіальних громад в 163 рази, 14,9 мільярдів для підтримки, тому що ми розуміємо, що більшість з них неспроможні самі себе забезпечувати якісними послугами, неспроможні. Ось, будь ласка, цей бюджет.</p>
<p>Наступне. А хіба ми з вами не розуміємо, колеги, що закони, які сьогодні пропонують, вони розраховані на ті бідні громади, з яких ви як коаліція забрали кошти? Ви забрали 25 відсотків базового податку. А хіба не "Батьківщина" пропонувала, щоб цей базовий податок був залишений в селі? Щоб він був за місцевим жителем? Там де живеш, там маєш сплачувати в той місцевий бюджет. Хочете об'єднуватись, будь ласка, його можна збільшувати до 60 відсотків.</p>
<p>Це безсистемність. Ми рік не можемо передати землі об’єднаним громадам з яких вони мають заробляти, вони не можуть планувати свої схеми планування, робити, територій, не можуть планувати, що робити в тій громаді, де розвивати бізнес. Це безсистемність. А ті, хто говорять про децентралізацію, вони…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, звершуйте.</p>
<p>&nbsp;</p>
<p>ІВЧЕНКО В.Є. А ті, що говорять про децентралізацію, вони, мабуть, забули, що жодного депутата в обласні ради ви не провели. А калькулятор –&nbsp; рахуйте, будь ласка, питому вагу&nbsp; місцевих бюджетів, з кожним роком вони зменшуються.</p>
<p>Тому я, колеги, прошу, давайте системно працювати на децентралізацію. І закони, які сьогодні пропонують всі депутати по бюджетам, по спецводокористуванню, ще раз кажу, по частині ренти, по вирубці лісів,&nbsp; частина податків&nbsp; має залишатись на місцях і це буде чесно. А те, що сьогодні ви робите, ви…</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.&nbsp;</p>
<p>Будь ласка, Підлісецький Лев Теофілович,&nbsp; "Самопоміч".</p>
<p>&nbsp;</p>
<p>16:20:22</p>
<p>ПІДЛІСЕЦЬКИЙ Л.Т.</p>
<p>Прошу передати слово Любомиру Зубачу.</p>
<p>&nbsp;</p>
<p>16:20:30</p>
<p>ЗУБАЧ Л.Л.</p>
<p>Шановні пані і панове! Безперечно, цей законопроект потрібно підтримувати, оскільки він дозволить активізувати процес об'єднання громад, активізувати реальну децентралізацію. І хочу сказати, що суть децентралізації полягає не в тому, щоби якомога більше грошей закатати в місцеві громади, а в тому, щоб громади могли&nbsp; самі на себе заробляти, і треба дати їм&nbsp; таку можливість.</p>
<p>Друге. Давайте перед розглядом цього питання також проаналізуємо, чому на сьогоднішній день процес об'єднання громад застопорився по факту.&nbsp; Справа в тому, що в нас по закону органи державної виконавчої влади – я говорю про обласні адміністрації, районні адміністрації – вони повинні&nbsp; супроводжувати і максимально стимулювати цей процес. А по факту виходить інакше, насправді, вони не те що допомагають, вони саботують цей процес, тому що ні обласні, ні&nbsp; районні адміністрації не зацікавлені у створені сильних громад. Тому що коли будуть сильні громади, потрібно віддати повноваження, потрібно віддати ресурси – місцеві феодали і місцеві&nbsp; еліти&nbsp; в цьому не зацікавлені.</p>
<p>І, врешті, ще одна річ. Голосуючи за цей законопроект, ми голосуємо&nbsp; &nbsp;це для мене особисто це є, з одного боку, стимулювання створення громади, з іншого боку, це є визнання і вердикт бездіяльності і неефективності роботи нашої вертикалі, яка насправді саботує децентралізацію.</p>
<p>&nbsp;</p>
<p>ГОЛОВУЮЧИЙ. Я тільки одне зауваження скажу: саботування чи не саботування ми будемо бачити по голосуванні в залі. Я думаю під те треба орієнтуватись і дивитись.</p>
<p>Колеги, Литвин Володимир Михайлович. Від трибуни, будь ласка,&nbsp; пане Володимир.</p>
<p>&nbsp;</p>
<p>16:22:40</p>
<p>ЛИТВИН В.М.</p>
<p>Шановний Голово! Шановні колеги! Я думаю, що ми не вирішимо проблему створення об'єднаних територіальних громад, якщо цим питанням будуть займатися адміністративно, я маю на увазі&nbsp; насамперед адміністрації. Вони виходять з того, що їм вигідно і таким чином поступають. Я приведу простий приклад, зібралися громади сіл: Чижовка, Мала Цвіля, Курчица, Красиловка – вони прийняли рішення об'єднатися в територіальну громаду. У них виходить десь 5 тисяч населення, вони будуть самодостатні, і у них виходить гарне об'єднання. Спочатку кожній громаді область дала позитивну відповідь, потім якийсь чиновник порахував і зрозумів, що для них це не вигідно і вони усно, не в письмовому вигляді, а телефоном стверджують, що ця громада має відкликати подання до Центральної виборчої комісії про оголошення виборів. В іншому випадку, як вони цього не зроблять, вони не потраплять у фінансовий план, і жодної допомоги вони не отримають.</p>
<p>І от люди у мене запитують на цьому виборчому окрузі: це добровільне об'єднання? Я наголошую: добровільне. Чи це чергова колективізація, яка нагадує 20-30 роки попереднього століття? Тому, на моє глибоке переконання, ми маємо прийняти цей закон за основу, але усунути адміністративні чинники від впливу на прийняття відповідних рішень. І мають люди об'єднуватися добровільно, вони побачать,<a name=_GoBack></a> це вигідно, потім відбудеться&nbsp; процес більшого об'єднання, але ми поставили воза попереду коня. Треба було прийняти Закон про територіально-адміністративний устрій принаймні укріпити райони, а потім діяти дальше. Але у нас сверблячка велика, бо&nbsp; треба прозвітувати за&nbsp; гроші, які були виділені у вигляді&nbsp; грантів на&nbsp; вироблення цих законів.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Кишкар Павло Миколайович.</p>
<p>&nbsp;</p>
<p>16:24:51</p>
<p>КИШКАР П.М.</p>
<p>Шановні колеги, цей законопроект дійсно треба&nbsp; підтримувати. І я більше для громадян України звертаю увагу, що він жодним чином не&nbsp; спрямований на фінансову децентралізацію. Жодного питання про землю і ренту, яку тут згадувалось, немає в цьому законопроекті. Цей законопроект спрямований на спрощення процедури проведення фінансової децентралізації та долучення тих, зокрема, сільських рад, які не були включені в ту чи іншу об'єднану громаду. І на сьогоднішній момент, шкодуючи державні кошти, шкодуючи енергію тих людей, які вже створили об'єднані територіальні громади, цей закон вирішує питання їх укрупнення без проведення відповідно додаткових виборів.</p>
<p>Дякую, і прошу підтримати цей законопроект.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Соловей – одна хвилина. Князевич – одна хвилина. Оксана Сироїд і переходимо… Ага, добре, Бурбак, ще "Фронт".</p>
<p>&nbsp;</p>
<p>16:25:54</p>
<p>СОЛОВЕЙ Ю.І.</p>
<p>Юрій Соловей, 89 виборчий округ.</p>
<p>Шановні колеги, я хочу звернутись до колег по парламенту і сказати, що територіально-адміністративна реформа, яку робить саме цей парламент, це, можливо, одне із самих ключових питань, які ми вирішуємо, які роками не вирішувались. Тому що територіально-адміністративна реформа, яка вчасно була проведена&nbsp; в Румунії, в Польщі і в Угорщині, саме ця реформа стала основою для розвитку цих країн.</p>
<p>Сьогоднішній законопроект надзвичайно важливий, оскільки він відкриває шлях до укрупнення вже існуючих створених територіальних громад. Я не відкрию секрет, коли скажу, от пан Литвин казав, що впирається в те, що громади нібито адміністративно створюються і так далі. Ні, процес утворення громад блокується у великій мірі &nbsp;сільськими головам, які були обрані на минулих виборах і хочуть зберегтись до сьогоднішнього дня на посаді. І це є правда. Цей закон відкриває цей шлях, він говорить про те, що ті сільські голови, які були обрані, залишаються після…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>СОЛОВЕЙ Ю.І. Цей закон говорить про те, що сільські голови, які були обрані на минулих виборах, після приєднання до об'єднаної територіальної громади, залишаються виконувати обов'язки старости в об'єднаній територіальній громаді і зберігають право у виконавчому комітеті.</p>
<p>Надзвичайно&nbsp; важливий закон, закликаю всіх підтримати. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Руслан Князевич хвилину, потім – Максим Бурбак.</p>
<p>&nbsp;</p>
<p>16:27:39</p>
<p>КНЯЗЕВИЧ Р.П.</p>
<p>Шановний пане Голово, шановні колеги, я, по суті, підтримую ідею так званого добровільного приєднання, але тут є одна концептуальна річ, через яку ми не можемо просто так переступити, закривши очі. Мова йде про те, що ми новий вид запроваджуємо, так звані додаткові вибори сільських, селищних та міських громад, відповідно до яких у разі, якщо громада хоче доєднатися до сільської чи селищної, чи міської громади, вона повинна провести мажоритарні вибори і, відповідно, її депутати будуть, так би мовити, доштиковані до&nbsp; тих депутатів, що вже є. Але якщо в частині сіл і селищ ця проблема легко вирішується, оскільки там, в принципі, мажоритарна система застосовується на основних виборах, то в міських радах застосовується пропорційна система, і в нас буде повний гібрид, який делегітимізує цей процес. Або ми зараз знайдемо ту правильну формулу, яка дасть можливість вийти з цієї ситуації правовим шляхом, або цей процес не має жодного значення, бо, по-перше, він деформує до невпізнанності обличчя міської ради, бо комусь захочеться таких&nbsp; приєднувати багато громад, поки в міській раді не зміниться ситуація, а по-друге, ця міська рада, буде під неї закладена міна апріорі під її діяльність. Це неправильно за визначенням.</p>
<p>&nbsp;</p>
<p>ГОЛОВУЮЧИЙ. Колеги, зараз два заключні виступи. Через три хвилини буде голосування. Я прошу запросити усіх депутатів в зал.</p>
<p>Будь ласка, Максим Бурбак. Включіть мікрофон.</p>
<p>&nbsp;</p>
<p>16:28:57</p>
<p>БУРБАК М.Ю.</p>
<p>Шановні колеги, безумовно, цей законопроект треба підтримати. Я всіх закликаю його проголосувати "за".</p>
<p>А до тих наших колег, які тут розмахують руками і годують нас черговими фейками, хотів би одразу зауважити, що перевиконання всіх міських бюджетів у півтора рази в цьому році, що на рахунках громад зараз закумульовано 62 мільярди гривень. І, до речі, звертаюся до тих керівників, які розподіляють місцеві бюджети, що це ганебна практика, коли замість фінансування профтехосвіти або різниці у збільшенні тарифів, вони акумулюють гроші на рахунках в комерційних банках. Ну, це ми теж з цим будемо розбиратися.</p>
<p>До речі, треба підтримати цей законопроект, тому що півроку б'юся на 204-у окрузі для створення об'єднання територіальної громади міста Новодністровськ. Шалений супротив бюрократичної системи на місцях, ми повинні надати можливість добровільно об'єднатися. Дайте громадам можливість існувати. Голосуємо "за"!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До слова запрошується заступник Голови Верховної Ради України Оксана Сироїд.</p>
<p>І прошу запрошувати депутатів в зал. Прошу заходити.</p>
<p>&nbsp;</p>
<p>16:30:16</p>
<p>СИРОЇД О.І.</p>
<p>Шановні колеги, справа в тому, що фінансова децентралізація перетворила органи місцевого самоврядування із рабів в господарів. І люди починають, отримуючи свої гроші, вони починають розуміти відповідальність і мають бажання дбати про те місто, село чи селище, в якому вони живуть. І, насправді, ця ситуація далеко не всім подобається. І органи державної влади, особливо органи державної влади на місцях, і це районні адміністрації, і обласні адміністрації зацікавлені в тому, аби зберегти свої оці удільні князівства феодальні і не дати можливість формуватися спроможним громадам.</p>
<p>Я рада, що депутати озвучують ці приклади і я також знаю дуже сумні&nbsp; приклади, зокрема, приклади трьох сіл, це є село Межиріччя, Волсвин і Сілець Сокальського району Львівської області, які вже майже рік намагаються об'єднатися в той час, коли обласна державна адміністрація змушує їх приєднатися до стотисячного міста. Сьогодні ці три села мають податкову спроможність 6 тисяч гривень на одну особу, після приєднання до стотисячного міста вони отримають півтори тисячі на одну особу. Тобто місто стотисячне фактично хоче обібрати ті села, які сьогодні мають бажання і спроможність працювати разом.</p>
<p>Тому я вважаю, що ми, звичайно, повинні підтримати ті законопроекти, які стосуються децентралізації і добровільності об'єднання громад. Але я вважаю, що сьогодні обов'язок кожного депутата – слідкувати за тим, як на місцях ці закони виконуються. Тому що свавілля обласних державних адміністрацій є сьогодні надмірним, і ми не повинні допустити феодалізації України. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановні колеги. Ми завершили обговорення.</p>
<p>Хочу наголосити: ми кілька разів вже по тих законопроектах вели дискусію в залі. Були дуже гострі позиції, але, разом з тим, напередодні, перед початком ми домовилися, що в першому читанні більшість фракцій буде підтримувати. Наголошую, це є перше читання. Ми зможемо всі зауваги, які стосуються виборів, про які говорив і голова, про які говорили колеги з інших фракцій, впорядкувати до другого читання. Насправді немає ніяких чудес, ми не приймемо в другому читанні, якщо не буде узгодженої позиції. Ми відкриваємо шлях, шлях для того, щоб дати право місцевим громадам самостійно вирішувати, до якої з громад вони мають належати. Це право захисту громад найнижчого рівня, яке ми маємо забезпечити.</p>
<p>Шановні колеги, я зараз поставлю на голосування. І, наголошую, це буде голосування за основу. І я дуже прошу, щоб ми дали шлях, щоб ми дали перспективу для розвитку місцевих громад, підтримати даний законопроект в першому читанні, колеги. Я прошу запросити депутатів в зал і прошу займати робочі місця.</p>
<p>Колеги, прийшли наші європарламентарі, щоб підтримати.</p>
<p>Колеги, я ставлю на голосування проект Закону про внесення змін до деяких законодавчих актів України (щодо добровільного приєднання територіальних громад) (№ 4772) за основу, колеги, лише за основу. Я прошу проголосувати, прошу підтримати місцеве самоврядування, колеги. Прошу проголосувати за основу. Будь ласка, колеги.</p>
<p>Чекайте, ще не всі до місць підійшли. Вже на місцях, так? Голосуємо за основу, колеги, будь ласка, підтримайте. Голосуємо.</p>
<p>&nbsp;</p>
<p>16:34:44</p>
<p>За-230</p>
<p>Рішення прийняте. Рішення прийняте, вітаю авторів, вітаю комітет.</p>
<p>І, колеги, наступний законопроект фактично є технічним продовженням цього закону. Якщо ми зможемо зараз швидко прийняти рішення, не виходьте з залу, колеги, ми швидше перейдемо до аграрних питань. Я дуже прошу коротко, ефективно його розглянути.</p>
<p>Я оголошую до розгляду наступний законопроект – 4773. Проект Закону про внесення змін до Бюджетного кодексу України. Прошу перше голосування: підтримати розгляд за скороченою процедурою. Будь ласка, розгляд за скороченою процедурою. Прошу підтримати.</p>
<p>&nbsp;</p>
<p>16:35:41</p>
<p>За-205</p>
<p>Рішення прийняте.</p>
<p>Я запрошую до доповіді Федорука Миколу Трохимовича. Максимально лаконічно.</p>
<p>&nbsp;</p>
<p>16:36:02</p>
<p>ФЕДОРУК М.Т.</p>
<p>Шановні народні депутати, цей законопроект випливає з минулого законопроекту, який ми тільки що проголосували в першому читанні, тому пропонується прийняти його також в першому читанні і є пропозиція без обговорення навіть. Нє, обговорення?</p>
<p>&nbsp;</p>
<p>ГОЛОВУЮЧИЙ. Колеги, це продовження законопроекту, я прошу заходити в зал.</p>
<p>Прошу, є один бажаючий виступити, це Івченко, Власенко. Я даю слово для Власенка, і потім ми голосуємо. Один виступ, прошу, Сергій Власенко, будь ласка. І після того голосуємо, і прошу всіх заходити в зал, а не виходити.</p>
<p>Будь ласка, пане Сергій.</p>
<p>&nbsp;</p>
<p>16:36:40</p>
<p>ВЛАСЕНКО С.В.</p>
<p>Дякую, пане головуючий.</p>
<p>Цей закон дійсно є логічним продовженням попереднього. Але давайте проведемо таку коротку 2-хвилинну професійну, а не політичну дискусію. І професійна дискусія призведе нас до одного-єдиного висновку: насправді та концепція об'єднання територіальних громад, яка проголосована цією Верховною Радою, є абсолютно хибна. Хибна і неправильна, тому що і попередній закон, і цей закон по суті нівелює так звані перспективні плани, які і є інструментом примусового об'єднання громад, які і є інструментом впливу з боку державних адміністрацій на формування об'єднаних громад. Давайте про це відверто скажемо, давайте проведемо нормальну дискусію, давайте замість латання дірок приймемо новий закон.</p>
<p>І, до речі, я хочу нагадати, що під час прийняття Закону "Про добровільне об'єднання громад" профільний комітет, який я маю честь очолювати, рекомендував прийняти цей закон без перспективних планів, зберігши реальну добровільність об'єднання громад. Тому давайте переглянемо неправильну концепцію, давайте не латати дірки по ходу, тому що виникають такі питання, про які говорив колега голова правового комітету. Вони штучні, вони не можуть не виникнути, тому що ми на концепцію, яка неправильна, робимо спробу вирішити якісь правильні рішення. Так, на жаль, не буває.</p>
<p>Давайте повернемося до принципу загальної добровільності об'єднання громад. І тоді ми знімемо всі питання. Тоді нам не треба буде "олійні плями, не олійні плями, якісь інші плями" і так далі. Змінимо концепцію, дозволимо громадам розвиватися, дозволимо громадам робити це самостійно, і все, добровільно. І на цьому ми вирішимо всі питання. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, я прошу зайти в зал і зайняти робочі місця. Чомусь багато депутатів повиходило. Колеги, даний законопроект є просто забезпеченням того рішення, яке ми прийняли перед тим буквально одну хвилину.</p>
<p>Колеги, я переконливо прошу повертатись на місця. Я переконливо прошу приготуватись до голосування. Це продовження попереднього рішення, яке маємо забезпечити фінансово, і теж тільки за основу. Колеги, я прошу приготуватись до голосування.</p>
<p>Я прошу повернутися на робочі місця. І я ставлю на голосування проект Закону про внесення змін до Бюджетного кодексу України (щодо добровільного приєднання територіальних громад) (№4773) за основу з врахуванням пропозицій комітету.</p>
<p>Колеги, прошу голосувати. Прошу підтримати, колеги, відповідально і дисципліновано.&nbsp; Голосуємо. <i>(Шум у залі) </i>&nbsp;Чому, Олег!?</p>
<p>&nbsp;</p>
<p>16:39:54</p>
<p>За-210</p>
<p>Вибачте, політичні консультації. Зараз ми…</p>
<p>Не встигли. Я дуже прошу, колеги, зайдіть в зал, я поставлю на повернення один раз. Я дуже прошу усіх зайти в&nbsp; зал, я ставлю пропозицію. Я нагадаю, що всі підтримували за основу. Більшість фракцій підтримують, просто банально повиходили з приміщення.</p>
<p>Я ставлю пропозицію повернутись до&nbsp; розгляду і голосування 4773 щодо добровільного приєднання територіальних громад. Прошу проголосувати, прошу підтримати повернення. Будь ласка,&nbsp; голосуємо, колеги. Прошу проголосувати.&nbsp;&nbsp;</p>
<p>&nbsp;</p>
<p>16:41:06</p>
<p>За-224</p>
<p>Два голоси. Я бачу, що не встигли, бачу, не спрацювали. Я вас дуже прошу бути уважнішими. Я дуже прошу, я бачу, я бачу,&nbsp; Войцеховська, що не проголосувала карточка. Я бачу, що не проголосували, не встигли. Я тому іще раз поставлю. Я прошу уважніше тиснути кнопки. Я ставлю на повернення&nbsp; 4773. Будь ласка, повернення&nbsp; 4773. Прошу проголосувати, прошу підтримати. Будь ласка, прошу проголосувати.</p>
<p>&nbsp;</p>
<p>16:41:55</p>
<p>За-233</p>
<p>233 – "за".</p>
<p>Колеги, уважно! Я ставлю на голосування проект Закону про внесення змін до Бюджетного кодексу України (щодо добровільно приєднання територіальних громад) (номер 4773) за основу з урахуванням пропозицій комітету. Прошу голосувати. Прошу підтримати даний законопроект. Прошу голосувати, будь ласка, колеги, за основу.</p>
<p>&nbsp;</p>
<p>16:42:31</p>
<p>За-241</p>
<p>241 – "за". Рішення прийняте. Вітаю авторів, вітаю комітету з якісно проведеною роботу. І, я думаю, що всі пропозиції, які звучали будуть враховані до другого читання. Думка кожного має бути почута комітетом.</p>
<p>Колеги, і нарешті ми переходимо до наших питань, які ми давно анонсували, питання аграрної політики і питання ратифікації. Перший в тому блоці стоїть проект Закону (0106) це про ратифікацію Фінансової угоди. І я прошу підтримати його розгляд за скороченою процедурою, колеги. Прошу підтримати і прошу проголосувати 0106, скорочена процедура, будь ласка.</p>
<p>&nbsp;</p>
<p>16:43:25</p>
<p>За-192</p>
<p>192 – "за". Рішення прийняте.</p>
<p>І я запрошую до доповіді заступника міністра фінансів Буцу Юрія Богдановича. Будь ласка, пане Юрій.</p>
<p>&nbsp;</p>
<p>16:43:46</p>
<p>БУЦА Ю.Б.</p>
<p>Дякую.</p>
<p>Шановний Андрію Володимировичу! Шановні народні депутати та присутні! Вашій увазі пропонується проект Закону України "Про ратифікацію Фінансової угоди" це (Проект "Основний кредит для аграрної галузі – Україна") між Україною та Європейським інвестиційним банком.</p>
<p>Фінансовою угодою передбачено залучення кредиту у розміру 400 мільйонів євро для розширення можливостей фінансування малого і середнього бізнесу в аграрному секторі.</p>
<p>Як вам відомо, на даний момент доступ до ресурсів малого і середнього бізнесу обмежений, в тому числі в аграрному секторі, так само обмежені власні ресурси тому, власне, цей кредит є зараз&nbsp; дуже доречним і на дуже привабливих умовах.</p>
<p>Відповідно до умов Фінансової угоди позичальником коштів є держава&nbsp; Україна, яка за участю Мінагрополітики та "Укрексімбанк"&nbsp; буде&nbsp; передавати кошти через банківську систему кінцевим бенефіціарам з метою фінансування до 50… вартості таких проектів.&nbsp; Проект є самоокупним, кошти будуть надаватися банкам-посередникам на платній поворотній основі і реалізація проекту&nbsp; буде здійснюватися з&nbsp; 2016 по 2020 роки.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Фінансові умови позики є одні з найпривабливіших, які існують на ринку міжнародному, ставка відсотків фіксована, приблизно 1,6 відсотка&nbsp;&nbsp; річних в євро, або плаваюча ставка – це ставка YURIBOR, яка на сьогодні від'ємна мінус 0,2, плюс один відсоток. Комісій, одноразових комісій не передбачено, пільговий період по кредитам – 4 роки, загальний період погашення кредиту – 12 років, включаючи пільговий.</p>
<p>Ратифікація цієї угоди є умовою набрання чинності вказаною Фінансовою угодою та формою надання Україною згоди на її обов’язковість, тому прошу підтримати.</p>
<p>Дякую.&nbsp;&nbsp;&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>До співдоповіді запрошується голова Комітету у закордонних справах Гопко&nbsp; Ганна Миколаївна. Будь ласка.</p>
<p>&nbsp;</p>
<p>16:45:33</p>
<p>ГОПКО Г.М.</p>
<p>Доброго дня, шановні колеги! Комітет у закордонних справах розглянув внесений Президентом&nbsp; України проект Закону про ратифікацію Фінансової угоди "Основний кредит для аграрної галузі – Україна" між&nbsp; Україною та Європейським інвестиційним банком і одноголосно&nbsp; рекомендує Верховній Раді України підтримати цей законопроект в цілому. Ми говоримо зараз про кредит у розмірі 400 мільйонів євро, який впродовж 2016-2020 років будуть здійснені на проекти як самоокупні, кошти будуть надаватися банкам-посередникам та кінцевим бенефіціарам на платній поворотній&nbsp; основі.</p>
<p>Що я хотіла би сказати, що через наш Комітет у закордонних справах вже неодноразово проходили ратифікації угод, коли ми беремо кредити, чи це від Європейського інвестиційного банку, чи це від Європейського банку реконструкцій і розвитку. І кожен раз, ми коли дивимося на вибірку, ми бачимо, що лише 45 відсотків з тих потім програм, які ми використовуємо. Тому я хотіла б використати трибуну парламенту і закликати міністра агрополітики, також закликати всіх представників сільської місцевості, фермерів,&nbsp; невеликих підприємств для того, щоб ці кошти, які ми беремо ви могли активно використовувати, і для того, щоб була прозора система, де був би один реєстр всіх програм і проектів тих кредитів, які ми беремо, щоб будь-який фермер, в будь-якому селі міг зайти на сайт і побачити, яка програма, щоб ці можливості були не корумповані. Бо ми говоримо про… дуже часто є не прозорість програм підтримки, корупційна складова і нам треба брати європейський… інституалізацію механізмів підтримки. В європейській практиці це платіжна або виплатне агентство, бо коли з'являються гроші, дуже важливо, щоб були прозорі і зручні механізми.</p>
<p>Можу сказати, що я сама народилася в невеликому селі Ганачівка і я хотіла б, щоб в таких селах як Ганачівка завдяки таким програмам, таким кредитам, які ми беремо, з'являлися нові робочі місця. І щоб через чотири роки після тих 400 мільйонів ми побачили як фермери відчули підтримку держави – це найголовніше в тому, що ми беремо ці кредити. Це віра людей, особливо в селах, що вони мають підтримку держави і вони можуть…</p>
<p>&nbsp;</p>
<p>ГОЛОВУЮЧИЙ.&nbsp; 30 секунд, будь ласка.</p>
<p>&nbsp;</p>
<p>ГОПКО Г.М. Найголовніше, щоб фермерські господарства особливо не великі, ті, якими займаються родини, у нас їх близько мільйона навіть більше, щоб вони відчували, що держава турбується, вони мають доступ до грошей. Вони знають як подати ці заявки, отримати це дешеве фінансування і забезпечити працею в своїй сільській місцевості.</p>
<p>Дякую, закликаю зал підтримати цей важливий проект.</p>
<p>&nbsp;</p>
<p>ГОЛОВУЮЧИЙ. Шановні колеги! Давайте відверто обміняємося думками, чи є потреба обговорювати ратифікацію? Голосуємо, так? Вважаємо, що ми провели обговорення і я прошу всіх зайти на робочі місця і зайняти, приготуватись до голосування. Будь ласка, я чекаю. Я чекаю, прошу всіх зайти в зал.&nbsp; <i>(Шум у залі)</i> Ні, я тому і питаюсь, якщо… Хто є бажаючими обговорити? Ляшко і ще хтось є? Я питаюсь, чи ще хтось є, якщо більше нікого немає, давайте ми один виступ Олегу Ляшкові і переходимо до голосування. Добре? Олег Валерійович. Давайте один виступ, одна хвилина, давайте один виступ, колеги. Добре. Два – "за", два – "проти". <i>(Шум у залі)</i></p>
<p>Колеги, якщо є багато бажаючих, тоді я не можу це зупинити. Будь ласка, два – "за", два –"проти". Будь ласка.</p>
<p>Мушак.&nbsp; Виступ з місця чи з трибуни?</p>
<p>&nbsp;</p>
<p>16:49:39</p>
<p>МУШАК О.П.</p>
<p>Шановні колеги, доброго дня! Олексій Мушак, "Блок Петра Порошенка". Очевидно, що нам&nbsp; треба ратифікувати цю угоду. Разом з тим я вдячний моїй колезі Ганні Гопко, яка звернула увагу нас всіх, що,&nbsp; перше, ми неефективно використовуємо ці кошти. А, друге, якщо ви подивитесь, коли ця угода була підписана, то вона&nbsp; була підписана&nbsp; 28 грудня 2015 року, це без малого дев'ять місяців тому назад. І саме тому, коли ми просимо Європейський Союз або інших наших партнерів&nbsp; допомогти нам грошима або кредитами, то, вибачте,&nbsp; ми&nbsp; дев'ять місяців потім чекаємо того моменту, поки ми можемо ці кошти використовувати.</p>
<p>Тому підтримаємо і на майбутнє давайте більш злагоджено працювати як Мінфіну, так і парламенту. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, Ляшко Олег Валерійович.</p>
<p>&nbsp;</p>
<p>16:50:35</p>
<p>ЛЯШКО О.В.</p>
<p>Олег Ляшко, Радикальна партія. Фракція Радикальної партії голосуватиме за ратифікацію Угоди з Європейським інвестиційним банком про надання 400 мільйонів євро для кредитування українських фермерів, малих сільгоспвиробників. І ми хочемо подякувати за можливість нашим європейським партнерам під невеликий відсоток – менше одного відсотка річних, 400 мільйонів євро на 12, як мінімум, років. Але в мене питання до&nbsp; уряду і до Президента, і до голови Національного банку, а коли ми нарешті діждемся, щоб наші фермери мали можливість у вітчизняних банках узяти кредити, якщо не під один, то хоча б під три відсотки річних, чи мають вони сьогодні таку можливість? Ні, такої можливості немає, тому що політика, яку&nbsp; проводить нинішня влада, це політика обезземелення селян, це політика знищення села, політика знищення тваринництва, рослинництва і всього іншого. Давайте подивимось проект бюджету, який нинішній злочинний уряд подав на розгляд до Верховної Ради. І що ми бачимо: у наших дорогих селян забирають залишки спецрежиму оподаткування, вилучають 20 мільярдів гривень обігових коштів, які селяни самі заробили. Натомість ми бачимо у бюджеті, так звана "державна підтримка", 5 мільярдів гривень. 20 мільярдів забрали, 5 мільярдів начебто віддали. Чи переконаний хтось із вас, що ці 5 мільярдів підуть на підтримку саме фермерів, а не великих корпорацій латифундистів, які і так зароблять більше, ніж можуть? А корови в селі вже немає у приватному господарстві, а фермерів… У минулому році 2 тисячі фермерських господарств були знищені внаслідок такої політики, яку проводить держава. Тому ми вимагаємо від уряду повернення спецрежиму оподаткування для села. Руки геть від села, паразити!</p>
<p>&nbsp;</p>
<p>ГОЛОВУЮЧИЙ.&nbsp; Папієв Михайло Миколайович, будь ласка.</p>
<p>&nbsp;</p>
<p>16:52:52</p>
<p>ПАПІЄВ М.М.</p>
<p>Дякую.</p>
<p>Шановні народні депутати України, шановні громадяни України, які нас дивляться! Перш за все, хотілось би відмітити, це перший законопроект сьогоднішнього порядку денного, який щось дасть економіці України, підтримає агропромисловий комплекс, і, в першу чергу, фермерів, середні, малі підприємства.</p>
<p>Шановні колеги, але… Виникає невеличке "але". От сьогодні, і я звертаю увагу головуючого, щоби він привернув увагу Міністерства фінансів, щоб коли вони доповідають законопроекти, щоб вони більш ретельно готувалися і надавали громадянам правдиву інформацію.&nbsp; Ми не перший раз чуємо про ратифікацію&nbsp; тієї чи іншої угоди чи то з Європейським інвестиційним банком, чи з Європейським банком реконструкції і розвитку, і чуємо про&nbsp; невеличкі проценти. Але зверніть увагу на Національний банк України і на ті уповноважені банки, через які після цього будуть надаватися кредити. Я от поцікавився, кредити Європейського банку реконструкції і розвитку, а є три уповноважені банки – це "Укрексімбанк", "Ощадбанк" і "Укргазбанк", вони даються під 9-12 відсотків річних в валюті. Шановні колеги, да українська економіка ніколи такий кредит віддати не зможе. Тому, якщо ми беремо стартовий оцей сам ресурс під декілька відсотків, то тут особливу увагу треба привернути на ту маржу і той лібер, який накручують банки для того, щоби для нашого сільгосптоваровиробника цей кредит надходив з доступними відсотками, щоб він міг його обслуговувати, оце саме головне.</p>
<p>&nbsp;Шановні колеги, "Опозиційний блок" буде підтримувати ратифікацію цю і ми будемо завжди підтримувати наше село. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Кириленко Іван Григорович.</p>
<p>&nbsp;</p>
<p>16:54:56</p>
<p>КИРИЛЕНКО І.Г.</p>
<p>Я передаю слово.</p>
<p>&nbsp;</p>
<p>ГОЛОВУЮЧИЙ. Передає Івченкові слово. Будь ласка.</p>
<p>&nbsp;</p>
<p>16:55:03</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги, звичайно, "Батьківщина" підтримує ратифікацію Фінансової угоди з Європейським інвестиційним банком. Ми завжди говоримо про те, що нам потрібно точечно допомагати дрібним і середнім фермерським господарствам. Нам потрібно реформувати фонд підтримки фермерських господарств у платіжне агентство, яке буде акумулювати всю допомогу.</p>
<p>Я вам приведу декілька цифр. Сьогодні в Україні налічується 51 тисяча суб'єктів сільського господарювання, 44,5 з них мають в обробітку до 50 гектарів. Це офіційна статистика і офіційні дані, які надійшли з Державної фіскальної служби. Або 86 відсотків всіх тих, хто працюють на землі мають до 50... до 500 гектарів. Я вам приведу приклад з тою політикою, з якою зробив уряд Яценюка минулого і ви голосували за це.&nbsp; Якщо в 2015 році 27 тисяч суб'єктів обробляли менше 500 гектарів, то сьогодні це 20 тисяч – на 7 тисяч менше або на 300 тисяч гектарів. Якщо в них в обробітку було 2 мільйони гектарів, то сьогодні мільйон 730. Де ділися ці гектари? Хто взяв їх в оренду? Хто господарює?</p>
<p>Натомість інша статистика говорить, що аграрні латифундисти постійно нарощують свої земельні банки на 200 тисяч гектарів щорічно, ось, будь ласка. Звичайно, ми проголосуємо, але уряду потрібно переглянути підтримку: на маленького, на дрібного, до 500 гектарів, на один гектар або на кількість зробленої продукції. І це буде вірний шлях!</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Обговорення завершене. Обговорення передбачено показало, що всі фракції підтримують даний закон. І я можу поставити його на голосування.</p>
<p>Отже, я ставлю на голосування проект Закону про ратифікацію Фінансової угоди (Проект "Основний кредит для аграрної галузі - Україна") між Україною та Європейським інвестиційним банком (№ 0106) в цілому. Шановні колеги, хто підтримує дану пропозицію, прошу проголосувати в цілому. Будь ласка, голосуємо.</p>
<p>&nbsp;</p>
<p>16:57:45</p>
<p>За-269</p>
<p>269 – "за". Рішення прийняте. Вітаю авторів, вітаю комітет з якісною роботою.</p>
<p>Колеги, зараз у нас стоять три закони в другому читанні. Там невеличка кількість поправок. І тому ми будемо їх проходити досить динамічно. Комітет, власне, просив, щоб ми поставили спочатку друге читання, а потім перше. Тому я прошу всіх бути в залі, у нас буде дуже динамічна робота по тих трьох законопроектах.</p>
<p>Отже, я оголошую до розгляду проект Закону про внесення змін до Закону України "Про побічні продукти тваринного походження, що не призначені для споживання людиною" (№ 2150а). І запрошую до доповіді заступника голови Комітету з питань аграрної політики та земельних відносин Заболотного Григорія Михайловича. Будь ласка, пане Григорій.</p>
<p>&nbsp;</p>
<p>16:58:39</p>
<p>ЗАБОЛОТНИЙ Г.М.</p>
<p>Дякую. Шановний Андрій Володимирович, шановні народні депутати, на ваш розгляд пропонується підготовлений до другого читання законопроект про внесення змін до Закону України "Про побічні продукти тваринного походження, що не призначені для споживання людиною" (щодо узгодження його положень у сфері поводження з продуктами тваринного походження, що належать до категорії ІІ, з вимогами законодавства ЄС) (реєстраційний номер 2150а).</p>
<p>Слід нагадати, що ще 7 квітня 2015 року Верховна Рада України прийняла Закон "Про побічні продукти тваринного походження, не призначені для споживання людиною". Закон вступив в дію 9 травня 2016 року. Виконання норм цього закону без сумніву буде підвищувати рівень харчової, екологічної та санітарно-епідеміологічної безпеки в нашій країні і сприятиме подальшій інтеграції в ЄС. Але деякі питання все ж не були враховані та невідповідність нормам була європейського законодавства. Зокрема закон надає визначення органічних добрив та покращувачів ґрунту, яке міститься в статті 3.22 Регламенту ЄС, номер 1069/2009, що на практиці може ускладнити однакове розуміння та застосування інших положень. Передбачені законом способи поводження з побічними продуктами тваринного походження, які належать до категорії ІІ, не відповідають тим, що містяться у статті 13 Регламенту ЄС, номер 1069/2009, значно звужуючи, у порівнянні з європейськими вимогами, можливі способи поводження з такими продуктами.</p>
<p>І найголовніше. Закон фактично зводить усі спроби поводження… тваринного походження, які належать до категорії ІІ, до їх стерилізації виключно під тиском. Така процедура, по-перше, досить енергозатратна, по-друге, дорога.</p>
<p>До закону подано 14 поправок, враховано в цілому – 12, частково враховано дві поправки.</p>
<p>Головне юридичне управління Апарату Верховної Ради України завізувало законопроект без зауважень.</p>
<p>Прошу підтримати запропоновану комітетом редакцію законопроекту з урахуванням такої правки під стенограму, викласти пункт 1 розділу ІІ "Прикінцеві положення" у такій редакції: "Цей закон набирає чинності з дня наступного за днем його опублікування", і прийняти в другому читанні та в цілому як закон.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, фактично усі поправки, які були подані, є враховані комітетом, тобто є повна консолідація всіх членів комітету по даному законопроекту.&nbsp;&nbsp;</p>
<p>Тому я прошу усіх зайти в зал, приготуватись до голосування, бо ми відразу переходимо до прийняття рішення.</p>
<p>Я прошу секретаріат Верховної Ради, будь ласка. Так, дякую дуже вам, пане Григорій. Зайти в зал, приготуватись до голосування, колеги. Члени аграрного комітету, запросіть депутатів в зал. Я чекаю, я почекаю 30 секунд, але ви запрошуйте. Ми чекаємо ще буквально 10 секунд, поки підійдуть депутати.</p>
<p>Отже, колеги, я ставлю на голосування проект Закону про внесення змін до Закону України "Про побічні продукти тваринного походження, що не призначені для споживання людиною" (щодо узгодження його положень у сфері поводження з продуктами тваринного походження, що належать до категорії ІІ, з вимогами законодавства ЄС) (номер 2150а) в другому читанні та в цілому. Прошу голосувати, прошу підтримати 2150а в другому читанні та в цілому. Голосуємо, колеги, будь ласка.</p>
<p>&nbsp;</p>
<p>17:03:06</p>
<p>За-230</p>
<p>Рішення прийнято. Вітаю авторів, вітаю комітет.</p>
<p>Переходимо відразу до наступного законопроекту. Тут теж поправок майже нема, і тому треба бажано всім лишатись на місцях. Це є проект Закону про внесення змін до деяких законодавчих актів України щодо встановлення мінімального строку оренди земельних ділянок сільгосппризначення (номер 2920).</p>
<p>І я запрошую до доповіді заступника голови комітету Заболотного Григорія Михайловича, будь ласка.</p>
<p>&nbsp;</p>
<p>17:03:43</p>
<p>ЗАБОЛОТНИЙ Г.М.</p>
<p>Шановні колеги, законопроект 2920 прийнятий за основу 8 грудня 2015 року. Нагадаю вам, що цим законопроектом пропонується внести зміни до статті 93 Земельного кодексу України та статті 19 Закону України "Про оренду землі" та встановити строк оренди земельних ділянок сільськогосподарського призначення, які є ділянками меліоративних земель, на яких проводиться&nbsp; гідротехнічна меліорація не менше як 10 років, а також&nbsp; визначити на рівні законів України обов'язок орендарів сприяти належній експлуатації відповідних меліорованих систем та об'єктів інженерної інфраструктури таких систем на даних&nbsp; ділянках.</p>
<p>При підготовці до другого читання до Комітету Верховної Ради з питань аграрної політики та земельних відносин від суб'єктів права законодавчої&nbsp; ініціативи народних депутатів України надійшло 10 пропозицій та поправок, з них: враховані – 5, відхилені – 2, враховані редакційно – 3.</p>
<p>При розгляді даного законопроекту на засіданні комітету було відзначено, що прийняття законопроекту сприятиме довгостроковому плануванню інвестиційної діяльності&nbsp; та залучення інвестицій у аграрну галузь України, гарантуватиме довгострокову оренду&nbsp; земельних&nbsp; ділянок сільськогосподарського призначення та стабільність у землекористуванні.</p>
<p>За результатами розгляду цього законопроекту на засіданні&nbsp; комітету&nbsp; 26 січня цього року було прийняте рішення підтримати зазначений законопроект&nbsp; у другому читанні та в цілому&nbsp; як закон. Прошу підтримати рішення комітету. І дякую&nbsp; всім за увагу.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги,&nbsp; фактично усі поправки&nbsp; були комітетом враховані.&nbsp; Тому ми можемо&nbsp; переходити до голосування.&nbsp; Я прошу зайти в зал&nbsp; і приготуватись до прийняття рішення.&nbsp; Є єдність у залі.</p>
<p>Я&nbsp; ставлю на голосування проект Закону про внесення змін до деяких законодавчих актів України щодо встановлення мінімального строку оренди земельних ділянок сільгосппризначення, на яких проводиться гідротехнічна меліорація&nbsp; (№2920) в другому читанні&nbsp; та в цілому.</p>
<p>Шановні колеги,&nbsp; хто підтримує цю пропозицію, прошу проголосувати&nbsp; 2920 в другому читанні та в цілому.&nbsp; Прошу голосувати. Прошу підтримати. Будь ласка,&nbsp; колеги, голосуємо.</p>
<p>&nbsp;</p>
<p>17:06:38</p>
<p>За-245</p>
<p>245 – "за". Рішення прийняте. Вітаю авторів, вітаю комітет.</p>
<p>І наступний: 3006 – це проект Закону про внесення змін до Земельного кодексу України та інших законодавчих актів щодо правової долі земельних ділянок, власники яких померли.</p>
<p>І я запрошую до доповіді члена Комітету з питань аграрної політики та земельних відносин Кулініч Олег Іванович. Будь ласка.</p>
<p>&nbsp;</p>
<p>17:07:03</p>
<p>КУЛІНІЧ О.І.</p>
<p>Дякую, Андрій Володимирович.</p>
<p>Шановні колеги, на своєму засіданні 12 квітня комітет розглянув законопроект 3006 про внесення змін до Земельного кодексу України та інших законодавчих актів щодо правової долі земельних ділянок, власники яких померли та рекомендував його до розгляду у другому читанні.</p>
<p>Після прийняття законопроекту в першому читанні до нього надійшло 53 пропозиції від 10 народних депутатів України і з них 20 правок враховано, 11 враховано редакційно, 5 враховано частково, 17 відхилено.</p>
<p>Чого стосуються враховані правки. Ми провели декілька нарад за участю фахівців Мін'юсту, Держгеокадастру, державних підприємств "Інформаційний центр" та "Центр Державного земельного кадастру".</p>
<p>На цих нарадах було обговорено питання технічної можливості створення у складі спадкового реєстру системи автоматизованого пошуку відумерлої спадщини.</p>
<p>За результатами нарад маємо висновок, що на сьогодні створювати цю систему зарано. На жаль, реєстрація смерті у нас відбувається часто без внесення відомостей про ідентифікаційний код особи. А, отже, провести автоматизовану ідентифікацію померлого майже неможливо. Тому відповідні положення пропонується вилучити із законопроекту.&nbsp;&nbsp;&nbsp;&nbsp;&nbsp;</p>
<p>Усі інші враховані правки здебільшого стосуються редакційних уточнень положень законопроекту.</p>
<p>Щодо відхилених правок, то вони фактично стосуються скасування усіх новацій законопроекту. Тому, на думку комітету, вони є неприйнятними.</p>
<p>Законопроект детально відпрацьований і готовий для голосування в сесійній залі. Тому прошу вас, шановні колеги, підтримати даний законопроект у другому читанні та в цілому як закон в редакції запропонованій комітетом. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, тут є кілька правок і ми маємо по них пройти. Я буду оголошувати.</p>
<p>4 правка, Продан. Чи наполягає? Ні. Не наполягає.</p>
<p>14-а, Помазанов. Чи наполягає?&nbsp;</p>
<p>Наполягає.</p>
<p>Будь ласка, включіть мікрофон Помазанову.</p>
<p>&nbsp;</p>
<p>17:09:04</p>
<p>ПОМАЗАНОВ А.В.</p>
<p>Андрій Помазанов фракція&nbsp; "Народний фронт".</p>
<p>Шановні колеги, в&nbsp; принципі, я хочу зняти всі&nbsp; застереження і всі мої&nbsp; правки подальші, оскільки, на мою думку, група фахівців доволі професійно на базі комітету&nbsp; відпрацювала цей законопроект. У мене було багато зауважень, але ми&nbsp; намагалися їх в принципі&nbsp; зняти в процесі роботи і, думаю,&nbsp; що цей закон вийшов збалансованим і таким, що може бути підтриманий&nbsp; голосами в залі.&nbsp; тому&nbsp; я знімаю всі інші правки.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>17-а, Продан. Не наполягає.&nbsp;</p>
<p>25-а, Продан.&nbsp;&nbsp; Не наполягає.&nbsp;</p>
<p>26-а, Мацола.&nbsp;&nbsp; Не наполягає.</p>
<p>27-а, Мацола. Не наполягає.&nbsp;</p>
<p>31-а, Ленський. Не наполягає.&nbsp;</p>
<p>32-а, Левченко. Не наполягає.&nbsp;</p>
<p>36-а,&nbsp; Ленський. Не наполягає.&nbsp;</p>
<p>38-а…&nbsp;</p>
<p>33-я правка.&nbsp; Будь ласка, Кулініч, 33 правка,&nbsp; будь ласка.</p>
<p>&nbsp;</p>
<p>17:10:09</p>
<p>КУЛІНІЧ О.І.</p>
<p>Шановні колеги, стосовно 33 правки є певна&nbsp; дискусія в залі, я хотів би пояснити. Вона врахована комітетом, але про що йде мова? Сьогодні за діючим законодавством громада повинна відшкодовувати борги спадкоємця лише в частині матеріальної та моральної шкоди – це стаття 1231 Цивільного кодексу України.</p>
<p>Ми у правці пропонували, аби громада відшкодовувала не тільки матеріальну або моральну шкоду, але й витрати спадкодавця, зокрема на утримання, догляд та лікування. Але щоб не виникали непотрібні дискусії в залі і щоб законопроект збалансовано був проголосований, я, під стенограму, відкликаю свою правку 33, я – її автор. І пропоную&nbsp; залишити перше&nbsp; речення частини четвертої статті 1277 Цивільного кодексу України в чинній&nbsp; редакції.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Наступна – 36-а, Ленський. Не наполягає.&nbsp;</p>
<p>33 правку щойно, під стенограму, зняли з тіла закону. Щойно, під стенограму,&nbsp; було оголошено,&nbsp;&nbsp; що вона знімається.</p>
<p>36-а, Ленський. Не наполягає.&nbsp;</p>
<p>38-а, Помазанов. Він попередив, що не буде наполягати, як і 39, як і 40.</p>
<p>44-а, Ленський. Не наполягає.&nbsp;</p>
<p>47-а, Мацола. Не наполягає.</p>
<p>І 51-а, Романовський, Ванат не наполягають.</p>
<p>Колеги, ми пройшли обговорення, на скільки я розумію досягнуто повне порозуміння між представниками всіх фракцій з приводу даного законопроекту. І я прошу закликати всіх депутатів в зал і ми переходимо до голосування.</p>
<p>Колеги, можу ставити? Я ставлю на голосування проект Закону про внесення змін до Земельного кодексу України та інших законодавчих актів щодо правової долі земельних ділянок, власники яких померли (номер 3006) в другому читанні та в цілому. Прошу проголосувати, прошу підтримати, колеги. Будь ласка, голосуємо. 3006 – в другому читанні та в цілому. Будь ласка.</p>
<p>&nbsp;</p>
<p>17:12:43</p>
<p>За-231</p>
<p>231 – "за". Рішення прийняте.</p>
<p>Вітаю авторів, вітаю комітет з прийняттям даного закону. Будь ласка,&nbsp; 20 секунд для члена комітету Кулініча Олега Іванович,&nbsp; будь ласка.</p>
<p>&nbsp;</p>
<p>17:13:02</p>
<p>КУЛІНІЧ О.І.</p>
<p>Шановні колеги! Я дякую всім вам за прийняття дуже важливого законопроекту, який дасть можливість наповнити значною мірою місцеві бюджети тому що це дуже важливо зараз і в процесі децентралізації, і в процесі об'єднання територіальних громад. Всім дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги! Хотів би з вами порадитися по одному питанню, зараз ми переходимо до блоку перше читання. До мене є звернення депутатів з приводу того, щоб законопроект 2739, який є в цьому блоці, але стоїть на завершені, поставити першим. Цей законопроект про державне регулювання виробництво і обігу етилового, коньячного і плодового алкогольних напоїв та тютюнових виробів. Тобто, колеги, є пропозиція, щоб ми з нього почали розгляд питань&nbsp; аграрного сектору, якщо буде така&nbsp; воля залу, я це поставлю. Отже, думаю, ми і так до нього би дійшли, але якщо така воля залу є, я поставлю.</p>
<p>Колеги, підтримується така позиція? Так, мені&nbsp; сказали, що всі фракції підтримують. Тоді, колеги, я ставлю на пропозицію голосування законопроект 2739 і 2739-1, які є в цьому блоці, але останні, поставити першим. Хто підтримує таку пропозицію, прошу проголосувати, прошу підтримати 2739. Хто підтримує, прошу&nbsp; проголосувати. Будь ласка, колеги.</p>
<p>&nbsp;</p>
<p>17:14:54</p>
<p>За-203</p>
<p>Не встигли. Так, я&nbsp; ще раз поставлю колеги. Я ще раз поставлю… давайте, Крулько, поки депутати заходять… Іване. Іване, поки заходять депутати, одну хвилину. Прошу.</p>
<p>Колеги, заходимо в зал просто.</p>
<p>&nbsp;</p>
<p>17:15:21</p>
<p>КРУЛЬКО І.І.</p>
<p>Шановні колеги! Іван Крулько. Я дуже прошу, щоб ми підтримали цей закон. Профільний комітет, який очолює пані Южаніна, проголосував, щоб цей закон був підтриманий за основу і в цілому. Це дерегуляційний закон, який передбачає позбавити малих виноробів від необхідності купувати ліцензію на оптову торгівлю. Сьогодні ми не можемо розвивати мале виноградарство, ми не можемо розвивати культуру виноробства в Україні і відродити ті виноградники унікальні, які у нас були. Цей закон дасть&nbsp; можливість у маленьких господарствах вирощувати якісне вино і мати можливість всім продати це вино у супермаркети, в ресторани без&nbsp; необхідності купувати ліцензію в 500 тисяч, яку вони не здатні купити.</p>
<p>Прошу підтримайте і давайте&nbsp; зробимо подарунок виноробам, у яких зараз почався сезон виробництва вина. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я ще раз поставлю пропозицію. Наголошую: ми просто міняємо місцями законопроект, який є далі, є прохання поставити першим для об'єднання залу. І тому я ще раз ставлю пропозицію, щоб ми зараз перейшли до розгляду&nbsp; 2739 і 2739-1, який стоїть через кілька законопроектів. Хто підтримує дану пропозицію, прошу проголосувати, прошу підтримати, колеги.</p>
<p>Будь ласка, прошу голосувати, 2739. Голосуємо.</p>
<p>&nbsp;</p>
<p>17:16:53</p>
<p>За-219</p>
<p><i>(Шум у залі)</i></p>
<p>Я бачу, що не встигли, карточка не спрацювала.</p>
<p>Товариство! Колеги, я по сигналах депутатів ще раз поставлю, але це буде останній раз. Ми просто затягуємо час. <i>(Шум у залі)</i> Колеги, хто не встиг, у кого була витягнута карточка, будь ласка, ви її…</p>
<p>Отже, я ставлю востаннє на голосування пропозицію, щоб ми зараз перейшли до розгляду 2739 і 2739-1. Хто підтримує дану пропозицію, прошу проголосувати, 2739 і 2739-1. Будь ласка, голосуємо, колеги. Прошу підтримати. Голосуємо.</p>
<p>&nbsp;</p>
<p>17:17:56</p>
<p>За-228</p>
<p>Рішення прийнято, колеги. Наголошую: ми є в тому ж блоці, і ми в ньому і працюємо надалі. Я думаю, ми встигнемо як мінімум 3-4 законопроекти прийняти. Я тільки прошу одне: доповідачів бути максимально лаконічними, щоб ми цей блок змогли пройти максимально.</p>
<p>Отже, я, перш за все, ставлю на голосування пропозицію розгляду за скороченою процедурою 2739 і 2739-1. Хто підтримує дану пропозицію, прошу проголосувати. Будь ласка, колеги, голосуємо. Голосуємо скорочену процедуру.</p>
<p>&nbsp;</p>
<p>17:18:45</p>
<p>За-205</p>
<p>Рішення прийнято.</p>
<p>Я запрошую для доповіді народного депутата України Вадатурський Андрій Олексійович. А потім – Кривошея Геннадій Григорович.</p>
<p>Будь ласка, прошу вас максимально лаконічно.</p>
<p>&nbsp;</p>
<p>17:19:03</p>
<p>ВАДАТУРСЬКИЙ А.О.</p>
<p>Шановний головуючий, шановні колеги, дякую за таку можливість захистити виноробів. Я хочу пояснити по цьому закону. Ми даємо право суб'єктам господарювання, які виробляють алкогольні напої із виноматеріалів власного виробництва та отримали ліцензію на виробництво, здійснювати оптову торгівлю без отримання окремої ліцензії.</p>
<p>Хочу навести цифри, станом на 2016 рік всього-на-всього 56 суб'єктів здійснюють діяльність з виробництва вина, а лише 4 з них вважаються маленькими, які виробляють вино з власного виробленого виноматеріалу. Для порівняння: у Франції таких підприємств – близько 60 тисяч, в Німеччині – 48 тисяч, Італії – 30 тисяч. Оце я називаю і є конкуренція і ми бачимо наслідки. Зараз ці підприємства, що виробляють та поставляють алкогольні напої, сплачують: по-перше, ліцензію на виробництво у розмірі 780 гривень і ліцензія видається на 5 років, і ліцензія на оптову торгівлю, яка з 2006 року становить 500 тисяч гривень, як раз вона і робить конкуренцію нерівною, тому що великі виробники на кожну пляшку сплачують від 2 до 9 копійок, а з... маленькі повинні платити до 70 гривень на пляшку.</p>
<p>Хочу також нагадати приклади, коли наїжджали в Одеській області на виробника, який приїхав з Франції і також в Миколаївській області, тому що вони просто не мали таку ліцензію. Я хочу просто нагадати, що, перше, це дасть можливість відродити виробництво, по-друге, збільшити обсяги продажу, третє, збільшити...</p>
<p>&nbsp;</p>
<p>ГОЛОВУЮЧИЙ. Тридцять секунд, будь ласка.</p>
<p>&nbsp;</p>
<p>ВАДАТУРСЬКИЙ А.О. ...замінити&nbsp; імпорт. Я хочу просто нагадати, що сьогодні це питання всього-на-всього 2 мільйони гривень з бюджету. Давайте ми підтримаємо виробників, які повинні сьогодні працювати в тіні. Ми набагато більше зробимо для країни. Дуже дякую за підтримку.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До доповіді запрошується народний депутат України Кривошея Геннадій Григорович. І закликаю вас до лаконічності. Будь ласка, пане Геннадій.</p>
<p>&nbsp;</p>
<p>17:21:48</p>
<p>КРИВОШЕЯ Г.Г.</p>
<p>Доброго дня, шановні колеги. Доброго дня, пане головуючий. Кривошея Геннадій Григорович, фракція "Народний фронт".</p>
<p>На прохання колег коротко відповідаю. Перше. Фракція "Народний фронт" буде голосувати за законопроект 2739. Законопроект 2739-1, де я є автором, як альтернативний, я прошу зняти його з розгляду і не підтримувати. <i>(Оплески)</i></p>
<p>&nbsp;Дякую.&nbsp; Але, разом з тим, шановні колеги, я хотів би звернути увагу на те, що одним законопроектом ми не вирішимо цю проблему. Тому що, якщо ми говоримо про проблему відповідно виробництва вина і надання по виноматеріалах якихось привілеїв, ми повинні розуміти, яким чином люди будуть працювати на землі: які вони будуть сплачувати податки, і яким чином, і які кошти все-таки в перспективі мають надходити до відповідних бюджетів, і в першу чергу, я сказав би, до місцевих бюджетів, по даному питанню.</p>
<p>Тому фракція "Народний фронт" буде голосувати. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>І до співдоповіді запрошую голову Комітету з питань податкової та митної політики Южаніну Ніну Петрівну. Будь ласка, Ніна Петрівна.</p>
<p>&nbsp;</p>
<p>17:22:58</p>
<p>ЮЖАНІНА Н.П.</p>
<p>Шановні колеги, я хочу доповісти позицію комітету, яка в нас склалася при розгляді двох законопроектів.</p>
<p>По-перше, дуже жаль, що ми не виправили помилку, яку ми допустили, щодо визначення ціни оптової ліцензії для виробників пива. І ви знаєте, скільки крафтових пивоварень зараз залишилося без виробництва. Давайте тут справді консолідуємося. Тільки що Андрій навів дуже вагомі цифри щодо кількості виробників. І давайте хоча би почнемо з чогось: для невеликої кількості виробників справді зробимо справедливість, встановимо справедливість. Тому що платити 500 тисяч гривень в рік однакову ставку як великі виробники, так і маленькі, - це не по силі нікому.</p>
<p>Тому при розгляді цього законопроекту комітет прийняв рішення рекомендувати Верховній Раді України прийняти законопроект 2739 (від 24.04), поданий народним депутатом Вадатурським та іншими, за основу та в цілому як закон України.</p>
<p>Дякую за увагу і прошу підтримати.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги, я бачу повну єдність в даному питанні. Чи є потреба обговорювати, чи можемо голосувати? Можемо голосувати? Добре, колеги. Якщо немає бажаючих виступити, я ставлю на голосування, прошу зайти в зал і зайняти робочі місця.</p>
<p>Я хочу сказати, що культура в багатьох європейських країнах виноробства є частиною соціальної організації суспільства. Я думаю, ми даємо дуже добрий і хороший поштовх для розвитку цієї культури виноробства в Україні.</p>
<p>І я ставлю на голосування проект Закону про внесення змін до Закону України "Про державне регулювання виробництва і обігу спирту етилового, коньячного і плодового, алкогольних напоїв, тютюнових виробів" щодо оптової торгівлі алкогольними напоями, виготовленими з власного виноматеріалу (не придбаного). За пропозицією комітету, 2739 пропонується прийняти за основу і в цілому. Хто підтримує дану пропозицію, колеги, прошу голосувати. Будь ласка, колеги, голосуємо. Прошу голосувати.</p>
<p>&nbsp;</p>
<p>17:25:31</p>
<p>За-210</p>
<p>Колеги, якийсь збій, моя карточка навіть не проголосувала, моя картка. Я тримав її в тому, вона не проголосувала, колеги. Це правда, я тиснув кнопку.</p>
<p>Колеги, я не всіх вас чую, хто виступає. І я хочу уточнити позицію, я хочу уточнити позицію, чи є у нас голоси в залі. У нас ніби є одностайність усіх фракцій.</p>
<p>Ніна Петрівна, зараз поставлю, просто депутати щоб зайшли в зал. Тут немає питання дискусії, тут є питання просто дисципліни в залі. Колеги, я поставлю на повернення. Прошу усіх зайти в зал і взяти участь в голосуванні, колеги. Будь ласка, заходимо.</p>
<p>Я ставлю на голосування пропозицію повернутись до розгляду і голосування за проект Закону 2739 і 2739-1. Хто підтримує дану пропозицію, прошу проголосувати. Голосуємо за повернення, колеги. Будь ласка, голосуємо.</p>
<p>&nbsp;</p>
<p>17:27:34</p>
<p>За-231</p>
<p>Ми повернулись. А тепер я знову ж таки ставлю проект Закону 2739 за пропозицією комітету за основу і в цілому. Хто підтримує дану пропозицію комітету, прошу проголосувати, колеги, 2739 за основу і в цілому. Будь ласка, голосуємо, колеги. Будь ласка, прошу взяти участь в голосуванні.</p>
<p>&nbsp;</p>
<p>17:28:08</p>
<p>За-230</p>
<p>Рішення прийняте. <i>(Оплески)</i> Вітаю авторів, вітаю комітет з якісно проробленою роботою. Будемо вірити, що ми дамо поштовх для українського виноробства.</p>
<p>І наступний законопроект, який стоїть в порядку денному, це є проект Закону про внесення змін до деяких законодавчих актів України щодо використання земель та меліоративних систем, 4573. І, шановні колеги…</p>
<p>Попередній законопроект був прийнятий за основу і в цілому. Все так і було, колеги, так і було. І ніхто не заперечував в залі. Зараз 4573. І в мене є прохання підтримати розгляд за скороченою процедурою. І я дуже закликаю до більшої динаміки&nbsp; в нашій&nbsp; роботі. 4573, за скороченою процедурою прошу проголосувати.&nbsp; Будь ласка,&nbsp; колеги, голосуємо.</p>
<p>&nbsp;</p>
<p>17:29:18</p>
<p>За-201</p>
<p>Рішення прийняте.</p>
<p>Я запрошую до доповіді міністра екології та природних ресурсів Семерака Остапа Михайловича і теж закликаю до лаконічності, пане міністре, пане Остапе. Будь ласка.</p>
<p>&nbsp;</p>
<p>17:29:31</p>
<p>СЕМЕРАК О.М.</p>
<p>Дякую,&nbsp; пане Андрію.&nbsp;</p>
<p>Добрий вечір, шановні&nbsp; колеги. На ваш розгляд винесено проект Закону про внесення змін до деяких законодавчих актів України щодо використання меліорованих земель та меліоративних систем. Хотів сказати, що цей законопроект&nbsp; розроблений урядом на виконання Стратегії сталого розвитку&nbsp; 2012, Коаліційної угоди та Програми діяльності уряду.&nbsp;</p>
<p>Метою прийняття законопроекту є забезпечення&nbsp; на законодавчому рівні основних засад щодо відновлення ролі меліорованих земель у продовольчому та ресурсному забезпеченні держави, встановлення відповідальності за недбале ставлення до меліорованих земель та меліоративних систем, використання&nbsp; зрошувальних&nbsp; земель у поливному режимі, збереження і відтворення родючості ґрунтів, зменшення навантаження на&nbsp; державний бюджет при прийнятті безхазяйних об'єктів інженерної інфраструктури внутрішньогосподарських меліоративних систем зрошувального&nbsp; землеробства до державної власності.</p>
<p>Законопроект пропонує внести зміни у ряд актів законодавства, зокрема: до&nbsp; Земельного кодексу України стосовно визначення земельних ділянок смуг відведення з особливим режимом використання під закриті&nbsp; меліоративні мережі зрошувальних і осушувальних систем&nbsp; з метою забезпечення їх експлуатації, використання меліорованих земель за призначення, зокрема, зрошувальних земель у поливному режимі.</p>
<p>Також до Закону України про правовий режим земель охоронних об'єктів магістральних трубопроводів та до Закону України "Про меліорацію земель".</p>
<p>Я бачу, часу мало. Хотів у висновку, підсумовуючи, сказати, що прийняття закону сприятиме реалізації державної політики з розвитку меліорації земель.</p>
<p>Також хотів сказати, що закон… законопроект погоджений з відповідними всіма міністерствами. Прошу вас проголосувати і підтримати в першому читанні. Дякую.</p>
<p>&nbsp;</p>
<p>ГОЛОВУЮЧИЙ. Дякую, пане Остап.</p>
<p>До співдоповіді я запрошую заступника голови Комітету з питань аграрної політики та земельних відносин Бакуменка Олександра Борисовича. Будь ласка.</p>
<p>&nbsp;</p>
<p>17:31:49</p>
<p>БАКУМЕНКО О.Б.</p>
<p>Шановний Андрій Володимирович! Шановні колеги! Комітет Верховної Ради з питань аграрної політики та земельних відносин на своєму засіданні 14 червня 2016 року розглянув проект Закону України про внесення змін до деяких законодавчих актів України щодо меліорованих земель та меліоративних систем (реєстраційний номер 4573), внесений Кабінетом Міністрів України.</p>
<p>Законопроект розроблено з метою законодавчого забезпечення та відновлення меліоративних земель, встановлення відповідності за порушення законодавства щодо охорони та використання меліоративних земель та меліоративних систем, збереження і відтворення родючості ґрунтів, зменшення навантаження на державний бюджет при прийнятті безхазяйних об'єктів інженерної інфраструктури внутрішньогосподарських меліоративних систем, зрошування землеробства та державної власності.</p>
<p>Комітет підтримує необхідність законодавчого врегулювання збереження меліоративних систем та підвищення ефективності діяльності у сфері зрошування землеробства, визначення правового статусу закритих меліоративних мереж, віднесення їх до магістральних трубопроводів, посилення відповідальності за недбале ставлення до меліорованих земель та&nbsp; псування інфраструктури, а також можливість списання меліоративних систем.</p>
<p>Комітет зауважує, що при доопрацюванні законопроекту до другого читання необхідно передбачити можливість запровадження спільного управління та експлуатацію меліоративними системами через створення об'єднань асоціацій водокористувачів.</p>
<p>Зважаючи на висловлене, комітет вирішив рекомендувати Верховній Раді України проект Закону України про внесення змін до деяких законодавчих актів&nbsp; України щодо використання&nbsp; меліорованих земель та меліоративних систем (реєстраційний номер 4573) прийняти за основу.&nbsp; Прошу підтримати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, прошу провести запис: два – "за",&nbsp; два – "проти".&nbsp;&nbsp;&nbsp; Будь ласка.</p>
<p>Сергій Володимирович Хлань,&nbsp; будь ласка.</p>
<p>&nbsp;</p>
<p>17:34:15</p>
<p>ХЛАНЬ С.В.</p>
<p>Шановні колеги! Прошу зазначити, що відновлення та розвиток зрошення в Україні – це є одним з пріоритетних завдань сільського господарства. Ні для кого не секрет, що південь України в умовах&nbsp; глобального потепління потерпає від посух, і тому єдина форма вести сільгосптоваровиробництво – це відновлення та розвиток&nbsp; зрошення на півдні&nbsp; України.</p>
<p>Цей законопроект посилює відповідальність за недбале ставлення до меліоративних&nbsp; земель та псування меліоративної структури.</p>
<p>Крім того, слушними є такі пропозиції до чіткого визначення власників зрошувальної інфраструктури як в рамках юридичної категорії, так і технічної, а також набуття прав власності на зрошувальних землях та інженерної інфраструктури, а також юридичного оформлення таких прав власності. Для того, щоб перейти до практичного відновлення зрошення в Україні треба прийняти дуже багато законодавчих та підзаконних актів, в цьому нам допомагає Світовий банк. Світовий банк допомагає нам в правовому врегулюванні і в підготовці законодавчих актів для того, щоб децентралізувати управління зрошувальними системами, для того, щоб аграрії змогли створювати асоціації, які б мали управління зрошувальними системами. Цей законопроект вносить дуже багато добрих регулятивних актів саме до цього. Тому я прошу підтримати цей законопроект в першому читанні. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка,&nbsp; Кривошея Геннадій Григорович.</p>
<p>&nbsp;</p>
<p>17:36:04</p>
<p>КРИВОШЕЯ Г.Г.</p>
<p>Доброго дня, ще раз, шановні колеги. Перше, фракція "Народний фронт"&nbsp; буде підтримувати даний законопроект однозначно. І разом з тим я хотів би наголосити на досить позитивних речах, зокрема, які стосуються… про внесення змін до Закону України "Про меліорацію земель" там є такий пункт стосовно повноважень органів виконавчої влади та місцевого самоврядування у сфері меліорації, експлуатації та списання меліоративних систем.</p>
<p>Всі ми прекрасно знаємо, яким чином і хто впливає на місцях, і хто, яким чином проводяться різні і захоплення цих земельних ділянок і тому подібне. І разом з тим дуже приємно бачити, що Кабінет Міністрів хоче не просто покласти, а зробити і відповідальними і, в тому числі не просто нести відповідальність, а розуміти яким чином далі будуть розпоряджатися тими чи іншими частинами цих земельних ділянок, в тому числі меліоративними системами. Тому це досить приємна річ, тому хотілося б на це звернути, по суті, увагу. Ну і разом з тим, досить приємно розуміти і бачити, що вносяться й окремі поняття, яких до цього&nbsp; часу не було визначено в Законі про меліорацію, а також в Земельному кодексі України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Соболєв Сергій Владиславович.</p>
<p>&nbsp;</p>
<p>17:37:25</p>
<p>СОБОЛЄВ С.В.</p>
<p>Шановні колеги! Ясно, що законопроект цей треба підтримувати, але, на жаль, своєчасність його ухвалення є дивною. За останні 25 років потужна меліоративна система півдня України фактично була розграбована через декілька ключових речей у законодавстві.</p>
<p>Перше. Фактично ця меліоративна система не належала жодному власнику і ті копачі металевих труб, які обіцяли потім прокласти пластикові труби, викопували на мільярди доларів, я не боюся цієї цифри, унікальні об'єкти, руйнуючи систему меліорацію.</p>
<p>Чим це закінчилось? У Запорізькій області залишилося менше 25 відсотків земель, які підлягають реальному наповненню через меліоративні системи. Херсонська область трошки краща, але там свої копачі труб, які так само пропонували унікальні проекти, коли металеві труби вирізалися, а&nbsp; пластикові труби потім ніколи не клалися в землю.</p>
<p>Що пропонує цей законопроект? Накінець-то врегулювати право власності через 25 років після того, як це право власності було розкрадено. На цьому заробили мільярдні статки, я думаю, що, слава Богу, хоча б&nbsp; зараз підійшли до того, щоб врегулювати законодавчу ініціативу саме в такий спосіб.</p>
<p>Наша фракція підтримає, але я вважаю, що зараз в нас є набагато серйозніша проблема, яка полягає в тому, що тепер право власності і ті&nbsp; десятки, якщо не сотні кримінальних справ, які пиляться роками в прокуратурі, повинні&nbsp; на кінець-то запрацювати.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, зараз буде заключний виступ, і через три хвилини, відповідно, відбудеться голосування. Я прошу запросити народних депутатів в зал для голосування.</p>
<p>Зараз надаю слово Мосійчуку Ігорю Володимировичу. Будь ласка, пане Ігор.</p>
<p>&nbsp;</p>
<p>17:39:30</p>
<p>МОСІЙЧУК І.В.</p>
<p>Ігор Мосійчук, Радикальна партія Олега Ляшка.</p>
<p>Дуже правильний законопроект, але, як на мене, він абсолютно несвоєчасний. Чому? Тому що немає і не існує, практично, в країні вже меліоративних систем. Вони всі розграбовані, знищені, здані на металобрухт. І, по-суті, ми приймаємо законопроект про власність, про визначення власника того, чого вже не існує.</p>
<p>І тут, власне, питання і до правоохоронних органів, в яких, дійсно, на полицях сотні кримінальних справ, пов'язаних із розграбуванням і знищенням меліоративної системи країни, і тут питання до тих керівників, в першу чергу, південних областей, які це допускали, які цьому сприяли, які на цьому заробляли мільйонні статки, тут питання до самих людей, які сприяли цьому, велись на той обман, що буде замінена металева труба на пластикову, чого не відбулося в ста випадків із ста.</p>
<p>Звичайно, фракція Радикальної партії підтримає цей законопроект, але, ще раз наголошую і хочу звернути увагу керівників правоохоронних структур на необхідність все-таки визначення винних і покарання винних в знищені меліоративної системи країни, в визначенні і покарання винних в тому, що, по суті, знищена ціла інфраструктура нашої держави. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення продемонструвало що є загальна підтримка даного законопроекту. Депутати вказують на те, що він є запізнілий, але усі згодні з тим, що є необхідність його приймати, хай запізно, але приймати. І тому ми можемо переходити до прийняття рішення. Я прошу усіх зайти в зал, приготуватися до прийняття рішення, колеги. Можемо переходити до прийняття рішення? Всі вже зайняли місця?</p>
<p>Я ставлю на голосування проект Закону про внесення змін до деяких законодавчих актів України (4573), за пропозицією комітету за основу, за основу. Хто підтримує дану пропозицію, колеги, прошу проголосувати.&nbsp; Будь ласка, голосуємо, колеги.</p>
<p>&nbsp;</p>
<p>17:42:43</p>
<p>За-216</p>
<p>Не встигли.</p>
<p>Депутат Острікова не встигла просто підбігти і проголосувати. Депутат Острікова, ви встигли проголосувати? Ви проголосували чи ні?</p>
<p>Колеги, я прошу зайняти робочі місця. Хлопці! Андрій ! Сергій! Це справді мудро, вийти з залу, хлопці. Голосування вже, зараз.</p>
<p>Колеги, я ставлю пропозицію повернутись до розгляду 4573. Хто підтримує дану пропозицію, прошу проголосувати. Якщо не буде повернення, я законопроект відхилю просто. Будь ласка, хто підтримує повернення, прошу проголосувати. Будь ласка.</p>
<p>&nbsp;</p>
<p>17:44:06</p>
<p>За-219</p>
<p>Проект Закону 4573 відхилений. Ми можемо хіба що дати на повторне, на… <i>(Шум у залі)</i></p>
<p>Колеги, я оголосив рішення: законопроект відхилений. Ще раз не буде.</p>
<p>Отже, колеги, наступний проект закону, який стоїть у нас в порядку денному, 2842 – це є проект Закону про внесення змін до деяких законодавчих актів України щодо усунення суперечностей у сфері ліцензування.</p>
<p>І я прошу підтримати пропозицію розгляду за скороченою процедурою, колеги. Хто підтримує, прошу проголосувати за скорочену – 2842.</p>
<p>&nbsp;</p>
<p>17:45:12</p>
<p>За-197</p>
<p>Рішення прийняте.</p>
<p>Я запрошую до доповіді народного депутата України Вознюка Юрія Володимировича, будь ласка.</p>
<p>&nbsp;</p>
<p>17:45:23</p>
<p>ВОЗНЮК Ю.В.</p>
<p>Шановні народні депутати, Андрій Володимирович. Вашій увазі пропонується проект Закону України про внесення змін до деяких законодавчих актів України щодо усунення суперечностей у сфері ліцензування.</p>
<p>Дана законодавча ініціатива стала актуальна після того, як ми 2 березня 2015 року прийняли закон України, яким відміняємо ліцензування робіт по оцінці землі. Тому для того, щоб ми все ж таки окреслили коло юридичних і фізичних осіб, які мають право займатися цією діяльністю, і убезпечити кінцевих споживачів цих послуг, пропонується в цьому законопроекті описати які юридичні, які фізичні особи мають право займатися даною діяльністю, а саме юридичні особи, суб'єкти господарювання, незалежно від їх організаційно-правової форми та форми власності, що мають у своєму складі оцінювачів з експертної грошової оцінки земельних ділянок, та фізичні особи – суб'єкти підприємницької діяльності, які отримали кваліфікаційне свідотство оцінювача з експертної грошової оцінки земельних ділянок. Законопроект коротенький, я думаю, що якщо є така воля, проголосувати за нього і за основу, і в цілому. Якщо ж немає, то хоча б за основу.</p>
<p>Дякую за увагу.</p>
<p>&nbsp;</p>
<p><a name=Temp></a>ГОЛОВУЮЧИЙ. Я запрошую до співдоповіді заступника голови комітету Бакуменка Олександра Борисовича.</p>
<p>&nbsp;</p>
<p>17:46:58</p>
<p>БАКУМЕНКО О.Б.</p>
<p>Шановний пане головуючий, шановні колеги, вашій увазі пропонується проект Закону України про внесення змін до деяких законодавчих актів України щодо усунення суперечностей у сфері ліцензування, поданий народним депутатом України Вознюком (реєстраційний номер 2842), розглянутий комітетом на своєму засіданні 24 листопада 2015 року. Законопроектом пропонується внести зміни до статті 6 Закону України "Про оцінку земель" та до частини восьмої статті 128 Земельного кодексу України з метою усунення суперечностей у зв'язку з прийняттям Закону України "Про ліцензування видів господарської діяльності". З прийняттям Закону України "Про ліцензування видів господарської діяльності" (№ 222-VІІІ від 2.03.2015 року) ліцензії на проведення землеоціночних робіт було скасован, а отже, необхідно узгодити дану норму із положенням чинного законодавства.</p>
<p>Прийняття законопроекту сприятиме упорядкуванню відносин з оціночною діяльністю та покращить доступ до ринку оціночних послуг.</p>
<p>&nbsp;Головне науково-експертне управління Апарату Верховної Ради України вважає, що законопроект за результатами розгляду у першому читанні може бути прийнятий за основу.</p>
<p>Згідно з висновком Комітету Верховної Ради України з питань запобігання і протидії корупції у проекту акта не виявлено корупційних факторів. Проект акта відповідає вимогам антикорупційного законодавства.</p>
<p>Враховуючи вищеназване, комітет рекомендує Верховній Раді України проект Закону України про внесення змін до деяких законодавчих актів України щодо усунення суперечностей у сфері ліцензування, реєстраційний номер 2842, прийняти за основу. Прошу підтримати рішення комітету. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Шановні колеги, доповіді завершені. Я прошу провести запис:&nbsp; два –&nbsp; "за",&nbsp; два – "проти". Будь ласка.</p>
<p>Медуниця Олег Вячеславович, будь ласка.</p>
<p>&nbsp;</p>
<p>17:49:17</p>
<p>МЕДУНИЦЯ О.В.</p>
<p>Законопроект&nbsp; депутата від&nbsp; "Народного фронту"&nbsp; Вознюка необхідний, вчасний і фракція&nbsp; буде його підтримувати. <i>&nbsp;</i></p>
<p>&nbsp;</p>
<p>ГОЛОВУЮЧИЙ. Дякую&nbsp; за ґрунтовний аналіз&nbsp; законопроекту.</p>
<p>Герасимов Артур Володимирович, будь ласка.</p>
<p>&nbsp;</p>
<p>17:49:41</p>
<p>ГЕРАСИМОВ А.В.</p>
<p>Прошу&nbsp; передати слово народному депутату Курячому.</p>
<p>&nbsp;</p>
<p>17:49:48</p>
<p>КУРЯЧИЙ М.П.</p>
<p>Шановний Андрію Володимировичу, шановні колеги народні депутати!&nbsp; Є така&nbsp; народна приказка: "Наступали по бумагам, але забули про овраги".&nbsp; Насправді,&nbsp; весною&nbsp; 2015 року ми&nbsp; разом з вами&nbsp; майже одностайно прийняли вкрай важливий закон щодо&nbsp; дерегуляції&nbsp; і внесли відповідні зміни в Закону&nbsp; України "Про ліцензування певних видів господарської діяльності". Але, як завжди, поспішили і просто-напросто забули, що є і інші акти законодавства, які просто-напросто залишаються сьогодні в суперечливості один до одного.</p>
<p>Даний законопроект, безумовно, необхідно приймати і розблокувати всі суперечності, всі протиріччя в можливому його трактуванні, зокрема, стаття 128 Земельного кодексу України, стаття 6 Закону України "Про оцінку землі" та вказаний мною вище закон, вони просто-напросто &nbsp;протирічать один одному.</p>
<p>Зараз в цьому законопроекті, який ще й пропонований авторам колегою Вознюком вилучається вимога про необхідність реєстрації юридичної особи (суб'єкта оціночної діяльності) в державному реєстрі сертифікованих інженерів-землевпорядників.</p>
<p>Це дійсно оправданий крок адже в статті 66 зі значком "1" Закону про землеустрій в цьому реєстрі реєструються фізичні особи, інженери-землевпорядники. Ну, просто абсурд.</p>
<p>Саме тому без обговорення подальшого пропоную за основу і в цілому, Андрію Володимировичу, поставити, проголосувати. І я прошу продовжити, врешті-решт скористатися своїм правом і продовжити сесію на 15 хвилин, щоб ми розглянули питання 3190 щодо спрощення процедури приватизації землі. Це важливий соціальний законопроект, його очікують мільйони громадян України. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Я продовжую сесію для&nbsp; 3190. Вас&nbsp; в свою чергу попрошу провести ще дискусії по цьому законопроекту, тому що в "Самопомочі" є невизначена позиція і тому до його розгляду проведіть політичні консультації.</p>
<p>Від Радикальної партії – Галасюк,&nbsp; будь ласка.</p>
<p>&nbsp;</p>
<p>17:52:02</p>
<p>ГАЛАСЮК В.В.</p>
<p>Шановний Андрію Володимировичу, шановні колеги народні депутати! Це не просто вимога регламенту, це взагалі здоровий глузд, що Комітет оборони займається обороною, Комітет земельний займається земельними питаннями, а Комітет промислової політики і підприємництва займається тими компетенціями, які віднесені до наших предметів відання і це питання ліцензування.&nbsp;</p>
<p>Так от, я хочу наголосити вам, що ми провели з вами спільно, і ви підтримали системну&nbsp; реформу системи ліцензування. І на сьогоднішній день&nbsp; той закон, який сьогодні тут намагаються протягнути в залі, то це є цинічна схема монополізації ринку оцінки землі. Більш того, скільки можна займатись монополізмом? Що, мало і вже добралися до малого бізнесу, добралися вже до оцінюючого, до консультантів? До кого,&nbsp; до наступних будете добиратись, до аудиторів? Годі будувати такі схеми, годі тягнути&nbsp; такі законопроекти не через профільний комітет, а через інші комітети. Це принципова позиція не тільки Комітету промислової політики і підприємництва, це принципова позиція&nbsp; фракції Радикальної партії.</p>
<p>Нам навпаки потрібно відкривати ринки, забезпечувати, безумовно, контроль і такий контроль на сьогодні існує, забезпечується в тому числі Фондом державного майна. Не треба створювати штучних монополій під Держкомзем, ми не дозволимо монополізувати ринки консалтингових, оціночних і інших послуг.&nbsp; Тому – категорично проти і на майбутнє, шановний пане Голово, розписуйте такі законопроекти на профільні комітети, тоді не буде виникати таких питань.</p>
<p>Дякую. Ми маємо з вами захищати малий і середній бізнес, і вільне підприємництво. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Будь ласка,&nbsp; Німченко Василь Іванович, "Опозиційний блок".</p>
<p>&nbsp;</p>
<p>17:53:52</p>
<p>НІМЧЕНКО В.І.</p>
<p>Шановні колеги! Я вважаю за необхідне запропонувати припинити риторику по цьому і поставити на голосування виключно за основу. Це не той закон, що тут починають щось спорити і доказувати, скажуть депутати значить є, не скажуть, значить, все, закон не пройшов от і все. Не треба затягувати час, тим більше нам пропонують приватизацію землі наступний законопроект розглянути за 10 хвилин, де йде питання про конституційні права громадян. Я хотів би толерантності депутатського корпусу стосовно прав громадян України.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги, обговорення фактично є завершене. Але я розумію ще Івченко, будь ласка.</p>
<p>І я прошу автора законопроекту уточнити всі позиції. Будь ласка, одна хвилина Івченко, за хвилину голосування, я прошу&nbsp; запросити всіх депутатів у зал.</p>
<p>&nbsp;</p>
<p>17:54:56</p>
<p>ІВЧЕНКО В.Є.</p>
<p>Вадим Івченко, фракція "Батьківщина". Шановні колеги! Дивіться ми дійсно прийняли Закон про зменшення&nbsp; ліцензій та тих землевпорядників, які займаються оціночною діяльністю. Як у нас було? Спочатку ліцензували юридичну особу, яка займалася оцінкою землі, а потім ліцензували всіх тих землевпорядників, які працюють безпосередньо в цієї юридичної особи. Ми зняли один вид ліцензії, ми зробили дерегуляцію. Що сьогодні пропонується&nbsp; цим законопроектом? Ми маємо внормувати відповідальність людей, які займаються оціночною діяльністю, які вносять дані просторові в Держгеокадастр. Хіба ми з вами не відкриваємо і не бачимо, як накладаються земельні ділянки, як на одній із земельних ділянок можуть бути два&nbsp; власники, коли немає меж. Мають бути чіткі критерії, хто проводить оцінку, які в них сертифікати відповідності і хто, головне, буде нести відповідальність за внесення неправомірних даних.</p>
<p>Я вважаю даний законопроект є технічним він внормовує дальше норму…</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, 30 секунд, завершуйте.</p>
<p>&nbsp;</p>
<p>17:56:12</p>
<p>ІВЧЕНКО В.Є. Я прошу послухати наукове… наше науково-експертне управління і Головне юридичне управління все ж таки прийняти даний законопроект за основу. А далі давайте допрацюємо, де ми бачимо монополізм і хто буде нести відповідальність за внесення неправдивих даних безпосередньо в Державний земельний кадастр.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, ми завершили обговорення.</p>
<p>Ми зараз ще 2-3 виступи, і ми не зможемо перейти по наступного законопроекту, по ньому теж є багато вимог.</p>
<p>Була загальна позиція, фактично, крім однієї фракції, що за основу можна і треба приймати, колеги. І тому я зараз поставлю за основу. Я прошу зайти в зал і приготуватися до прийняття рішення.</p>
<p>Готові, колеги? Ви підтримуєте?</p>
<p>Отже, я ставлю на&nbsp; голосування проект Закону про внесення змін до деяких законодавчих актів&nbsp; України щодо усунення суперечностей у сфері ліцензування, номер&nbsp; 2842, за основу. Хто підтримує дану пропозицію, прошу проголосувати, за основу 2842, будь ласка.</p>
<p><b>&nbsp;</b></p>
<p>17:57:48</p>
<p>За-197</p>
<p>Колеги, ми можемо ще спробувати в комітет на повторне перше читання, колеги. Чи підтримує таку пропозицію... наші колеги? Пане Галасюк, одну хвилину Галасюку для пропозиції, одну хвилину. Нема необхідності, так?</p>
<p>&nbsp;</p>
<p>17:58:15</p>
<p>ГАЛАСЮК В.В.</p>
<p>Комітет не той.</p>
<p>&nbsp;</p>
<p>ГОЛОВУЮЧИЙ. Колеги... Ви будете виступати чи ні? Будь ласка, одну хвилину.</p>
<p>Наступна по Регламенту є пропозиція: на повторне перше в комітет. Але в нас є суперечність: в який комітет. Будь ласка, 30 секунд, Галасюк і переходимо до голосування наступної пропозиції. Будь ласка, пане Віктор.</p>
<p>&nbsp;</p>
<p>17:58:37</p>
<p>ГАЛАСЮК В.В.</p>
<p>Шановні колеги, якщо ми з вами навіть відмінили ремонт і виробництво частково військової техніки і не дали відновити це&nbsp; ліцензування, навіть коли Президент визначав цей закон як невідкладний, то навіщо сьогодні робити такі необґрунтовані кроки? Тому я наполягаю, якщо є така законодавча ініціатива, треба її подати, розписати на комітет, який відповідає за питання ліцензування – Комітет з питань промислової політики і підприємства, і тоді буде нормальний фаховий підхід, а не так: тягнути невідомо що, те, що загрожує монополізації ринку оціночних послуг.</p>
<p>&nbsp;</p>
<p>ГОЛОВУЮЧИЙ. Колеги, тоді давайте я не в комітет, а – Віктор, послухайте мене, – повернути суб'єкту права законодавчої ініціативи на доопрацювання. Пане Віктор, я прошу мене почути. Підтримується пропозиція: повернути суб'єкту права законодавчої ініціативи на доопрацювання? Підтримується така пропозиція? Не в комітет, а суб'єкту на доопрацювання. Підтримується така пропозиція?</p>
<p>Колеги, я можу поставити послідовно всі пропозиції, які є. Їх є 5. Я вибираю ту, яка пройде. Тому я ставлю першу, яка стоїть, – це повернути суб'єкту права законодавчої ініціативи на доопрацювання. Давайте об'єднаємося і підтримаємо цю пропозицію, щоб не втратити законопроект. Колеги, будь ласка, 2842 повернути суб'єкту права законодавчої ініціативи. Прошу голосувати. Прошу підтримати. Колеги, будь ласка, прошу підтримати.</p>
<p>&nbsp;</p>
<p>18:00:29</p>
<p>За-214</p>
<p>214. Колеги, давайте сконцентруємося. Я ще раз поставлю цю пропозицію.</p>
<p>Колеги, давайте сконцентруємося, я ще раз поставлю. Ні, без виступів, без виступів, а з голосуванням.</p>
<p>Отже, я ставлю, наголошую, не в комітет, а суб'єкту законодавчої ініціативи. Отже, я ставлю на голосування пропозицію повернути суб'єкту права законодавчої ініціативи на доопрацювання (2842). Прошу проголосувати, прошу підтримати. Будь ласка, голосуємо, колеги. Прошу підтримати.</p>
<p>&nbsp;</p>
<p>18:01:16</p>
<p>За-209</p>
<p>Шановні колеги, на жаль, не змогли по даному законопроекту найти консенсусу. Тому проект Закону 2842 відхилений, шановні колеги.</p>
<p>І я, між нами говорячи, не бачу підстав продовжувати роботи для 3190, тому що ми можемо просто поставити під ризик його обговорення.</p>
<p>Таким чином, ми вичерпали фактично весь порядок денний, крім двох питань, крім двох питань, ми їх зможемо поставити в наступні дні. Я хочу привітати і Комітет з питань інформатизації за важливий день, і Комітет з питань аграрної політики, ми прийняли майже всі законопроекти, які були ним винесені. Дякую всім колегам народним депутатам за продуктивний, плідний пленарний день. Вечірнє засідання Верховної Ради України оголошую закритим.</p>
<p>Завтра о 10 годині я прошу всіх прибути в зал Верховної Ради України для продовження нашої нелегкої, але такої потрібної для держави праці.</p>
<p>Дякую. До побачення.</p>
<p>&nbsp;</p>

