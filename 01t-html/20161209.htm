Стенограма пленарного засідання
09 грудня 2016
&nbsp;
<p align=center>ЗАСІДАННЯ СОРОК ДРУГЕ</p>
<p align=center>Сесійний зал Верховної Ради України</p>
<p align=center>09 грудня 2016 року, 10 година</p>
<p align=center>Веде засідання Перший заступник Голови Верховної Ради України</p>
<p align=center>ГЕРАЩЕНКО І.В.</p>
<p><b>&nbsp;</b></p>
<p>10:00:24</p>
<p>ГОЛОВУЮЧИЙ. Доброго ранку, шановні колеги народні депутати України, гості Верховної Ради! Прошу народних депутатів підготуватися до реєстрації. Прошу підготуватися, зібратися. Прошу зареєструватися.</p>
<p>&nbsp;</p>
<p>10:00:56</p>
<p>Шановні колеги, табло вказує, що зареєструвалося&nbsp;306 народних депутатів. Ранкове засідання пленарне Верховної Ради України я оголошую відкритим.</p>
<p>Шановні колеги, сьогодні день народження наших дорогих колег пані Олени Колганової і Тараса Юрика. Давайте їх привітаємо, будь ласка. Побажаємо віка&nbsp; і здоров'я, довгих років роботи на благо України. <i>(Оплески)</i></p>
<p>Сьогодні, до речі, шановні колеги, Міжнародний день боротьби з корупцією. І треба віддати належне, що наш парламент зробив достатньо багато в це скликання для того, щоб ми сформували відповідну законодавчу базу і створили відповідні структури задля боротьби з корупцією. Давайте побажаємо тепер цим структурам почати добре працювати.</p>
<p>І інформую вас, що згідно нашого Регламенту сьогодні ми розпочинаємо наш пленарний день з години звіту Уряду,&nbsp; запитань до Уряду. І в пленарному засіданні Верховної Ради України беруть участь члени уряду на чолі з Першим віце-прем'єр-міністром України паном Кубівим. Будь ласка, привітаймо наш уряд, всіх членів уряду. <i>(Оплески)</i></p>
<p>Шановні колеги! Отже, зараз ми маємо "годину запитань до Уряду". І відносно сьогоднішнього засідання було вирішено фракціями, що найбільш запитань, є у нас сьогодні і бажання послухати міністра соціальної політики України і міністра екології.</p>
<p>І тому я оголошую наступний регламент. У нас виступить зараз міністр соціальної політики України Андрій Рева (15 хвилин), міністр екології потім Остап Семерак і потім у нас залишаться 30 хвилин задля…</p>
<p>Ми вітаємо на нашому засідання Прем'єр-міністра України, будь ласка, Володимира Гройсмана. Шановні колеги, привітаємо нашого шановного Прем'єр-міністра. Ми дякуємо вам, шановний пане Прем'єр-міністр, що ви доєдналися сьогодні до нас і будете брати участь в "годині запитань до Уряду".</p>
<p>Ми надаємо слово для виступу зараз Андрію Реві (15 хвилин), потім – Остапу Семераку, і потім у нас з вами буде можливість 30 хвилин присвятити запитанням до Прем'єр-міністра і всіх міністрів уряду України.</p>
<p>Прошу, будь ласка, пане Рева. Пане Рева, просимо вас.</p>
<p>&nbsp;</p>
<p>10:03:35</p>
<p>РЕВА А.О.</p>
<p>Шановна пані Голово, шановні народні депутати! Колись, ще в радянські часи, в засобах масової інформації існувала популярна рублика "Повертаючись до надрукованого". Згадуючи таку практику, хочу скористатися можливістю виступу з цієї трибуни не для того, щоб з ностальгією згадувати старі часи, а для того, щоб розвіяти нагромадження брехні та інсинуацій, якими заповнено наш медіапростір останнім часом. Мова піде про ініціативу уряду щодо підвищення з 1 січня 2017 року розміру мінімальної заробітної плати в Україні до 3200 гривень на місяць, яка була озвучена Прем'єр-міністром України Гройсманом Володимиром Борисовичем.</p>
<p>Насамперед хотів би подякувати народним депутатам, які підтримали прийняття 6 грудня Закону України про внесення змін до деяких законодавчих актів України, якими створено умови для підвищення у 2017 році державної соціальної гарантії, мінімальної заробітної плати на рівні 3200 гривень. Цим рішенням парламент продемонстрував розуміння потреб працюючого населення та важливості підвищення рівня його доходів. Проте лунають окремі заяви про передчасність такого рішення з огляду на &nbsp;економічні можливості. Але для такої ініціативи підстав було більше ніж достатньо. Якщо в січні 2014 року співвідношення мінімальної заробітної плати і розміру фактичного, я підкреслюю, фактичного прожиткового мінімуму в Україні складало 88,5 відсотків, то в грудні 2016 року воно не досягає і 50 відсотків.</p>
<p>Тобто на сьогодні людина, яка відпрацювала повний робочий місяць, отримуючи мінімальну заробітну плату, не має можливості забезпечити навіть свої мінімальні потреби на прожиття.</p>
<p>При цьому, якщо індекс споживчих цін за 3 роки зріс на 200 відсотків або втричі, то розмір мінімальної заробітної плати лише на 31 відсоток, що також переконливо свідчить про необхідність відновлення купівельної спроможності мінімальної заробітної плати. Як показують розрахунки, щоб відновити рівень 2014 року, це мінімальна зарплата повинна складати 2 тисячі 442 гривні, не кажучи вже про її підвищення.</p>
<p>Наявність економічних можливостей здійснення на даному етапі відновлення демонструє вкрай низьке співвідношення середньої зарплати і мінімального її розміру, яке в жовтні становило лише 27 відсотків в Україні, а за рекомендаціями Міжнародної організації праці має становити не менше 50 відсотків, а в країнах ЄС – 60 відсотків. Динаміка цих показників свідчить, що середня зарплата в Україні протягом січня 2014 – жовтня 2016 років зросла на 69 відсотків, а мінімальна зарплата тільки на 19.</p>
<p>Здавалося б, а про що тут можна взагалі сперечатися, адже за рівнем заробітної плати Україна посідає ганебне останнє місце в Європі, куди ми всі так прагнемо. А серед країн колишнього СРСР ми випереджаємо лише Таджикистан поки що. Але, як казав класик, якби геометричні аксіоми зачіпали інтереси людей, то їх би теж спростовували. А коли мова йде про ключову гарантію в оплаті праці мільйонів українців, кількість бажаючих спростувати очевидні речі просто зашкалює. Хочу вказати на об'єктивні факти для спростування подібних міфів.</p>
<p>По-перше. Лунають необґрунтовані звинувачення щодо проблеми &nbsp;зрівнялівки в оплаті праці кваліфікованих та некваліфікованих&nbsp; працівників бюджетних установ після підвищення&nbsp; мінімальної зарплати до 3 тисяч 200 гривень. Урядом було озвучено,&nbsp; що при зростанні мінімальної заробітної плати одночасно пропонується підвищити розмір посадового окладу працівника першого тарифного розряду єдиної тарифної сітки до 1600 гривень, тобто до розміру затвердженого прожитковим мінімумом&nbsp; для працездатних&nbsp; осіб. Тобто&nbsp; посадовий оклад працівника першого тарифного розряду&nbsp; єдиної тарифної сітки, порівняно&nbsp; з сьогоднішнім&nbsp; днем, з січня, з 1 січня 2016 року, зросте на 44 відсотки, і таким чином&nbsp; буде ліквідовано&nbsp; розрив в сумі 265 гривень, який існує між цим показником та затвердженим прожитковим мінімум. До речі, це вперше за 20 років після прийняття Закону про&nbsp; оплату праці в&nbsp; Україні.</p>
<p>Все життя&nbsp; профспілки боролися за те, щоби перший тарифний розряд дорівнював&nbsp; мінімальній заробітній платі, яка в той час дорівнювала прожитковому мінімуму і жодного разу цього не було зроблено.&nbsp; І тільки&nbsp; зараз завдяки вашому рішенню&nbsp; це стає можливим з 1 січня&nbsp; 2017 року. Відповідно зростуть посадові оклади працівників бюджетної сфери, у&nbsp; середньому зростання складатиме 50 відсотків.&nbsp; І ви можете побачити&nbsp; на слайдах, що&nbsp; посадові оклади працівників бюджетної сфери диференційовані, а отже рівень оплати праці і працівників буде&nbsp; різним в залежності від рівня кваліфікації та складності робіт. Для підвищення заробітних плат&nbsp; працівникам бюджетної&nbsp; сфери в проекті Державного бюджету&nbsp; України на 2017 рік, який ви будете розглядати найближчим часом, передбачені, увага, додаткові кошти,&nbsp; порівняно з 2016 роком, в сумі&nbsp; 40 мільярдів гривень, в тому числі для нарахування надбавок і стимулюючих виплат.</p>
<p>І таким чином, середня заробітна плата&nbsp; дільничного лікаря терапевта вищої категорії віднесено до&nbsp; тринадцятого розряду єдиної тарифної сітки становитиме 4 тисячі 940 гривень, фельдшера вищої категорії&nbsp; близько 3 тисяч 960 гривень, оскільки його посада віднесена до десятого тарифного розряду.</p>
<p>По вчителях. Рівень зростання їх оплати праці буде додатково враховувати підвищення з 1 січня наступного року на два тарифні розряди єдиної тарифної сітки. Тобто мова йде не просто про підвищення зарплати, а про перенесення посадових окладів цих людей на два тарифних розряди вище. Отже, заробітна плата вчителя вищої категорії, який буде віднесено до 14 розряду, з 1 січня 2014 року становитиме близько 5 тисяч 266 гривень, а вчителя без категорії 3 тисячі 960 гривень.</p>
<p>Друга, так би мовити, страшилка, яку висловлюють недоброзичливість цього рішення, те, що зростання мінімальної зарплати зумовить високий рівень інфляції. Вчора, до речі, Національний банк України виступив із заявою, що за їхніми розрахунками, в разі реалізації цього рішення, інфляція може зрости на один пункт, на один пункт, шановні. Навіть Національний банк визнав, що це рішення суттєво не впливає на розмір інфляції в Україні. Стверджуємо, що в даних умовах таке підвищення заробітної плати не викличе зростання цін на споживчі товари та послуги. Левова частина ресурсу це зменшення тіньових не офіційних заробітних плат.</p>
<p>Ми всі знаємо, що велика частина зарплат виплачується в конвертах, з якої не сплачуються страхові внески. Близько 50 відсотків працівників отримують заробітну плату до 3 тисяч гривень на папері, що не обґрунтовано структурою зайнятості економіки. Назву ще одну цифру, 47 тисяч керівників підприємств мають заробітну плату 1 тисяча 450 гривень, керівників, а відповідно головних бухгалтерів і ви можете не сумніватися, що всі працівники, які в них працюють, не мають заробітної плати офіційної вище 1 тисяча 450 гривень.</p>
<p>Також не погоджуємось із ствердженням, що рішення про підвищення заробітних плат змусить підприємства переводити своїх працівників на скорочений робочий тиждень. Державою створені достатні умови для роботодавців, які мають змогу підвищувати заробітну плату для працівників. Завдяки вашому рішенню, шановні колеги, податкове навантаження на Фонд оплати праці в минулому році було зменшено, зокрема, по ЄСВ з 38 до 22 відсотків. Мова йде про додатковий ресурс, який передали підприємцям, 65 мільярдів гривень. Тобто гроші для всього цього абсолютно є. В тому числі… таким чином, ми хочемо підійти системно до вирішення проблеми забезпечення трудових прав громадян та їх прав на соціальний захист.</p>
<p>Зменшити частку неоформленої зайнятості, яка є поширеною і не відповідає європейським стандартам у сфері праці. Що для цього треба зробити дуже важливе? Мало прийняти рішення, потрібно, щоб воно було виконано, його потрібно проконтролювати. І ми вважаємо, що необхідно вдосконалити державний контроль за дотриманням законодавства про працю. Прийнятим законом надаються повноваження зі здійснення контролю у сфері зайнятості та оплати праці виконавчим органам рад міст обласного значення та об'єднаних територіальних громад. Це там, де тіньова зайнятість найвища.</p>
<p>Міський голова, міська рада, виконком прекрасно знають всіх керівників будівельних організацій, яким вони виділяють землю. Якщо у них на виробництві, на будівництві працюють неоформлені люди, то їм набагато легше знайти власників і заставити їх платити податки. Тим більше, що 60 відсотків ПДФО йде&nbsp; саме в місцевий бюджет. Отже, яка казав класик, спасіння потопаючих повинно стати справою рук, в тому числі і самих потопаючих. Що&nbsp; отримає держава від цього? При збільшенні кількості тих, хто буде працювати легально, зростуть внески, єдиного соціального внеску в Пенсійний фонд, а, значить, зменшиться його дефіцит, і це поліпшить ситуацію для наших пенсіонерів.</p>
<p>Крім цього, шановні депутати,&nbsp; хочу зазначити, що в законі схваленому 6 грудня, відновлено, це дуже важливо, перерахунок страхових виплат потерпілим на виробництві. Два роки ці люди, шахтарі, металурги, які втратили здоров'я на виробництві вимагали, щоб ми поновили ці виплати. Завдяки вашому рішенню 6 грудня ці виплати було поновлено. З 1 березня 2017 року буде поновлено такий перерахунок для 220 тисяч потерпілих на виробництві.</p>
<p>Крім цього, з 1 січня 2017 року буде підвищено розміри виплати для найбільш вразливої категорії потерпілих на виробництві, тих, що отримують невеликі страхові виплати, оскільки розраховані виходячи з заробітку розмір якого становить менше мінімальної заробітної плати в перерахунку на 100 відсотків втрати працездатності. Таким чином, вони отримують додатково від 100 до&nbsp; 400 гривень відповідно. А це не багато, не мало – 65 тисяч потерпілих.</p>
<p>Шановні народні депутати! Схвалення цих змін дає можливість встановити у Державному бюджеті на наступний рік основну соціальну гарантію у сфері праці на рівні 3200 гривень, що реально вплине на ситуацію з бідністю у країні, захистить працюючих громадян з низькими доходами і дасть змогу проводити інші важливі&nbsp; соціальні реформи.</p>
<p>Хочу зазначити, що ми продовжимо працювати над тим, щоб підвищити рівень життя наших громадян, зокрема, рівень пенсійного забезпечення, встановити справедливість при нарахуванні пенсій залежно від страхового стажу та сплачених внесків, осучаснити пенсії, проведені у попередні роки. Проведена реформа у сфері оплати праці прискорить ці зміни та створить реальну можливість для подолання дефіциту Пенсійного фонду України.</p>
<p>Я вам дуже дякую за увагу і хочу ще раз подякувати вам за прийняте вами 6 грудня важливе, я вважаю, історичне рішення. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Шановний пане міністре, ми дякуємо вам за таку ґрунтовну доповідь і роз'яснення, тим більше, напередодні голосування у парламенті за бюджет на 2017 рік. Я думаю, до вас буде багато запитань від наших колег.</p>
<p>Але зараз слово, будь ласка, нашому шановному міністру екології Остапу Семераку для його доповіді. І потім ми зможемо з вами задати запитання всьому складу&nbsp; уряду.</p>
<p>Будь ласка, Остап Михайлович. Я прошу вас, 15 хвилин у вас є.</p>
<p>&nbsp;</p>
<p>10:16:40</p>
<p>СЕМЕРАК О.М.</p>
<p>Доброго дня, шановні народні депутати, шановна президія. Сьогоднішній виступ я хотів присвятити інформації і боротьбі з сміттєзвалищами, які існують в Україні.</p>
<p>В Україні понад 30 тисяч сміттєзвалищ, але де вони знаходяться і яка морфологія відходів на них, нікому не було відомо і не цікаво протягом останніх 25-и років. Для Міністерства екології є принциповим вирішення питання зі сміттям, оскільки неналежна утилізація, зберігання та переробка побутових відходів, в першу чергу, негативно відображається на довкіллі та на здоров'ї громадян. Саме з цих причин та за дорученням Прем'єр-міністра України і Кабінету Міністрів ми почали інвентаризацію всіх сміттєзвалищ в Україні. Сьогодні ми вимагаємо від органів місцевого самоврядування розширену інформацію про місця видалення відходів.</p>
<p>Станом на сьогодні ми знаємо про офіційних шість тисяч 153 сміттєзвалища. Але ми маємо розуміти, що ця цифра є досить неповною, оскільки мова іде лише про ті сміттєзвалища, які мають прив'язку до геокоординат і в яких ми розуміємо морфологію цього сміття, наповнення цих сміттєзвалищ. На жаль, станом на сьогодні жодна, підкреслюю, жодна область не впоралась належним чином з поставленим завданням. Різниця між&nbsp; 30 тисячами сміттєзвалищ і шести тисячами ідентифікованих – це, по суті, стан виконання обласними районними адміністраціями доручення Кабінету Міністрів України. Я б сказав, що регіони впоралися з виконанням цього завдання десь таку слабеньку оцінку "задовільно".</p>
<p>Хотів би сказати, що Одеська, Херсонська область та місто Київ за півроку взагалі не спромоглися надати жодної інформації про організовані чи неорганізовані сміттєзвалища. Нас не влаштовує такий результат. На місцях, на моє переконання, недобросовісно поставилися до виконання доручення уряду і повідомили далеко не про всі сміттєзвалища. Папір, звичайно, не червоніє і витримає будь-яку інформацію, можна намалювати будь-які цифри, проте об'єктивна реальність інша. Зі стихійними сміттєзвалищами і які&nbsp; знаходяться у найнесподіваніших місцях, і ви, шановні народні депутати, які подорожуєте своїми округами, бачите цю інформацію під час кожної вашої поїздки на округ.</p>
<p>Є багато пояснень, чому сміття і нині там – не вистачає техніки, погода погана, ресурсів немає, немає техніки чи обладнання, щоб його координати визначити, чи ще якась причина. Але реальна причина є в іншому і ми це розуміємо. І хотів би нагадати цим людям, що Україна обрала курс на децентралізацію. І сміття на прозі власного дому –&nbsp; в першу чергу відповідальність місцевої влади та громади.</p>
<p>Цілком реальні кошти екологічного податку, а це в 2016 році понад 1 мільярд гривень, залишилися у місцевих бюджетах і, на жаль, не були використані на ці потреби. Ремонт шкіл і дитсадків за ці кошти – це, звичайно, добра і необхідна справа і&nbsp; багато народних депутатів піднімають такі питання, проте відходи, зокрема побутові, не менш соціальна проблема. Досить чекати, що хтось прийде з Києва, вирішить цю проблему, прибере сміття на ваших територіях. І більше того, сміття не розчиниться саме по собі, з часом в повітрі воно, насправді, отруює природу і отруює те середовище, де ми живемо. І впливає негативним чином на тих людей, які лікуються у відремонтованих лікарнях.</p>
<p>Ще раз наголошую, Мінприроди готове бути помічником у цій історії. Для того, щоб цей процес зрушився з місця, ми створили інтерактивний сервіс "ecomapa.gov.ua", він знаходиться на Інтернет-сайті нашого міністерства, його можна знайти в Інтернеті. Долучили до цього процесу громадян. Але високоефективно вона запрацює за&nbsp; умови рівноцінного&nbsp; внеску трьох учасників цього процесу: центральної влади, місцевої влади та, звичайно, громад.</p>
<p>Зараз ви бачите на екрані ситуацію, яка виглядає… як виглядає насправді&nbsp; сміттєва мапа України. Вона повністю в червоному кольорі, на ній немає жодного живого місця. Тому ми можемо сміло говорити, що Україна потопає в смітті. Я хочу прозвітувати про роботу цієї інтерактивної мапи.</p>
<p>Всі звернення, які ми отримали за три місяці роботи інтерактивного сервісу, були направлені до органів місцевого самоврядування для подальшого реагування. Громадяни України пішли нам назустріч і долучилися до боротьби із сміттєзвалищами. Вони щоденного через сайт інтерактивної мапи та мобільні додатки, які можна завантажити на всіх мобільних&nbsp; пристроях,&nbsp; передають інформацію, яка обробляється в Міністерстві природи та скеровується до виконання до відповідних обласних державних адміністрацій та Державної екологічної інспекції.</p>
<p>Суха статистика. За три місяці інтерактивного сервісу ми отримали більше ніж 500 звернень від громадян про сміттєзвалища, з яких органи місцевого самоврядування ліквідували лише 17 відсотків. На місцях нам обіцяють, що сміттєзвалища будуть повністю ліквідовані, що ними постійно займаються, але насправді ми бачимо повний саботаж цієї роботи.</p>
<p>Подивимося на слайди. Найактивніше включилися в роботу Миколаївська область, Донецька обласна адміністрація. Київська, Харківська, Вінницька, Дніпропетровська, але відверто скажу, що цього є недостатньо. 199 відповідей областей про начебто своєчасне вирішення проблеми були відхилені громадянами, тобто громадяни не підтвердили інформацію про начебто зроблену роботу органами місцевої влади.</p>
<p>Не досить результативна статистика. Звернення громадян органами місцевої влади просто ігноруються. Їх розчарування можна зрозуміти. Висновок один: органи місцевого самоврядування, місцевої влади ігнорують виконання своїх прямих обов'язків і порушують українське законодавство, в якому чітко прописано їхню зону відповідальності у цьому напрямку.</p>
<p>Сьогодні доповідаю в парламенті, так як кожен з народних депутатів представляє громадян України і представляє певну територіальну громаду і округ. І прошу вас, шановні народні депутати, підтримати роботу Кабінету Міністрів, яка скерована на боротьбу з організованими і не організованими сміттєзвалищами. Ваша допомога є вкрай важлива.</p>
<p>Окремо з трибуни Верховної Ради хотів би звернутися до керівників областей і попросити їх вчергове включитися в роботу. Бо питання сміттєзвалищ – це є, в першу чергу, їхня відповідальність, в першу чергу, їхня робота, і неналежне виконання своїх службових обов'язків звичайно приводить до такої червоної карти, яку ми бачимо.</p>
<p>І наостанок я хотів би також звернутись до громадян України. Насправді ворогами нашої природи ми залишаємося самі. Ми є тими, хто засмічує навколишнє середовище, хто не належним чином видаляє сміття, і ліміт довіри природи до нас є обмежений.</p>
<p>Шляхи вирішення є, звичайно, два з цієї ситуації. Або ми активізуємо свою роботу і очистимо Україну і територію наших територіальних громад, або разом всі "захлинемося" у цих відходах. Тому закликаю кожного з нас, кожного українця активно долучитися до роботи і очистити країну від сміття. Дякую.</p>
<p>&nbsp;</p>
<p>ГОЛОВУЮЧИЙ. Дякуємо, шановний пане міністре, за дуже актуальний виступ, актуальну доповідь. І треба віддати належне, що уряд сьогодні дуже, дуже актуальні підготував виступи.</p>
<p>Шановні колеги, наші міністри заощадили 10 хвилин на своїх виступах для відповідей. І тому матимемо 40 хвилин на питання і відповіді до Прем'єр-міністра України і міністрів. Я оголошую запис на запитання до нашого шановного українського уряду. Прошу записатися, шановні колеги.</p>
<p>Шановні колеги! Я прошу всіх уже відходити від ложі уряду, тому що уряд має зосередитися на запитаннях, які будуть задавати наші депутати. І перше запитання, будь ласка, від фракції "Блоку Петра Порошенка" народний депутат Сугоняко. Увімкніть мікрофон, прошу.</p>
<p>&nbsp;</p>
<p>10:26:33</p>
<p>СУГОНЯКО О.Л.</p>
<p>Прошу передати слово Юрію Соловью.</p>
<p>&nbsp;</p>
<p>ГОЛОВУЮЧИЙ. Будь ласка, пан Соловей.</p>
<p>&nbsp;</p>
<p>10:26:40</p>
<p>СОЛОВЕЙ Ю.І.</p>
<p>Юрій Соловей, 89 виборчий округ, Гуцульщина і Покуття.</p>
<p>Шановний Володимир Борисович, ми про це з вами говорили вже на фракції. Я повністю підтримую ініціативи уряду щодо збільшення мінімальної заробітної плати, щодо суттєвого збільшення середньої заробітної плати в бюджетній галузі, особливо в освітянській.</p>
<p>Але поряд з цим я хотів би ще раз звернути вашу увагу на непропорційний розподіл дотацій на утримання бюджетних установ, зокрема в гірських населених пунктах. Оскільки однозначний підхід до школи, до прикладу, в гірському селі Білоберізка і до міста Києва не може бути прийнятним.</p>
<p>Тому я вас прошу ще раз приділити увагу цьому питанню, переглянути і переглянути розмір базової дотації на утримання бюджетних установ в гірських населених пунктах. Дякую.</p>
<p>&nbsp;</p>
<p>ГОЛОВУЮЧИЙ. Будь ласка, пан Прем'єр-міністр.</p>
<p>&nbsp;</p>
<p>10:27:37</p>
<p>ГРОЙСМАН В.Б.</p>
<p>Дякую, шановна Ірина Володимирівна.</p>
<p>Дякую шановному народному депутату за запитання. Ми, дійсно, про це говорили. І це питання потребує врегулювання. Я дав доручення відповідне Міністерству фінансів при голосуванні вже в другому читанні і в цілому бюджету, щоб ми це питання врахували. Тобто гірські райони потребують особливої уваги, тому що там і відстані інші, і є багато таких специфік, які потрібно враховувати. Обов'язково розуміння в уряду цього питання є. Тому мешканці гірських районів можуть бути абсолютно спокійні, ми підійдемо дуже виважено до цієї проблематики. Дякую.</p>
<p>&nbsp;</p>
<p>ГОЛОВУЮЧИЙ. Дякуємо вам.</p>
<p>Будь ласка, народний депутат Хлань від "Блоку Петра Порошенка".</p>
<p>&nbsp;</p>
<p>10:28:18</p>
<p>ХЛАНЬ С.В.</p>
<p>Прошу передати Вікторії Пташник.</p>
<p>&nbsp;</p>
<p>ГОЛОВУЮЧИЙ. Будь ласка, пані Пташник.</p>
<p>&nbsp;</p>
<p>10:28:24</p>
<p>ПТАШНИК В.Ю.</p>
<p>Дякую. Вікторія Пташник, голова партії ДемАльянсу.</p>
<p>У мене запитання до міністра економіки. Пане Степане Івановичу, у лютому 2017 року представники Кабінету Міністрів поїдуть звітувати у Вашингтон щодо так званого "списку 301" щодо виконання взятих на себе зобов'язань, якими зокрема у нас були, я нагадую: перше – боротьба з інтернет-піратством, друге – прийняття законодавства про організації колективного управління і третє – легалізація програмного забезпечення в державних органах.</p>
<p>Я хочу запитати: з чим Кабінет Міністрів планує їхати у Вашингтон і як збирається захищати наших українських виробників, які можуть бути позбавлені можливості безмитного ввезення товарів до Сполучених Штатів Америки, якщо ми повернемося у ту категорію "списку 301" за невиконання взятих на себе зобов'язань?</p>
<p>&nbsp;</p>
<p>ГОЛОВУЮЧИЙ. Будь ласка, пан Кубів.</p>
<p>&nbsp;</p>
<p>10:29:33</p>
<p>КУБІВ С.І.</p>
<p>Це дуже правильне запитання. Ця проблема не визріла останніх півроку, коли працює наш уряд, а ця проблема 25 років. Уряд зробив перше: затвердив стратегію реформування щодо інтелектуальної власності і забезпечення бази.</p>
<p>Друге. Це питання, яке ви ставили воно обговорювалося і на спільному засіданні групи громадськості правників у Львові, в Харкові, і 26 числа ми їдемо в Одесу. Після того підсумок буде засідання комітету Верховної Ради, який зацікавлений у вирішенні даної проблеми.</p>
<p>І основне. До цього часу ми відповідно маємо напрацьовані документи, які до кінця грудня повинні бути виражені або у відповідні постанови, якщо це буде допустимо, або на рівні проектів законів, які будуть представлені Верховною залою.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, від групи "Відродження" Ільюк, народний депутат запитання.</p>
<p>&nbsp;</p>
<p>10:30:34</p>
<p>ІЛЬЮК А.О.</p>
<p>Артем Ільюк, "Партія Відродження", город Николаев.</p>
<p>У меня вопрос к Премьер-министру Владимиру Борисовичу. Мы на прошлой пленарной неделе задавали вам уже вопрос по поводу николаевского предприятия "Зоря"-"Машпроект" и ситуации, которая там сложилась с тендером.</p>
<p>За это время "Нафтогаз" отменил тендеры на модернизацию ГТС, и николаевское предприятие теряет по предварительным подсчетам порядка миллиарда гривен на заказы. У меня вопрос: кто несет за это ответственность, что сделать для того, чтобы николаевское предприятие получило загрузку. И вы обещали взять этот вопрос на личный контроль. Так вот я обращаюсь к вам от всех николаевцев, чтобы вы взяли этот вопрос на контроль и разработали план по загрузке николаевского предприятия "Зори"-"Машпроект" заказами. Спасибо.</p>
<p>&nbsp;</p>
<p>ГОЛОВУЮЧИЙ. Будь ласка, пане Гройсман.</p>
<p>&nbsp;</p>
<p>10:31:26</p>
<p>ГРОЙСМАН В.Б.</p>
<p>Дуже дякую за ваше запитання. Насправді, для нас є надзвичайно важливим завантажувати наші промислові підприємства реальною роботою. Але це питання господарюючих суб'єктів, відповідно заводу, про який ви сказали, і в тому числі "Укртрансгазу" і "Нафтогаз України".</p>
<p>Всі процедури були проведені. Але "Нафтогаз" прийняв інше рішення з цього приводу, це їхнє суверенне право. Зараз, як мене інформують, вони вивчають доцільність у зв'язку з тим, що по південному напрямку є сьогодні відповідні проблеми, я би навіть так сказав. Вони сьогодні, напевно, будуть переглядати технічні потреби модернізації самої системи і будуть відповідно до цього оголошувати новий тендер. Це буде означати, що певний період часу, насправді,&nbsp; це займе. Але&nbsp; в результаті, я думаю, що ми зможемо знову говорити новий&nbsp; тендер на нові технічні рішення, і підприємство, зокрема про яке ви сказали, абсолютно прозоро зможе взяти участь у&nbsp; цьому процесі.</p>
<p>Дякую за ваше запитання.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо вам.</p>
<p>Зараз&nbsp; запитання від&nbsp; Радикальна партія - Олег Ляшко. Прошу,&nbsp; будь ласка, пане Олеже.</p>
<p>&nbsp;</p>
<p>10:32:46</p>
<p>ЛЯШКО О.В.</p>
<p>Олег Ляшко,&nbsp; Радикальна партія.</p>
<p>У мене запитання до&nbsp; Прем'єр-міністра.&nbsp; Фракція Радикальної&nbsp; партії&nbsp; впродовж останніх півтора роки&nbsp; добивалася і переконувала всі уряди про те,&nbsp; що треба радикально піднімати заробітну плату.</p>
<p>Усі, хто вважає, що вдвічі підвищення мінімальної зарплати – це погано, це&nbsp; можуть вважати&nbsp; тільки люди,&nbsp; які не знають, як живе більшість українських громадян, тому що вони рахують кожну копійку. І якщо хтось каже, що 1600 гривень – це добре, а 3200 – погано, то нехай&nbsp;&nbsp; проживуть на ті 1600 гривень. Ми вважаємо, що&nbsp; рішення правильне, але недостатнє.</p>
<p>Хочу вам, пане&nbsp; Прем'єр-міністр сказати, що в Україні півмільйона пенсіонерів, які отримують пенсію менше 1000 гривень – 947 гривень. Як прожити на цю пенсію? Ми вимагаємо від вас підтримати нашу ініціативу&nbsp; і встановити пенсію для цих категорій пенсіонерів на рівні не нижче прожиткового&nbsp; мінімуму – в 1600 гривень, і індексувати її на індекс інфляції для всіх українських пенсіонерів. Щоб у них була можливість хоча б ліки придбати.</p>
<p>&nbsp;</p>
<p>ГОЛОВУЮЧИЙ. Дякуємо, пане Олеже.</p>
<p>Будь ласка, Володимир Борисович, ваша відповідь.</p>
<p>&nbsp;</p>
<p>10:33:58</p>
<p>ГРОЙСМАН В.Б.</p>
<p>Дякую за ваше запитання, Олег Валерійович. Ви знаєте, я вчора був на Тернопіллі і зустрічався з людьми на виробництвах і на вулиці. І коли ми спілкувались і говорили&nbsp;&nbsp; про мінімальну заробітну плату в 3 тисячі 200, вони мене запитували, чому не всі це підтримують. Ви знаєте, а в мене на це запитання не було відповіді. Я не знаю, чому тільки 227 народних депутатів&nbsp; України в цій залі, які перебували на момент голосування, не підтримали рішення&nbsp; підвищення українському народу мінімальної заробітної плати в 3тисячі 200 гривень. В мене немає&nbsp; відповіді на це питання. І я подякувати тоді і зараз хочу подякувати всім депутатам: "Блоку Петра Порошенка", "Народного фронту", Радикальній партії –&nbsp; всім народним депутатам, які на той момент були в залі. Це декілька було голосів від групи "Партії "Відродження", "Воля народу", позафракційні народні депутати, по яким можливо побачити це. Вони насправді взяли і прийняли рішення, і відкрили можливість українським громадянам з 1 січня вже отримувати заробітну плату не менше ніж 3 тисячі 200 гривень. І коли я чую з багатьох джерел, що деякі починають розповсюджувати інформацію, що цього не буде, друзі, що ви скажете в лютому, коли люди в Україні отримають заробітну плату не менше ніж 3 тисячі 200 гривень буде нараховано, що ви скажете людям, що ви їм брехали? Я вважаю, що такі речі нас мають тільки об'єднувати, незалежно від політичної приналежності.</p>
<p>Що стосується мінімальних пенсій. Я абсолютно з цим згоден, що 949 гривень – це величезна проблема, це виклик для нас, для всіх. Але звідки взялися ці люди, які не мають трудового стажу? Це в тому числі жертви прихованого безробіття, яке панувало десятиріччями в нашій країні. І тому те, що ми зараз робимо, спільно з вами, виводимо з тіні, робимо детінізацію заробітної плати, збільшуємо відповідальність. Означає, що ті люди, які будуть з 1 січня отримувати не менше 3 тисячі 200, вони вже будуть мати відрахування з цієї суми у Пенсійний фонд, і зможуть претендувати на пенсію.</p>
<p>Що стосується мінімальної заробітної плати. Насправді, вона ж була 1 тисяча 450, майже весь 2016 рік, це тільки з 1 грудня ми підняли і теж дякую депутатам, що підтримали ініціативу уряду і змінили закон на 1 тисячу 600, а з 1 січня вже буде 3 тисячі 200.</p>
<p>І те, що стосується ліків. Ми прийняли всю необхідну нормативну базу для того, щоб ціни на ліки в країні були справедливими, не більшими ніж в країнах наших сусідніх. Ми маємо в Україні ціни на ліки на 30, на 40, на 50 відсотків і більше вище ніж в тій самій Польщі. Питання чому? І на це питання я теж не можу дати, тому що на цьому спекулювали, на цьому заробляли сотні мільйонів і мільярди, а люди за це вимушені були&nbsp; платити, бо у них не було альтернативи. І сьогодні рішення уряду щодо обмеження формування в ціні справедливе, референтне ціноутворення, дасть можливість з 1 січня кожній чесній компанії, яка займається препаратами, зробити пониження цін по трьом видам препаратів.</p>
<p>І ще одна річ. Ми запроваджуємо з 1 квітня, і я теж прошу народних депутатів підтримати всі закони, пов'язані з бюджетом, тому що в цьому бюджеті закладено поки що на початок 500 мільйонів, але ми будемо стовідсотково фінансувати цю програму, 500 мільйонів на реімбурсацію, компенсацію вартості ліків для людей, які мають гіпертонію, бронхіальну астму і цукровий діабет другого типу. Це буде означати, що ці хронічні хворі від держави отримають цільову підтримку, і ми будемо мати можливість, я переконаний, зменшити смертність в Україні. 65 відсотків українців помирають від серцево-судинних захворювань, і наше завдання –&nbsp; щоб ми допомогли цю проблему вирішити.</p>
<p>Що стосується пенсій. Ми працюємо над цим. І питання тільки в коштах, в ресурсі. Мені теж болить питання, коли людина отримує 949 гривень,&nbsp; мені болить питання, коли людина отримує тисячу 600 гривень пенсії. Це теж величезна проблема. Але маємо пам'ятати, що у нас, ми маємо з вами Пенсійний фонд з дефіцитом&nbsp; 156 мільярдів гривень. Це означає, що ми маємо здолати дефіцит і паралельно людям підвищити відповідну пенсію.</p>
<p>Це дуже складне завдання. Але хочу вам запевнити, шановні колеги,&nbsp; народні депутати, хочу запевнити всіх українців, всіх пенсіонерів, ми щоденно над цим питанням думаємо. Як тільки у нас з'явиться хоч найменша можливість це зробити, ми не будемо навіть задумуватись, ми одразу це зробимо. І це буде наше спільне рішення: українського парламенту і тих, хто небайдужий, і українського уряду. Дуже дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам, шановний пане Прем'єр-міністр.</p>
<p>Я хочу проінформувати колег, що зараз за цією "годиною запитань до Уряду" з трибуни гостьової слідкують діти, школярі з Ясинуватського,&nbsp; Мар'їнського і Волноваського районів Донеччини. Ми дуже раді вас бачити. І хочемо сказати, що це хороша традиція, коли майбутні депутати, майбутні урядовці, майбутня регіональна влада приходить до нас в гості.</p>
<p>А тепер продовжуємо нашу з вами "годину запитань до Уряду". Хороша така європейська традиція, коли депутати, бачте, можуть задавати запитання&nbsp;&nbsp; уряду. І, будь ласка, пан Кіссе, група "Відродження".</p>
<p>&nbsp;</p>
<p>10:39:44</p>
<p>КІССЕ А.І.</p>
<p>У меня вопрос к&nbsp; Премьер-министру. Уважаемый&nbsp; Владимир Борисович… Владимир Борисович, прежде всего я хочу&nbsp; выразить вам большую благодарность, что именно Кабмин, который вы возглавляете, действительно начал конкретно заниматься дорогами. Сегодня проведена большая работа по дороге Одесса-Рени, реконструируются мосты.</p>
<p>Но вместе с тем,&nbsp; я хочу вас убедительно попросить подъездные пути к Одесса-Рени, в частности, Тарутино, чтобы работы были продолжены. Там нужна небольшая сумма. Область выделена, я думаю, тарутинцы заслуживают для того, чтобы связать районный центр с областным.</p>
<p>И последнее, самый главный вопрос – весы. Если мы не установим весы на трассе Одесса-Рени, та работа, которая вами и всеми нами проводится, она пойдет насмарку. Прошу в строчном порядке дать соответствующее поручение для установки весов на трассе Одесса-Рени, где уже&nbsp; сделаны …</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Буде відповідати Прем'єр-міністр чи профільний міністр? Прем'єр-міністр, будь ласка.</p>
<p>&nbsp;</p>
<p>10:40:58</p>
<p>ГРОЙСМАН В.Б.</p>
<p>Я відповім.&nbsp; Дякую, Анатолій Іванович, за ваше питання і небайдужість до питань регіону.</p>
<p>Ми розпочали в цьому році&nbsp; масштабне будівництво дороги Одеса-Рені, ми його завершимо, це будівництво цієї дороги.</p>
<p>Що стосується фінансування, то, беззаперечно, все те, що ми могли зробити в цьому році, ми&nbsp; зробили, ми зробимо… це як один з пріоритетних проектів на 2017 рік. В рамках&nbsp; 2017 року ми будемо продовжувати будівництва дороги Одеса-Рені.</p>
<p>Що стосується вагових комплексів, хочу вас запевнити в тому, що на наступний сезон ми вже провели необхідні закупівлі. 78 комплексів буде закуплено, і, зокрема, на таких магістралях будуть встановлені для того, щоб важковаговики не знищували нашу роботу. Тому що зробити, відновити дороги – це добре, але треба ще їх правильно, належно експлуатувати, щоб вони служили людям багато десятиліть.</p>
<p>Тому це питання в полі нашого зору, і ми і далі будемо продовжувати будівництво цієї дороги. Ніяких проблем в цьому немає.</p>
<p>Я можу сказати, що якби наш уряд не фокусувався на цій дорозі і не розпочав її будівництво, то вона б до сьогоднішнього дня не була би ніяким чином відновлена. Тому працюємо, профільний віце-прем'єр-міністр цим питанням займається, і все буде нормально. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Наступне запитання від шановного колеги від "Блоку Петра Порошенка" пана Тіміша, будь ласка.</p>
<p>&nbsp;</p>
<p>10:42:33</p>
<p>ТІМІШ Г.І.</p>
<p>Дякую. Прошу передати слово колезі Сусловій Ірині.</p>
<p>&nbsp;</p>
<p>ГОЛОВУЮЧИЙ. Будь ласка, Суслова Ірина.</p>
<p>&nbsp;</p>
<p>10:42:41</p>
<p>СУСЛОВА І.М.</p>
<p>Дякую. Шановний пане Прем'єр-міністр, є два запитання. Перше запитання. Який стан справ із закупівлями ліків через міжнародні організації на наступний рік? Чи будуть громадяни забезпечені&nbsp; ліками на наступний рік і вакцинами, в тому числі?</p>
<p>Друге питання. Росіяни почали качати історію про те, що у зв'язку із холодною зимою в України не вистачить енергоносіїв, щоб пройти зиму. Ця тема знайшла свій відгук і в українській пресі. Скажіть, будь ласка, чи відповідає це дійсності, чи ні? Чи будуть українці забезпечені енергоносіями? Дякую.</p>
<p>&nbsp;</p>
<p>10:43:17</p>
<p>ГРОЙСМАН В.Б.</p>
<p>Дякую за ваше запитання. Що стосується придбання ліків, ми достатньо серйозно підійшли до вирішення питання закупівель. В 2016 році фактично ми завершили всі ті&nbsp; процедури, які були проведені і фактично отримали забезпечення ліками. На 2017 рік ми передбачаємо 5,9 мільярда гривень, які ми будемо направляти на забезпечення і лікування хворих, ну, стаціонарних хворих. По поставкам, те, що ми маємо на сьогоднішній день, тести на туберкульоз ми маємо 100 відсотків, це&nbsp; ПРОООН, дитяча онкологія – 95 відсотків забезпечення, зараз уже доросла онкологія 99 відсотків, тести на ВІЛ – 100 відсотків, орфанні захворювання – 100 відсотків, ВІЛ, через ЮНІСЕФ ми закуповували,&nbsp; майже 100 відсотків. Вакцини через ЮНІСЕФ, які ми закуповували, 94 відсотки вже є забезпечення, але ми на цих закупівлях зекономили 4 мільйони доларів, вибачте, 3 мільйони доларів. Просто уявіть собі, які корупційні складові були&nbsp; при закупівлях ліків.</p>
<p>Ми будемо продовжувати на наступний рік закупівлю через міжнародні організації. Це означає тільки єдине – це публічні закупівлі конкурентні, і&nbsp; кожна гривня, яка буде направлена туди, вона буде абсолютно ефективно використана. Ні через якісь схеми, ні через якихось посередників, а напряму через міжнародні організації, які мають і досвід, і&nbsp; авторитет, і абсолютно відкриті.</p>
<p>Дякую за ваше запитання.</p>
<p>Що стосується енергоносіїв. Ситуація є абсолютно&nbsp; нормальною, що стосується і запасів газу, і запасів інших енергетичних ресурсів. Ми працюємо абсолютно в штатному режимі. І тому&nbsp; качати паніку – це… ну в принципі притаманно нашим ворогам. Ну, хай качають, а ми будемо працювати і нормально жити. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка,&nbsp; наступне запитання від народного депутата Курила.</p>
<p>&nbsp;</p>
<p>10:45:19</p>
<p>КУРИЛО В.С.</p>
<p>Шановний Володимире Борисовичу! Шановні члени уряду! Два запитання короткі. Уже весь світ знає про&nbsp; проблему поставки&nbsp; води на окуповану територію Луганської області і неоплату за цю воду. Так от, Володимире Борисовичу, там, крім того, що звідти не платять, є проблеми по нашій частині. Вони пов'язані, в першу чергу, з Луганським енергетичним об'єднанням. Я вам прошу, створіть міжвідомчу комісію і вирішіть до кінця ті проблеми, які там є, бо страждають сьогодні, в першу чергу, бюджетні організації від відключення електроенергії. Я думаю, все це залежить, в першу чергу, від уряду ті питання, які можна повирішувати.</p>
<p>І конкретне&nbsp; питання міністра соціальної політики Реви. Скажіть, будь ласка,&nbsp; чи ви знайшли вже механізм оплати соціальної стипендії для студентів…</p>
<p>&nbsp;</p>
<p>ГОЛОВУЮЧИЙ. 10 секунд, завершуйте.</p>
<p>&nbsp;</p>
<p>КУРИЛО В.С. …оплати соціальної стипендії для студентів з 1 січня 2017 року.&nbsp; Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; пан Рева спочатку відповідає на друге запитання. А&nbsp; по першому ви визначіться, будь ласка,&nbsp; уряд, хто буде відповідати.</p>
<p>&nbsp;</p>
<p>10:46:46</p>
<p>РЕВА А.О.</p>
<p>Шановний народний депутат пан Курило! Для того, щоби запустити цей механізм, повинна бути прийнята постанова Кабінету Міністрів України, яка буде регламентувати порядок виплати соціальних стипендій з 1 січня 2017 року. Зараз робота над&nbsp; розробленням такого документу триває. Я абсолютно впевнений, що до 1 січня цей механізм буде затверджено урядом.</p>
<p>&nbsp;</p>
<p>ГОЛОВУЮЧИЙ. Щодо боргів, шановний пан Прем’єр-міністр, хто буде від уряду відповідати? Будь ласка.</p>
<p>&nbsp;</p>
<p>10:47:22</p>
<p>ГРОЙСМАН В.Б.</p>
<p>Я дам відповідь. Ми по ЛЕО вже мали катастрофічну проблему, якщо ви пам'ятаєте. І тоді ми і вирішили, ми розрулили це питання і провели всі необхідні заходи для проведення розрахунків. Зараз та ж сама позиція. Знову ж таки накопичують борги, не сплачують ні копійки, от тому виникає така проблема. Ця проблема знаходиться в полі нашого зору, ми зараз шукаємо варіанти, яким чином це вирішили. Але знову ж таки наголошую, що ми вже один раз це питання вирішували і розв'язали цю проблему. Далі вона починає знову накопичуватися. Дякую за ваше запитання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Медуниця від "Народного фронту", ваше запитання.</p>
<p>&nbsp;</p>
<p>10:47:59</p>
<p>МЕДУНИЦЯ О.В.</p>
<p>Шановний Володимире Борисовичу, маю до вас два питання. Питання перше, вчора Верховна Рада провалила Закон про спецконфіскацію, який є бюджетоутворюючим. Цю ініціативу народили ми, "народнофронтівці". Прошу вас дати якесь нам вияснення, що ми далі будемо робити і як будемо балансувати доходи державного бюджету.</p>
<p>Питання друге, не тільки від мене, а й напевне від всіх виборців мого округу міста Суми. Це питання пов'язане з відміною тендера "Нафтогазом" для ВАТ "СМНВО", тільки що це питання вже звучало. Але там миколаївці мають тільки мільярд, а 3 мільярди, три чверті цього замовлення – це сумські машинобудівники, де вже 5 місяців зараз заборгованість по заробітній платі. Я прошу вас врегулювати це питання. Більше того, хочу, щоб ви зібрали велику нараду у себе, скликали тули всі машинобудівні підприємства: "Нафтогаз", "Укргазвидобування", "Енергоатом", щоб з'ясувати, як можна завантажити наше підприємство.</p>
<p>&nbsp;</p>
<p>ГОЛОВУЮЧИЙ. Будь ласка, пан Прем’єр-міністр.</p>
<p>&nbsp;</p>
<p>10:49:12</p>
<p>ГРОЙСМАН В.Б.</p>
<p>Дякую вам за запитання. Що стосується спецконфіскації. Друзі, півтора мільярда доларів, знайдені, які були вкрадені, арештовані. Ми ніколи не думали з вами, що хтось може абсолютно нахабно вкрасти півтора мільярда доларів. І тому зараз потрібно це питання врегулювати відповідним законом. Щоб ми могли повернути ці кошти туди, де вони були вкрадені. А вкрадені вони були в державному бюджеті, у громадян України. І це наш обов'язок святий.</p>
<p>І коли я тут чую, деякі коментують, що вони готові підтримувати, коли будуть там корупційні чинники з цього закону убрані, так які це корупційні чинники? А, може, навпаки? Вони не голосують тому, що там немає корупційних чинників? А, може, навпаки, вони не голосують, тому що пообіцяли комусь не голосувати? А, може, навпаки, вони підтримують тих, хто хоче видурити ці гроші, з бюджету зняти арешт і вивести за кордон? У мене питання. І я маю на ці питання відповіді.</p>
<p>Тому я вважаю, що справа честі українського парламенту, українського уряду повернути гроші, які були вкрадені, до державного бюджету. Ці кошти мають слугувати Україні і українцям.</p>
<p>Друга позиція. Уряд України розробив закон, який дає можливість врегулювати це питання. Якщо український парламент вважає, що в цей закон мають бути внесені зміни або доповнення, будь ласка, ми не заперечуємо. Нас цікавить відновлення справедливості у абсолютно правовий спосіб. Тому ми підтримували і підтримуємо, і вважаємо, що нам треба якомога швидше проголосувати цей закон і повернути гроші в державний бюджет.</p>
<p>Наступна позиція по тендеру. Я про це говорив, це тендер між двома господарюючими суб'єктами. Це "Нафтогаз" і "Укртрансгаз", який оголосив тендер на відповідне обладнання для газотранспортної системи. В зв'язку з тим, що південний напрямок, а вони якраз туди оголосили, зараз не є таким перспективним, треба змінювати технічні, це як мені дають пояснення, технічні параметри цього обладнання і провести модернізацію трошки іншу. Це потребує відповідного часу, це потребує відповідних коригувань.</p>
<p>Тому, я так розумію, що "Нафтогаз" має наміри скоригувати свої технічні завдання, виставити їх, знову ж таки, на прозоре через ProZorro тендер. І всі підприємства України машинобудівні можуть взяти участь у цьому тендері, запропонувати якісні умови, виграти і працювати над зміцненням роботи, зміцненням самої системи газотранспортної нашої держави.&nbsp;</p>
<p>Дякую за ваше запитання.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, народний депутат Іллєнко, позафракційний.</p>
<p>&nbsp;</p>
<p>10:52:18</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода". У мене два питання.</p>
<p>Перше. Яка ситуація і що із заступником міністра юстиції, таким собі Петуховим, чи він звільнений за ті заяви, які він собі дозволив, що нібито Україна заради того, щоб комусь там за кордоном сподобатися, має приймати на свою територію нелегальних мігрантів з Євросоюзу в обмін не зрозуміло на що.</p>
<p>А друге питання так само, бо цікаво, хто взагалі захищає чи українські національні інтереси, чи чиїсь іноземні інтереси, коли представники українського уряду вже неодноразово заявляли, що Верховна Рада має відмінити мораторій на вивіз з України лісу-кругляку, тим самим перетворюючи далі Україну на сировинну колонію, знищуючи, власне, виробництво, яке сьогодні ми повинні захищати, а не захищати іноземне виробництво. Власне, оце два питання для того, щоб було зрозуміло, чиї інтереси захищають чиновники українські.</p>
<p>&nbsp;</p>
<p>10:53:20</p>
<p>ГРОЙСМАН В.Б.</p>
<p>Дякую за ваші запитання.</p>
<p>Перше. Це не позиція українського уряду щодо мігрантів. Наша позиція є абсолютно зрозумілою і чіткою: ми не підтримуємо таких ініціатив. Це перше.</p>
<p>Друга позиція, що стосується політики уряду. Ми в нашій діяльності виходимо виключно з національних інтересів нашої держави. Ми вважаємо, що в Україні потрібно розвивати внутрішнє виробництво. Ми вважаємо, що Україна має повністю виконувати свої міжнародні зобов'язання. І ми вважаємо, що треба відійти від сировинного типу економіки. Україна – не лісопилка. Україна – країна, в якій має створюватись конкурентний і якісний національний продукт. І цей продукт має завойовувати міжнародні ринки.</p>
<p>Дякую за ваші запитання.</p>
<p>&nbsp;</p>
<p>ГОЛОВУЮЧИЙ. Дякую, шановний пане Прем'єр-міністр.</p>
<p>Будь ласка, Матвієнко, народний депутат.</p>
<p>Передає право на запитання народному депутатові Кривенку.</p>
<p>&nbsp;</p>
<p>10:54:35</p>
<p>КРИВЕНКО В.М.</p>
<p>Володимире Борисовичу, я слухав вашу позицію по Фонду держмайна і хочу її підтримати. У нас зараз завершується знищення Херсонського бавовняного комбінату. Фонд замість того, щоб підтримати інвестора, який готовий вкласти кошти, який є профільним гравцем на цьому ринку понад 15 років, в якому працює понад 400 людей, який бере на себе гарантії по відновленню підприємства, повністю кидає це підприємство в ліквідацію. Буде касаційна скарга, буде касація в кінці грудня. Прохання взяти&nbsp; на особистий контроль питання по збереженню Херсонського бавовняного комбінату.</p>
<p>Наступне. Є така компанія "ABBYY". Це єдина компанія, яка пішла назустріч українському уряду і легалізувала з величезними дисконтами свої програмні продукти, які стоять на всіх комп'ютерах в уряді. І 5 мільйонів гривень 3 роки ми їм не віддаємо. Вони уже починають з нами судитися. Прохання це питання вирішити. Мінфін – "за", Мінекономіки – "за", прохання дати доручення відповідне.</p>
<p>І останнє. Є така шахта "Любельська", яка готова бути створена, і 3 тисячі робочих місць для шахтарів з високододаною вартістю з збагаченням…</p>
<p>&nbsp;</p>
<p>ГОЛОВУЮЧИЙ. Будь ласка. Просто багато бажаючих задати запитання. Пане Прем'єр-міністр.</p>
<p>&nbsp;</p>
<p>10:55:56</p>
<p>КУБІВ С.І.</p>
<p>Шановний пане Віктор, це запитання, яке ви даєте, абсолютно є правильне. Уряд на сьогодні створює умови щодо інвестиційного клімату. Коли ми говоримо про ці підприємства, про які ви назвали, будь ласка, дайте пропозиції, я готовий зустрітися з інвесторами буквально в понеділок, вівторок, середу, тим більше, несесійний тиждень. І потім публічно дати відповідь на конкретне питання, що, перше, воно не має бути лобіським, друге, воно не має бути корупційним і, третє, інвестиція має бути прозорою, публічною, з назвами фірм, які ви пропонуєте. Дякую.</p>
<p>&nbsp;</p>
<p>ГОЛОВУЮЧИЙ. "ABBYY". Компанія програмного забезпечення "ABBYY".</p>
<p>&nbsp;</p>
<p>КУБІВ С.І. Ми говоримо про програмне забезпечення легалізації, воно має бути згідно чинного законодавства.</p>
<p>&nbsp;</p>
<p>ГОЛОВУЮЧИЙ. Дякуємо, шановний Перший віце-прем'єр-міністр.</p>
<p>І зараз народний депутат Бойко передає право на запитання своєму колезі Гусаку. Володимир Гусак.</p>
<p>&nbsp;</p>
<p>10:56:57</p>
<p>ГУСАК В.Г.</p>
<p>Запитання&nbsp; до міністра&nbsp; інфраструктури&nbsp; України, і запитання стосується діяльності "Укрзалізниці".</p>
<p>Шановний Володимир Володимирович! Коли&nbsp; Комітет з питань&nbsp; транспорту зустрівся з новим керівництвом "Укрзалізниці",&nbsp; розглянув&nbsp;&nbsp; результати роботи, і з'явилося більше&nbsp; питань, ніж відповідей. Коли новий менеджмент&nbsp; "Укрзалізниці"&nbsp; заступав на&nbsp; посаду, вони обіцяли за рахунок&nbsp; подолання корупції, за рахунок більш ефективного менеджменту знизити витрати на 10 відсотків або 7 мільярдів гривень. Натомість ми маємо&nbsp; просто провал в перевезеннях у вересні через&nbsp; те, що "Укрзалізниця" не змогла купити палива, і&nbsp; цей провал коштував&nbsp; Україні&nbsp; сотні мільйонів доларів.&nbsp;</p>
<p>І питання в мене таке. Чи&nbsp; покращується зараз ситуація з перевезеннями? Чи з'явилися вже перші результати від покращення&nbsp;&nbsp; операційної діяльності "Укрзалізниці"? І чи закладені&nbsp; ці результаті&nbsp; фінпланом в наступний рік?</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Будь ласка, пане Омелян, мікрофон увімкніть.</p>
<p>&nbsp;</p>
<p>10:58:05</p>
<p>ОМЕЛЯН В.В.</p>
<p>Вельмишановні народні депутати, дякуємо за ваші запитання.</p>
<p>Так,&nbsp; в середу ми на транспортному комітеті розглянули, скажімо так, проміжні підсумки роботи нового правління "Укрзалізниці". Ця дискусія&nbsp; була продовжена в Міністерстві інфраструктури вчора, і через тиждень, я сподіваюсь,&nbsp; буде завершено щодо фінплану на 2017 рік. Певні елементи покращень є щодо перевезення вугілля, коли ситуація надважка була стабілізована. Водночас всі інші речі потребують,&nbsp; звичайно,&nbsp; подальшого розвитку.&nbsp; І, я сподіваюся, що ми зможемо цю дискусію завершити на рівні&nbsp; Кабінету Міністрів&nbsp; і дати чіткий план&nbsp; розвитку.</p>
<p>Станом на сьогодні&nbsp; правління "Укрзалізниці" вже надало своє бачення стратегії розвитку "Укрзалізниці" на 5 років вперед. Він ще таж потребує&nbsp; відповідного доопрацювання, і я сподіваюсь, ми&nbsp; зможемо дати вам комплексну відповідь до кінця року. Дякую.</p>
<p>&nbsp;</p>
<p>ГОЛОВУЮЧИЙ.&nbsp;&nbsp; Дякую.</p>
<p>Мікрофон увімкніть,&nbsp; будь ласка.&nbsp;</p>
<p>&nbsp;</p>
<p>10:59:10</p>
<p>ГРОЙСМАН В.Б.</p>
<p>Я тільки додам,&nbsp; я тільки додам по "Укрзалізниці". Для того, щоби зрозуміти, чому відбувся&nbsp; такий провал у вересні місяці,&nbsp; треба подивитись, що відбувалось десятиріччя з "Укрзалізницею". А якщо&nbsp; подивитись, чому був провал по паливу,&nbsp;&nbsp; теж потрібно подивитися як проводили тендери і по яким цінам закуповували на "Укрзалізницю" паливо. Оце нам потрібно розробити і поставити підприємство на абсолютно нормальні рейки публічної і нормальної діяльності, і це питання менеджменту, безпосередньо менеджменту компанії.</p>
<p>Що стосується вагонів. На наступний рік плануємо побудувати нових… 9 тисяч вагонів, відремонтувати ще 14. Стратегія, яка сформована на 5 років, вона передбачає абсолютно повний і капітальний ремонт, і відновлення флоту, і рухомого складу, і енергетики, тобто все те, що необхідно для нормальної роботи нашого прекрасного підприємства "Укрзалізниця". Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Геннадій Ткачук, ваше запитання.</p>
<p>&nbsp;</p>
<p>11:00:11</p>
<p>ТКАЧУК Г.В.</p>
<p>Вітаю вас, шановний Прем'єр-міністр. У мене питання. В цьому залі одна з політичних сил, дякувати Богу, вона маленька, заявила, що газ для населення почали продавати по 9 тисяч 400 гривень. Ви можете підтвердити чи спростувати цю інформацію?</p>
<p>&nbsp;</p>
<p>11:00:33</p>
<p>ГРОЙСМАН В.Б.</p>
<p>По-перше, моя реакція наступна: повна нісенітниця, повна. Гранична ціна газу в Україні дорівнює імпортному паритету і дорівнює 6 тисяч 879 гривень, це верхня межа. Якщо в когось, навіть у маленької фракції, є газ дешевше, прошу люб'язно його направити для українських громадян.</p>
<p>Є такий вислів, ну добре, я його перефразую: "Говорити про роботу і робити роботу – це дві різні речі". Дякую.</p>
<p>&nbsp;</p>
<p>ГОЛОВУЮЧИЙ. Будь ласка, запитання від народного депутата Диріва від "Народного фронту".</p>
<p>&nbsp;</p>
<p>11:01:10</p>
<p>ДИРІВ А.Б.</p>
<p>Я перепрошую, прошу передати Кривошеї.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Передає слово, право на запитання Кривошеї. Я бачу, да.</p>
<p>&nbsp;</p>
<p>11:01:19</p>
<p>КРИВОШЕЯ Г.Г.</p>
<p>Дякую. Доброго дня, шановні колеги, доброго дня, пане Прем'єр-міністр, шановні урядовці! Буквально декілька питань, але вони фактично стосуються однієї і тієї ж самої тематики це екологічної сфери.</p>
<p>Володимире Борисовичу, до вас питання, я знаю, що було заявлено про те, що має працювати ініціативна група щодо перевірки лісового господарства, на сьогодні, я просто не знаю і мені невідомо чи вона збиралася, чи ні, чи вона працює, чи ні, прошу повідомити, яким чином, чи є, проводиться відповідна робота в даній сфері?</p>
<p>І друге. Я хотів би звернути увагу не лише урядовців, а всіх народних депутатів, що зараз у нас є зареєстрований законопроект номер 5494 щодо питання електромобілів.&nbsp; Я хотів би почути позицію Міністерства транспорту, тому що знаю, вони досить активно відстоюють дані ініціативи у нас в Україні взагалі. Яка ситуація відносно даних запитань, відносно даної сфери? Дякую.</p>
<p>&nbsp;</p>
<p>ГОЛОВУЮЧИЙ. Будь ласка, Прем'єр-міністр, а потім – міністр транспорту.</p>
<p>&nbsp;</p>
<p>11:02:20</p>
<p>ГРОЙСМАН В.Б.</p>
<p>Дуже дякую. Насправді, така група організована наказом міністра. Якщо потрібно буде підвищити рівень, і я готовий буду це зробити. Я попросив, щоб співголовою цієї групи став наш колега народний депутат Остап Єднак. Я не знаю, чи вона вже засідала ця робоча група, але я теж очікував від них певного результату роботи. Я просив би вас долучатись до цієї роботи, оскільки вона має надважливе значення. Ви знаєте, що уряд зараз створив такий інтерактивний ресурс, де абсолютно повністю видно реальний стан справ в лісовому господарстві.</p>
<p>Більше того, я розумію, що у нас є багато зловживань в цьому напрямку, і ми над цим сьогодні працюємо. В тому числі я знаю, що є, особливо на західній Україні, достатньо серйозні застереження, що стосуються контрабанди лісу через кордон нашої&nbsp; держави. Ми теж цим питанням займаємося.</p>
<p>Я вважаю, що ми зробимо все залежне від себе, щоб припинити будь-яку можливість технічну навіть можливість, провозити контрабанду з України за кордон. В принципі розуміємо, де вже це відбувається, і зараз дуже серйозно над цим питанням працюємо, щоб цього не відбувалось. Це наше завдання, і, якщо ви маєте бажання, долучайтесь до роботи самої групи. Ми вже багато&nbsp; речей припинили щодо зловживань, але це тільки початок, є ще багато, дуже багато викликів. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка,&nbsp; міністр інфраструктури і транспорту, мікрофон увімкніть.</p>
<p>&nbsp;</p>
<p>11:03:54</p>
<p>ОМЕЛЯН В.В.</p>
<p>Вельмишановний народний депутат, дякуємо вам за ваше запитання. Так, я твердо переконаний, що електроавтомобілі – це майбутнє, яке вже сьогодні. Міністерством інфраструктури напрацьовано пакет заходів, в тому числі і законопроект, який ми вважаємо за доцільне розглянути в першу чергу і для стимулювання імпорту.&nbsp;</p>
<p>По-друге, і це рівнозначно першому пункту,&nbsp; щодо розвитку українського виробництва електроавтомобілів.</p>
<p>По-третє, оцінити вплив на середовище, на довкілля&nbsp; щодо подальшого рестайлингу таких батарей, а також це буде мати, однозначно, надпозитивний ефект для енергетичного балансу країни, коли ми відмовляємося від імпортованих дорогих енергоносіїв і переходимо до споживання вітчизняної електроенергії.</p>
<p>Такий круглий стіл і фіналізація цього&nbsp; пакету пропозицій відбудеться 22 грудня в Міністерстві інфраструктури. Запрошуємо всіх до дискусії, в першу чергу, народних депутатів, безумовно. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Народний депутат Папієв передає право на запитання своєму колезі пану Долженкову. Будь ласка.</p>
<p>&nbsp;</p>
<p>11:04:56</p>
<p>ДОЛЖЕНКОВ О.В.</p>
<p>Спасибо. На выступление некоторых представителей фракций, которые голосовали за законопроект&nbsp; 5130,&nbsp; хотел бы…&nbsp; и которые говорят о том, что они повысили минимальную заработную плату и спасли население от вымирания и голода, хотел бы развеять несколько мифов.</p>
<p>Во-первых, в законопроекте 5130 не идет о повышении минимальной заработной платы. Как прожиточный минимум, так и минимальная заработная плата повышается Законом о Госбюджете, который еще не проголосован в Верховной Раде.</p>
<p>Законопроектом 5130 предусматривается пролонгация механизма удержания с работающих пенсионеров 15-и процентов, фактически, налог, понижающий коэффициент. Государственным служащим, пенсионерам не выплачивается заработная плата, не выплачивается пенсия.</p>
<p>И самое главное, вносятся изменения в Закон Украины "О пенсионном обеспечении", по&nbsp; которому индексация пенсии не будет проходить автоматически в связи с повышением средней заработной платы минимальной, а она будет повышаться в ручном режиме по решению Кабмина. Именно поэтому фракция "Оппозиционный блок" не поддерживала данные губительные антисоциальные законы.</p>
<p>&nbsp;</p>
<p>ГОЛОВУЮЧИЙ. Я розумію, що це запитання до пана Реви. Будь ласка, увімкніть мікрофон міністру соцполітики, будь ласка.</p>
<p>&nbsp;</p>
<p>11:06:16</p>
<p>РЕВА А.О.</p>
<p>Уважаемый господин Долженков, я обращался к аналогии к средствам массовой информации, а теперь вынужден обратиться за аналогией к нашим уважаемым фильмам прошлого, о том, что все пропало, гипс снимают и клиент уезжает. Вот приблизительно то же сейчас звучит в вашем выступлении, извините за оценку.</p>
<p>Вы&nbsp; лично просили внести изменения в Закон 5130. И эти изменения нашли свое отражение в этом законе, который вы сейчас критикуете.</p>
<p>Во-вторых, говорить о том, что этот закон не имеет отношения к повышению минимальной зарплаты, это как минимум нечестно. Потому что вы прекрасно знаете, что в этом законе нормы, которые отвязывают&nbsp; минимальную зарплату от заработных плат высоких наших чиновников, семь законов изменено для того, чтобы&nbsp; повысить минимальную заработную плату.</p>
<p>И последнее, что я хочу сказать. Мы предусмотрели этим законом все аспекты, связанные с повышением минимальной зарплаты. Ибо без этого закона повысить минимальную зарплату в Украине невозможно. Если бы мы его не приняли, вопрос о государственном бюджет просто бы сегодня не стоял.</p>
<p>И последнее. Нормы, о которых вы говорите, это нормы, которые были в законах, принятых Верховным Советом ранее. И если вы этого не знаете, мне очень… я очень сожалею. Если у вас есть дополнительные вопросы по этому закону, я&nbsp; готов ответить, в том числе и вашей&nbsp;&nbsp;&nbsp;&nbsp;&nbsp;&nbsp;&nbsp; фракции. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я так розумію, що міністр готовий завітати на засідання фракції. У нас немає можливості дебатувати щодо... немає можливості дебатувати, це питання – відповіді.</p>
<p>Шановні колеги, в президії є один недолік, тут не можна&nbsp; записатися на запитання, але запитання в президії теж є. Тому з радістю передаю зараз останнє запитання, право на нього, своїй шановній колезі пані віце-спікеру Оксані Сироїд. Будь ласка, пані Оксана.</p>
<p>&nbsp;</p>
<p>11:08:12</p>
<p>СИРОЇД О.І.</p>
<p>Дякую. В мене є запитання і коментар до... запитання до віце-прем'єр-міністра. Пане віце-прем'єр-міністр Кубів, Перший віце-прем'єр-міністр Кубів, я хочу вас запитати, чому міністр і міністерство приховують перелік контрактів, за якими здійснюється фактично оборонне замовлення. Я переконана і ми всі переконані, що держава мусить знати, хто ті люди, які виконують ці контракти, і що вони роблять за цими контрактами.</p>
<p>І друге питання, чи, вірніше, коментар до Прем'єр-міністра. Пане Прем'єр-міністр, я хочу вернути вашу увагу, що ті зміни, які сьогодні стосуються медичної і освітньої субвенції, зміни до Бюджетного кодексу, вони є дискримінаційними, тому що функція освіти і&nbsp; функція медицини не децентралізується. І якщо це перекладати на місцеві бюджети, це неминуче призведе до різності у якості надання цих послуг. Треба негайно цю ситуацію виправляти і не допустити таких речей. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>&nbsp;</p>
<p>11:09:30</p>
<p>ГРОЙСМАН В.Б.&nbsp; Дякую. Одну хвилину, якщо дозволите.</p>
<p>Уточнююче запитання, вельмишановна Оксана Іванівна.&nbsp; А що ви саме маєте на&nbsp; увазі: дискримінація по субвенціям освіти, охорони здоров'я –&nbsp; чого це стосується?</p>
<p>&nbsp;</p>
<p>11:09:37</p>
<p>СИРОЇД О.І.</p>
<p>Це стосується того, що змінами передбачено, що буде фінансуватися субвенцією лише науково-педагогічні працівники, на підставі освітньої субвенції, а інші… фінансування усього… оплата праці технічних працівників, комунальні послуги…</p>
<p>&nbsp;</p>
<p>ГРОЙСМАН В.Б.&nbsp; Дякую, дякую.</p>
<p>&nbsp;</p>
<p>СИРОЇД О.І. Капітальні видатки будуть фінансуватися з місцевого бюджету. Це неминуче призведе до дискримінації. Ми не можемо такого собі допустити. Дякую.</p>
<p>&nbsp;</p>
<p>11:10:04</p>
<p>КУБІВ С.І.</p>
<p>Шановна Оксана Іванівна, шановна заступник Голови Верховної Ради! Буду вам говорити як не&nbsp; юрист, але як юристу.</p>
<p>Міністерство прозоре у користуванні економіки, і щодо оборонного замовлення&nbsp; ми формуємо&nbsp; політику, ми не заключаємо ніяких контрактів. Контракти заключає Міністерство&nbsp; оборони. Це перше.</p>
<p>Друге. Ми&nbsp; не є суб'єктом господарювання.</p>
<p>І третє. Я знаю, що ваш запит, який я особисто розписував, я знаю, що два тижні працювало чотири&nbsp; працівники і об'єм великий, вам передали ту документацію, яку ми мали. Щодо оборонних замовлень і заключень,&nbsp; відносно відкритості інформації ви можете отримати в суб'єкта господарювання, відносно формування політики міністерство готове&nbsp; вам задати. Дякую.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; відповідь на запитання.</p>
<p>І заключне слово шановному Прем’єр-міністру України. Прошу.</p>
<p>&nbsp;</p>
<p>11:11:01</p>
<p>ГРОЙСМАН В.Б.</p>
<p>Дякую, шановна Ірина Володимирівна. Я з задоволенням надам відповідь на це запитання.</p>
<p>Питання стосується оплати за житлово-комунальні послуги бюджетними установами – установи освіти, охорони здоров'я.&nbsp; Раніше ці кошти сплачували Державний бюджет, і тут можливо говорити про те,&nbsp; що в старій системі, напевне,&nbsp; це було можливо об'єктивно, тому що місцеві бюджети не мали власних жодних надходжень, і вони були всі&nbsp; глибоко дотаційними і стагнуючими.</p>
<p>Ми змінили систему в 2015 році,&nbsp; і я вважаю… і я є одним із авторів цієї системи, яка дала можливість відчути вже зараз переваги фінансової децентралізації. Але якщо ми подивимося на повноваження наші державні і місцеві, то ми зрозуміємо, що кошти на місцевий рівень у вигляді інструментів надані, а повноваження під ці кошти – ні. Тому якщо ми дивимося на структуру, кому сьогодні належить школа, будівля школи?&nbsp; Муніципалітету. А кому належить теплокомуненерго?&nbsp; Муніципалітету, у 90 відсотків випадків. А хто платить за ці послуги?&nbsp; Держава. Тобто ми платимо за те, щоби вони виробили на своєму підприємстві тепло, місцеві органи влади, дали його в лікарню, потім забрали з цієї лікарні державні кошти і на цьому заробляли. А де-де мотивація енергозбереження, можете мені сказати? А я не бачу, тому що… Я говорю як мер, я 8 років пропрацював мером, я розумію, що має бути відповідальність не тільки заробляти гроші, а й витрачати їх в тому числі.</p>
<p>Далі, якщо ми будемо проводити енергомодернізацію, хто вигодонабувач? Вигодонабувач – місцевий бюджет. Якщо він інвестує в утеплення, в модернізацію і так далі, він зменшує споживання енергоресурсів, це означає, що в його бюджеті буде менше витрат на це, значить більше доходів.</p>
<p>Тому ми прийняли рішення про те, що кошти, які ми витрачали на теплокомуненерго, ми направимо на підвищення заробітної плати вчителя і лікаря. Місцеві бюджети сьогодні мають достатньо ресурсів для того, щоб заплатити за житлово-комунальні послуги свої. Чого ж ми маємо у людей забрати і віддати на оплату ЖКГ?</p>
<p>А тепер що стосується результатів фінансової децентралізації, друзі мої. Я можу вам розказати це по кожному місту окремо. А в принципі, ми ж розуміємо, що це в більшості це великі міста або малі міста, які мають централізоване забезпечення. Так от давайте подивимося, шановні колеги, що тільки за 11 місяців вже бюджети виконані на 104,1 відсотка, раз. Вони збільшені на 44 мільярди гривень, два. Кошти місцевих бюджетів іноді, на превеликий жаль, десятки мільярдів знаходяться на банківських рахунках під відсотки.</p>
<p>І більше того, ми з вами прийняли рішення, коли 60 відсотків ПДФО, 60 відсотків! Утворюючого податку 60 відсотків ми ж передали одразу на місця. Потім 15 відсотків ми залишили на областях. І тільки 25 відсотків ми забрали в державний бюджет.</p>
<p>Тобто фактично сьогодні 75 відсотків знаходяться на місцях. Ми дали можливість сьогодні громадам розвиватись. І це буде абсолютно енергостимулюючий, енергоефективний і заощаджуваний крок для місцевих бюджетів. Я як мер можу сказати, що це абсолютно правильний підхід щодо і відповідальності, і фінансових інструментів.</p>
<p>Школи і лікарні мають бути утеплені, мають бути модернізовані. І це завдання місцевих органів влади, яким належить це майно. Я розумію, що, я вчора у одного мера запитав: "Як ти до цього ставишся?" Він мені відповів абсолютно чесно. Він каже: "Ну, знаєш, як? Це додаткові для нас будуть витрати. З цієї точки зору негативно. Але по суті абсолютно підтримую, в принципі це правильне рішення. Бо у нас сьогодні є в тому числі і профіцитні кошти".</p>
<p>Тому наше завдання тільки в тому, щоб ми приймали правильні і відповідальні рішення. І це ніяким чином не впливає на ручне управління і далі.</p>
<p>А також ми потурбувались про ті громади, які можуть мати проблеми на районному рівні або об'єднані тергромади. І ми заклали з вами 14,9 мільярдів гривень на підтримку таких громад, якщо в якихось буде проблема з оплатою житлово-комунальних послуг. І ми їх підтримаємо. Але ми будемо конкретно знати, кого ми підтримали. І, будь ласка, в бюджетному процесі ми можемо зробити цю формулу абсолютно автоматичною, без будь-якого ручного управління.</p>
<p>Це і є баланс повноважень, фінансів і відповідальності. Не можна мати тільки гроші і за щось не відповідати. Дякую. І розраховую на подальшу підтримку цієї ідеї. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, дозвольте від імені Верховної Ради України подякувати українському уряду за надзвичайно інформативний, продуктивний сьогодні день "години запитань до Уряду". Більше 20 питань прозвучало, всі отримали відповідь, всі задоволені. Дякуємо вам. І до наступної сесійної п'ятниці, шановний Прем'єр-міністр, шановні урядовці. Дякуємо. Давайте поаплодуємо, подякуємо урядовцям за сьогоднішній день.</p>
<p>І зараз по Регламенту, шановні колеги, у нас час депутатських запитів. Так як у нас було два тижні робота в округах і робота в комітетах, то накопичилося 317 депутатських запитів. Сподіваємося, ми встигнемо їх всі виголосити за час, що залишається до перерви.</p>
<p>І у нас є два запити до Президента України. Як вам відомо, при розгляді запитів до Президента згідно Регламенту ми маємо проголосувати підтримку запиту.</p>
<p>Отже, я ставлю на голосування на підтримку запита Юрія-Богдана Шухевича до Президента України стосовно зняття грифу "опублікуванню не підлягає" та скасування усіх засекречених нормативно-правових актів Президента України, якими встановлені незаконні пенсійні привілеї для колишніх народних депутатів УРСР і СРСР, колишніх перших секретарів обкомів Компартії України тощо та членів їх сімей, котрим обчислюють пенсії, виходячи з посадового окладу Міністра Кабінету Міністрів України та припинення виплати пенсій цим особам.</p>
<p>Я ставлю на підтримку цього запиту на голосування. Прошу підтримати.</p>
<p>&nbsp;</p>
<p>11:18:05</p>
<p>За-84</p>
<p>Шановні колеги, на жаль, немає необхідної підтримки цього запиту. Лише 84 народних депутати.</p>
<p>Я переходжу до наступного запиту до Президента України від Ольги Бєлькової<a name=s1></a>, народного депутата, щодо реалізації положень Закону України "Про національну комісію, що здійснює державне регулювання в сферах енергетики та комунальних послуг".</p>
<p>Я прошу проголосувати на підтримку цього запиту.</p>
<p>&nbsp;</p>
<p>11:18:49</p>
<p>За-90</p>
<p>90 голосів лише це підтримали. Навіть якщо не встигли кілька депутатів, на жаль, попри те, що у нас зареєстровано 306, ми не маємо 226, традиційно, в п'ятницю, тому цей запит не підтримано.</p>
<p>Я переходжу до оголошення &nbsp;запитів до інших інститутів влади.</p>
<p>Шановні колеги, отже, Віктора Развадовського до тимчасово виконуючій обов’язки міністра охорони здоров’я України, голови Житомирської обласної державної адміністрації щодо виділення коштів у сумі 220 тисяч гривень на придбання автоматичного гематологічного аналізатора для Романівської центральної районної лікарні Житомирської області.</p>
<p>Віктора Развадовського до голови Житомирської обласної державної адміністрації, голови Житомирської обласної ради щодо виділення коштів на придбання 15 учнівських антисколіозних парт для учнів 1-б класу Озерненської гімназії Житомирського району, Житомирської області.</p>
<p>Давида Макар'яна до директора Національного антикорупційного бюро України, Генерального прокурора України, голови Державної аудиторської служби України щодо перевірки фактів порушення чинного законодавства України посадовими особами "Укрпошта" та притягнення винних осіб до відповідальності.</p>
<p>Станіслава Березкіна до Прем'єр-міністра України щодо збільшення з 2016 року розміру винагороди спортсменам-інвалідам до розмірів винагород спортсменам України - чемпіонам і призерам Олімпійських ігор.</p>
<p>Олеся Довгого до Кабінету Міністрів України щодо проведення перерахунку пенсій колишнім державним службовцям.</p>
<p>Олеся Довгого до Кабінету Міністрів України щодо розвитку виробництва альтернативного палива.</p>
<p>Сергія Ларіна до міністра освіти і науки про звернення Кіровоградської обласної організації профспілки працівників освіти і науки України щодо недопущення звуження змісту і обсягу існуючих прав і свобод громадян при прийнятті Закону України "Про освіту".</p>
<p>Руслана Сольвара до міністра фінансів України, тимчасово виконуючій обов’язки міністра охорони здоров’я України щодо фінансування державної програми "Патронажна служба Товариства Червоного Хреста України.</p>
<p>Віталія Курила до Керівника Київської місцевої прокуратури № 1 щодо надання інформації з розслідування кримінального провадження №12013110010008073 від 16 червня 2013 року за ознаками кримінального правопорушення, передбаченого частиною третьою статтею 197-1 Кримінального кодексу України, за фактом самовільного будівництва комплексу будівель і споруд на зайнятій земельній ділянці вздовж берега Галерної затоки по вулиці Набережно-Корчуватській, 35 у місті Києві.</p>
<p>Віталія Курила&nbsp; до голови Державної служби України з надзвичайних ситуацій, державної санітарно-епідеміологічної служби, першого заступника голови Державної інспекції сільського господарства України, голови Київської міської державної адміністрації щодо надання інформації з питання самовільного будівництва комплексу будівель і споруд на зайнятій земельній ділянці вздовж берега Галерної затоки по вулиці&nbsp; Набережно-Корчуватській, 35 у місті Києві.</p>
<p>Станіслава Березкіна до Прем'єр-міністра України щодо забезпечення життєдіяльності Криворізького гірничо-збагачувального комбінату у 17-му році.</p>
<p>Якова Безбаха до Уповноваженого Верховної Ради України з прав людини, Кабінету Міністрів України, Міністерства соцполітики, Міністерства охорони здоров'я щодо необхідності вжиття дієвих заходів для забезпечення малозабезпеченому Олександру Новаку реалізації конституційного права на соціальний захист та гарантованої державою безоплатної медичної допомоги.</p>
<p>Сергія Соболєва до Генерального прокурора України про саботаж в розслідуванні кримінального провадження відносно колишнього народного депутата Юрія Іванющенка та спроби реалізації сценарію, спрямованого на уникнення останнім кримінальної відповідальності.</p>
<p>Ірини Геращенко&nbsp; до&nbsp; Прем'єр-міністра України щодо комплексу заходів, спрямованих на протидію корупції на контрольно-пропускних пунктах в'їзду-виїзду у Донецькій та Луганській областях.</p>
<p>Ірини Геращенко до Голови Служби безпеки України щодо проведення комплексного ряду заходів щодо протидії корупції на контрольно пропускних&nbsp; пунктах в'їзду-виїзду на сході України.</p>
<p>Олега Дмитренка до Прем'єр-міністра України щодо перерахунку пенсій пенсіонерам органів внутрішніх справ.</p>
<p>Марії&nbsp; Іонової&nbsp; та Ірини Геращенко&nbsp; до віце-прем'єр-міністра України В'ячеслава Кириленка, міністра культури України щодо проведення конкурсу на заміщення вакантної посади генерального директора Національного музею "Історія України" у Другій світовій війні. Меморіальний комплекс.</p>
<p>Володимира&nbsp; Литвина&nbsp; до Прем'єр-міністра України щодо проведення кардіологічної операції в Державної установі "Інститут серцево-судинної хірургії імені Амосова Національної академії медичних наук України" та післяопераційного лікування за рахунок бюджетних коштів.</p>
<p>Володимира Литвина до Прем'єр-міністра України щодо забезпечення кульшовим суглобом, проведення оперативного втручання з ендопротезування та післяопераційного лікування за рахунок бюджетних коштів.</p>
<p>Валерія Писаренка до Прем'єр-міністра України щодо необхідності належного фінансового забезпечення медичної, освітньої та соціальної сфери міста Харкова.</p>
<p>Валерія Писаренка&nbsp; до Прем'єр-міністра України щодо підвищення інвестиційної привабливості України шляхом створення належних умов розвитку та використання технології радіочастотної ідентифікації в промисловій, транспортній і складській логістиці, сільському господарстві та інших сферах економіки.</p>
<p>Юлія Іоффе до Прем'єр-міністра України про необхідність вирішення питання забезпечення колишніх працівників Державного відкритого акціонерного товариства "Шахта "Радуга" Державного підприємства Державної холдингової компанії "Первомайськвугілля" безоплатним вугіллям на побутові потреби та виплати передбаченої законодавством компенсації.</p>
<p>Володимира Кацуби до Прем'єр-міністра України, міністра культури, міністра аграрної політики, виконуючого обов'язки голови Державної служби України з питань геодезії, картографії та кадастру, голови Харківської обласної державної адміністрації, голови Харківської обласної ради щодо виділення Харківській єпархії Української Православної Церкви земельної ділянки під будівництво храму поблизу джерела преподобного Онуфрія Великого в селі Подвірки Дергачівського району Харківської області.</p>
<p>Володимира Кацуби до Прем'єр-міністра, міністра культури, міністра юстиції, голови Харківської обласної державної адміністрації, голови Харківської обласної ради щодо формального виконання доручення Кабінету Міністрів України, що призвело до невжиття відповідних заходів органами державної влади, що унеможливлює вирішення питання стосовно повернення Харківській єпархії Української Православної Церкви будівлі колишнього Курязького Преображенського монастиря в селі Подвірки Дергачівського району Харківської області.</p>
<p>Владислава Бухарєва до Голови Верховної Ради України щодо внесення змін до Бюджетного кодексу України та проекту Державного бюджету України на 2017 рік, які передбачають створення Держаного фонду регіонального розвитку в Сумській області та інших регіонах України у складі загального фонду Державного бюджету України.</p>
<p>Владислава Бухарєва до Прем'єр-міністра України щодо збільшення Державного фонду регіонального розвитку Сумської області за рахунок збільшення фінансування його із загального фонду Державного бюджету України на 17-й рік.</p>
<p>Групи народних депутатів (Карпунцова, Куніцина та інших, всього 7 депутатів) до Прем'єр-міністра України щодо проведення конкурсного відбору керівника стратегічно важливого державного підприємства Національної енергетичної компанії "Укренерго".</p>
<p>Миколи Скорика до голови Державної прикордонної служби, Голови Служби безпеки України щодо надання інформації про причини заборони в'їзду в Україну деяких громадян Республіки Польща.</p>
<p>Ігоря Шурми до Прем'єр-міністра України щодо умисного приховування інформації стосовно освіти виконуючого обов'язки міністра охорони здоров'я України.</p>
<p>Ігоря Шурми до Прем'єр-міністра України щодо недопустимості зволікання призначення Уповноваженого уряду з питань співпраці на прикордонних водах, що ставить під загрозу українсько-польське співробітництво.</p>
<p>Андрія Кота до голови Державної архітектурно-будівельної інспекції України щодо перевірки факту самовільного захоплення земель загального користування міста Золочева Львівської області громадянином Бартківим.</p>
<p>Костянтина Яриніча до міністра внутрішніх справ, міністра соцполітики України щодо захисту конституційного права ветеранів і пенсіонерів органів внутрішніх справ на соціальний захист та пенсійне забезпечення, недопущення звуження змісту та обсягу їх існуючих прав і свобод, вжиття невідкладних заходів, спрямованих на проведення перерахунку пенсії колишнім працівниками органів внутрішніх справ (міліції) відповідно до чинного законодавства України.</p>
<p>Ігоря Гузя до Генерального прокурора України щодо необхідності забезпечення повної виплати Публічним акціонерним товариством "Укрзахідвуглебуд" заробітної плати шахтарям шахти № 10 "Нововолинська" за вересень 16-го року.</p>
<p>Ігоря&nbsp; Гузя до Прем'єр-міністра України щодо необхідності погашення заборгованості ПТМ "Володимир-Волинськтеплокомуненерго" по нарахуванню житлових субсидій.</p>
<p>Групи народних депутатів (Рябчина, Сюмар та інших, всього 7 депутатів) до глави Адміністрації Президента України, Голови Служби безпеки України, начальника Управління державної охорони, голови Донецької обласної державної адміністрації, першого секретаря Національної спілки журналістів щодо перешкоджання здійсненню журналістської діяльності під час відкриття 05 грудня 2016 року телевежі на горі Карачун поблизу міста Слов'янська Донецької області.</p>
<p>Групи народних депутатів (Тимошенко, Соболєва та інших 16 депутатів) до міністра внутрішніх справ України, Голови Служби безпеки, Генпрокурора щодо неналежного розслідування обставин умисного вбивства депутата Соледарської міської ради Донецької області, члена політичної партії "ВО "Батьківщина" Резніченка.</p>
<p>Василя Петьовки до Прем'єр-міністра щодо відновлення фінансування протипаводкових заходів на Закарпатті.</p>
<p>Володимира Гусака до голови Донецької обласної державної адміністрації щодо утворення Володимирівської селищної об'єднаної територіальної громади.</p>
<p>Володимира Гусака до прокурора Донецької області щодо надання відомостей про хід здійснення досудового розслідування кримінального провадження&nbsp; <a name=Temp></a>№12016050710000451 (стосовно фактів фальсифікації при встановленні результатів голосування Мангушської (колишньої Першотравневої) районної ради Донецької області).</p>
<p>Івана Мельничука до міністра внутрішніх справ України щодо забезпечення належного розслідування.</p>
<p>Івана Мельничука до Кабінету Міністрів України, Міністерства охорони здоров'я України, Вінницької обласної дитячої клінічної лікарні щодо реалізації конституційного права громадян на безоплатну медичну допомогу.</p>
<p>Ігоря Луценка до голови Національного банку України щодо запровадження особливого режиму контролю за діяльністю банків та призначення куратора банку в наступних банківських установах: ПАТ "Банк Михайлівський", АТ "Банк "Фінанси та Кредит", ПАТ "КБ "Хрещатик", АТ "Дельта банк", ПАТ "Банк "Київська Русь", ПАТ "Укрінбанк".</p>
<p>Максима Бурбака до Прем'єр-міністра України щодо поширення на м. Чернівці Постанови КМУ №865 від 30 листопада 2016 року щодо нарахування рахунків за тепло у багатоквартирних будинках без лічильників.</p>
<p>Володимира Соляра та Михайла Бондаря до голови Національної комісії, що здійснює державне регулювання у сферах енергетики та комунальних послуг щодо встановлення органами місцевого самоврядування тарифу на виробництво теплової енергії, у тому числі на теплоелектроцентралях, теплоелектростанціях, атомних електростанціях і когенераційних установках та установках з використанням нетрадиційних або поновлюваних джерел енергії.</p>
<p>Олексія Ленського до Генерального прокурора України, тимчасово виконуючого обов'язки голови Національної поліції України, тимчасово виконуючого обов'язки голови Державного агентства лісових ресурсів України щодо проведення перевірки господарської діяльності на предмет підтвердження факту незаконного експорту лісоматеріалу у необробленому вигляді Товариством з обмеженою відповідальністю "ОГМ Україна", вжиття за результатами перевірки заходів реагування.</p>
<p>Івана Спориша до голови Комітету Верховної Ради України з питань бюджету, Прем'єр-міністра України щодо виділення коштів з Державного бюджету у 2017 році для забезпечення фінансування комунальної установи "Вапнярська міська лікарня" Томашпільского району Вінницької області.</p>
<p>Івана Рибака до віце-прем'єр-міністра України Павла Розенка, міністра соцполітики України, голови Чернівецької обласної державної адміністрації, голови Сторожинецької районної державної адміністрації Чернівецької області, голови Сторожинецької районної ради Чернівецької області щодо надання матеріальної допомоги.</p>
<p>Івана Рибака до Прем'єр-міністра України, тимчасово виконуючій обов’язки міністра охорони здоров’я України, голови Чернівецької обласної державної адміністрації, голови Вижницької районної державної адміністрації Чернівецької області щодо надання допомоги на лікування онкохворому мешканцю селища міського типу Берегомет, Вижницького району Чернівецької області.</p>
<p>Дмитра Лінька до Голови Служби безпеки України, Генерального прокурора України щодо знищення Криворізького дизельного заводу - підприємства з виробництва та ремонту залізничного транспорту, двигунів внутрішнього згоряння і їх запчастин колишнім міністром оборони України Павлом Лебедєвим.</p>
<p>Юрія Мірошниченка до Міністерства юстиції України, Генпрокура України щодо припинення катувань засуджених до позбавлення волі, усунення нелюдських умов праці, забезпечення належного харчування в Замковій виправній колонії №&nbsp;58 у Хмельницькій області.</p>
<p>Юрія Мірошниченка до Міністерства внутрішніх справ України щодо звернення громадянина Філоненко про неналежне розслідування викрадення його автомобіля та правопорушень з боку слідчого поліції Браціло.</p>
<p>Групи народних депутатів (Дехтярчука, Білозір та інших – всього 10 депутатів) до секретаря Ради національної безпеки і оборони України щодо розширення видатків, санкцій до фізичних.... а, щодо розширення видів санкцій до фізичних осіб.</p>
<p>Михайла Бондаря до Бродівського міського голови щодо демонтажу довгобуду по вул. Бандери район Білі Казарми в місті Броди Львівської області, який є потенційно небезпечним для життя людей, що мешкають поруч.</p>
<p>Михайла Бондаря до голови Львівської обласної державної адміністрації, директора Товариства з обмеженою відповідальність "Авто-Лайн" щодо перевірки дотримання умов договору на обслуговування маршруту пасажирських перевезень Червоноград-Яструбичі автоперевізником ТзОВ "Авто-Лайн".</p>
<p>Ольги Богомолець до Прем'єр-міністра щодо виконання Розпорядження Кабінету Міністрів України №&nbsp;94-р від 20 січня 2016 року.</p>
<p>Ольги Богомолець до тимчасово виконуючій обов’язки міністра охорони здоров’я України про необхідність невідкладного забезпечення громадян ендопротезами суглобів.</p>
<p>Михайла Головка до Прем'єр-міністра, міністра внутрішніх справ, міністра соцполітики, міністра фінансів щодо заяви громадської організації "Спілка ветеранів та пенсіонерів ОВС України в Кременецькому районі "Ветеран".</p>
<p>Михайла Головка&nbsp; до Прем'єр-міністра України, міністра освіти і науки&nbsp; щодо недопущення закриття загальноосвітньої школи в селі Хмелиська Підволочиського Району Тернопільської області.</p>
<p>Якова Безбаха до Кабінету Міністрів України, Міністерства внутрішніх справ, Міністерства фінансів, Ради суддів, Державної судової адміністрації&nbsp; щодо забезпечення умов для належного здійснення правосуддя.</p>
<p>Максима Микитася до Прем'єр-міністра України щодо відновлення роботи хоспісного відділення комунального лікувально-профілактичного закладу "Чернігівська центральна районна лікарня" Чернігівської районної ради Чернігівської області.</p>
<p>Оксани Юринець та Миколи Княжицького до міністра закордонних справ щодо відновлення статусу Консульства України у Гданську до рівня Генерального консульства.</p>
<p>Олександра Супруненка до Генпрокурора України щодо перевірки дотримання вимог законодавства та вжиття заходів прокурорського реагування для захисту прав та інтересів територіальної громади міста Києва у зв'язку з продажу об'єктів соціальної інфраструктури державного підприємства "Виробниче об'єднання "Київський радіозавод".</p>
<p>Олександра Супруненка до Прем'єр-міністра щодо вжиття заходів для захисту прав та інтересів територіальної громади міста Києва у зв'язку з продажу об'єктів соціальної інфраструктури державного підприємства "Виробниче об'єднання "Київський радіозавод".</p>
<p>Ігоря Бриченка до голови Служби безпеки, міністра юстиції щодо відсутності прийнятого рішення за результатами розгляду скарги №19196-0-33-16 від 02 липня 2016 року Приватного акціонерного товариства "Лугцентрокуз імені Монятовського".</p>
<p>Сергія Мельничука до Генпрокурора України щодо бездіяльності правоохоронних органів під час розслідування протиправної діяльності ПАТ "ВТБ Банк" на території України.</p>
<p>Анатолія Денисенка до голови Нацкомісії, що здійснює державне регулювання у сферах енергетики та компослуг щодо встановлення тарифів на електропостачання для мешканців гуртожитку по пров. Вишневому, 12 міста Харкова з урахуванням обсягу та мети споживання електроенергії.</p>
<p>Анатолія Денисенка до Прем'єр-міністра щодо забезпечення соціального захисту ліквідаторів аварії на Чорнобильській АЕС.</p>
<p>Василя Яніцького до тимчасово виконуючого обов'язки голови Державного агентства лісових ресурсів України щодо вирішення питання проведення аукціонів з продажу необробленої деревини на поліських територіях.</p>
<p>Василя Яніцького до Генпрокурора України щодо бездіяльності під час розслідування злочинів щодо незаконного привласнення та розтрати державного майна державного концерну "Украгротехсервіс" в Черкаській області.</p>
<p>Тетяни Бахтеєвої до Прем'єр-міністра України щодо незадовільної відповіді виконуючої обов’язки міністра охорони здоров'я України Уляни Супрун на депутатський запит щодо надання інформації про фактичний стан виконання державних програм із закупівлі лікарських засобів, вакцин та медичних виробів міжнародними організаціями та надання копій договорів, укладених між Міністерством охорони здоров'я України та міжнародними закупівельними організаціями.</p>
<p>Миколи Скорика до міністра внутрішніх справ України щодо стану розслідування резонансних злочинів проти представників політичної партії "Опозиційний блок" в Одеській області.</p>
<p>Олександра Гереги до голови правління публічного акціонерного товариства "Українська залізниця" щодо будівництва наземного пішохідного переходу через залізничну колію в селі міського типу Дунаївці Хмельницької області.</p>
<p>Олександра Гереги до міністра внутрішніх справ України щодо перерахунку пенсій колишнім працівникам органів внутрішніх справ.</p>
<p>Дмитра Колєснікова до Прем'єр-міністра України щодо вирішення проблемних питань залізничного транспорту в Україні.</p>
<p>Ірини Єфремової до Прем'єр-міністра, міністра освіти і науки щодо виділення додаткових коштів місту Лозовій Харківської області на покриття небезпечності, вибачте, на покриття незабезпеченості по заробітній платі та енергоносіям.</p>
<p>Вадима Кривенка до міністра внутрішніх справ, Генерального прокурора щодо незаконного видобутку корисних копалин (піску) на території Коростишівського району Житомирської області.</p>
<p>Олександра Кодоли до Прем'єр-міністра щодо теплопостачання житлового сектору Чернігівської області.</p>
<p>Олександра Кодоли до Прем'єр-міністра щодо звернення ветеранів та пенсіонерів Міністерства внутрішній справ України Варвинського та Срібнянського районів Чернігівської області.</p>
<p>Ірини Сисоєнко до міністра освіти і науки щодо результатів роботи Науково-методичних комісій (підкомісій) сектору вищої освіти Науково-методичної ради Міністерства освіти і науки України, затверджених Наказом МОН України від 6 квітня 2016 року, номер 375.</p>
<p>Анатолія Євлахова до Прем'єр-міністра про вжиття невідкладних заходів щодо вирішення ситуації, що склалась із пенсійним забезпеченням колишніх працівників органів внутрішніх справ України.</p>
<p>Анатолія Кузьменка до Прем'єр-міністра щодо вирішення питання передачі у державну власність об'єктів незавершеного будівництва (восьми багатоповерхових будинків) міста Долинська Кіровоградської області шляхом правового врегулювання взаємовідносин з країнами-учасницями будівництва Криворізького гірничо-збагачувального комбінату окислених руд.</p>
<p>Юрія-Богдана Шухевича до Голови Верховної Ради України щодо злочинної бездіяльності у питанні невнесення на розгляд парламенту проекту постанови "Про скасування результатів голосування за проект Закону України № 3252 "Про внесення змін до деяких законів України щодо пенсійного забезпечення окремих категорій осіб із числа учасників антитерористичної операції", внаслідок чого продовжує існувати несправедливість у пенсійному забезпеченні нинішніх захисників України - учасників бойових дій, яким відмовляють у призначенні дострокових пенсій, у порівнянні з іншими категоріями учасників бойових дій, котрим надали цей статус за періоди бойових дій на території інших держав (Афганістан, Ірак, Косово тощо), а також за періоди бойових дій на території України в 1944 - 1951 роках (ліквідація так званих диверсійно-терористичних груп, бандитизму), що насправді було знищенням національного визвольного руху в Україні.</p>
<p>Можна попросити хлопців біля трибуни не так голосно? Бо мені важко читати. Шановний пане Мушак! Дякуємо! Тому що я хочу дочитати всі запити. І важко, насправді, коли ще під трибуною іде мітинг.</p>
<p>Тараса Батенка до Прем'єр-міністра України, тимчасово виконуючій обов’язки Міністра охорони здоров’я України, голови Львівської обласної державної адміністрації, голови Львівської обласної ради щодо необхідності створення госпітального округу з адміністративним центром у місті Золочів для своєчасного та якісного надання медичних послуг мешканцям Золочівського, Бродівського, Буського та Перемишлянського районів Львівської області.</p>
<p>Тараса Батенка до голови Національної комісії, що здійснює державне регулювання у сферах енергетики та комунальних послуг щодо надання чіткої інформації щодо розрахунку ціни на газ для населення з дотриманням принципів державного регулювання діяльності суб'єктів природних монополій по застосуванню стимулюючого регулювання.</p>
<p>Владислава Севрюкова до міністра молоді та спорту щодо оголошення конкурсу на посади двох головних тренерів штатної команди національної збірної команди зі стрільби з лука.</p>
<p>Андрія Іллєнка до міністра інфраструктури України, голови правління публічного акціонерного товариства "Українська залізниця" щодо призначення додаткових поїздів з метою покращення залізничного сполучення Сумщини з західними і південними регіонами України.</p>
<p>Андрія Іллєнка до Генпрокурора України щодо можливих корупційних зловживань посадовими особами Деснянської районної в місті Києві державної адміністрації.</p>
<p>Вадима Кривохатька до голови Вадима Кривохатька до голови Запорізької обласної державної адміністрації щодо результатів виконання програми "Врожай-2016".</p>
<p>Сергія Капліна до Генпрокурора України щодо проведення досудового розслідування службової недбалості міністра внутрішніх справ України Арсена Авакова.</p>
<p>Андрія Шиньковича до начальника регіональної філії "Південно-Західна залізниця" щодо необхідності відновлення руху поїзду по маршруту місто Хмельницький – місто Староконстянтинів або заміни графіку руху приміського потягу місто Хмельницький – місто Шепетівка.</p>
<p>Андрія Шиньковича до міністра внутрішніх справ України, міністра фінансів щодо встановлення правонаступництва між поліцією та органами внутрішніх справ, а також передбачення коштів в Державному бюджеті України на 17-й рік на пільгове забезпечення колишніх працівникам органів внутрішніх справ.</p>
<p>Ярослава Дубневича до Прем'єр-міністра щодо виплати одноразової грошової допомоги в разі загибелі (смерті) або інвалідності деяких категорій осіб відповідно до Закону України "Про статус ветеранів війни, гарантії їх соціального захисту".</p>
<p>Ярослава Дубневича до Прем'єр-міністра України, міністра оборони щодо виділення коштів у 17-му році на реконструкцію військового гуртожитку (будівлі колишньої гарнізованої поліклініки) під 6-квартирний житловий будинок за адресою: Львівська область, місто Самбір, вул. Івана Франка, 31-б.</p>
<p>Віталія Барвіненка до директора Національного антикорупційного бюро України, Генерального прокурора України щодо перевірки фактів фальсифікації рішення Сергіївської селищної ради п'ятого скликання (Одеська область) від 25 грудня 6-го року №109 та притягнення винних посадових осіб до відповідальності згідно вимог чинного законодавства України.</p>
<p>Олександра Нечаєва до голови Служби безпеки щодо надання інформації про стан досудового розслідування у кримінальному провадження щодо зловживань під час приватизації ВАТ "Укртелеком".</p>
<p>Олександра Нечаєва до Генпрокурора щодо надання інформації про стан досудового розслідування у кримінальному провадженні за ознаками злочинів, передбачених частина 5 статті 191, частина 2 статті 364 Кримінального кодексу України.</p>
<p>Володимира Арешонкова до тимчасово виконуючій обов’язки міністра охорони здоров’я України щодо покращення фінансового становища та забезпечення сучасним медичним обладнанням Державної установи "Національний науковий центр радіаційної медицини Національної академії медичних наук України"</p>
<p>Володимира Арешонкова до Прем'єр-міністра щодо внесення змін до Постанови Кабінету Міністрів&nbsp; №440 від 3 вересня 14-го року.</p>
<p>Юрія Бублика до міністра внутрішніх справ України, міністра екології, Генпрокурора про незаконне видобування піску в Яциново-Слобідському кар'єрі піску Полтавського району Полтавської області.</p>
<p>Юрія Бублика до Прем'єр-міністра України, міністра юстиції, міністра внутрішніх справ про порушення вимог чинного законодавства ліквідатором у справі про банкрутство Житлово-комунальної контори "Полтаваоблагробуд", неналежне утримання ним гуртожитку, залишення його мешканців без опалення у зимовий період та незабезпечення його передачі у комунальну власність територіальної громади.</p>
<p>Групи народних депутатів (Білозір, Лесюка, Пацкана) до Прем'єр-міністра, Генпрокурора&nbsp; про вжиття невідкладних заходів щодо недопущення витіснення з ринку України, шляхом недобросовісної конкуренції, вітчизняного лікарського засобу "МАКСІЦИН", призначеного для лікування бактеріальних інфекційних захворювань, вартість якого в три рази нижча за вартість аналогічного імпортного засобу, та захисту прав громадян України на забезпечення доступними ліками.</p>
<p>Оксани Юринець до міністра культури України щодо питань охорони культурної спадщини.</p>
<p>Групи народних депутатів (Яценка, Гуляєва, інших. Всього 6 депутатів) до Прем'єр-міністра щодо передбачення коштів в 2017 році на централізовану закупівлю ендопротезів та інших імплантів та інструментів для імплантації.</p>
<p>Групи народних депутатів (Яценка, Гуляєва, інших. Всього 6 депутатів) до Прем'єр-міністра щодо вжиття необхідних заходів для безперебійного та повноцінного забезпечення дітей, які страждають на рідкісні (орфанні) захворювання, лікарськими засобами та відповідними харчовими продуктами для спеціального дієтичного споживання.</p>
<p>Віталія Гудзенка до Голови Київської обласної державної адміністрації щодо дієвого фінансування в 2017 році будівництва та капітального ремонту об'єктів соціальної сфери у Ставищенському районі Київської області.</p>
<p>Віталія Гудзенка до Прем'єр-міністра, міністра фінансів про погашення кредиторської заборгованості та виділення коштів на здійснення заходів щодо соціально-економічного розвитку Таращанського району Київської області.</p>
<p>Олега Осуховського до Генпрокурора України щодо виконання Рішення Шевченківського районного суду міста Києва від 4 жовтня 2016 про початок досудового розслідування.</p>
<p>Олега Осуховського до міністра соцполітики України щодо відновлення права інваліда дитинства по зору на отримання пенсії по втраті годувальника.</p>
<p>Юрія Тимошенка до прокурора Одеської області щодо надання інформації за результатами проведеної прокуратурою Одеської області перевірки.</p>
<p>Юрія Тимошенка до віце-прем’єр-міністра України - міністра регіонального розвитку та ЖКГ України щодо можливого порушення вимог Державних будівельних норм при будівництві торгово-розважального комплексу по вулиці Героїв Дніпра в Оболонському районі міста Києва.</p>
<p>Олега Кулініча до Кабінету Міністрів України щодо виділення субвенції з Державного бюджету місцевому (обласному) бюджету.</p>
<p>Олега Кулініча&nbsp; до міністра фінансів України щодо необхідності внесення змін до наказу Міністерства фінансів України № 11 від 14 січня 2011 року.</p>
<p>Борислава Берези до міністра внутрішніх справ України щодо ремонту автомобілів патрульної поліції.</p>
<p>Борислава Берези до Прем'єр-міністра щодо проведення конкурсного відбору керівника державного підприємства НЕК "Укренерго".</p>
<p>Групи народних депутатів (Суслової, Лівіка, інших. Всього 5)&nbsp; до голови Львівської обласної державної адміністрації щодо вжиття заходів для реконструкції очисних споруд у місті Турка Львівської області.</p>
<p>Олександра Вілкула і Костянтина Павлова до Прем'єр-міністра щодо вирішення питання стосовно статусу вищого навчального закладу&nbsp; І-ІІ ступенів (технікумів та коледжів), оскільки Законом України "Про вищу освіту" з 2017 року мережу технікумів та коледжів буде виведено зі складу тих навчальних закладів, які ведуть підготовку фахівців з вищою освітою.</p>
<p>Олександра Вілкула та Дмитра Колєснікова до Прем'єр-міністра України щодо запобігання фактичному ліквідуванню патронажної служби та служби розшуку Товариства Червоного Хреста України шляхом збереження фінансування програм Червоного Хреста.</p>
<p>Андрія Лопушанського до Першого віце-прем'єр-міністра - міністра економічного розвитку, голови Львівської обласної державної адміністрації щодо прискорення реорганізації Державної служби з питань безпечності харчових продуктів та захисту прав споживачів у Львівській області.</p>
<p>Андрія Лопушанського до міністра внутрішніх справ, виконуючого обов'язки голови Державного агентства автомобільних доріг, голови Львівської обласної державної адміністрації щодо незадовільного стану профілактики безпеки дорожнього руху та проблем експлуатації автомобільних шляхів у Львівській області.</p>
<p>Ігоря Попова до міністра фінансів України щодо недопущення зниження порогу безмитного ввезення товарів громадянами на митну територію України.</p>
<p>Олександра Бригинця&nbsp; до Генерального прокурора, міністра внутрішніх справ України, голови Київської міської державної адміністрації щодо ситуації, що склалась у зв'язку з незаконним припиненням оренди ТОВ "Книгарня "Сяйво".</p>
<p>Олександра Бригинця до Прем'єр-міністра, міністра соцполітики України, міністра внутрішніх справ, Генпрокурора, голови Держаудиторської служби, тимчасово виконуючій обов’язки міністра охорони здоров’я України щодо необхідності припинення розкрадання державного майна, ліків, продуктів харчування у Володимирівському психоневрологічному інтернаті, що призвело до локального спалаху туберкульозу, представником колишньої бандитсько-комуністичної влади.</p>
<p>Романа Семенухи до міністра культури України щодо обліку та збереження об'єктів культурної спадщини.</p>
<p>Романа Семенухи до Генпрокурора України щодо перевірки стану здійснення досудового розслідування у кримінальному провадженні № 32016060000000026.</p>
<p>Романа Мацоли до тимчасово виконуючій обов’язки міністра охорони здоров’я України щодо проведення ендопротезування в межах бюджетного фінансування громадянину Шевчуку Валерію Васильовичу, жителю міста Шепетівки Хмельницької області.</p>
<p>Романа Мацоли до Прем'єр-міністра&nbsp; щодо здійснення перерахунку пенсії колишнім працівникам органів внутрішніх справ.</p>
<p>Ігоря Лапіна до Прем'єр-міністра України щодо діяльності ПАТ "КиївЗНДТЕП".</p>
<p>Григорія Тіміша до міністра фінансів України, тимчасово виконуючій обов’язки міністра охорони здоров’я&nbsp; щодо необхідності доопрацювання та затвердження формули розподілу медичної субвенції з державного бюджету місцевим бюджетам, у частині розрахунку для бюджетів об'єднаних територіальних громад видатків на надання первинного та вторинного рівнів медичної допомоги.</p>
<p>Ігоря Луценка до директора — розпорядника Фонду гарантування вкладів фізичних осіб щодо оцінки майна ПАТ "КБ "Хрещатик".</p>
<p>Сергія Лещенка до Голови Служби безпеки України щодо стеження за співробітниками інтернет-видання "Українська правда".</p>
<p>Сергія Лещенка до міністра фінансів України щодо планування в Державному бюджеті України на 2017 рік коштів для відновлення матеріально-технічної бази переміщених вищих навчальних закладів.</p>
<p>Сергія Рудика до міністра оборони України щодо забезпечення житлом військовослужбовців Черкаської області.</p>
<p>Сергія Рудика до міністра внутрішніх справ, тимчасово виконуючого обов'язки голови Національної поліції України щодо загострення криміногенної ситуації у місті Сміла Черкаської області та нагальної необхідності проведення конкурсу до патрульної поліції міста у 2017 році.</p>
<p>Ігоря Алексєєва до Прем'єр-міністра України щодо надання інформації про стан виконання плану дій щодо реалізації положень стратегії реформування судоустрою, судочинства та суміжних інститутів на 2015-2020 роки.</p>
<p>Юрія Солов'я до міністра інфраструктури щодо фінансування поточних ремонтів деяких автомобільних доріг Снятинського, Косівського, Верховинського районів Івано-Франківської області за рахунок державного бюджету.</p>
<p>Юрія Солов'я до віце-прем’єр-міністра, міністра регіонального розвитку, будівництва та ЖКГ щодо фінансування деяких об'єктів Снятинського, Косівського та Верховинського районі Івано-Франківської області за рахунок Державного фонду регіонального розвитку.</p>
<p>Віктора Кривенка та Павла Кишкаря до Генпрокурора, Міністерства юстиції, Голови СБУ щодо ліквідації юридичної особи-політичної партії "Родина", діяльність якої спрямована на повалення конституційного ладу України.</p>
<p>Віктора Кривенка до Енергетичної митниці Державної фіскальної служби щодо безпідставного затримання товару ТОВ "СВГ ПЛЮС" на енергетичній митниці.</p>
<p>Антона Кіссе до Прем'єр-міністра щодо виділення додаткової субвенції з державного бюджету на надання житлових субсидій населенню Кілійського району Одеської області.</p>
<p>Антона Кіссе до Прем'єр-міністра щодо збереження Болградського району Одеської області, як самостійної адміністративно-територіальної одиниці, у процесі децентралізації влади.</p>
<p>Сергія Ківалова до Прем'єр-міністра щодо вжиття заходів з реалізації конкурентоспроможної тарифної політики відносно встановлення портових зборів в Україні.</p>
<p>Шановні колеги, я продовжую ранкове засідання на 15 хвилин – до 12.15.</p>
<p>Павла Кишкаря до Генерального прокурора України, Міністерства юстиції України щодо невиконання судового рішення та притягнення до кримінальної відповідальності державного виконавця відділу примусового виконання рішень Управління державної виконавчої служби Головного територіального управління юстиції у Харківській області Пікули.</p>
<p>Костянтина Яриніча до Донецької обласної державної адміністрації, Дніпропетровської обласної держадміністрації, Закарпатської обласної держадміністрації, Запорізької, Івано-Франківської, Київської, Кіровоградської, Луганської, Львівської, Миколаївської, Одеської, Полтавської, Рівненської, Сумської, Тернопільської, Харківської, Херсонської, Хмельницької, Черкаської, Чернівецької, Чернігівської, Вінницької, Волинської, Житомирської державних адміністрацій обласних щодо забезпечення випускникам вищих медичних навчальних закладів актуальної та повної інформації про наявність вакансій в закладах системи охорони здоров'я області (міста Києва) відповідно до вимог законодавства.</p>
<p>Юрія Солода до міністра внутрішніх справ України щодо забезпечення наданої належної правової оцінки діям окремих членів Слов'янської районної виборчої комісії Донецької області у зв'язку з умисним ухиленням ними від виконання обов'язків членів виборчої комісії.</p>
<p>Павла Різаненка до голови Фонду державного майна України щодо захисту житлових прав мешканців гуртожитку за адресою: бульвар Незалежності, 3-Б у місті Бровари Київської області.</p>
<p>Павла Різаненка до голови правління Публічного акціонерного товариства "Київобленерго", начальника відділу капітального будівництва Броварської міської ради про вжиття невідкладних заходів щодо недопущення відключення від електропостачання двохсот сімей, членів Виробничого кооперативу "Яблуневий сад", які проживають у ІV житловому мікрорайоні міста Бровари.</p>
<p>Сергія Власенка до керуючого директора Товариства з обмеженою відповідальністю "Компанія з управління активами "Інвестиційний Капітал України" Константина Стеценка, керуючого директора Товариства з обмеженою відповідальністю "Компанія з управління активами "Інвестиційний Капітал України" Макара Пасенюка щодо участі голови Національного банку України Валерії Гонтаревої в наданні допомоги родині Віктора Януковича незаконно виводити кошти з України.</p>
<p>Сергія Власенка до голови Вінницької обласної ради, голови Чернігівської, Дніпропетровської обласних рад, виконуючого обов'язки голови Донецької обласної ради, голів Житомирської, Закарпатської, Запорізької, Івано-Франківської, Київськоїи,&nbsp; Кіровоградської, Луганської, Львівської, Миколаївської, Одеської, Полтавської, Рівненської, Сумської, Тернопільської, Харківської, Херсонської, Хмельницької, Черкаської, Чернівецької обласних рад, голови Волинської обласної ради щодо порядку встановлення тарифів на житлово-комунальні послуги.</p>
<p>Олександра Домбровського до директора Національного антикорупційного бюро України, міністра внутрішніх справ, Голови СБУ, Генпрокурора України, прокурора Вінницької області, начальника Управління Служби безпеки у Вінницькій області, тимчасово виконуючого обов’язки начальника Головного управління Нацполіції у Вінницької області щодо законності надання Благодійному фонду "Сприяння розвитку охорони здоров'я та спорту, науки і культури "Громадські ініціативи" у довгострокове тимчасове користування лісової ділянки загальною площею 2,7 га за рахунок земель, що перебувають в користуванні Державного підприємства "Вінницьке лісове господарство", для рекреаційних потреб.</p>
<p>Руслана Демчака до Прем'єр-міністра України щодо збільшення розміру субвенції 2016 року із державного бюджету місцевим на фінансування субсидій.</p>
<p>Юрія Дерев'янка до голови Київської міської державної адміністрації&nbsp; щодо необхідності проведення розширеної наради з питань відшкодування ОСББ та ЖБК міста Києва заборгованості, спричиненої різницею в нарахуваннях за надані комунальні послуги.</p>
<p>Юрія Дерев'янка до Кабінету Міністрів України щодо виділення додаткового фінансування з Державного бюджету України на 2016 рік для погашення заборгованості із заробітної плати працівникам бюджетних установ галузі охорони здоров'я та освіти Івано-Франківської області.</p>
<p>Ігоря Попова до голови Житомирської обласної державної адміністрації щодо недопущення ліквідації музею Космонавтики.</p>
<p>Юрія Левченка до голови Київської міської державної адміністрації, заступника голови Нацполіції - начальника Головного управління Нацполіції у Києві щодо вжиття невідкладних заходів реагування на факти систематичного порушення громадського порядку та створення криміногенної обстановки, які викликані розміщенням та функціонуванням "наливайки" на вулиці Симиренка в місті Києві, "наливайка" – в лапках була.</p>
<p>Юрія Левченка до Генпрокурора України, міністра внутрішніх справ щодо неодноразових злочинних дій працівників Тарутинського ВП ГУНП в Одеській області, місцевої прокуратури та бездіяльності прокуратури Одеської області, які мають місце під час здійснення кримінального провадження, відкритого за фактом смерті, працівника ВРТП "Укргазенергосервіс", дочірньої компанії "Укртрансгаз", під час його перебування у відрядженні.</p>
<p>Роберта Горвата до голови Державної прикордонної служби України щодо правомірності дій працівників Чопського прикордонного загону та невідкладного вжиття заходів з охорони, захисту та відновлення порушених прав громадян.</p>
<p>Дмитра Тимчука та Павла Дзюблика до міністра внутрішніх справ України щодо шахрайських дій по відношенню до власників майнових сертифікатів реорганізованого ПКСП "Нива" міста Радомишль Житомирської області.</p>
<p>Павла Дзюблика до Національного антикорупційного бюро України, Міністерства внутрішніх справ України, Генпрокуратури щодо правомірності дій начальника Державної екологічної інспекції у Житомирській області Богдана Гнатюка.</p>
<p>Павла Дзюблика до Прем'єр-міністра щодо приватизації Державного підприємства "Україна" в Черняхівському районі Житомирської області.</p>
<p>Руслана Сольвара до міністра аграрної політики щодо захисту земельних прав територіальної громади Малолисовецької сільської ради Сквирського району Київської області та, за наявності підстав, вирішення питання про притягнення до дисциплінарної відповідальності винних осіб.</p>
<p>Ярослава Маркевича до міністра екології та природних ресурсів України щодо захисту екологічних прав мешканців Дніпровського та Дарницького району міста Києва.</p>
<p>Едуарда Матвійчука до Міністерства охорони здоров'я, Міністерства соцполітики, Одеської обласної державної адміністрації, Одеської обласної ради стосовно необхідності надання медичної та соціальної допомоги у забезпеченні належного лікування за онкологічним захворюванням мешканки Київського району міста Одеси Горохової Валентини та&nbsp; повторним зверненням інваліда за захворюванням опорно-рухового апарату Тамари Повякало.</p>
<p>Руслана Демчака міністра освіти і науки щодо сприяння процесу виходу Стрийського коледжу із структури Львівського національного аграрного університету.</p>
<p>Оксани Продан до міністра юстиції щодо забезпечення прав осіб, які через свої релігійні переконання бажають відмовитися від отримання паспорта громадянина України, що містить безконтактний електронний носій.</p>
<p>Юрія Берези до начальника Генштабу - Головнокомандувача Збройних Сил України щодо надання інформації про відповідальних осіб за проведення професійно-психологічний відбір в Збройних силах України, зокрема тих осіб, які проводили відбір військовослужбовця-контрактника, бійця 93-ї окремої механізованої Харківської бригади ЗСУ Попова Олега, який 1 грудня 2016 року в Новотошківському районі Луганської області вбив командира взводу, молодшого сержанта Олега Лисенка.</p>
<p>Групи народних депутатів (Войціцька, Найєм та інших – всього 4) до міністра внутрішніх справ України щодо процедури закупівлі автомобілів Mitsubishi.&nbsp;</p>
<p>Олега Велікіна до директора Національного антикорупційного бюро, Генпрокурора, заступника міністра економічного розвитку і торгівлі України, голови Державної аудиторської служби щодо перевірки фактів прояву корупції та порушення чинного законодавства на УДПП "Пошта" та притягнення до кримінальної відповідальності винних осіб.</p>
<p>Групи народних депутатів (Іонової, Геращенко, Луценко) до Прем'єр-міністра стосовно вирішення питання виплати грошової компенсації військовослужбовцям за піднайом (найом) ними жилих приміщень.</p>
<p>Шановні колеги! Я прочитала чесно всі… оголосила всі 317 запитів, які були зареєстровані, і також до президії надійшло 4 скарги від&nbsp; народних депутатів України на незадовільні відповіді на запит народного депутата. Згідно Регламенту нашого ми маємо в такому випадку надати слово народному депутату, який хоче виступити, щодо незадовільності&nbsp; відповіддю на свої запити.</p>
<p>І я&nbsp; запрошую, якраз у нас залишається 12 хвилин для&nbsp;&nbsp; цих оголошень, я запрошую до слова народного депутата Володимира Литвина. Приготуватися, будь ласка, народному депутату пану Матвієнкові.</p>
<p>Отже, я надаю, згідно частині другій статті 226 Регламенту 3 хвилини народному депутату Литвину для оголошення ним свого незадоволення щодо отриманої відповіді. Прошу, Володимир Михайлович.</p>
<p>&nbsp;</p>
<p>12:01:30</p>
<p>ЛИТВИН В.М.</p>
<p>Шановна головуюча, шановні колеги, ми з вами прослухали короткий зміст депутатських запитів, і десь відсотків 90 з них скеровані на необхідність надання медичної допомоги людям. По суті справи, ми маємо сьогодні таку ситуацію, коли питання збереження українського народу від вимирання мало б стати національною ідеєю в нашій державі. Разом з тим, я повинен сказати, що оця наша робота спільно з громадами, підготовка відповідних і обґрунтування запитів, вони розбиваються в бюрократичні відписки, які ми з вами отримуємо.</p>
<p>Приклад показовий в цьому плані я вам наведу. В місті Новограді-Волинському тривалий час вирішується питання і розпочато будівництво хірургічного корпусу, який вкрай необхідний, оскільки ця лікарня обслуговує величезну територію і значну кількість людей. Крім того, місто розташоване біля траси Київ–Чоп, де регулярно, на превеликий жаль, трапляються дорожньо-транспортні пригоди із трагічними наслідками. І очевидно, що лікарня повинна мати сучасний хірургічний корпус. Будівництво розпочалося і було припинено у зв'язку з тими складними процесами, які переживає країна. Начебто ситуація зараз вирівняна, треба 65 мільйонів гривень.</p>
<p>Я аналізую проекти документів, проектів бюджету, і я бачу, як витрачаються колосальні кошти на різного роду об'єкти і теми, які могли б зачекати. Всі звернення розбиваються, обертаються обіцянками. Всі звернення завершуються посиланням на область, область – на центр. Остання красномовна відписка на депутатський запит, наголошую, до Прем’єр-міністра України. Відповідає заступник глави обласної державної адміністрації. Констатує: все правильно, все це потрібно. Разом з тим, ця проблема може вирішитись за рахунок Фонду регіонального розвитку.</p>
<p>У мене постає питання, так вирішуйте, чому ви не вирішуєте? Але з року в рік пишуть про те, що в 2017 році, якщо будуть підготовлені документи, ми цю проблему розглянемо. На превеликий жаль, жодним чином проблема не розглядається і не вирішується.</p>
<p>Я ще раз звертаюсь з цієї трибуни, найвищої трибуни в Україні, до Прем'єр-міністра України. Врешті-решт почути і вирішити це питання позитивно. Інакше дійде до того, що люди перекриють трасу Київ – Чоп, я думаю, тоді забігають, в черговий раз пообіцяють розв'язати цю проблему.</p>
<p>І останнє. Я звертаюсь до Прем'єр-міністра з пропозицією і вимогою внести подання на призначення міністра закордонних, перепрошую, міністра охорони здоров'я України. Дякую.</p>
<p>&nbsp;</p>
<p>ГОЛОВУЮЧИЙ. Дякуємо, шановний колего.</p>
<p>Зараз ми надаємо слово для виступу шановному колезі народному депутату України пану Мартовицькому, будь ласка. Матвієнкову, вибачте, будь ласка.</p>
<p>Пане Матвієнков, я перепрошую.</p>
<p>&nbsp;</p>
<p>12:04:48</p>
<p>МАТВІЄНКОВ С.А.</p>
<p>Матвиенков, 57 округ, Мариуполь, "Оппозиционный блок". Уважаемая председательствующая, уважаемые коллеги! Сложно выступать, когда тебя не слышат. Сложно давать законопроекты, которые практически не попадают в сессионный зал. Ну, я на сегодня все-таки решил воспользоваться этой ситуацией и выступить, использовать это право для того, чтобы поднять вопросы. Потому что эти вопросы касаются не только избирателей моего округа, но я думаю, что и всех украинцев.</p>
<p>За последнее время коммунальные платежи у нас в стране выросли в разы. И какие-бы рулады не пели здесь у нас с правительственной трибуны о том, что принимаются защитные меры в отношении и субсидий, и в отношении того, что мы повысили заработную плату Законом 5130.</p>
<p>Кстати, пользуясь случаем, хочу сказать о том, что никакого повышения заработной платы этот закон, действительно, не несет. Надо отдать должное. Действительно, он создает базу для повышения заработной платы. Но заработная плата у нас повышается, и минимальная заработная плата, и прожиточный минимум только бюджетом.</p>
<p>Но никто не говорит о том, что в этом законопроекте заложена серьезная "бомба". Мы отвязали индексацию минимальной заработной платы автоматическую и дали это право Кабинету Министров, который в любой момент может включить "стоп, тормоз".</p>
<p>Но я сейчас не об этом. Понятно, что каждый гражданин, живущий в этой стране, едва-едва сводит концы с концами для того, чтобы заплатить коммунальные платежи. Понятно, что в этом зале неоднократно говорили о необоснованности такого повышения коммунальных платежей и говорили в отношении того, что необходимо давно пересмотреть эти нормы и разобраться, почему такие цены на коммунальные платежи.</p>
<p>Но у меня сложилось такое стойкое впечатление, что у правительства какой-то уже стойкий иммунитет выработался к этому вопросу, они уже просто не слышат наших обращений. Но, с другой стороны, знаете, что возмущает – цинизм ответом, когда пытаешься хоть как-то в этой ситуации людям помочь и как-то изменить эту ситуацию.</p>
<p>Я о чем говорю? Вы все помните ситуацию, когда начали устанавливать так называемые домовые счетчики сектора учета. И тогда мы говорили, что эти домовые счетчики делаются лишь только для того, чтобы переложить проблему неплательщиков на плательщиков, на тех, кто платит. Уже сегодня приходится заниматься тем, что дома, которые имеют по 5-6 тысяч всего лишь задолженности, их отключают, и те люди, которые имеют переплаты, бегают за теми, кто не платит с тем, чтобы они организовали выплату.</p>
<p>Но дело не в этом. Делаю запрос. Задаю вопрос: давайте уйдем на то, чтобы индивидуально устанавливать индивидуальные средства учета. Отвечают, на трех листах отвечает замминистра Карп, расписывает: это сложно, это тяжело, 4,6 миллиона гривен необходимо на это дело, очень долго, минимум 10 лет нужно. Хорошо, люди ищут пути, как выйти из этой ситуации: отказываются от газа, устанавливают электроприборы для того, чтобы электричеством нагревать горячую воду.&nbsp; Но при этом Кабинет Министров тут же повышает нормы на потребление газа. Говорит: вы же газом греете. Но мы же не газом греем, мы электричеством. Пересмотрите, пожалуйста, норму потребления газа. На что получаю ответ уже от другого замминистра Любаченко, который мне пишет, что только индивидуальные средства учета могут решить этот прибор. То есть нас практически пускают всех по кругу.</p>
<p>Поэтому я хочу задать один вопрос. Вот здесь выступал Премьер и говорил, что ему болит…</p>
<p>&nbsp;</p>
<p>ГОЛОВУЮЧИЙ. 10 секунд, будь ласка.</p>
<p>&nbsp;</p>
<p>МАТВІЄНКОВ С.А. Если действительно болит, давайте пересчитаем эти нормы для тех людей, которые должны платить реально то, что они тратят. Мы не просим чего-то, но реально за то, что они тратят, за это пусть они и платят. Спасибо.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Я запрошую до слова зараз згідно регламенту народного депутата Мартовицького і підготуватися пані Черваковій. Будь ласка.</p>
<p>&nbsp;</p>
<p>12:08:25</p>
<p>МАРТОВИЦЬКИЙ А.В.</p>
<p>Депутат Мартовицький, "Опозиційний блок", 36 виборчий округ.</p>
<p>Шановні колеги, своїм виступом хочу донести, перш за все, до Прем'єр-міністра своє невдоволення через відповідь на мій депутатський запит.</p>
<p>До мене як до народного депутата України протягом 2016 року надійшли та надходять численні звернення від керівників різних навчальних закладів та студентів щодо виплати стипендій, які підпадають під дію статті 5 Закону України "Про підвищення престижності шахтарської праці".</p>
<p>Як вбачається з матеріалів депутатського запиту, Міністерство освіти відповідно до доручення Кабінету Міністрів України разом з Мінфіном, Мінсоцполітики та Міненерговугілля мали б опрацювати порушені у запиті питання і визначити шляхи їх врегулювання.</p>
<p>Однак, виконання доручення Прем'єр-міністра завершилось формально відпискою Міністерства освіти та науки, з відповіді якого вбачається, що станом на сьогодні зміни до порядку, що враховують вимоги статті 5 Закону України "Про підвищення престижності шахтарської праці", не внесені, а, отже, підстав для призначення та виплат стипендій немає.</p>
<p>У мене питання. Так хто має відповідати за невиплату стипендій? Можливо, студенти і їх батьки, а, можливо, викладачі чи все ж таки Кабінет Міністрів, до безпосередньо компетенції якого належить вирішення цих проблемних питань?</p>
<p>В свою чергу подальше зволікання з вирішення цього питання створює загрозливу ситуацію для існування та функціонування закладів освіти через те, що виконавча служба передає в органи казначейства вимоги на примусове стягнення недоотриманої стипендії, останні арештують рахунки навчальних закладів.</p>
<p>Як наслідок, освітні заклади не мають можливості своєчасно розраховуватись навіть за комунальні послуги, не кажучи вже про оплату рахунків за отримані матеріали та послуги.</p>
<p>З відписки Міністерства освіти та науки також повідомляється, що воно ініціюватиме включення до видатків державного бюджету на 2017 рік коштів для погашення заборгованості по стипендіям, виплатам відповідно до статті 5 Закону України "Про підвищення престижності шахтарської праці".</p>
<p>Проте, у проголосованому в першому читанні законопроекті про Державний бюджет України на 2017 рік, за який я, до речі, не голосував, відсутні відповідні видатки на фінансування цих стипендій.</p>
<p>Таким чином, враховуючи вищезазначене, звертаюсь повторно до&nbsp; Прем'єр-міністра&nbsp; з вимогою передбачити видатки на фінансування виплати зазначених стипендій, а&nbsp; також розробити порядок&nbsp; їх виплати на підставі рішень судів, що набрали законної сили. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Ще раз наголошую, що зараз ми маємо чотири депутати, які не задоволені були відповідями на свої запити,&nbsp; і за їх наполяганням згідно статті&nbsp; 226 частини другої Регламенту вони мають право на відповідні виступи. Останній в цій&nbsp; сьогодні категорії виступ пані Ольги Червакової.&nbsp;&nbsp;</p>
<p>Будь ласка, пані Ольго.</p>
<p>&nbsp;</p>
<p>12:11:37</p>
<p>ЧЕРВАКОВА О.В.</p>
<p>Дякую, пані Ірино.</p>
<p>Доброго дня, шановні колеги!&nbsp; Я вже неодноразово говорила з цієї трибуни про факти резонансних нахабних нападів на активістів селища Коцюбинське&nbsp; Київської&nbsp; області. Це&nbsp; питання розглядалося Комітетом з питань протидії корупції Єгора Соболєва і було це влітку цього року Але з того часу, на жаль, ситуація не лише не поліпшилася, а набагато погіршилася.&nbsp; &nbsp;&nbsp;</p>
<p>31 жовтня в селищі Коцюбинське "тітушками" було здійснено&nbsp; брутальний напад на місцеву активістку Лесю Єльникову. Вона&nbsp; дружина учасника АТО, вона матір двох дітей. Зі струсом мозку і численними забоями&nbsp;&nbsp;&nbsp; її було ушпиталено в лікарню. Але до цих пір, її визнано потерпілою, але жодної слідчої дії більше не вчинено, навіть не встановлено власника автомобіля, на якому&nbsp; приїхали ті&nbsp; "тітушки".</p>
<p>Місяцем раніше було скоєно напад на місцевого активіста в Коцюбинському Ігоря Домбровського, який давав покази&nbsp; в суді, і прямо в суді на нього навалилися&nbsp; "тітушки"&nbsp; і&nbsp; місцеві депутати&nbsp; з партії "Нові обличчя", чи хто там був, це є&nbsp; в матеріалах справи, але, я переконана, що це було&nbsp; за вказівкою певних осіб. Його також було побито: струс мозку, операція&nbsp; на носі, тому що перелом носа. До цих пір&nbsp; не призначено навіть судово-медичну експертизу.</p>
<p>Ще місяцем раніше, наприкінці вересня, було побито юриста Коцюбинської селищної ради Андрія Ополінського. Також активісти говорять, що за його громадську діяльність і&nbsp; активну громадські позицію.</p>
<p>Я звернулась з депутатським запитом до голови Національної поліції&nbsp; і &nbsp;голови МВС України з питанням, як розслідуються ці кримінальні справи&nbsp; і з проханням їх пришвидшити. На що мені прийшла просто нахабна відписка про те, що факти вивчаються, розслідування проводиться, мовляв, не хвилюйтеся. У той же час, я з таким же питанням звернулася до прокуратури і ось лист від прокуратури області, яким прямо вказано, що стан досудового розслідування у вказаних кримінальних провадженнях, це я цитую, заслухана на оперативній нараді у прокуратурі області, на якій встановлено, що досудове розслідування слідчими СВ Ірпінського відділу поліції ГУНП в Київській області здійснюється не належним чином. Далі цитата, водночас органами прокуратури області неодноразово надавалися слідчим вказівки в порядку 36 статті КПК України, які залишилися без виконання.</p>
<p>Шановні колеги, що ж відбувається? У нас поліція живе своїм життям, їм не указ ні прокуратура, ні народні депутати, ні Закон про поліцію. Я звинувачую керівництво Національної поліції і керівництво МВС в тому, що своєю бездіяльністю, стосовно не вжиття заходів, стосовно тих слідчих, які не розслідують ці кримінальні справи, ці керівники є…</p>
<p>&nbsp;</p>
<p>ГОЛОВУЮЧИЙ. Ці керівники є фактично співучасниками цих резонансних злочинів, тому що не покараний злочин провокує повторний злочин. Вимагаю негайно розслідувати ці злочини і прошу вважати мій виступ повторним депутатським запитом. Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановна колега.</p>
<p>Шановні колеги, згідно Регламенту у нас зараз з вами перерва на 30 хвилин. І рівно о 12.45 я прошу вас повертатися до сесійної зали, розпочнеться рубрика виступів народних депутатів з різних питань, і всі бажаючі зможуть взяти участь в цьому своєму законному праві.</p>
<p>Будь ласка, оголошується зараз перерва рівно на 30 хвилин.</p>
<p>&nbsp;</p>
<p align=center><i>(Після перерви)</i></p>
<p>&nbsp;</p>
<p>ГОЛОВУЮЧИЙ. Доброго дня ще раз, шановні колеги! 12.45, зараз згідно нашого Регламенту ми маємо час для виступів народних депутатів у рубриці "Різне". Я закликаю народних депутатів, які зараз в кулуарах чи в їдальні, повертатися до сесійної зали, і ми будемо оголошувати запис на виступи.</p>
<p>Будь ласка,&nbsp; записуємося.</p>
<p>Ви б мене не чекали, Володимире, але я вас зачекаю.</p>
<p>Будь ласка,&nbsp; ми оголошуємо зараз запис у рубриці "Різне", шановні колеги. Будь ласка.</p>
<p>Дякую. Будь ласка, запрошується пан Іллєнко до виступу.</p>
<p>&nbsp;</p>
<p>12:46:28</p>
<p>ІЛЛЄНКО А.Ю.</p>
<p>Андрій Іллєнко, Всеукраїнське об'єднання "Свобода", місто Київ.</p>
<p>Шановні колеги, шановні українці, які нас слухають, я хотів би сьогодні звернути увагу на ті питання, які я задавав представникам уряду зранку. І принаймні на одне з них відповіді фактично не почув.</p>
<p>Я задавав питання щодо заяв заступника міністра юстиції пана Петухова, який заявив про те, що треба розглядати можливість того, щоб Україна приймала нелегальних мігрантів з території Європейського Союзу на свою територію, щоб нібито комусь там сподобатися, наблизити отримання Україною безвізового режиму і тому подібне. Власне, абсурдність таких заяв навіть коментувати не хочеться, тому що я уявити собі не можу взагалі, чим думав, чиї інтереси захищав цей чиновник, коли він це говорив. І, до речі, Прем'єр-міністр сказав, що уряд не підтримує ці заяви. Але, власне, моє запитання стосувалося, чи звільнився, чи звільнений цей пан, заступник міністра. Тому що, якщо&nbsp; він робить такі заяви,&nbsp; перебуваючи на посаді заступника міністра, то, напевно, він мав би розуміти, що він представляє державу Україна, а не просто себе особисто. Якщо він такі заяви зробив, допустив, то відповідно логічно було б йти у відставку після того, тим більше, коли уряд заявляє, що вони не підтримують таку позицію.</p>
<p>Так само, друге моє питання стосувалося того, що вже неодноразово&nbsp; від представників уряду лунали заяви в пресі про те, що необхідно скасовувати мораторій на вивіз необробленої деревини, тобто лісу-кругляку, щоби таким чином задовольнити якісь там, знову ж таки, вимоги іноземних партнерів. Ну, ми маємо поважати іноземних партнерів, ми маємо знаходити компроміси з ними. Ну, ми все розуміємо, це – політика. Але не можна торгувати своїми національними інтересами, не можна знищувати власне виробництво&nbsp; заради того, щоби отримувати якісь&nbsp; чергові кредити, збільшувати національні борги. Тому що нам потрібно не борги брати чергові, збільшуючи їх до астрономічних цифр, а нам треба самим себе забезпечувати. Треба, щоб українцям не треба було їхати кудись за кордон працювати там нелегально чи легально – не має значення, а українці мають мати роботу тут, в Україні, щоби тут було виробництво, щоби тут створювалася додана вартість, щоби ми продавали не сировину, а ми продавали б продукцію уже вироблену, з доданою вартістю, щоби розвивалось наше виробництво, щоби розвивалася наша економіка. І саме цим має займатися уряд, а не представники деякі, які говорять про те, що нам треба ставати сировинною колонією, отримати чергові подачки… Да навіть не просто гроші, а борг черговий, черговий кредит, який треба повертати за незрозуміло що.</p>
<p>Ми маємо поважати себе, ми маємо поважати свої національні інтереси і діяти згідно них. А тоді нас будуть поважати і наші партнери, які будуть розуміти, що ми сильні і прогнозовані люди, які діють у власних національних інтересах. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую, шановний колего.</p>
<p>Будь ласка, пан Мусій, вам слово.</p>
<p>&nbsp;</p>
<p>12:49:44</p>
<p>МУСІЙ О.С.</p>
<p>Доброго дня, шановні народні депутати, шановний український народе! Я хотів би привернути вашу увагу до продовження катастрофічної ситуації, яка складається навколо Міністерства охорони здоров'я і виконання функцій, які передбачені чинною Конституцію і Законами України, делегованими відповідному державному центральному органу виконавчої влади, яким є Міністерство охорони здоров'я.</p>
<p>Ви всі&nbsp; знаєте, що уряд, який був сформований новою коаліцією з "Блоку Петра Порошенка" і "Народного фронту", не вніс нам, на розгляд парламенту, міністра охорони здоров'я України.&nbsp;</p>
<p>Натомість в кулуарний спосіб замість того, щоби дотриматися принципу парламентсько-президентської республіки, був призначений спочатку один виконувач обов'язків, а тепер виконувач обов'язків уже протягом трьох місяців – пані Супрун Уляна.</p>
<p>Нещодавно, два тижні тому було задекларовано виконуючий обов'язки міністром і Прем'єр-міністром, на превеликий жаль, і введено в оману українське суспільство, так званий пакет реформ у вигляді десяти постанов Кабінету Міністрів. Більше половини цих постанов до сьогоднішнього дня немає на сайті Кабінету Міністрів. Їх не тільки не бачили в очі народні депутати, вони навіть не погоджені Міністерством юстиції України, так як більшість із них носять відверто антиконституційний і антизаконний характер. Спроба приватизації всієї системи охорони здоров'я, яка відбувається після пана Квіташвілі і зараз пані Уляною Супрун, знайшла своє відображення в розгляді Комітетом з питань охорони здоров'я вкрай необхідного законопроекту 2309 – так званої автономізації.</p>
<p>Так ось, довожу до відома українського народу і пана Прем'єр-міністра, що зараз відбулася, сьогодні, ревізія в незаконний абсолютно спосіб, попри.. в неконституційний спосіб підготовки цього законопроекту до другого читання. Народні депутати України не подали&nbsp; жодних правок туди, він був проголосований два тижні тому. Натомість з маніпуляціями секретаріату Комітету з питань охорони здоров'я і деяких народних депутатів, на превеликий жаль, з такої, здавалося би, прогресивної фракції&nbsp; як "Самопоміч", був переглянутий і ревізований, прийнятий комітетом, законопроект, де закладено знову спробу приватизації закладів охорони здоров'я і порушення 49 статті Конституції. Натомість замість, запропонованого комітетом, пакету із фундаментальних восьми законопроектів, які узгоджені з народними депутатами, де стоять підписи більше... підпис більшості членів комітету, ці законопроекти не тільки не вносяться в зал, а всіляко блокуються вказаною фракцією і народними депутатами – членами комітету.</p>
<p>Тому я прошу Прем'єр-міністра негайно, так як було відповідне рішення комітету, негайно внести сюди в зал, виконати Конституцію України…</p>
<p>&nbsp;</p>
<p>ГОЛОВУЮЧИЙ. Дуже багато бажаючих виступити. Дуже дякую, шановний пане Мусій. Я нікому не буду давати сьогодні додаткового слова, тому що просять всі вчасно закінчувати, щоб&nbsp; всі встигли виступити.</p>
<p>Будь ласка, Кириченко і Попов передають слово Ляшку – рівно 6 хвилин.&nbsp;</p>
<p>&nbsp;</p>
<p>12:53:16</p>
<p>ЛЯШКО О.В.</p>
<p>Олег Ляшко, Радикальна партія. Я хочу зараз шановні мої українці, громадяни, я хочу підняти кілька дуже&nbsp; важливих тем саме для вас.&nbsp; Не для моїх колег депутатів, тому що, коли частина з них&nbsp; кілька днів тому не&nbsp; голосує за те, щоб підняти вам&nbsp; вдвічі мінімальну заробітну плату, я вважаю, що це вороги трудового народу. Значить, вони не живуть на цю мінімальну зарплату,&nbsp; вони не рахують ті копійки.</p>
<p>Як можна розказувати, що 3200 – погано? Виявляється, тоді 1600 – мінімалка, яка є сьогодні – це хорошо, якщо 3200 – погано. І коли розказують, що підвищення вдвічі мінімальної зарплати – це погано і це призведе там до того, до сього, може взагалі треба припинити людям виплачувати зарплату за такою логікою?&nbsp; І хай живуть далі жебраками на субсидії і на всі інші подачки від влади. Людина, якщо працює, вони повинна отримувати абсолютно нормальну зарплату,&nbsp; яка дає можливість годувати свою сім'ю, а не… у нас 4 мільйони людей в Україні отримують зарплату на рівні 1600 гривень з 1 грудня, а до цього получали по 1400&nbsp; гривень. Хай ті, хто не голосував за зарплату 3200 із 1 січня, хай&nbsp; вони проживуть за зарплату 1400 гривень чи 1600.</p>
<p>Я розумію, що таке політика. Я розумію, що таке&nbsp; дебати, що таке&nbsp; партії, але є речі, які мають об'єднувати всіх, незалежно від того, від якої політичної сили. Це підвищення доходів українців. Де людям узяти гроші, які не займаються корупцією, які не продають посади&nbsp; міністрів… екології і всіх інших?&nbsp; Де їм взяти гроші? Тільки чесною працею, а за чесну працю людина повинна отримувати достойну зарплату. І фракція Радикальної партії, я особисто півтора роки добивався і Яценюка переконував, і Гройсмана переконував, що, якщо хочемо відродить економіку, маємо піднімати зарплату, щоб у людей були гроші. Ніякі кредити Міжнародного валютного фонду, ніякий імпорт не дасть те, що може дати внутрішній ринок для розвитку власної економіки. А це можливо лише за умови, коли у людей будуть гроші, щоб він пішов у магазин, купив продукцію, купив товар, купив якийсь товар довготривалого використання. І отоді буде внутрішній попит, внутрішній ринок і економічний розвиток. А в нас людей тримають жебраками, набирають по всьому світу кредитів, які ми потім не зможемо вернути. Чому? Тому що для того, щоб вернути кредит, його, треба заробили гроші, щоб вернуть кредит з процентами.</p>
<p>Тому рішення про підвищення мінімальної зарплати вдвічі – це абсолютно правильне рішення. Чи багато, чи мало – 3200? Я вважаю, що недостатньо, зважаючи на рівень сьогоднішніх цін, але це перший крок. Далі ми будемо добиватися, щоб була мінімальна зарплата, мінімум 5 тисяч гривень на місяць. Кажуть: "Де взяти гроші?" 80 відсотків української економіки в тіні, і через те, що люди в конвертах отримують зарплату, потім вони жебракують на копійчану пенсію, все життя пропрацювавши тяжко-важко. Європейські пенсіонери виходять на пенсію, живуть собі, катаються по світу по курортах, водичку п'ють, свіжим повітрям дихають. А наші пенсіонери сто метрів по вулиці не пройдуть і всю свою пенсію тратять на ліки і на комуналку.</p>
<p>Так от наше завдання, щоб наші пенсіонери, крім дороги в аптеку, куди виносять останні свої копійки, щоб вони могли подарунки онукам купити, щоб він міг поїхати в Сваляву, чи Моршин, чи Трускавець водички попити, подихати свіжим повітрям, а можливо, й на курорт кудись раз у рік з'їздити. От як наші пенсіонери повинні жити. І економіка працюватиме, коли в пенсіонерів будуть гроші, і будуть вони використовувати, підтримувати національного виробника. Хто цього не розуміє, ті… у них немає економічних знань, у них немає любові до людей, вони живуть за принципом: чим гірше для країни, тим краще для них, тому що вони все життя паразитують на проблемах людей замість того, щоб вирішувати ці проблеми.</p>
<p>Тому що, коли, наприклад, тому ж уряду Гройсмана, до якого я політичний опонент, але якщо Гройсман підняв зарплату, я вітаю це рішення. Якщо ми далі на нього насідатимемо, і він знову підніме зарплату,&nbsp; ми знову будемо аплодувати цьому рішенню. Тому що ми опоненти до тієї соціально-економічної політики, яку проводить нинішня влада: уряд, Президент і парламентська більшість. Але ми не опоненти до України і ми не опоненти до українців! І якщо від мене залежить, щоб людям дати більшу зарплату, більшу пенсію, я розіб'юся, але я дам їм більшу зарплату і більшу пенсію.</p>
<p>Тому що мільйони людей живуть від зарплати до зарплати, від пенсії до пенсії. А багато кому не вистачає на місяць тих грошей, які вони отримують! Тому, крім зарплати, ми вважаємо, що наступне має бути рішення, це радикальне підвищення пенсій. В першу чергу півмільйона людей, які отримують пенсію менше тисячі гривень. Індексація хоча б на індекс інфляції пенсій усім іншим пенсіонерам! Для того, щоб вони могли зводити хоча б своє елементарні потреби!</p>
<p>І ще одна наша вимога, це безоплатні ліки для пенсіонерів. Люди помирають сьогодні, тому що у них немає грошей купити ліки! Ми вимагаємо від уряду дати дешеві, безоплатні ліки від тиску, від головного болю, від діабету, від астми і врятувати життя сотень тисяч українців!</p>
<p>Ну, і нарешті, молоко. Ми тут, в цьому залі "билися" багато, у тому числі з моїм колегою Анатолієм Євлаховим, щоб підняти мінімальну закупівельну ціну на молоко. Ми цього добились. Сьогодні мінімальна ціна – 5 гривень. І це, чого ми добивалися. І оце конкретні наші рішення, які може показати Радикальна партія нашим громадянам. Тому …</p>
<p>&nbsp;</p>
<p>ГОЛОВУЮЧИЙ. Дякую вам, шановний колего.</p>
<p>Будь ласка, до слова запрошується народний депутат від "Блоку Петра Порошенка" пан Розенблат. Будь ласка.</p>
<p>&nbsp;</p>
<p>12:59:39</p>
<p>РОЗЕНБЛАТ Б.С.</p>
<p>Доброго дня, шановний народ! Пані головуюча, колеги! Вчора в прямому ефірі Президент України підписав два законопроекти, якими створив Дорожній фонд та встановлюються джерела його існування, наповнення і розподілення. Це Закон України про внесення змін до Закону про джерела фінансування дорожнього господарства України щодо удосконалення механізму фінансування дорожньої галузі та про внесення змін до Бюджетного кодексу України щодо вдосконалення механізму фінансування дорожньої галузі.</p>
<p>Я вважаю, що 2017 рік стане переломним моментом, коли Україна, маючи велику таку транзитну територію, через яку можуть іти дуже великі потоки, стане розвивати свої шляхи.</p>
<p>Я хочу сказати вам відверто: дороги – це ті шляхи життя, які наповнюють кожну країну, яка, дійсно, дбає про це і робить з нею дуже величне економічне зростання. Ви знаєте, я хочу сказати, що це спільне досягнення уряду, Президента, парламенту. Багато місяців працювали парламентарі, урядовці над цим законопроектом, це дає все-таки, ще раз повторюю, можливість для створення умов для зростання. Ми тут ратуємо за збільшення заробітної платні, ми хочемо, щоб наші люди працювали, щоб були створені робочі місця, але як можна це зробить, якщо немає де працювати. Так от, створення Дорожнього фонду, наповнення його за рахунок місцевих бюджетів, за рахунок інвесторів, які будуть вкладати кошти в ці дороги, це і є запорука дорожнього нашого зростання. Тому що, ще раз повторюю, кожне робоче місце на наших дорогах створює ще 17 додаткових місць наших суміжників, і це дає можливість ще раз констатувати факт, що Україна починає своє економічне зростання.</p>
<p>Але вчора ми повинні були розглянути ще декілька законопроектів стосовно цієї транспортної галузі. Ми повинні розглянути питання були закону про Державну програму авіаційної безпеки. Ми повинні були зробити Закон про поширення експерименту фінансового забезпечення реконструкції поточного ремонту автомобільних доріг загального користування державного значення на всі області України, ми повинні зробить про внутрішній водний транспорт.</p>
<p>Я хочу сказати, що водний транспорт – це та альтернатива нашим автомобільним шляхам, яка дозволить розгрузити наші дороги, по яким йдуть багатотоннажні автомобілі, розбиваючи їх. Ви знаєте, яка катастрофічна ситуація на півдні нашої країни, де зерновози, всі інші просто розбивають ці шляхи. І це не тому, що сьогодні ми погано дороги ці будуємо, це тому що ці дороги треба, дійсно, не тільки будувати, а ще треба захищати. Так от перекладення сьогодні на водні артерії мільйон тонн груза спасає 800 мільйонів грошей, які йдуть на Дорожній фонд.</p>
<p>Тому сьогодні я все-таки хочу всіх закликати продовжувати нашу роботу, створювати всі альтернативи для того, щоб дійсно, я підтримую, що не кредити МВФ повинні бути надходженням до нашого бюджету, а робочі місця і податки наших людей. Вот, за…</p>
<p>&nbsp;</p>
<p>ГОЛОВУЮЧИЙ. Дякуємо, шановний колего.</p>
<p>Народний депутат Ірина Фріз передає слово народному депутату Павлу Кишкарю. Будь ласка, пане Павло. А приготуватися потім Володимиру Парасюку.</p>
<p>&nbsp;</p>
<p>13:03:02</p>
<p>КИШКАР П.М.</p>
<p>Друзі, моє слово і до людей, і до присутніх народних депутатів, як завжди, стосується сфери безпеки і оборони.</p>
<p>Насправді, в часи війни і тяжко, і легко про це говорити, бо це найбільш важливе питання в суспільстві завершення, переможне завершення цієї війни і питання, що зробив український парламент для того, щоб цю перемогу пришвидшити. Ми багато любимо говорити, багато подаємо законопроектів. Але ефективності з того, зазвичай, небагато. І мова йде про, зокрема, про те, що ми не виконали своє зобов'язання, перед міжнародною спільнотою не завершили формування єдиного реєстру військовозобов'язаних. Це би могло дозволити суттєво поліпшити мобілізаційні процеси, налагодити реальну мобілізаційну роботу у військах та інших військових формуваннях, бо в нас усе не зводиться, лише до функціонування Збройних Сил України, в тому числі в зоні проведення АТО, там працюють і проводять службу, свою несуть службу різні військові формування, роблять це достатньо ефективно. А тому парламент мусить на 25 років річниці Збройних Сил, які ми святкували цього тижня завершити цей процес, унормувати і прийняти відповідний закон 54… 2504 задля того, щоб це питання вирішити остаточно. Соромно за деяких народних депутатів, які під час голосування за цей законопроект були відсутні в залі і не підтримували реформування мобілізаційної підготовки військ.</p>
<p>Друге моє коротке питання стосується вчорашнього невдалого конкурсу на держсекретаря Мінмолодьспорту. Ганебне явище, коли за 15 хвилин до завершення конкурсу приходить міністр і розказує комісії, що їй робити. Якщо пан Даневич не має&nbsp; можливості&nbsp; розумової, щоби користуватися комп’ютером, і отримує&nbsp; з усього тогу гандикапу на другому турі 0,25 балів, все, друзі, ця людина&nbsp; зараз виконує&nbsp; ці функціональні&nbsp; обов'язки, прощайтеся з ними.</p>
<p>&nbsp;Я закликаю Прем'єр-міністра сприймати це як моє депутатське звернення щодо розгляду цього товариша на відповідному засіданні&nbsp;&nbsp; Кабміну щодо звільненні його з відповідної займаної посади,&nbsp; адже він не відповідає цій посаді, він не може здати відповідні тести і пройти цей конкурс.</p>
<p>Ми наполягаємо на тому, щоб Нацкомдержслужба&nbsp; звершила третій етап цього конкурсу і призначила&nbsp; достойну людину&nbsp; з тих двох людей, які набрали мінімальний бал&nbsp; в другому турі і набрали понад два бали. Завершите,&nbsp; будь ласка,&nbsp; дозвольте розпочати&nbsp; реформування галузі фізичної культури і спорту. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо вам, шановний колего.</p>
<p>Народний депутат Семенченко передає слово своєму колезі Володимиру Парасюку. Будь ласка.</p>
<p>А приготуватися народному депутату Кривошеї.</p>
<p>&nbsp;</p>
<p>13:06:21</p>
<p>ПАРАСЮК В.З.</p>
<p>Дякую Семену Семенченку, що передав слово.</p>
<p>Хочу&nbsp; підняти проблематику, яка зараз є в&nbsp; Україні, це стосовно&nbsp; автомобілів на закордонній реєстрації.&nbsp; Ви знаєте, що зараз велика кількість людей користуються такими автомобілями, вони мають на це право, вони використовують документ, який називається "Стамбульська конвенція", під яким підписалась наша держава. Але є&nbsp; один мінус. Вони величезну кількість готівкової маси вивозять з&nbsp; України, тому що&nbsp; оплачують різного роду схеми, і вивозять її в валюті, тобто в євро, в доларах&nbsp; і так далі. Тому активісти цього руху, ці люди, які мають автомобілі на іноземній реєстрації, вони запропонували як врегулювати це питання і як залишити ці всі гроші тут, в Україні.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p>Тому групою народних депутатів&nbsp; було розроблений законопроекти, який буде врегульовувати питання транзиту і тимчасового ввезення транспортних&nbsp; засобів особистого користування на іноземній реєстрації. Я закликаю&nbsp;&nbsp; всіх народних депутатів підписатись під цим законопроектом. Я закликаю всі фракції, щоб ви це зробили. Фракція Радикальної партії вже сказала, що вони готові підтримати, фракція "Самопомочі", "Блоку Юлії Тимошенко", "Народного фронту", частина депутатів з "Блоку Петра Порошенка", позафракційні депутати, давайте врегулюємо це питання і допоможемо людям не давати хабарі, їх втягувати в різного роду схеми.</p>
<p>Зрозумійте одне, що зараз, на даний момент, ми не можемо заборонити цей міжнародний договір і ми не можемо нічого дозволити. Ми можемо це врегулювати і зробити так, щоб Україна отримала з цього хороший результат, хороші надходження до бюджету. Ми просто-напросто замість оплати цих всіх схем, які є за кордоном, тобто там оплати юридичних фірм, давати гроші не резидентам України, ми це все відправимо як офіційним платежем на територію України, і людина зможе користуватися цим транспортним засобом цілий рік тут в Україні. При тому всьому, що буде жорсткий облік цих транспортних засобів, ми не будемо шукати якихось ефемерних власників цих автомобілів, а вони будуть українцями. І тому, якщо станеться навіть якесь ДТП, ми будемо розуміти, хто несе відповідальність. Тим самим, ми зменшимо черги на кордоні, поборемо суттєву корупцію на кордонах нашої України, а основне це ми призупинимо вивід готівкової маси у валюті з території України, а акумулюємо її в нашому бюджеті. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, шановний колего.</p>
<p>Будь ласка, народний депутат Кривошея від "Народного фронту" запрошуємо.</p>
<p>&nbsp;</p>
<p>13:09:29</p>
<p>КРИВОШЕЯ Г.Г.</p>
<p>Доброго дня, шановні колеги, доброго дня, шановні українці! Геннадій Кривошея фракція "Народний фронт".</p>
<p>В продовження автомобільної тематики, я хотів би звернути увагу на те, що на сьогоднішній день в парламенті зареєстрований законопроект номер 5494, який стосується щодо масштабного розвитку електромобілів. Першим автором там є Олег Валерійович Ляшко, я дякую за те, що долучили мене як співавтором, тому що ми цю тематику і пан Галасюк піднімаємо вже не один рік, і це досить суттєва і важлива тема, про яку потрібно не просто говорити, а показувати суттєві рішення саме тут в парламенті.</p>
<p>І от для того, щоб в принципі всі парламентарі зрозуміли, навіщо нам це потрібно, я б хотів сьогодні цьому присвятити свій виступ. По-перше, шановні друзі, за попередніми даними в 2015 році в Україну було завезено трохи більше 700 електроавтомобілів. В 2016 році ця статистика говорить, що кількість завезених автомобілів збільшилася більше ніж вдвічі, майже в два з половиною рази.</p>
<p>Якщо в такому розрізі дивитися, то до 2030 року ми будемо мати відсоток автомобілів, який буде завезений в Україну, який зросте майже на 100 відсотків. Це досить серйозний потенціал завезення даних автомобілів в Україну.</p>
<p>Але, враховуючи те, що окремі автомобілі, вартість яких, наприклад, автомобіля&nbsp; "Тесла" коштують щонайменше 50 тисяч доларів, завозяться до нас і розмитнюються за ціною 3 тисячі доларів. А автомобілі типу "Ніссан" і тому подібні, вартість яких за кордоном 10-15 тисяч доларів, розмитнюються за 2 тисячі доларів. Виникає питання: чому така не справедливість і де корупція. А корупція в тому, що окремі представники на митниці роблять відповідні дефектні акти, як наприклад, роблять&nbsp; автомобіль або після аварії, або роблять так, що акумуляторна батарея нібито не працює, а це є основний фінансовий… основне фінансове навантаження на "зелений автомобіль". Тому ми як парламентарі і я пропоную, в принципі, взяти за увагу номер законопроекту, ще раз, 5494 і прийняти його у нас як за основу, так і в цілому.</p>
<p>Шановні друзі, розвиток електро-автомобільного бізнесу – це не просто чиясь примха чи забажання, у нас його немає. Але, якщо ми звернемо увагу на те, що відбувається в Європі до відповідної міжнародної Паризької кліматичної угоди, у нас фактично більшість провідних європейських країн до 2030 року повідмовляються від бензинових і дизельних автомобілів і перейдуть в основному на електрокари. Вони думають не лише про бізнес, а в першу чергу про своє здоров'я і про свою націю. Тому давайте будемо турбуватися про своїх дітей, про своє майбутнє і приймемо даний законопроект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Вам дякую, шановний колего.</p>
<p>Народний депутат Ленський передає слово своєму колезі Силантьєву.</p>
<p>Будь ласка,&nbsp; пан Силантьєв.</p>
<p>&nbsp;</p>
<p>13:12:42</p>
<p>СИЛАНТЬЄВ Д.О.</p>
<p>Уважаемые граждане&nbsp; Украины, уважаемые коллеги! Денис Силантьев, фракция Радикальной Партии Ляшка. Я хочу обратить ваше внимание на тот момент, когда закончились параолимпийские игры, когда приехали спортсмены с соревнований, когда со всех средств массовой информации они слышали поздравления, восторги, восхищения, и как все быстро это закончилось. Обратите ваше внимание на, так сказать, потребительское отношение к спортсменам, к тем людям, которые защищают честь нашей страны,&nbsp; позиционируют ее положительно в Европе и в мире.</p>
<p>Чтобы так не продолжалось… Почему я так&nbsp; говорю? Потому что знаю из тех обращений, которые получаю от спортсменов. Сейчас они брошены на произвол. Они обращаются ко мне с просьбами, чтобы я помог им выполнить те обещания, которые им давала и центральная власть и местные органы власти, что касается премиальных, что касается выделения необходимой жилой площади и многое-многое другое.</p>
<p>Чтобы так не продолжалось, чтобы хоть как-то исправить эту ситуацию, Радикальная Партия выступила с инициативой и обращением к Премьер-министру Украины, чтобы уже в этом году они нашли… Кабинет Министров нашел возможность сравнять премиальные за паралимпийские игры как паралимпийцев, так и олимпийцев, потому что это несправедливо и нечестно по отношению к тем людям, которые, имея различные физические недостатки, сражаются на уровне спортсменов высших достижений, добывают медали и не имеют возможностей элементарных добраться до своей спортивной базы, сделать работу и вернуться домой. Им уже только за то, что они добрались и вернулись назад, нужно давать медали, а они не имеют элементарных условий. Не можете создать условия, так хотя бы дайте им премиальные заслуженные раз в четыре года, которые они заслужили.</p>
<p>Второй момент. Радикальная партия выступила с обращением к Премьер-министру Украины о том, чтобы внести в критерий оценки губернаторов, их работы, критерий, который бы позволял оценивать их работу, что касается&nbsp; развития физической культуры и спорта во вверенных им областях, чтобы они отчитывались за то, сколько создано или сохранено спортивных комплексов, сколько детей &nbsp;занимается спортом, сколько детско-спортивных школ сделано, сколько туда привлечено детей.</p>
<p>Следующее. На следующей сессионной неделе Радикальная партия инициирует внесение в Верховный Совет постановления от Верховного Совета Кабинету Министров Украины о развитии… о разработке и создании целевой государственной&nbsp; программы по развитию физической культуры и спорта. Только такой комплексной программой мы сможем решить те проблемы, которые сегодня создались в нашей стране, что касается здоровья нации, здоровья подрастающего поколения. Не тушить пожары, а комплексно решать вопросы, давайте объединяться, ставить цель и идти к ней. Радикальная партия это уже делает.&nbsp;</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>До слова запрошується народний депутат України Микола Паламарчук.&nbsp; Пане Микола, Микола Паламарчук, вам слово. Микола Паламарчук передає слово нашому колезі шановному Геннадію Ткачуку.</p>
<p>Будь ласка, пане Геннадію.</p>
<p>&nbsp;</p>
<p>13:16:01</p>
<p>ТКАЧУК Г.В.</p>
<p>Доброго дня, шановні українці! Я хочу донести декілька тез, щоб всі українці знали, що відбувається у Верховній Раді. Чи не вперше в нашій історії новітній уряд під керівництвом Володимира Гройсмана вчасно подав бюджет для того, щоб депутати&nbsp; могли всі ознайомитися, опрацювати, внести свої правки. І, в принципі, проголосувати свідомо, що ми і зробили в першому читанні. Однак, демагогія і популізм беруть верх і прикро визнавати, що за цей документ проголосувало у першому читанні лише 227 голосів. Тобто коли ми голосували 6 грудня за законопроект 5130, який передбачає підвищення мінімальної зарплати з тисячу 600 гривень до три 200, а це автоматично зростання добробуту наших громадян, мільйонів громадян, особливо тих, які працюють в бюджетній сфері, то 227 голосів "за". Це говорить про те, що дуже маленький запас міцності. Тобто решта депутатів, обіцяючи манну небесну, вони на практиці блокують позитивні рішення уряду і позитивні рішення перспективних депутатів, які&nbsp; дбають про державу і дбають про людей.</p>
<p>Тобто в мене є конкретне питання до голів фракції "Самопоміч" та фракції "Батьківщина", і хочу, щоб всі&nbsp; українці знали, що, коли прийшов час брати на себе відповідальність, саме ці дві фракції уникли з поля бою, дезертирували з поля бою за добробут українців.</p>
<p>Інший ганебний приклад і ганебне явище – це коли 7 грудня ми приймали Постанову&nbsp; про звернення до демократичних державі світу щодо визнання Голодомору геноцидом українського народу. Здається, що ця тема мусить&nbsp; нас усіх об'єднати, бо у кожного в родині є люди, які постраждали від цієї страшної біди,&nbsp; Голодомор – наш спільний біль, і ми повинні донести до лідерів цивілізованих держав правду, інформацію про те, як сплановано вбивали мільйони українців. Навіть на цій буквально&nbsp; святій темі деякі політики вирішили спекулювати, і постанова отримала&nbsp; 233 голоси. Знову-таки не дала голосів жодного партія "Самопоміч"&nbsp; і частина "Батьківщини", зокрема її лідер Юлія Тимошенко. Можливо, Юлії Тимошенко і&nbsp; представника м "Самопомочі"&nbsp; глибоко байдуже, яку мінімальну отримують українці – 1600 чи 3200 – і, мабуть, для них різниці не суттєва, бо вони не живуть&nbsp; на цю зарплату, а от для тих людей, які живуть в селі, для вчительки, для фельдшера це суттєве підвищення. І нехай вони поїдуть і…</p>
<p>&nbsp;</p>
<p>ГОЛОВУЮЧИЙ. Дякую, шановний пане. Прозвучали згадки фракцій. Я в кінці дам слово для репліки, обов'язково.</p>
<p>Будь ласка,&nbsp; народний депутат Соловей&nbsp; від "Блоку Петра Порошенка".</p>
<p>А я&nbsp; фіксую там всі…&nbsp; <i>&nbsp;</i></p>
<p>&nbsp;</p>
<p>&nbsp;13:19:26</p>
<p>СОЛОВЕЙ Ю.І.</p>
<p>Юрій Соловей,&nbsp; 89&nbsp; виборчий округ, Гуцульщина і Покуття.</p>
<p>Пані головуюча і секретаріат, я попрошу вважати мій виступ офіційним депутатським запитом до Прем’єр-міністра України Володимира Борисовича&nbsp; Гройсмана щодо утримання&nbsp; бюджетної інфраструктури в 2017 році в гірських населених пунктах.</p>
<p>Шановні колеги, ми протягом цього тижня прийняли в першому читанні ряд законів, які регламентують бюджетний процес і, власне, бюджет на 2017 рік. І поряд з позитивними змінами, які стосуються підняття мінімального рівня заробітної плати, підняття середньої заробітної плати в бюджетній сфері і, зокрема, підняття заробітної плати вчителям, ми також, я хочу нагадати, проголосували і те, що ми передаємо на утримання місцевих бюджетів заклади бюджетної інфраструктури.</p>
<p>І тут поряд з цим виникає ряд запитань, оскільки першочерговий варіант проголосованих змін викликає занепокоєння у безпосередньо моїх виборців і працівників бюджетної сфери, які представляють гірські населені пункти. Оскільки пропорційний підхід до фінансування на одного учня чи на одне ліжко-місце, який передбачає уряд щодо фінансування, для прикладу, школи чи лікарняного закладу в Києві, він абсолютно не може бути застосований, пропорційний підхід для фінансування таких закладів в гірських населених пунктах, оскільки ми чітко розуміємо, що кількість учнів чи кількість ліжко-місць, які є в середній школі чи в середній лікарні в місті Києві, набагато більша, ніж така, що є в гірських населених пунктах. Але при цьому ми зобов'язані зберегти всю необхідну бюджетну інфраструктуру, яка може надавати якісні освітянські і медичні послуги, особливо в цій важкій місцевості.</p>
<p>І тому сьогодні зранку я звернувся з відповідним запитом до Прем’єр-міністра України. І також з цієї трибуни я повторно звертаюся до Володимир Борисовича Гройсмана про те, щоби передбачити внесення змін до методики розрахунку базової дотації на утримання бюджетних установ, особливо в гірських населених пунктах, та передбачити необхідні коефіцієнти для того, щоби забезпечити в 2017 році необхідне фінансування закладів медицини, закладів освіти на території Гуцульщини, на території самого високогірного округу в Україні.</p>
<p>Впевнений, що необхідні ресурси в уряду сьогодні є. І вважаю, що все необхідно зробити для того, щоб 2017 рік став роком необхідного фінансування бюджетної інфраструктури гірських населених пунктів. Дякую.</p>
<p>&nbsp;</p>
<p>ГОЛОВУЮЧИЙ. Дякую, шановний колего.</p>
<p>Будь ласка, до слова запрошується представник Радикальної партії Ігор Попов.</p>
<p>І, до речі, прозвучала репліка, що як звучала фракція, тоді не треба давати слова. Нагадаю, що весь тиждень всі фракції, тут присутні, вимагали репліку, коли згадували фракції. Тому давайте дотримуватись одних правил.</p>
<p>Будь ласка, пане Ігоре.</p>
<p>&nbsp;</p>
<p>13:22:48</p>
<p>ПОПОВ І.В.</p>
<p>Ігор Попов, фракція Радикальної партії Олега Ляшка. Шановні колеги, шановні виборці! Сьогодні Міжнародний день боротьби з корупцією. І найкращі вітання-листівки в цей день, це були б вироки найвищим українським корупціонерам. Тому що для України проблема корупції стоїть дуже актуально.</p>
<p>Саме корупція є причиною того, що у нас не росте економіка. Саме корупціонери забирають гроші з тих статей державного бюджету, які ми повинні використовувати на оборону, на соціальні потреби. Саме корупція відлякує інвесторів. Цього тижня заявок на Одеський припортовий завод, на його приватизацію прийшло скільки? Нуль. Тому що інвестори бояться нашої корупції.</p>
<p>Радикальна партія вважає, що найбільша проблема, це висока корупція, корупція в найвищих кабінетах. Це корупція в уряді, на величезних державних підприємствах і політична корупція у Верховній Раді. Риба гниє з голови. Чому її чистити пропонують з хвоста? Пропонують ловити, я не знаю, вчителя, який отримав букет квітів, чи лікаря, якому віддячили шоколадкою. Та в світі це називають чайовими, а не корупцією!</p>
<p>І тому треба розслідувати найвищу корупцію. Олігарх-утікач Онищенко робить заяви і називає прізвища, оприлюднює плівки, де говорить, як відбувається корупція у найвищих ешелонах української влади. І Радикальна партія зареєструвала проект і вимагає створити Тимчасову спеціальну комісію Верховної Ради. І розібратися, як той олігарх купив посаду міністра для того, щоб займатися корупцією і красти гроші з бюджету в одній із фракцій, яка, на жаль, відсутня сьогодні і не зможе навіть відповісти.</p>
<p>Як той олігарх і кому він передавав гроші у Верховній Раді за голосування? І прізвища називались. На сьогодні Національне антикорупційне бюро порушило кримінальне провадження, але чекає, поки Онищенко приїде давати свідчення.</p>
<p>Національне антикорупційне бюро повинно опитати тих людей, прізвища яких називались.</p>
<p>Якщо це порядні люди, вони зразу можуть заперечити і довести те, що вони не винуваті. Якщо вони дадуть свідчення, які потім будуть спростовані іншими слідчими органами, нехай навіть американськими, то тоді виявиться, що вони корупціонери, і вони будуть відповідати.</p>
<p>Вже більше місяця як подані електронні декларації, які шокували наших громадян. А перевірка до цього часу електронних декларацій не почалася. Це так ми боремося з корупцією? Депутати Радикальної партії, у кого є заощадження, показали, звідки взялися ці заощадження, показали свої доходи за весь час, коли вони перебувають на посадах. І ми вимагаємо від Національного агентства запобігання корупції перевірити законність походження заощаджень, майна всіх чиновників, всіх суддів, всіх прокурорів, якщо хтось не зможе довести, це знову ж таки предмет для слідства. Найближчим часом ми заслухаємо річний звіт Національного антикорупційного бюро і запитаємо, де та велика риба, яку за рік вони нам обіцяли піймати. Закликаємо всіх до нещадної боротьби з таким явищем як корупція.</p>
<p>&nbsp;</p>
<p>ГОЛОВУЮЧИЙ. Шановні колеги, дякуємо.</p>
<p>Народний депутат Ігор Мельничук передає… Іван Мельничук, вибачте, передає слово колезі пану Споришу.</p>
<p>&nbsp;</p>
<p>13:26:12</p>
<p>СПОРИШ І.Д.</p>
<p>Шановна головуюча, шановні народні депутати! Іван Спориш, Вінниччина. Я хотів сьогодні звернутися до всіх, тому що 18 грудня відбуваються вибори до об'єднаних громад, до голів об'єднаних громад. І ви знаєте, до мене звернулося Українське об'єднання учасників бойових дій та волонтерів АТО у Томашпільському районі. І звернулися тому, щоб розібратися у ситуації, яка склалася в нашому селищі під час реєстрації кандидатів для участі в виборах. Переді мною це звернення, я хочу навіть чуть-чуть зачитати його. Насправді, складається враження, що буремні 90-і роки знову повертаються до нашого Томашпіля. Тому що подача документів на посаду перетворилася на детективну історію з викраденням. погрозами, переслідуванням кандидатів та їхніх сімей.</p>
<p>Як стало відомо, житель Комаргорода Володимир Немировський теж вирішив взяти участь у виборах, але не минуло і години з моменту подачі документів, і як люди чинного нині селищного голови, використовуються родинні зв'язки, застосували моральний тиск і погрози фізичної розправи, привезли його до виборчої комісії (вона розташована саме якраз у селищній раді), і о пів на першу ночі завели його з правоохоронцями (давайте відмітимо, разом з правоохоронцями) до кабінету селищного голови і після (в кавичках) "душевної розмови" з реальними погрозами Володимир Немировський, переживаючи за життя і здоров'я своєї родини, написав заяву про те, що знімається з виборів і забрав документи.</p>
<p>Увесь цей процес фіксували правоохоронці, котрі потім повезли його у відділок для дачі свідчень. З приводу чого наступного дня Володимиру подзвонили невідомі і сказали, що знову приїдуть до нього на розмову.</p>
<p>Я скажу, що в цю історію прийшлося втручатися і СБУ. Це, дійсно, детективна історія, це, дійсно, дев'яності повертаються. І, що ви думаєте, на сьогоднішній день ніякого притягнення селищного голови і те, що відбулося, немає абсолютно. І, ви знаєте, що у цього, хто подавав, у Володимира Немировського, який подавав заяву, дружина вагітна, є діти, вони бояться, вони налякані. Чергувала саме чергова машина біля його будинку для того, щоб все зробити, щоб він зняв свою кандидатуру. Отаке відбувається сьогодні, на жаль, у нас.</p>
<p>Я написав звернення і в прокуратуру, і в міліцію, і таке інше, в поліцію, вибачаюсь. Але до сих пір нічого не змінилося і ніхто не притягнений до відповідальності.</p>
<p>Тому я прошу рахувати моїм депутатським запитом. Можливо, через трибуну Верховної Ради, я думаю, що повинні прийняти всі міри для того, щоб наказати в цьому винних.</p>
<p>І хотілося б… Да, немає часу.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний колего.</p>
<p>Надаємо слово народному депутату Тетеруку Андрію від "Народного фронту". Прошу вас, пане Андрію.</p>
<p>&nbsp;</p>
<p>13:29:30</p>
<p>ТЕТЕРУК А.А.</p>
<p>Шановна головуюча! Шановні колеги народні депутати! Шановний український народе! В липні цього року Прем'єр-міністр України Володимир Гройсман закликав кожного міністра саме сьогодні звітувати про ту корупцію і корупційні схеми, які подолано в кожному міністерстві.</p>
<p>Я не знаю, як буде відбуватися звіт перед&nbsp; Прем'єр-міністром, дуже б хотілося, щоб саме на цей звіт він закликав&nbsp; і народних депутатів, яким було б цікаво&nbsp; почути про звіт кожного міністра.</p>
<p>Але я хотів би декілька слів сказати про наше космічне агентство. Так само там є проблеми, певні проблеми, які зупиняють&nbsp; Україну в розвитку і опануванні тих&nbsp; технологій,&nbsp; які існують, для того щоб&nbsp; Україна отримувала прибутки. І так само там долались головою космічного агентства Любомиром Сабадошем всі ті негаразди, і зупинені були всі ті схеми, які дозволяли "червоним директорам" викрадати шалені просто кошти з державного бюджету.</p>
<p>За дивних обставин його було звільнено з посади без пояснення причин. І тому саме сьогодні, я не знаю, хто там буде звітувати в обсязі космічного агентства.&nbsp; Хоча насправді там є дуже болючі питання. Проект "Циклон-4", який коштував народу&nbsp; України майже півмільярда доларів, на сьогодні не реалізований&nbsp; і важким тягарем лежить на наших з вами плечах. І ми продовжуємо виконувати свої зобов’язання,&nbsp; виплачуючи кошти. Проект "Либідь",&nbsp; який мав би забезпечувати і Верховного головнокомандувача, і наш дипкорпус, і Службу зовнішньої розвідки, нашу розвідку, наших військових&nbsp; закритим зв’язком,&nbsp; він не реалізований. Це коштує майже 400 мільйонів доларів&nbsp;&nbsp; для нашого&nbsp; бюджету.</p>
<p>Жоден з цих проектів не реалізований,&nbsp; жоден з керівників, які вели ці проекти, не поніс покарання. Всі розслідування, всі намагання притягнути&nbsp;&nbsp; їх до відповідальності зупиняться корумпованими політиками, які&nbsp; прикривають стару&nbsp; корупційну&nbsp; систему. Жодних зворушень, які б дали&nbsp; Україні&nbsp; відірватися від важких наслідків&nbsp;&nbsp; Радянського Союзу, співпраці з корумпованою російською системою, взаємодіяти з сучасними європейськими країнами-партнерами, виводити молодих вчених на той&nbsp;&nbsp; рівень, де&nbsp; вони могли б конкурувати&nbsp; з найсучаснішими розробками&nbsp; американських, європейських партнерів. Все це повністю зупинено, і зараз&nbsp; на базі космічного&nbsp; агентства намагаються збудувати монстра такого на глиняних ногах, концерн "Укркосмос", який буде ще більш закритий, на кшталт "Укроборонпрому", і де буде повністю поховані наші надії реалізувати будь-які сучасні космічні напрацювання, і "червоні директори" будуть продовжувати реалізовувати свої цинічні схеми по розкраданню наших коштів. З цим треба щось робити, приймати…</p>
<p>&nbsp;</p>
<p>ГОЛОВУЮЧИЙ. Дякую, шановний пане Андрію.</p>
<p>Я запрошую до слова народного депутата Ірину Суслову від "Блоку Петра Порошенка". Пані Ірино.</p>
<p>&nbsp;</p>
<p>13:32:50</p>
<p>СУСЛОВА І.М.</p>
<p>Шановна головуюча, шановні колеги, українці! Сьогодні ми знаходимося на фінішній прямій бюджетного процесу, уряд зробив все від себе залежне, щоб бюджет було подано вчасно і проголосовано в першому читанні, далі слово за нами,&nbsp; за парламентом. Тобто почали ми добре, але головне у фіналі все не зіпсувати, а такий ризик завжди існує. Через бажання деяких політичних сил зробити собі преференції шляхом політичних торгів є загроза зриву вчасного ухвалення кошторису. В хід йдуть ультиматуми, шантаж, спроби нав'язати таємні домовленості, все це ставить під питання кінцевий результат, ефективне голосування. Не буду деталізувати чому цей бюджет такий необхідний країні, його аналізували і робили свої позитивні висновки десятки фахівців, в тому числі і економічної галузі.</p>
<p>Скажу про те, з чим практично мала справу і, на мою думку, дає перспективи розвитку місцевим громадам. Мова йде безпосередньо про Державний фонд регіонального розвитку, куди уряд закладає 6,5 мільярдів гривень, це удвічі більше ніж поточного року. Цей механізм ініційований Кабміном і підтриманий парламентом став потужним та ефективним інструментом модернізації соціальної інфраструктури на місцях, він вже довів свою дієвість. І хочу навести декілька прикладів.</p>
<p>Будівництво нової школи у селі Верхня Рожанка Сколевського району на Львівщині, до мене, як до народного депутата, звернулися представники громади з проханням допомогти усучаснити навчальний заклад, зараз там діти навчаються в ганебних умовах, в приміщенні мало не історичної давнини. Це сором для України і для країни, яка задекларувала європейський вибір. Переломити ситуацію нам довелося спільними зусиллями, зокрема, завдяки сприянню голови уряду Володимира Гройсмана, громада отримала відповідне фінансування в рамках Державного фонду регіонального розвитку. Таким чином нову школу побудуть за 20 мільйонів гривень і завершать її будівництво у 2018 році. Тобто діти отримають сучасний, модернізований освітній заклад, де можна буде отримати якісні знання, щоб у майбутньому бути конкурентними на ринку праці.</p>
<p>Це лише маленький приклад з практики функціонування ДФРР. Збільшення його фінансування в бюджеті 2017 року дає надію, що кількість подібних проектів зросте в рази, в тому числі і на Львівщині. Це не лише школи, це і ФАПи, лікарні, сільські клуби, бібліотеки, місцевий благоустрій тощо. Тому, коли хтось сьогодні починає спекулювати на бюджетному питанні, намагаючись втиснути сюди свій&nbsp; політичний інтерес, це викликає у мене різко негативну реакцію. Раджу таким депутатам не відсиджуватись в Києві чи навколишніх дачних масивах, а виїхати в регіони до людей. Вони побачать, що дрібний, спекулятивний інтерес громадян не цікавить. Громадам потрібні нові дороги, відремонтовані школи, лікарні, нові робочі місця, достойна винагорода за важку працю.</p>
<p>Сьогодні ми маємо…</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, пані Ірино. Нікому не даю, тому що багато бажаючих виступити.</p>
<p>Будь ласка,&nbsp; народний депутат&nbsp; Кишкар, а передає слово народному депутату Левченку. А потім –&nbsp; Антонищак.</p>
<p>&nbsp;</p>
<p>13:36:13</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>На цьому тижні, особливо вчора і сьогодні, масово по всій країні і в цій залі, з цієї трибуни&nbsp; розповідається про те, що нібито хтось зняв недоторканність зі злодія Новинського. Насправді це відверта неправда і маніпуляція. Ніякої недоторканності Верховна&nbsp; Рада з нього не знімала, тому що Верховна&nbsp; Рада проголосувала виключно за дозвіл на притягнення його до кримінальної відповідальності.&nbsp; Натомість немає дозволу на затримання, немає дозволу на арешт, відповідно в будь-який момент Новинський може і далі втікти або далі може не ходити на допити, власне кажучи, він лишається недоторканним. І ми бачимо, що ця маніпуляція триває постійно, як це було з Клюєвим, як це було з Онищенком, постійно розповідається ця відверта неправда українському народу.</p>
<p>А чому є така можливість? А така можливість є тому що у нас в Конституції є недоторканність.</p>
<p>І треба&nbsp; зрозуміти, говорити відверто, що поки в українській Конституції є недоторканність, жодного заможного народного депутата притягнути до відповідальності буде&nbsp; неможливо.</p>
<p>На превеликий жаль, законопроект 1776, який вже був направлений до Конституційного Суду, який отримав схвальний відгук Конституційного Суду щодо скасування недоторканності народних депутатів, був, по суті, завалений, тому що його прийняття у повному обсязі затягувалося, і закінчилося це тим, що були внесені зміни, інші зміни до&nbsp; Конституції, які суперечили частково цьому законопроекту – в плані суддів, і тепер цей проект не можна прийняти в тому повному обсязі, треба починати заново цю процедуру. Це було навмисно зроблено цією владою для того, щоб далі розповідати людям про&nbsp; подання і про нібито боротьбу, а насправді, відпускати всіх цих злодіїв за межі України.</p>
<p>Тому я хотів би зазначити, що поки ми не скасуємо&nbsp; недоторканність у Конституції, нічого не зміниться, і далі буде кастова система, де 450 депутатів будуть мати зовсім інші права, ніж всі інші українці. Тому сьогодні я розпочинаю новий збір підписів під новим законопроектом щодо зняття депутатської недоторканності, і закликаю всіх депутатів, які справді щиро хочуть її скасувати, а на тільки балакають і не тільки паряться на цьому, підписатися під цим моїм поданням. Сподіваюсь, все ж таки вдасться нам знайти 150 підписів і нарешті закінчити з цією ганебною ситуацією в нашій Конституції.</p>
<p>А на завершення хотів би зазначити&nbsp; дещо позитивне, рідко таке буває: хотів би запросити всіх киян і гостей столиці завтра на чудовий концерт чудового гурту "Тінь сонця", це той гурт, під пісню якого виходила наша збірна на "Євро", під пісню якого виходив боксер Олександр Усик. Завтра у них концерт великий, в Києві, вулиця Руставелі, 11&nbsp; о&nbsp; 19 годині. Запрошу всіх трошки, знаєте, забутися від цього маразму, який відбувається навколо нас. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякуємо, шановний колего.</p>
<p>Будь ласка, народний депутат Ткачук, передає слово своєму колезі Антонищаку. Будь ласка.</p>
<p>&nbsp;</p>
<p>13:39:30</p>
<p>АНТОНИЩАК А.Ф.</p>
<p>Доброго дня, шановний народе України!</p>
<p>Прошу вважати… пані головуюча, прошу вважати мій виступ офіційним депутатським запитом.</p>
<p>Генеральному прокурору України панові Луценкові, міністру оборони України пану Полтораку. До мене звернулися працівники Державного підприємства "Івано-франківський військовий лісокомбінат" щодо незадовільної роботи тимчасово виконуючого обов'язки директора даного підприємства пана Гриника. Заявники стурбовані тим, що виконуючий обов'язки директора ДП "Івано-франківський військовий лісокомбінат" у встановленому порядку мали здійснити підбір кандидатури для тимчасово виконуючого обов'язки. Як зазначили заявники, за дорученням міністра оброни, було проведено перевірку ефективності використання та збереження майна ДП "Івано-франківський&nbsp; військовий лісокомбінат". Даною перевіркою діяльності тимчасово виконуючого обов'язки&nbsp; директора ДП "Івано-франківський військовий лісокомбінат" пана Гриника було визнано незадовільною, про що Концерном "Військессетменеджмент" було складено звіт про результати проведеної перевірки ефективності використання та збереження майна підприємства за певний період. У ході перевірки виявлені величезні зловживання, зокрема, тільки за перший квартал 2016 року було виявлено зловживань на більше, ніж 6 мільйонів гривень. Окрім того, на певні посади приймалися особи, що не відповідають кваліфікаційним вимогам. Відтак на підставі результатів проведеної перевірки окремих питань діяльності ДП "Івано-франківський&nbsp; військовий лісокомбінат" було запропоновано визнати діяльність т.в.о. директора пана Гриника незадовільною та запропонувати міністерству... міністрові оброни України звільнити пана Гриника з займаної посади.</p>
<p>Окремі цього, заявники повідомили про те, що за підсумками голосування конкурсної комісії пан Гриник не пройшов конкурсного відбору на посаду директора ДП "Івано-франківський військовий лісокомбінат", однак дана особа і по сьогоднішній день керує даним підприємством.</p>
<p>Враховуючи вищевикладене, вимагаю. Міністру оброни України провести перевірку зазначених фактів та у разі її підтвердження вжити заходів реагування, повідомити чи було проінформовано Міністерство оборони України про результати проведеної перевірки окремих діяльності ДП "Івано-франківський військовий лісокомбінат", невідкладно звільнити пана Гриника з посади тимчасово виконуючого обов'язки директора Державного підприємства "Івано-франківський&nbsp; військовий лісокомбінат", виконати подання т.в.о. генерального директора Концерну "Військессетменеджмент" Торгаченка, адресоване т.в.о. начальнику Головного управління майна та ресурсів Шевченка, щодо призначення&nbsp; на посаду тимчасово виконуючим запропонованих осіб. Генеральному прокурору України внести відомості&nbsp; в ЄРДР &nbsp;щодо незаконної діяльності та бездіяльності пана Гриника на посаді тимчасово виконуючого обов'язки директора Державного&nbsp; підприємства "Івано-франківський військовий лісокомбінат". Дякую.</p>
<p>&nbsp;</p>
<p>ГОЛОВУЮЧИЙ. Вам дякуємо, шановний колего.</p>
<p>І я запрошую до слова народного депутата&nbsp; Сергія Міщенка від "Блоку Петра Порошенка".</p>
<p>Будь ласка,&nbsp; пане Сергію.</p>
<p>&nbsp;</p>
<p>13:42:46</p>
<p>МІЩЕНКО С.Г.</p>
<p>Шановні колеги! Шановні громадяни України! Сергій Міщенко, 98 округ. Сьогоднішній виступ мене змусив відношення різних чиновників до децентралізації.</p>
<p>В першу чергу, я хочу подякувати і міністру юстиції Петренку Павлу за те, що це, дійсно, той міністр, який на своєму місці, який,&nbsp; дійсно, запроваджує децентралізацію. Тому що два роки разом з міністром заведені пілотні проекти в Сумській області в 13 районах, в Київській області, зокрема в Бориспільському районі, про те, щоб в сільських радах працювали реєстратори, оформлювали правочини, такі як договори куплі-продажу, інші договори, та люди, які оформлюють спадщину на місцях.</p>
<p>Але сьогоднішня розмова з одним із&nbsp; "батьків" децентралізації Юрієм Ганущаком, який, всі знають, який проштовхує цю децентралізацію, мене призвело до того, що, на жаль,&nbsp; такі люди, які консультують Адміністрацію Президента, Кабінет Міністрів, обласні адміністрації вважають, що старостат такий не потрібен. Не потрібно, щоб&nbsp; старости мали&nbsp; право&nbsp; займатися&nbsp; тими функціями, якими сьогодні займаються реєстратори і ті люди, які оформлюють спадщину в сільських радах. І тому поки у нас не буде одної думки у високопосадовців, як цю децентралізацію робити, такі як Ганущак будуть і далі консультувати, щоб&nbsp; ту&nbsp; ж саму бабусю чи дідуся відправити в сусіднє село з тим транспортом, який не діє, для того, щоб вони там оформлювали всі правочини, в тому числі і спадщину. Тому ще раз хочу подякувати міністру юстиції за його відповідну роботу.</p>
<p>І ще, вже два роки, як діє мій Закон про спрощення процедури оформлення спадщини, про те, що люди вже не платять десятки тисяч гривень за те, щоб батько передав сину своє майно. Але, на жаль, сьогодні державні нотаріуси застосовують різні схеми для того, щоб у незаконний спосіб зібрати гроші з людей. Тому що наказ Міністерства юстиції говорить, що тільки 463 гривні державного мита повинна заплатити людина плюс невеличкі послуги нотаріуса, державного нотаріуса, а це біля тисячі гривень. Але умудряються державні нотаріуси на різних місцях мати "чорні" так звані книги і пропонувати людям за такі послуги від 3 до 5 тисяч гривень.</p>
<p>Це от у переяслав-хмельницькому районі такі факти відбуваються, ми передали міністру. Це от депутат Кужель на минулому тижні сказала, що в Кіровоградській області такі факти відбуваються. Тому я всіх прошу людей…</p>
<p>&nbsp;</p>
<p>ГОЛОВУЮЧИЙ. Дякую, шановний… Ми нікому не додаємо, тому що в мене ж тут черга виступати. Я дуже дякую вам за ваш виступ.</p>
<p>І надаю слово Ігорю Луценку, якому надає, передає право на виступ народний депутат Карпунцов. Я перепрошую, просто ж всі бажають виступити.</p>
<p>&nbsp;</p>
<p>13:46:12</p>
<p>ЛУЦЕНКО І.В.</p>
<p>Дякую. Шановні друзі, сьогодні День боротьби з корупцією, міжнародний день. Сьогодні у нас в країні війна. Я хочу ще раз вас проінформувати, яким чином конкретно наша корупція сьогодні заважає нам перемагати, заважає нам оборонятися від Росії.</p>
<p>При Радянському Союзі існувала така собі організація ДОСААФ, яка мала численні полігони, аеродроми, клуби, інфраструктуру для підготовки бійців для фронту. Ця інфраструктура в перші роки незалежності потрапила під контроль псевдогромадської організації, так званого Товариства сприяння обороні України. Товариство сприяння обороні України зараз володіє близько 500 автошколами, великою кількістю тирів, аеродромів, полігонів, іншої інфраструктури для того, щоб підготувати мобілізаційний резерв, тобто тренованих бійців для армії. Для того, щоб здійснювати заходи національно-патріотичного виховання. Для того, щоб врешті-решт готувати територіальну оборону. Зараз все це не робиться.</p>
<p>Колосальні, мільярдні активи використовуються з комерційною метою! В тирах влаштовуються бані і сауни. Дають за гроші стріляти для розваг. На аеродромах замість того, щоб готувати майбутній спецназ, там просто за гроші кидають з гори з парашутами з тандемами "крутеликів" і так далі. Тобто ведеться дерибан земель цієї організації, ведеться всілякого роду комерційна, прибутково орієнтована активність. Замість того, щоб спрямувати весь цей колосальний ресурс на посилення обороноздатності.</p>
<p>Цю ситуацію, на жаль, за 20 років ми так і не виправили. На жаль, зараз ситуація лише погіршується. Погіршується в якому плані. Що певні угрупування у владі збираються сприяти тому, щоб ця псевдогромадська організація змінила свій статут і внесла певні норми, котрі дозволяють просто розпродувати практично все майно одразу.</p>
<p>Тобто курс на те, щоб буквально за декілька найближчих місяців розпродати абсолютно все. І таким чином, закрити ДОСААФ ТСОУ як питання. Для того, щоб Україна не мала можливості покращити свою обороноздатність.</p>
<p>На жаль, зараз питання у бездіяльності наших органів. Зараз, я вважаю, потрібно активізуватись Фонду державного майна України. Я вважаю, що потрібно, щоб і прокуратура допомагала через суд, так, як по закону належить, повернути це все майно у державну власність, державний облік. І відповідно розпоряджатися ним для того, щоб оборонятися, щоб будувати армію нашої країни і для подібних цілей.</p>
<p>Зараз у Верховній Раді існує закон, котрий спрощує всі ці процедури. Я закликаю керівництво Верховної Ради України, керівників фракцій…</p>
<p>&nbsp;</p>
<p>ГОЛОВУЮЧИЙ. Дякую вам, шановний колего.</p>
<p>Будь ласка, до слова запрошується народний депутат Арешонков, якому передає слово народний депутат Артюшенко. Будь ласка.</p>
<p>&nbsp;</p>
<p>13:49:31</p>
<p>АРЕШОНКОВ В.Ю.</p>
<p>Дякую, шановна пані головуюча, шановні колеги, шановні глядачі! Володимир Арешонков, 64 виборчий округ, Житомирщина.</p>
<p>Хотів би поінформувати всіх, що в цей понеділок відбувся Всеукраїнський чорнобильський форум, учасники якого, а це громадські організації, народні депутати і нині діючі, попередніх скликань, спільно висловили думку про те, що при підготовці бюджету на наступний рік потрібно ще раз звернути увагу всіх, від кого залежить формування, прийняття бюджету, на врахування побажань тих людей, які постраждали в наслідок аварії на ЧАЕС. Сьогодні планується засідання Комітету з питань бюджету. І я ще раз хотів би просити і наших колег, і урядовців звернути увагу на ці питання. Ще раз нагадую, навіть частина державної програми, яка стосувалася оздоровлення громадян, лікування онкохворих, 60 мільйонів гривень, які були в бюджеті цього року, зникли в проекті бюджету на наступний рік.</p>
<p>Слідуюче питання, яке стосується діяльності наших державних підприємств. Дійсно, можемо погодитись з урядом про те, що достатньо велика кількість підприємств, навіть не сотні сьогодні, а тисячі, по державі працюють достатньо неефективно, наносять збитки, і треба думати над тим, яка буде їх подальша доля. А серед них є такі, які є, скажемо так, державоутворюючими, які мають стратегічне значення, в тому числі, на мою думку, підприємство "Укрторф".</p>
<p>Я хотів би зараз звернути увагу, що житомирське відділення "Житомирторф", яке має два торфозаводи на території Лугинського і Олевського районів Житомирської області, сьогодні не отримують підтримки від державних установ і організацій таких як Держгеонадра, Державна агенція лісових ресурсів, які сьогодні мають сприяти роботі саме державних підприємств. Натомість йде гра і підігрується приватним компаніям, які готові зайти на територію цих районів і отримати у володіння, в обробку ті землі, які сьогодні є в державних підприємствах і на яких потенційно може бути бурштин.&nbsp;</p>
<p>Тому я сьогодні закликаю не підігрувати, ще раз кажу, приватним компаніям, а підтримувати діючі державні підприємства, де працюють сотні наших громадян.</p>
<p>І наостанок. Шановний керівник Фонду державного майна пане Білоус, виконайте, будь ласка, своє розпорядження, свій наказ за грудень минулого року, який ви підписали, і проведіть реорганізацію державного підприємства Черняхівського району "Україна", сільськогосподарського підприємства, реорганізуйте його в колективне сільськогосподарське підприємство, як ви і планували. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам, шановний колего.</p>
<p>Слово надається народному депутату Шиньковичу від "Блоку Петра Порошенка". І також я звертаю увагу Апарату Верховної Ради, що два депутати, це депутат Спориш і Антонищак, просили їх виступи оформити як депутатські звернення. Запит має іншу форму оформлення, колеги.</p>
<p>&nbsp;</p>
<p>13:53:00</p>
<p>ШИНЬКОВИЧ А.В.</p>
<p>Андрій Шинькович, 189 виборчий округ, Хмельниччина. Шановні колеги, прошу вас ще раз звернути увагу на дуже важливі питання щодо повноважень органів місцевого самоврядування у врегулюванні тарифів на житлово-комунальні послуги.</p>
<p>Відповідно до положень Концепції реформування місцевого самоврядування та територіальної організації влади в Україні від 1 квітня 2014 року, а також, виходячи з того, що державне регулювання цін та тарифів базується на принципах доступності житлово-комунальних послуг всіх споживачів відповідно до рівня цін та тарифів, розмірів економічного обґрунтування витрат на виробництво, гарантії соціального захисту населення при оплаті за житлово-комунальні послуги та випередження зростання доходів населення над зростанням цін та тарифів на житлово-комунальні послуги. Це цитата статті 30 Закону України "Про житлово-комунальні послуги". Хочу підняти питання про передачу повноважень в сфері регулювання цін і тарифів на житлово-комунальні послуги в компетенцію органів місцевого самоврядування, що дозволить будувати тарифну політику в регіоні з врахуванням його реального соціально-економічного становища та, враховуючи громадські слухання.</p>
<p>На сьогоднішній день більшість обласних рад в Україні прийняли рішення проведення мораторію на тарифи, в яких наголошується, що тарифна політика повинна бути прозорою, зрозумілою і доступною для населення. Громади прагнуть брати участь у формуванні економічно обґрунтованих&nbsp; цін&nbsp; на житлово-комунальні послуги з метою протидії корупційним схемам у цій сфері. Дієвим інструментом участі громад у житті своєї громади може стати&nbsp; впровадження механізму договірних відносин щодо розмежування&nbsp; повноважень між&nbsp; Кабінетом Міністрів&nbsp; України та обласною радою.</p>
<p>Нагадаю, що вже Івано-Франківська, Хмельницька, Полтавська Одеська, Кіровоградська. Київська&nbsp; та інші&nbsp;&nbsp; обласні ради проголосували за розмеження повноважень. Це означає, що депутати на місцях впевнені, що тільки таким чином можна зняти соціальну напругу в суспільстві і наблизити&nbsp;&nbsp; Україну&nbsp; до справжніх демократичних цінностей.&nbsp; Це перше.</p>
<p>І друге. Користуючись ще часом, хочу привернути увагу до законопроекту номер 5119-1 (авторства Андрій Немировський, Роман Мацола та Андрій Шинькович). Цим законопроектом&nbsp; передбачено посилення адміністративної та кримінальної відповідальності за жорстоке поводження з тваринами та їм мордування, на цькування тварин одне на одного,&nbsp; їх вбивство, пропаганда цього негативного явища у суспільстві.</p>
<p>Дякуємо активістам, які сьогодні вийшли до Верховної Ради. І просимо, від авторів, поставити на розгляд залу ще у 2016 році цей законопроект –&nbsp; 5119-1.&nbsp; Дякую.</p>
<p>&nbsp;</p>
<p>ГОЛОВУЮЧИЙ.&nbsp; Вам дякуємо,&nbsp; шановний колега.</p>
<p>Народний депутат Мартовицький передає слово своєму колезі Ігорю Шурмі.&nbsp;</p>
<p>І я продовжую, на прохання тих депутатів, які залишилися і є в списку виступаючих, наше сьогоднішнє засідання на 15 хвилин.</p>
<p>Будь ласка, пане Шурма.&nbsp;</p>
<p>&nbsp;</p>
<p>13:56:10</p>
<p>ШУРМА І.М.</p>
<p>Ігор Шурма,&nbsp; "Опозиційний блок".</p>
<p>Шановні колеги, громадяни&nbsp; України! Питання захисту навколишнього середовища неодноразово піднімалося&nbsp; в цьому залі: незаконна вирубка лісів, нераціональне використання водних&nbsp; ресурсів та інші численні порушення в сфері природокористування.&nbsp;</p>
<p>Критичною&nbsp; є ситуація навколо річки Західний Буг. Через забруднення&nbsp;&nbsp;&nbsp; та зсув берегів Західного Бугу Україна за останні роки втратила, вдумайтеся, 100 гектарів землі. Існує ризик подальшої втрати території&nbsp; України. І згідно звіту Рахункової палати&nbsp; України відсутність з очищення русла річки Західний Буг та укріплень його берегів&nbsp; загрожує&nbsp; Україні втратою території на прикордонній ділянці з Республікою Польща. Подумайте і порахуйте, скільки &nbsp;це є –&nbsp; 5 тисяч 284 гектарів. Фактично це є територія малих держав.</p>
<p>У результаті забруднення річки вимирає риба. Висока концентрація хлоридів у воді згубно впливає на ріст рослин та викликає засолення ґрунтів. Слід зазначити, що річка тече території України, Польщі і Білорусі. Створюється загроза транскордонного забруднення вод на території суміжних держав. А якщо врахувати весь басейн Балтійського моря, то екологічний стан річки впливає на життя людей у 13 країнах світу. Давайте тепер задумаємося над міжнародним іміджем України.</p>
<p>З метою недопущення екологічної катастрофи в рамах Угоди між Урядом України і Урядом Республіки Польща з питань водного господарства&nbsp; та прикордонних водах, була створена двостороння Українсько-польська комісія з питань прикордонних вод. Відповідно до угоди, комісія має проводити засідання регулярно один раз в рік і приймати відповідні рішення. Останнє засідання відбулося у 2014 році, керівника Держагенства водних ресурсів Михайла Яцюка, який був тоді уповноважений Кабміном, звільнено згідно Закону про очищення влади ще в жовтні 2014 року. Проведення чергового засідання комісії буде можливим після призначення уповноваженого уряду з української сторони. Проте нового уповноваженого Кабмін не призначив до цього часу. Два роки Польща чекає на уповноваженого з української сторони, який би міг керувати і приймати рішення.</p>
<p>Журналісти, громадськість неодноразово зверталися до профільного міністерства. Державне агентство з водних ресурсів України підтвердило інформацію щодо неможливості проведення спільного засідання через відсутність уповноваженого України. Останні засідання робочих груп були у 2012 році. Забезпечення доброго екологічного стану і чистоти поверхневих вод завдання міжнародного значення. Таким чином відсутність уповноваженого з боку України становить під загрозу подальшу співпрацю з Польщею, негативно впливає на міжнародний імідж України та загрожує національній безпеці нашої держави.</p>
<p>Звертаюся з цієї трибуни до Прем'єр-міністра і вимагаю на найближчому засіданні уряду розглянути питання щодо призначення Уповноваженого уряду з питань співпраці та прикордонних водах для подальшої плідної співпраці з Республікою Польща. Дякую.</p>
<p>&nbsp;</p>
<p>ГОЛОВУЮЧИЙ. Вам дякую, шановний колего.</p>
<p>І зараз народний депутат Береза передає слово своєму колезі з "Народного фронту" народному депутату Мепарішвілі, який має тепер 6 хвилин, тому що він ще мав свої три хвилини, і все об'єднується. Дякую.</p>
<p>&nbsp;</p>
<p>13:59:30</p>
<p>МЕПАРІШВІЛІ Х.Н.</p>
<p>Доброго дня, уважаемые коллеги! Мепаришвили Хвича Нодарович, "Народный фронт" Украины. Я хотел бы обратить ваше внимание на два вопроса. Первый – это децентрализация, которая происходит в нашей стране.</p>
<p>Мы принимаем с вами законы, мы много чего делаем для того, чтобы видбулась децентрализация в Украине, но есть окреми проблемы. Например. Сегодня на местах, особенно в областных администрациях, за децентрализацию отвечают разные люди: или департамент архитектуры или замы, которые этим непосредственно не занимаются. Когда был Кабинет Министров Яценюка, было такое распоряжение: в каждой областной администрации выделить одного зама, который будет непосредственно заниматься этим вопросом. Сегодня этот вопрос остановился. И хочу пример привести в Киевской области. В Киевской области на протяжении двух лет две громады вместо 29. Этот вопрос касается не только, допустим, на местах людей, должно быть решено непосредственно с главой и инициатива губернатора и непосредственно замов, который будут этим заниматься.</p>
<p>Сегодня, еще хочу обратить внимание ваше, второй вопрос, что касается культуры. Понимаете, в нашей стране культура меньше всего финансируется сегодня. Вот я хочу пример опять&nbsp; Киевской области. Музеи наши в плачевном состоянии, обваливаются стены, и за это никто не может ответить. Все говорят, нет финансирования, нет денег. Департамент культуры практически в областях получает очень мало денег.</p>
<p>Хочу обратить внимание, еще на вопрос, что касается&nbsp; театра. Вот в Киевской области есть город Белая Церковь, театр Саксаганского. Они в начале бюджетного года получили 23 миллиона гривен. Ну, получили 17,&nbsp; 6 миллионов гривен, сказали, мы сейчас эти деньги используем, а осенью вернем. К сожалению, этого не&nbsp; произошло, сегодня актеры или работники театра сидят без зарплаты, и областная рада говорит, мы денег им не дадим.</p>
<p>Я попрошу мое выступление как официальный запрос министру культуры, помог разобраться в этой ситуации, как поступить на сегодняшний день&nbsp; этим коллективам, которые в таком состоянии оказались.</p>
<p>Это плохо. Поймите правильно: все меняется, все уходит, культура и&nbsp;народ всегда остается –&nbsp; это наше лицо, это наша история.</p>
<p>Спасибо вам. Вот на что я хотел&nbsp; обратить внимание, на все. Спасибо.</p>
<p>&nbsp;</p>
<p>ГОЛОВУЮЧИЙ. Дякуємо вам, шановні колеги. Ваш виступ буде оформлений як звернення. Запит має офіційно оформлюватися і оголошуватися у відповідній рубриці на засіданні Верховної Ради. Як звернення буде оформлено, звичайно.</p>
<p>Зараз народний депутат Головко, будь ласка, запрошується до слова. Шановний колего, просимо вас.</p>
<p>&nbsp;</p>
<p>14:03:38</p>
<p>ГОЛОВКО М.Й.</p>
<p>Михайло Головко, Всеукраїнське об'єднання "Свобода", Тернопільщина, 164 виборчий округ.</p>
<p>Шановні депутати і колеги, шановні глядачі! Хочу звернути увагу на те, що, на жаль, але прикро, що уряд Гройсмана далі продовжує політику уряду попередню Яценюка, так би мовити, які знову "заблукали в трьох соснах" і не хочуть змінювати концепцію розвитку нашої держави і змінювати економічну політику України. На жаль, знову ми підсіли на так звану "голку" до олігархів, субсидіювати їх у вигляді так званих "дотацій до субсидій", і в цьому році в&nbsp; черговий раз збільшуємо бюджетні видатки на дотації субсидій олігархам, їхнім компаніям.</p>
<p>Звісно, що це обтяжує економіку, а саме основне, що ми дальше працюємо в цьому замкненому циклі, який не дає нам переорієнтувати нашу стратегію. Саме основне, що таким чином ми сьогодні ховаємо в тінь велику частину української економіки, а саме основне, це заробітні плати малого і середнього бізнесу. Уряд закликає підняти заробітні плату до три тисячі 200, дійсно ніби правильна, хороша ідея, але натомість не показує де, яким чином вони будуть брати кошти і, звісно же, не змінює тарифну сітку, зрозуміючи, що таким чином відбувається явна спекуляція.</p>
<p>Я неодноразово закликав і говорив, де взяти кошти. Україна сьогодні могла би збільшити бюджет від ста до двісті мільярдів надходжень до бюджету, ухваливши декілька законопроектів, які пропонує "Свобода". Ми неодноразово на це наголошували, це Закон про ліквідацію офшорів, це закон про&nbsp; ліквідацію приватних монополій, це законопроект про повернення в державу контроль над випуском лотерей, Україна втрачає більше 10 мільярдів щороку, на жаль, ніхто не чує, ніхто не&nbsp; хоче реагувати. Це&nbsp; закони, які би стимулювали розвиток українського бізнесу, створення робочих місць. "Свобода" зареєструвала законопроекти про зняте мито і ПДВ на ввезення обладнання, яке не виробляється в Україні, для створення робочих місць.</p>
<p>На жаль, ці законопроекти блокуються, не вносяться в сесійну залу. Потрібно, звісно, буде стимулювати якби кредитної політикою, але, на жаль, ми знову бачимо так звану корупцію, очолювану Головою Національного банку Гонтаревою, ми бачимо повне ігнорування, в чергове знецінення національної гривні, ріст інфляції. І, звісно, прогноз в бюджеті, який прогнозується 8 відсотків, це є маячня, абсурд, прогноз орієнтується близько 20-30 відсотків, в чергове це вдарить по найбільше незахищеним верствам населення.</p>
<p>Сьогодні потрібно робити індексацію заробітних плат і пенсій, адже українці, які мають тисячу чи тисячу 200 гривень пенсії не зможуть вижити в наступному році при таких тарифах, при такій ціновій політиці на продукти першої необхідності і на ліки.</p>
<p>Тому "Свобода" закликає негайно поставити на розгляд наші законопроекти. Це дасть змогу дійсно переорієнтувати економіку, це дасть змогу створення робочих місць, а саме, створити продукцію високою доданою вартістю, а не бути сировинним придатком Європи. Дякую.</p>
<p>&nbsp;</p>
<p>ГОЛОВУЮЧИЙ. Дякую вам, шановний колего.</p>
<p>Слово надається народному депутату Сергію Лещенку.</p>
<p>&nbsp;</p>
<p>14:06:49</p>
<p>ЛЕЩЕНКО С.А.</p>
<p>Доброго дня, Україно! Сьогодні Міжнародний день боротьби з корупцією. І, на жаль, нам нема чим&nbsp; похвалитися в цій частині, прийнято багато законів, створені незалежні антикорупційні органи, але корупція залишається головною проблемою, яка знищує Україну зсередини. І тим більш показово, як на цьому тижні замовчується головний політичний&nbsp; скандал, про який не повідомляють ні телеканали, ні більшість газет. Це звинувачення, які пролунали від&nbsp; депутата-втікача Онищенка на адресу Президента та його оточення – Ігоря&nbsp; Кононенка та Олександра Грановського – про те, як він&nbsp; протягом багатьох місяців був залучений в корупційну схему виплати хабарів депутатам, фінансування політичної корупції і так далі.</p>
<p>Я хочу в своєму виступі звернути увагу на статтю, яка щойно вийшла в головному англомовному виданні "Київпост",&nbsp; де цитується Онищенко, який каже, що платив 2 тисячі гривень відкату за кожну тисячу тонн, яку постачала… вибачте, за кожну тисячу кубометрів газу, які постачалися на державні підприємства: Одеський припортовий завод та "Центренерго", в своєму інтерв'ю він називає депутата, якому він платив цей відкат. Прізвище цього депутата Кононенко.</p>
<p>Так само в цьому інтерв'ю "Київпост" Онищенко&nbsp; стверджує, що платив відкат 20 доларів за тонну вугілля з окупованих територій Донбасу, яке постачалося на українські підприємства. І прізвище цього депутата теж Кононенко.</p>
<p>В цьому виступі я&nbsp; хочу звернути увагу ще на одно депутата Довгого, який відсутній в цьому залі, який їздив до Онищенка в Лондон і там намагався з ним домовитися, щоб він тримав язика за зубами, щоб він не виступав зі своїми викриттями&nbsp;&nbsp; корупції. В будь-якій цивілізованій державі такі заяви вже б&nbsp; давно були б приводом для створення слідчої комісії, щоб самі депутати дали оцінку тому, що відбувається в цьому парламенті. На жаль, слідча комісія не створена, і я хочу з сумом сказати, що, швидше за все, її не буде створено, і ця тема буде знову замовчуватися в Україні. Можу лише підтримати розслідування, яке почало Національне антикорупційне&nbsp; бюро за цим епізодом, тому що політична корупція – це проблема, яка буде знищувати нашу Україну ще протягом багатьох років. І хочу застерегти від того, що намагаються&nbsp; провести ставленика Грановського – того самого, про якого ми згадували, на посаду керівника Державного бюро розслідувань. Зокрема фаворитом на цю посаду є пані Варченко, яка зараз працює в так званому департаменті Кононенка-Грановського в Генеральній прокуратурі, і яка є фаворитом на цю посаду.</p>
<p>І наостанок хочу звернути увагу, що нещодавно ми зупинили мільярдний розпил на тендері в порту "Південний", який мав відійти депутатам від "Народного фронту", зокрема Фаєрмарку. Вчора відбувалися обшуки за цим тендером в підприємстві, яке було визнане переможцем попри те, що воно пропонувало найвищу ціну.</p>
<p>Хочу підтримати НАБУ в цій боротьбі і звернути увагу всіх громадян, корупція нікуди не зникла з цього залу. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую вам, шановний колего.</p>
<p>У нас ще був виступаючий Береза, якому передавав слово народний депутат Антонищак. Але народного депутата Берези немає.</p>
<p>Шановні колеги, на цьому вичерпали всі бажаючі сьогодні бажання виступити вже. І на цьому,&nbsp; на цьому…</p>
<p>Шановні колеги, дозвольте мені вам нагадати, що наступного тижня народні депутати працюють в комітетах, комісіях і фракціях. Чергове пленарне засідання Верховної Ради відбудеться у вівторок, 20 грудня, о 10 годині. Я бажаю вам усім плідного тижня робочого в комітетах і фракціях.</p>
<p>А ранкове засідання Верховної Ради України я оголошую закритим. Дуже дякую.</p>
<p>&nbsp;</p>

