Стенограма пленарного засідання
18 жовтня 2016
&nbsp;
<p align=center>ЗАСІДАННЯ ДВАДЦЯТЕ</p>
<p align=center>Сесійний зал Верховної Ради України</p>
<p align=center>18 жовтня 2016 року, 16 година</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>&nbsp;</p>
<p>15:59:58</p>
<p>ГОЛОВУЮЧИЙ. Шановні колеги, час, відведений для перерви, вичерпаний.&nbsp; Я прошу заходити в зал і приготуватись до продовження нашої роботи.</p>
<p>Шановні колеги, у нас о 16 годині мав розпочатись&nbsp; розгляд питань&nbsp; житлово-комунального господарства. Але ми не встигли до обіду розглянути буквально кілька законопроектів з питань безпеки і оборони.&nbsp; Шановні колеги, вони, насправді,&nbsp; є нескладні, вони не потребують багато часу. Але я переконаний, що буде правильно, щоб ми завершили блок безпеки і оборони, а потім перейшли до житлово-комунального господарства. У нас це займе не більше&nbsp; 20 хвилин, тому що є два законопроекти для повторного розгляду з пропозиціями Президента України і&nbsp; чотири другого читання, де&nbsp; є всього по&nbsp; одній-дві поправки.</p>
<p>І тому я&nbsp; звертаюсь до Комітету&nbsp; житлово-комунального господарства з тим, що нам доведеться завершити блок національної безпеки і оборони, а потім ми&nbsp; перейдемо до блоку житлово-комунального господарства.&nbsp; На жаль, у нас до обіду були дуже запальні дискусії,&nbsp; і ми не встигли буквально кілька законопроектів розглянути. Тому я прошу усіх заходити в зал, приготуватись до реєстрації, зараз ми розпочнемо нашу роботу.</p>
<p>Отже, наголошую вам, що у нас будуть два законопроекти для повторного розгляду з пропозиціями&nbsp; Президента. Згідно Регламенту вони мають&nbsp; процедуру наступну: виступає доповідач, представник Президента, потім –&nbsp; співдоповідач, голова комітету, і до них&nbsp; відповіді на запитання по&nbsp; 3 хвилини.&nbsp;</p>
<p>Тобто ми зможемо дуже коротко пройти ці законопроекти. І тому я прошу вас сконцентруватись, щоб ми швидко завершили блок безпеки і оборони і перейшли до блоку житлово-комунального господарства. Домовились.</p>
<p>Отже, колеги, прошу підготуватись до реєстрації. Шановні колеги, прошу провести реєстрацію. Будь ласка, прошу зареєструватись.</p>
<p>&nbsp;</p>
<p>16:02:56</p>
<p>345 депутатів зареєструвалось. І ми розпочинаємо нашу роботу.</p>
<p>Отже, колеги, ми переходимо до тих законопроектів національної безпеки і оборони, які залишилися в нас.</p>
<p>Наступний є блок для повторного розгляду з пропозиціями Президента України. Це є Закон України про внесення змін до Закону України "Про військовий обов'язок і військову службу" (номер 4689). Він не потребує спеціальної процедури розгляду, він розглядається по наперед визначеній процедурі. І я запрошую до доповіді представника Президента України у Верховній Раді Герасимова Артура Володимировича. Будь ласка, пане Артуре.</p>
<p>&nbsp;</p>
<p>16:04:31</p>
<p>ГЕРАСИМОВ&nbsp; А.В.</p>
<p>Шановний пане Голово! Шановні колеги! Прийнятий Верховною Радою України 12 липня 2016 року Закон України про внесення змін до Закону України "Про військовий обов'язок і військову службу" (реєстраційний номер 4689) не може бути підписаний Президентом&nbsp; України&nbsp; з таких підстав.</p>
<p>Відповідно до закону, що надійшов на підпис, військовослужбовцям, які уклали&nbsp; контракти на строк до закінчення особливого&nbsp; періоду та вислужили не менше як 18 місяців, а також військовослужбовцям, які&nbsp; вислужили понад зазначені контрактами строки в більш як 12 місяців надається&nbsp; право розірвати, або пере заключити такі контракти. Таким чином, права на звільнення з військової служби у Збройних силах&nbsp; України&nbsp; одночасно&nbsp; набудуть&nbsp; близько 57 тисяч військовослужбовців,&nbsp; що складає 28 відсотків від їх затвердженої чисельності.</p>
<p>При цьому, 26 вересня&nbsp; 2016 року Президентом&nbsp; України підписано указ,&nbsp; відповідно до якого передбачається&nbsp; звільнення в запас близько 21-ї тисячі військовослужбовців,&nbsp; які проходять військову службу за призовом під час мобілізації.&nbsp; Звільнення з військової служби такої значної кількості військовослужбовців призведе до критичного зниження укомплектованості&nbsp; особовим складом Збройних сил&nbsp; України і це негативно&nbsp; вплине на їх боєздатність. В&nbsp; той же час наявні темпи прийняття&nbsp; громадян&nbsp; України на військову службу, близько&nbsp;&nbsp; 6 тисяч осіб&nbsp; щомісяця за контрактом,&nbsp; не дадуть змоги&nbsp; в найближчій перспективі&nbsp; компенсувати кількісні&nbsp; показники звільнених військовослужбовців. При цьому більшість&nbsp; військовослужбовців, яких буде прийнято на військову службу за контрактом, можуть не мати бойового досвіду та відповідного рівня підготовки, що потребуватиме додаткового часу та значних фінансових ресурсів для їх набуття.&nbsp;</p>
<p>З огляду на зазначене та враховуючи необхідність&nbsp; забезпечення належного рівня обороноздатності&nbsp; держави, збереження&nbsp; бойового&nbsp; потенціалу&nbsp; Збройних сил&nbsp; України&nbsp; і інших&nbsp; військових формувань на рівні, що гарантує адекватне реагування на загрози&nbsp; національній безпеці&nbsp; України, Президент&nbsp; України пропонує Закон України "Про внесення змін до Закону&nbsp; України "Про&nbsp; військовий обов’язок і військову службу" відхилити.&nbsp;</p>
<p>Прошу підтримати пропозиції&nbsp; Президента&nbsp; України.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги! 3 хвилини запитання до доповідача, прошу провести запис,&nbsp; будь ласка.&nbsp;&nbsp;</p>
<p>Ляшко Олег Валерійович.</p>
<p>&nbsp;</p>
<p>16:07:07</p>
<p>ЛЯШКО О.В.</p>
<p>Олег Ляшко&nbsp; Радикальна партія.</p>
<p>Мушу визнати, що рішення про відхилення цього закону не популярне і важке. Але, в даному випадку, ми вимушені погодитися з пропозиціями Президента України, як Верховного Головнокомандуючого, оскільки аргументація, наведена у його поданні, відповідає реаліям, відповідає дійсності, ми маємо мати потужну сильну армію, досвідчених військовослужбовців і ми не можемо одномоментно їх всіх звільнити. Тому фракція Радикальної партії підтримає пропозиції Президента України.</p>
<p>Водночас, користуючись нагодою, що розглядається закон, я хотів би звернутися і до Президента, і до уряду. Надзвичайно важливе питання, підвищення обороноздатності країни, в першу чергу, соціального захисту військовослужбовців, членів їхніх сімей, збільшення видатків на заробітну плату для військовослужбовців, забезпечення їх технікою і обладнанням для того, щоб наші Збройні сили були потужні, сильні і…</p>
<p>&nbsp;</p>
<p>ГОЛОВУЮЧИЙ. Це було запитання, це фактично був більше виступ ніж запитання і тому я… Так, від "Самопомочі" надаю слово Тарасу Пастуху, будь ласка, для запитання одна хвилина.</p>
<p>&nbsp;</p>
<p>16:08:38</p>
<p>ПАСТУХ Т.Т.</p>
<p>Я звертаюся до представника Президента, як представника гаранта Конституції в Україні. У нас був прийнятий закон, який вступив в дію 1 квітня 2014 року, закон, який ще вносився урядом Азарова, який ще приймався злочинною Верховною Радою, який поширював, власне, дію під час особливого періоду, норми закони, що при настанні особливого періоду ці контракти продовжуються до завершення особливого періоду. Я ще раз хочу наголосити на дату вступу в дію цього законопроекту, 1 квітня 2014 року.</p>
<p>Ви, як представник у Верховній Раді гаранта Конституції, скажіть, будь ласка, на якій підставі сьогодні не розриваються контракти, які були укладені до настання в дію цієї норми, контракти, які були укладені у 2010, 2011, 2012 роках і термін дії цих контрактів вже сплив? Оскільки кожен студент першого курсу юридичного інституту скаже всім про те, що дія закону зворотної сили немає. Тому прошу дати відповідь на це запитання. Дякую.</p>
<p>&nbsp;</p>
<p>16:09:46</p>
<p>ГЕРАСИМОВ&nbsp; А.В.</p>
<p>Одразу скажу, що та редакція закону, яка була запропонована до першого читання, вона підтримувалася Міністерством оборони, була гарним зразком того як треба робити ці справи. Але, на жаль, під час прийняття цього Закону в другому читанні сталося внесення поправок, які, на жаль, значно підвищили ту кількість військовослужбовців, які будуть звільнені з військової служби. І це призвело до того, що це може привести до критичного зниження рівня боєздатності держави.</p>
<p>Хочу доповісти, що в Комітеті з національної безпеки і оборони, ми це вже обговорювали на засіданні комітету підготовлений новий закон, який якраз і буде вирішувати цю проблему. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>До співдоповіді запрошується голова Комітету з питань національної безпеки і оборони Пашинський Сергій Володимирович.</p>
<p>Дякую вам пане Артур за доповідь і на трибуну запрошується Сергій Володимирович, будь ласка.</p>
<p>&nbsp;</p>
<p>16:10:41</p>
<p>ПАШИНСЬКИЙ С.В.</p>
<p>Шановні колеги, я ще раз хотів би подякувати всім народним депутатам за те, що ми в першій половині дня прийняли багато… можливо це не таких законів, які докорінно міняють систему оборону і безпеки, але вони теж десь важливі.</p>
<p>Але мене вразило, що у виступах деяких депутатів в першій половині дня у нас були такі висловлення, знаєте, у дворі техніка військова стоїть, а на фронті її немає. Знаєте, хто робив ці висловлення, люди, які свідомо чи не свідомо провалили виконання державного обов'язку. Люди, які ніколи не голосували за державне оборонне замовлення і за військовий бюджет. І ці люди знову ж таки використовують цю трибуну для демагогії, популізму і відвертої брехні.</p>
<p>Щодо закону, який ми розглядаємо, так, відбулася прикра така ситуація, коли доповідач цієї трибуни вийшов за рамки Регламенту і збільшив категорії військовослужбовців. Я прошу підтримати вето Президента – це нам розчистить ситуацію… згідно Регламенту ми зараз не можемо подавати альтернативні законопроекти і ми буквально з завтрашнього дня, я впевнений, разом з Генеральним штабом з Міністерством оборони, з Адміністрацією Президента напрацюємо той законопроект, щоб врегулювати дані питання.</p>
<p>А зараз просто треба пройти технічну частину і рухатись далі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Залишайтеся на трибуні, передбачено три хвилини на запитання.</p>
<p><a name=_GoBack></a>Прошу провести запис на запитання.</p>
<p>Будь ласка, одне запитання, Сергій Мельничук.</p>
<p>Включіть мікрофон.</p>
<p>&nbsp;</p>
<p>16:12:29</p>
<p>МЕЛЬНИЧУК С.П. Сергій Мельничук, група "Воля народу".</p>
<p>Хочу запитати, щоб ви дали відповідь від імені Президента, від&nbsp; імені тих людей, які фактично заставили бійців тоді підписати контракти до кінця періоду, що їм далі робити, їм, їхнім сім'ям? Чи їм чекати до тих пір доки вони… до скону будуть там, тих майданівців, які тоді перші пішли, щоб вони там зосталися гнити або їх доб'ють. Дякую.</p>
<p>&nbsp;</p>
<p>16:13:13</p>
<p>ПАШИНСЬКИЙ С.В.</p>
<p>Від імені Президента може говорити або сам Президент, або його&nbsp; представник у парламенті. На це питання&nbsp; він вам відповів. Я прошу наступного разу уважніше слухати&nbsp; відповідь представника Президента в парламенті і від себе хочу добавити те, що я вже сказав: в законі, де автором був і я, в тому числі, і представники всіх фракцій і було передбачено&nbsp; врегулювання цієї проблеми.</p>
<p>На жаль, уже під час другого читання це, в тому числі недопрацювання і мене, мабуть, було розширено перелік категорій, які&nbsp; підпадають під цей закон. В результаті кількість військовослужбовців, які можуть скористатися цим законом набагато більше, і Президент скористався своїм конституційним вето.</p>
<p>Я ще раз хочу сказати, з завтрашнього ранку&nbsp; ми вносимо новий&nbsp; закон,&nbsp; який закриває ці проблеми, які ви підняли.</p>
<p>&nbsp;</p>
<p>ГОЛОВУЮЧИЙ. Дякую вам, Сергій Володимирович.</p>
<p>Отже, обговорення завершено. Колеги,&nbsp; прошу займати свої робочі місця і хочу наголосити, що пропозиція комітету&nbsp; підтримати&nbsp; пропозицію Президента України і відхилити закон. Комітет обіцяє завтра зранку дати новий законопроект, щоб врегулювати цю проблему. Але, власне, комітет не може його внести поки є не відхилений цей законопроект, такою є позиція комітету. Але я поставлю усі пропозиції, які передбачені регламентом, спочатку подолання вето&nbsp; Президента, потім&nbsp; направлення в комітет&nbsp; на доопрацювання. Я поставлю ці&nbsp; пропозиції в цій послідовності, якщо вони не пройдуть законопроект буде&nbsp; відхилений.</p>
<p>Тому прошу підготуватися до голосування.</p>
<p>Першу я ставлю&nbsp; на голосування пропозицію подолати вето Президента України. Хто&nbsp; підтримує дану пропозицію, прошу голосувати. Будь ласка, голосуємо.</p>
<p>&nbsp;</p>
<p>16:15:06</p>
<p>За-82</p>
<p>Ця пропозиція не набрала необхідної кількості голосів.</p>
<p>Наступна, направити у комітет на доопрацювання. Хто підтримує дану пропозицію, прошу проголосувати. Хто підтримує, прошу проголосувати.</p>
<p>&nbsp;</p>
<p>16:15:31</p>
<p>За-149</p>
<p>Ця пропозиція теж не набрала голосів. Тому законопроект 4689 відхилений. Це відкриває дорогу комітету і всім авторам підготувати новий законопроект. Я сподіваюсь, що цього разу вже буде без збоїв, і ми зможемо швидко і ефективно його прийняти.</p>
<p>Дякую, колеги, за прийняття рішення.</p>
<p>Наступне також коротко, це Закон України "Про внесення змін до деяких Законів України щодо підвищення рівня соціального захисту військовослужбовців та членів їх сімей" з пропозиціями Президента України (2406). Так само розгляд за процедурою: два виступи і питання до доповідачів.</p>
<p>І я запрошую до доповіді заступника міністра фінансів Марченко Сергія Михайловича. Я тільки вас попрошу дуже лаконічно, якщо можна, доповідати. Будь ласка, Сергій Михайлович.</p>
<p>&nbsp;</p>
<p>16:16:24</p>
<p>МАРЧЕНКО С.М.</p>
<p>Доброго дня, шановний головуючий, шановні народні депутати! Доповідаючи пропозиції Президента України до прийнятого Закону України, хочу проінформувати про наступне.</p>
<p>Прийнятим 18 липня 2015 року Верховною Радою Законом передбачено посилити соціальний захист військовослужбовців та членів їх сімей та внести зміни до Законів України "Про&nbsp; соціальний і правовий статус військовослужбовців та членів їх сімей",&nbsp; "Про міліцію" і "Про боротьбу з тероризмом". Передбачається збільшити у півтора рази розміри одноразової грошової допомоги в разі загибелі і смерті та інвалідності військовослужбовців, військовозобов'язаних, резервістів та встановити її у розмірах: у разі загибелі - 750 прожиткових мінімумів, для першої групи - 375, для другої - 300, для третьої - 225. Також передбачається поширити виплату одноразової грошової допомоги у зазначених розмірах на працівників міліції під час їх безпосередньої участі в антитерористичній операції.</p>
<p>Хочу зазначити, що зазначений закон був 7 серпня 2015 року повернутий Президентом України зі своїми пропозиціями для повторного розгляду Верховною Радою України.</p>
<p>Ще зазначу, що пропозиції Президента сформовано виходячи з показників та умов минулого року. Зокрема Президентом України зазначено, що, у разі набрання цим законом чинності у 2015 році, дефіцит бюджетних коштів в минулому році становив би 896 мільйонів гривень у розрахунку на 5 місяців. У зв'язку з цим Президентом України запропоновано внести зміни до прийнятого Верховною Радою України закону та встановити одноразову грошову допомогу у разі загибелі і смерті військовослужбовців у фіксованому розмірі 700 тисяч гривень, внести відповідні зміни до Закону "Про Державний бюджет України на 2015 рік" з метою покриття дефіциту в коштах для реалізації прийнятого закону.</p>
<p>Разом з тим, після прийняття Верховною Радою України вище зазначеного закону минуло вже більше року. За цей період відбулися певні законодавчі зміни, що не знайшли відображення в законі та пропозиціях Президента України. По-перше, скасовано Закон України "Про міліцію". По-друге, підвищено розмір прожиткового мінімуму для працездатних осіб, які є базовими для нарахування одноразової допомоги з 1218 до 1450 гривень. На даний час розмір одноразової грошової допомоги військовослужбовця все становить 725 тисяч гривень, що перевищує запропонований Президентом показник. Крім того, ці виплати будуть регулярно збільшуватись.</p>
<p>У зв'язку з цим відпала необхідність у внесенні змін до Державного бюджету на 2015 рік. Натомість реалізація прийнятого закону потребуватиме збільшення видатків вже бюджету на 2016 рік та проекту на 2017 рік. Річна додаткова потреба для реалізації закону, з урахуванням пропозицій Президента, понад 400 мільйонів гривень. У редакції народних депутатів України близько 660 мільйонів гривень.</p>
<p>Враховуючи зазначене та, враховуючи те, що нещодавно відбулися зміни до Закону України про бюджет на 2016 рік, яким додатково передбачили на сектор оборони безпеки 7,1 мільярдів гривень, прийняття цього закону вбачається неактуальним. Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, 3 хвилини на запитання. Прошу провести запис, будь ласка.</p>
<p>Тарас Пастух, будь ласка.</p>
<p>&nbsp;</p>
<p>16:20:09</p>
<p>ПАСТУХ Т.Т.</p>
<p>Тарас Пастух, фракція "Самопоміч", Тернопіль.</p>
<p>Дайте, будь ласка, пояснення зараз чітке і зрозуміле всім. Ми прийняли закон, який Президент мав підписати. Президент вніс його сюди своєю пропозицією. Тобто ви зараз фактично своїм виступом викидаєте вето. Чи це є інша пропозиція Президента? Президент вніс свою пропозицію. Що повинна зараз зробити Верховна Рада: підтримати пропозицію Президента подолати вето, чи прийняти якесь інше рішення, чи взагалі не голосувати? Я ще раз хочу нагадати про те, що мова йде про людей, які віддали життя за країну, про людей, які і віддають сьогодні життя за країну.</p>
<p>&nbsp;</p>
<p>16:20:54</p>
<p>МАРЧЕНКО С.М.</p>
<p>Я в своїй доповіді зазначив, що з цього часу минуло вже більше року. Тому моя пропозиція підтримати позицію Президента, але вже зараз всі розміри, які пропонує Президент, вони вже не актуальні, тому що вони вже вищі. Вони підв'язані під прожитковий мінімум, який уже на сьогоднішній момент вищий. Більше року минуло з того часу, коли був прийнятий закон і було зроблено вето.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Папієв Михайло.</p>
<p>&nbsp;</p>
<p>16:21:21</p>
<p>ПАПІЄВ М.М.</p>
<p>Дякую. Шановний пане доповідачу, шановні народні депутати України! Знаєте, от мені хотілося б, щоби відповідь дав доповідач там взагалі про причини порушення, перше, і Регламенту Верховної Ради України, і Конституції України. І взагалі пояснити нам оцю хронологію розгляду закону. З вересня 2015 року де був цей закон, де були пропозиції Президента? Чому ми в жовтні 2016 року повертаємося до питання цього? Що робилося з цим законом один рік?</p>
<p>І ще одне. Скажіть мені, будь ласка, в цифрах, який розмір прожиткового мінімуму для працездатних осіб сьогодні встановлений законами України. Яка сума складає 750 розмірів цього прожиткового мінімуму? І яка різниця між 700 тисяч, те, що пропонується, і тим, що сьогодні мали би отримувати вже протягом року наші громадяни України, соціально незахищені…</p>
<p>&nbsp;</p>
<p>16:22:37</p>
<p>МАРЧЕНКО С.М.</p>
<p>Дякую за запитання. На сьогоднішній момент прожитковий мінімум з 1 грудня 2016 року буде складати до тисячі шестисот гривень. Передбачається поступове підвищення розміру прожиткового мінімуму в проекті Закону про бюджет на 2017 рік.</p>
<p>Разом з тим, хочу зазначити, що ті зміни, які пропонуються, суттєво збільшують виплати. І бюджет на 2017 рік має бути збалансований. Тому ми як Міністерство фінансів не маємо можливості повністю передбачити потреби в цих коштах.</p>
<p>&nbsp;</p>
<p>ГОЛОВУЮЧИЙ. Дякую. Останнє запитання Розенблат.</p>
<p>&nbsp;</p>
<p>16:23:15</p>
<p>РОЗЕНБЛАТ Б.С.</p>
<p>Прошу передати слово Андрію Антонищаку.</p>
<p>&nbsp;</p>
<p>ГОЛОВУЮЧИЙ. Будь ласка. Антонищак, будь ласка.</p>
<p>&nbsp;</p>
<p>16:23:22</p>
<p>АНТОНИЩАК А.Ф.</p>
<p>У мене запитання до представника не шанованого мною Міністерства фінансів. Ви себе чули?! За які ви цифри взагалі говорите?! 800 мільйонів на рік за загиблими, за пораненими, це така велика цифра, це критично для бюджету?! Я розумію, коли була пані Яресько, у неї ніколи грошей не було! І в цього нового міністра знову грошей немає?! Схаменіться! Підіть, подивіться по госпіталям, що відбувається! Подивіться, скільки топ-менеджери отримують! Може, менше красти потрібно було? Ні?!</p>
<p>А тепер по суті пропозиція. Я як розробник законопроекту прошу законопроект зняти з розгляду, відправити на доопрацювання в комітеті. З народними депутатами, які є в комітеті, ми найдемо порозуміння. І дамо в новій редакції, де буде чітко вказано – 750 мінімальних заробітних плат. А ви шукайте гроші! Ви – Міністерство фінансів.</p>
<p>&nbsp;</p>
<p>ГОЛОВУЮЧИЙ. Дякую. Шановні колеги, час для запитань до доповідача завершений. Я хочу вам сказати, це буде пропозиція, одна з пропозицій, повернути в комітет. Важливо, щоб ми тільки зібрали достатньо депутатів, щоб вийшли на позитивне голосування.</p>
<p>Дуже вам дякую, Сергію Михайловичу.</p>
<p>Зараз до співдоповіді запрошується голова Комітету з питань національної безпеки і оборони Пашинський Сергій Володимирович. Будь ласка.</p>
<p>&nbsp;</p>
<p>16:24:50</p>
<p>ПАШИНСЬКИЙ С.В.</p>
<p>Я думаю, що важко мене звинуватити у тому, що я не лобіюю інтереси військовослужбовців, військо-промислового комплексу і взагалі Збройних Сил. Але, шановні пани депутати, це&nbsp; стосується всіх, коли ми хочемо&nbsp; щось дати, ми повинні розуміти, звідки взяти.&nbsp; І я вам хочу&nbsp; сказати:&nbsp; на протязі року десятки разів у цьому залі на голосування ставився законопроект про перерахування 40 мільярдів гривень коштів, вкрадених Януковичем, до державного бюджету з послідуючим розподілом, у тому числі на оборонні ….&nbsp; І деякі з вам, які зараз кричать за оборону і безпеку, картки&nbsp; витягували, щоб&nbsp; захистити ці кошти Януковича.</p>
<p>Друзі мої,&nbsp; ми будемо добиватися і збільшення соціальних стандартів військовослужбовцям, і поставки зброї, не дивлячись на ваші провокації неголосування, і потихеньку ми вирішимо ці питання.</p>
<p>Я підтримую пропозицію попереднього оратора, давайте відправляємо&nbsp; у наш комітет. Я прошу підтримати зал цю пропозицію, доопрацюємо в рамках уже існуючого бюджету і наступного бюджету року будемо його вносити в зал і голосувати. Дякую&nbsp; за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Колеги,&nbsp; 3 хвилини&nbsp; на запитання. Прошу записатись, згідно запису, а не згідно піднятої руки,&nbsp; надається слово. Прошу натискати кнопку, записуватись на запитання,&nbsp; 3&nbsp; хвилини, до&nbsp; доповідача. В цьому блоці немає виступів від фракцій, немає в цьому блоці, є&nbsp; тільки запитання до доповідача.</p>
<p>Абдуллін, будь ласка.</p>
<p>&nbsp;</p>
<p>16:26:27</p>
<p>АБДУЛЛІН О.Р.</p>
<p>Прошу передати слово Крулько Івану.</p>
<p>&nbsp;</p>
<p>ГОЛОВУЮЧИЙ. Знімається даний виступ запитання.</p>
<p>Зараз наступний&nbsp; - Мосійчук Ігор. Будь ласка.</p>
<p>&nbsp;</p>
<p>16:26:49</p>
<p>МОСІЙЧУК І.В.</p>
<p>Ігор Мосійчук, Радикальна партія Олега Ляшка.</p>
<p>Шановний пане голово комітету,&nbsp; з цим законопроектом, на жаль, все зрозуміло і ми підтримуємо, щоб направити його на доопрацювання.</p>
<p>Ви говорите тут про осіб, які зривають постійно голосування і за повернення коштів Януковича, і оборонне замовлення, і тому подібне. А чи не варто вам як Комітету національної безпеки і оборони звернутися до правоохоронних органів, щоб відслідкувати куди і для чого літають деякі народні депутати? Може тоді все стане зрозумілим. Бо, наприклад, вчора зранку великоумний Сергій Мельничук член вашого комітету, снідав з Онищенком, який в розшуці, в одному з готелів Амстердаму. А сьогодні тут розривається, рве на собі тельняшку і кричить, за яку він обороноздатність. Дякую.</p>
<p>&nbsp;</p>
<p>16:27:56</p>
<p>ПАШИНСЬКИЙ С.В.</p>
<p>Я хочу сказати, що народні депутати України відповідають перед законом, своїми виборцями і своєю совістю. В нас не комітет моралі і регламенту, етики.</p>
<p>На своєму комітеті ми вчасно розглядаємо всі питання і пан, якого ви назвали, вже не членом нашого комітету, завдяки вашій позиції. Але ви підняли дуже актуальну тему, я ще раз хочу звернутись до всіх.</p>
<p>Позиція депутата – це голосування або неголосування. А в нас, на жаль,позиції депутати говорити одне, а голосувати по-іншому. І це хвороба всього цього парламенту. Я про це, на жаль, неодноразово говорю.</p>
<p>&nbsp;</p>
<p>ГОЛОВУЮЧИЙ. Шановні колеги, зараз буде останнє запитання. Я закликаю усіх закликати в зал, через 1 хвилину відбудеться голосування.</p>
<p>Будь ласка, останнє запитання Река Андрій Олександрович, "Народний фронт", будь ласка.</p>
<p>&nbsp;</p>
<p>16:28:42</p>
<p>РЕКА А.О.</p>
<p>Прошу передати слово Березі Юрію.</p>
<p>&nbsp;</p>
<p>16:28:51</p>
<p>БЕРЕЗА Ю.М.</p>
<p>Шановний пан головуючий! Шановний доповідач! А хіба вам не здається, що, мабуть, нам потрібно зараз в залі Верховної Ради, це я звертаюсь до пана Голово Верховної Ради, опубліковувати кожне голосування кожної фракції стосовно тих законів, які зараз визначають обороноздатність країни, які зараз визначають соціальне забезпечення військовослужбовців і не тільки.</p>
<p>Саме головне. На сьогоднішній день показати як, насправді, всі патріоти підтримують і підтримували все те, що ми приймали в&nbsp; Верховній Раді на рахунок української армії.</p>
<p>Тому що дуже просто піти на ток-шоу, говорити&nbsp; багато красивих і прекрасних…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Пане Юрію,&nbsp; будь ласка, 30 секунд, завершуйте.</p>
<p>&nbsp;</p>
<p>БЕРЕЗА Ю.М. Говорити на телевізор, говорити про любов&nbsp; до української армії, до українського солдата. А коли приходимо на робоче місце,&nbsp; на жаль, у нас не знаходиться&nbsp; спочатку знаходитись на цьому&nbsp;&nbsp;&nbsp;&nbsp;&nbsp;&nbsp;&nbsp; робочому місці, а&nbsp; потім – рука не піднімається&nbsp; проголосувати.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Це було питання до мене тому я вам відповім. Кожне голосування&nbsp; Верховної Ради&nbsp; України&nbsp; є на сайті, є&nbsp; у відкритому доступі, в нас відкрита "Рада" і результати кожного голосування&nbsp; можна отримати через систему "Рада", які є.</p>
<p>Шановні колеги,&nbsp; ми завершили обговорення&nbsp;&nbsp; і ми можемо переходити до прийняття рішень.&nbsp; Я, звичайно, згідно регламенту поставлю всі пропозиції і подолання вето&nbsp; Президента, і&nbsp; прийняття в цілому&nbsp; з врахуванням пропозицій&nbsp; Президента, але&nbsp; більшість&nbsp;&nbsp;&nbsp;&nbsp; виступаючих рекомендували повернути,&nbsp; направити в комітет на доопрацювання. Для того, щоби вийти на позитивне голосування, нам просто необхідно&nbsp;&nbsp;&nbsp; повернутись на робочі місця і сумлінно голосувати.</p>
<p>Отже, я&nbsp; поставлю в такій послідовності: перша пропозиція подолання вето, друга прийняти в цілому з урахуванням&nbsp;&nbsp; пропозицій&nbsp;&nbsp; Президента і третя – направити&nbsp; в комітет для доопрацювання. Прошу усіх заходити в зал і приготуватись до голосування. Отже, я ставлю на голосування…</p>
<p>Колеги, готові до голосування?</p>
<p>Першу я ставлю пропозицію комітету&nbsp;&nbsp;&nbsp;&nbsp;&nbsp;&nbsp; подолати вето&nbsp; Президента на Закон&nbsp; України "Про внесення змін до деяких законів&nbsp; України щодо підвищення рівня&nbsp; соціального захисту військовослужбовців" (2406). Хто підтримує подолання вето&nbsp; Президента, прошу проголосувати,&nbsp; будь ласка, голосуємо.</p>
<p>&nbsp;</p>
<p>16:32:03</p>
<p>За-113</p>
<p>113. Рішення не прийняте.</p>
<p>Друга пропозиція: прийняти в цілому з урахуванням всіх пропозицій Президента України. Хоча, я нагадую вам, що третя пропозиція: направити в комітет, звучала від більшості виступаючих. Але я маю поставити і другу пропозицію: прийняти в цілому з урахуванням всіх пропозицій Президента України. Хто підтримує дану пропозицію, прошу проголосувати, будь ласка.</p>
<p>&nbsp;</p>
<p>16:32:40</p>
<p>За-171</p>
<p>Рішення не прийняте.</p>
<p>І остання пропозиція, яка об'єднує весь зал, за яку висловлювалися усі представники фракцій, це направити в комітет на доопрацювання, колеги. Я прошу приготуватися, я сподіваюсь, ми вийдемо по цьому голосуванню на позитивний результат.</p>
<p>Отже, я ставлю на голосування пропозицію, направити в комітет на доопрацювання Закон України про внесення змін до деяких законів України щодо підвищення рівня соціального захисту військовослужбовців та членів їх сімей (2406). Хто підтримує дану пропозицію, прошу проголосувати, прошу підтримати, прошу проголосувати, колеги. Будь ласка, голосуємо, підтримуємо.</p>
<p>&nbsp;</p>
<p>16:33:34</p>
<p>За-233</p>
<p>Рішення прийнято.</p>
<p>Це є спільна компромісна пропозиція, і я вітаю з цією пропозицією.</p>
<p>Колеги, тепер я поставлю те ж саме питання, яке я ставив до перерви. У нас чотири проекти у другому читанні, в яких по одній або по три поправки. Я вас дуже прошу зараз, ми будемо дуже коротко голосувати, бо воно не передбачає обговорення, а лишень авторів поправок. Я прошу сконцентруватися, щоб ми коротко змогли їх пройти.</p>
<p>Отже, наступний блок, останній блок питань національної безпеки і оборони - це є блок питань друге читання. І я виношу на розгляд, перший, проект Закону про внесення змін до Закону України "Про військовий обов'язок і військову службу" щодо звільнення з військової служби осіб, які мають на утриманні дітей-інвалідів I чи II групи (номер 1448). І запрошую до доповіді голову Комітету з питань національної безпеки і оборони Пашинського… представника комітету Вінника, прошу дуже коротко і лаконічно.</p>
<p>&nbsp;</p>
<p>16:34:44</p>
<p>ВІННИК І.Ю.</p>
<p>Шановні колеги, до другого читання в комітет було подано 15 пропозицій до цього проекту Закону України про внесення змін до Закону України "Про військовий обов'язок і військову службу" щодо звільнення з військової служби осіб, які мають на утриманні дітей-інвалідів І чи ІІ групи. З цих 15 пропозицій враховано було три повністю, шість враховано редакційно, одна частково, п'ять відхилено. Комітет рекомендує прийняти цей законопроект в другому читанні та в цілому, в тій редакції, в якій запропонував комітет до другого читання. Головним юридичним управлінням Апарату Верховної Ради України підготовлено до другого читання законопроект завізовано без зауважень, тому в принципі можна голосувати, приймати і рухатися далі. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую вам.</p>
<p>Шановні колеги, всі поправки були враховані крім п'яти, я кожну з них назву. П'ята, Деркач, чи наполягає? Ні, не наполягає.</p>
<p>Шоста, Петьовка? Не наполягає.</p>
<p>Восьма, Папієв? Не наполягає.</p>
<p>Дев'ята, Третьяков? Не наполягає.</p>
<p>І 14-а, Третьяков, не наполягає.</p>
<p>Таким чином, колеги, є загальна підтримка цього законопроекту, я прошу приготуватись до голосування. І я ставлю на голосування проект Закону про внесення змін до Закону України "Про військовий обов'язок і військову службу" щодо звільнення з військової служби осіб, які мають на утриманні дітей-інвалідів І чи ІІ групи, номер 1448. Усіма підтриманий, прошу його підтримати за пропозицією комітету в другому читанні та в цілому, колеги. Будь ласка,&nbsp; прошу проголосувати, прошу підтримати. Голосуємо, колеги.</p>
<p>&nbsp;</p>
<p>16:36:39</p>
<p>За-233</p>
<p>233 – "за". Закон прийнятий. Вітаю авторів.</p>
<p>Наступний має тільки одну поправку – це є проект Закону про внесення змін до статті 11 Закону України "Про військовий обов'язок і військову службу", номер 2210. І я запрошую до доповіді представника комітету пана Вінника, будь ласка.</p>
<p>Теж прошу дуже лаконічно.</p>
<p>&nbsp;</p>
<p>16:37:06</p>
<p>ВІННИК І.Ю.</p>
<p>Шановні колеги, цей законопроект розроблений з метою відновлення і підготовки офіцерів запасу медичної служби в обов'язковому порядку у вищих навчальних закладах. Одна пропозиція&nbsp; надійшла до другого читання, її відхилили з мотивів вказаних в порівняльній таблиці.</p>
<p>Головним юридичним управлінням&nbsp; завізовано без зауважень. Комітет рекомендує прийняти законопроект у другому читанні та в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Отже, була&nbsp; тільки одна поправка відхилена. Це є народного депутата Гуляєва. Чи наполягає він? Ні, не наполягає.</p>
<p>Шановні колеги, фактично законопроект, який… ви наполягаєте, її на підтвердження поставити. Ви може між собою переговоріть чи… будь ласка, одна хвилина по першій поправці Олег Ляшко.</p>
<p>&nbsp;</p>
<p>16:38:06</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Я просив би, щоб&nbsp; доповідач уточнив: за чий рахунок студенти будуть здобувати ці військові знання? Тому що, якщо за особистий&nbsp; рахунок, це додаткові витрати. Ми наполягаємо на тому, я, до речі,&nbsp; автор цього… співавтор законопроекту, ми наполягаємо на тому, щоб навчання це відбувалось за рахунок держави. Оскільки&nbsp; це потрібно, в першу чергу для держави.</p>
<p>І користуючись нагодою, що&nbsp; розглядається важливий законопроект я хочу подякувати всім&nbsp; військовим медикам за їхню службу, за їхню роботу за те, що&nbsp; вони рятують життя наших військовослужбовців. Побажати їм здоров'я і&nbsp; запевнити, що і наша фракція і український&nbsp; парламент зробить все залежне для підтримки військових медиків, для підтримки медиків загалом по країні і для підтримки наших славних Збройних сил. Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, дуже коротко відповідь і переходимо до голосування.</p>
<p>Прошу всіх зайти в зал.</p>
<p>Будь ласка, включіть мікрофон Віннику.</p>
<p>&nbsp;</p>
<p>16:39:03</p>
<p>ВІННИК І.Ю.</p>
<p>Уповноваженим міністерством буде розроблена відповідна програма, яка буде надана у вищі навчальні&nbsp; заклади і в межах цієї програми на замовлення Міністерства оборони буде випускатися відповідна кількість військових медиків,&nbsp; які отримають відповідне офіцерське звання в галузі медичної освіти.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Обговорення завершено і я&nbsp; ставлю&nbsp; на голосування проект Закону про внесення змін до статті 11 Закону України "Про військовий обов'язок і військову службу" (щодо проходження студентами вищих медичних фармацевтичних навчальних закладів військової підготовки за програмою підготовкою офіцерів запасу медичної служби в обов'язковому порядку) (номер 2210а). За пропозицією комітету у другому читанні та в цілому.</p>
<p>Прошу голосувати, прошу підтримати, колеги. Будь ласка, голосуємо.</p>
<p>&nbsp;</p>
<p>16:40:07</p>
<p>За-223</p>
<p>Я бачу, що не встигли. Я поставлю на повернення, просто&nbsp; всіх закликаю бути дуже уважними, колеги, під час голосування за законопроекти безпеки і оборони.</p>
<p>Будь ласка, заходьте в зал. Будь ласка, займайте робочі місця, колеги. Я ставлю пропозицію повернутися до голосування&nbsp; 2210а.</p>
<p>Прошу підтримати і прошу проголосувати. І будьте уважними. Прошу голосувати за повернення&nbsp; 2210а. Будь ласка.</p>
<p>&nbsp;</p>
<p>16:40:49</p>
<p>За-233</p>
<p>Рішення прийнято про повернення.</p>
<p>І я знову ставлю проект Закону 2210а за пропозицією комітету у другому читанні та в цілому. Прошу голосувати і прошу підтримати, колеги, 2210а у другому читанні та в цілому. Голосуємо. Прошу підтримати.</p>
<p>&nbsp;</p>
<p>16:41:17</p>
<p>За-238</p>
<p>Закон прийнято. Вітаю!</p>
<p>Колеги, наступний проект Закону, немає жодної поправки, але тим не&nbsp; менше, я його оголошую. Це є Проект Закону про внесення зміни до статті 7 Закону України "Про державну охорону органів державної влади України та посадових осіб" (2289а). Доповідач – представник Комітету з питань національної безпеки і оборони пан Вінник. Будь ласка, прошу доповідати.</p>
<p>&nbsp;</p>
<p>16:41:50</p>
<p>ВІННИК І.Ю.</p>
<p>Законопроект до&nbsp; другого читання розглянутий комітетом – про&nbsp; державну охорону органів державної влади в Україні – надає право забезпечувати державну охорону представникам іноземних держав, які відвідують Україну у складі офіційних делегацій або відвідують Україну за запрошенням органів державної влади, а саме це був зміст єдиної поправки, яка була врахована, він наших колег з "Самопомочі" пана Пастуха. Комітет рекомендує голосувати в другому читанні та в цілому, науково-експертне управління, юридичне управління зауважень не має.</p>
<p>Прошу прийняти в другому читанні та в цілому.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, жоден поправки немає відхиленої, всі поправки були враховані, отже всі пропозиції є повністю злагоджені в цьому законопроекті.</p>
<p>І я ставлю на голосування, я прошу приготуватись до голосування, проект Закону 2289а за пропозицією комітету в другому читанні та в цілому, колеги. Прошу проголосувати, прошу підтримати. Будь ласка, колеги, прошу проголосувати, прошу підтримати.</p>
<p>&nbsp;</p>
<p>16:43:08</p>
<p>За-230</p>
<p>Рішення прийняте.</p>
<p>Колеги, закон прийнятий.</p>
<p>Колеги, останній законопроект з блоку питань національної безпеки і оборони. Я ще раз приношу своє вибачення комітету і комітетам, які готували блок житлово-комунального господарства, останній законопроект, всього 3 поправки, колеги, це дві хвилини. Я прошу вас сконцентруватись.</p>
<p>І я переходжу до останнього законопроекту з блоку безпеки і оборони, це проект Закону про внесення змін до деяких законів України щодо пенсійного забезпечення окремих категорій осіб із числа учасників проведення антитерористичної операції (номер 3252).</p>
<p>І я запрошую до доповіді голову Комітету з питань соціальної політики Денісову Людмилу Леонтіївну і прошу дуже лаконічно. Добре. Будь ласка.</p>
<p>&nbsp;</p>
<p>16:44:02</p>
<p>ДЕНІСОВА Л.Л.</p>
<p>Шановні колеги, на ваш розгляд виноситься законопроект 3252. Ми всі ще в квітні підтримали його за основу, було внесено 5 пропозицій, дві поправки враховано, три відхилено. Це надає право на дострокове призначення пенсій за віком і чоловікам, і жінками, які були учасниками бойових дій в антитерористичній операції.&nbsp;&nbsp;</p>
<p>І надання права на дострокову пенсію у зв'язку з втратою годувальника членам сімей зазначених загиблих осіб. Прошу підтримати в цілому.</p>
<p>&nbsp;</p>
<p>ГОЛОВУЮЧИЙ. Дякую, колеги. Є 3 поправки.</p>
<p>3-я народного депутата Шухевича. Чи наполягає? Так, наполягає. Включіть мікрофон, будь ласка.</p>
<p>&nbsp;</p>
<p>16:44:44</p>
<p>ШУХЕВИЧ Ю.Р.</p>
<p>Шановні народні депутати, даний законопроект стосується тих учасників бойових дій, які прийняли участь в антитерористичній операції. Річ в тому, що всі учасники бойових дій: в Югославії, Іраку і так дальше, мають право дострокового виходу на пенсію, в той час, як учасники АТО позбавлені цього. Я звертаюся… Прошу дати, я відразу 2 поправки, то я прошу відразу дати мені по… як одне питання. Я тому звертаюся до всіх і прошу вас, що йдеться не про витрати. Там біля 5 мільйонів всього, але витрати будуть тільки з десь 25 року, коли підуть народження з тисяча…, дві тисячі…, 1970 року. Тому йдеться…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте, пане Юрій, будь ласка.</p>
<p>&nbsp;</p>
<p>16:46:00</p>
<p>ШУХЕВИЧ Ю.Р. …можливість. Тому я прошу вас. Я звертаюся, я готовий зняти свої поправки, якщо зал проголосує на підтримку цього.</p>
<p>І друге, якщо зал не проголосує, я буду змушений зареєструвати законопроект, який відмінить всі ці, право всім виходити достроково на пенсію. Бо інакше не може бути, щоб захисники України не мають права, а ті, які собі їздили, гроші платили, їздили у Косово, – пробачте! Не можна такого робити. Дякую. Я знімаю…</p>
<p>&nbsp;</p>
<p>ГОЛОВУЮЧИЙ. Будь ласка, Людмила Леонтіївна.</p>
<p>&nbsp;</p>
<p>16:46:49</p>
<p>ДЕНІСОВА Л.Л.</p>
<p>Зняті поправки, тому не треба голосувати за них. Пан Шухевич зняв свої поправки з розгляду.</p>
<p>&nbsp;</p>
<p>ГОЛОВУЮЧИЙ. Добре, пан Юрій зняв поправки, як я зрозумів.</p>
<p>&nbsp;</p>
<p>ДЕНІСОВА Л.Л. Так.</p>
<p>&nbsp;</p>
<p>ГОЛОВУЮЧИЙ. І у нас лишилась одна поправка народного депутата Левченка. Чи наполягає пан Юрій? Наполягає, будь ласка, включіть мікрофон. Остання поправка.</p>
<p>&nbsp;</p>
<p>16:47:02</p>
<p>ЛЕВЧЕНКО Ю.В.</p>
<p>Левченко, "Свобода", 223 округ, місто Київ.</p>
<p>Справді, правильний законопроект щодо запровадження відповідно, відповідних пенсійних пільг для учасників бойових дій в антитерористичній операції, по суті російсько-українській війні. Але є одне але. Він таким чином прописаний, що в результаті він буде стосуватися не тільки учасників бойових дій, а всіх, хто має корочку, що вони були в антитерористичній операції.</p>
<p>А ми чудово знаємо, що, на превеликий жаль, у нас особливо на початку, але й досі поширений так званий туризм в АТО. Коли прокурори різноманітні, податківці, міліціонери, які там насправді не воювали, а просто приїжджав начальницький склад, приїжджали, трошки посиділи дуже далеко від передової. Отримали відповідну довідку і є, вважаються учасниками АТО.</p>
<p>Відповідно моя поправка стосується того, щоб ці пільги стосувалися саме учасників бойових дій в АТО, а не просто всіх, хто має корочку учасника АТО, включно з цими туристами з прокурорами…</p>
<p>&nbsp;</p>
<p>ГОЛОВУЮЧИЙ. Дякую. Будь ласка, Людмила Леонтіївна.</p>
<p>&nbsp;</p>
<p>16:48:16</p>
<p>ДЕНІСОВА Л.Л.</p>
<p>Ви знаєте, шановний мій колега, що довідки про, що він, цей громадянин є учасником антитерористичної операції, дається тільки в тому випадку, коли він був учасником бойових дій в районах, де відбувалась антитерористична операція. Тому, якщо ми лишимо таким чином, то це знівелює цей законопроект.</p>
<p>А якщо у вас є докази, що окремим громадянам надаються довідки, що вони були учасниками АТО, але не були учасниками бойових дій, то це інша проблема. Це треба доводити, доказувати і позбавляти таких довідок. Я пропоную прийняти закон в цілому. Дякую.</p>
<p>&nbsp;</p>
<p>ГОЛОВУЮЧИЙ. Дякую. Ви наполягаєте на голосуванні, пан Юрій? Хто підтримує поправку №4 народного депутата Левченка, прошу проголосувати. Будь ласка, прошу взяти участь в голосуванні. Комітет проти.</p>
<p>&nbsp;</p>
<p>16:49:20</p>
<p>За-169</p>
<p>Поправка не прийнята.</p>
<p>Ми завершили обговорення, колеги. І я ставлю в цілому важливий соціальний законопроект. Я прошу усіх&nbsp; зайняти робочі місця і приготуватись до голосування.</p>
<p>І я ставлю на голосування проект Закону&nbsp; про внесення змін до деяких законів України&nbsp; щодо пенсійного забезпечення окремих категорій осіб із числа учасників проведення антитерористичної операції (№3252). За пропозицією комітету – в другому читанні&nbsp; та в цілому. Прошу проголосувати, прошу підтримати, колеги,&nbsp; 3252 в цілому. Голосуємо, будь ласка.</p>
<p>&nbsp;</p>
<p>16:50:14</p>
<p>За-237</p>
<p>Закон прийнятий.</p>
<p>Вітаю комітет!</p>
<p>Колеги, це був останній наш законопроект з блоку національної безпеки і оборони. На жаль,&nbsp; ми перетягнули на&nbsp; 50 хвилин розгляд цього блоку. І аж тільки зараз ми зможемо перейти до блоку питань&nbsp; будівництва та житлово-комунального господарства.</p>
<p>І наступний наш проект закону (блок першого читання), який підготував комітет, і перший Закон – це 3696. Проект Закону про внесення змін до Закону України "Про регулювання містобудівної діяльності" щодо продовження терміну прийняття в експлуатацію об'єктів будівництва, збудованих без дозволу на виконання будівельних робіт.</p>
<p>І є пропозиція від&nbsp; комітету, оскільки ми і так&nbsp; забрали у них час, щоб ми його розглядали за скороченою процедурою. Прошу проголосувати, прошу підтримати розгляд за скороченою процедурою. Будь ласка, колеги, прошу голосувати.&nbsp;</p>
<p>&nbsp;</p>
<p>16:51:26</p>
<p>За-186</p>
<p>Рішення прийнято.</p>
<p>І я запрошую до доповіді заступника голови Комітету з питань будівництва, містобудування&nbsp; і житлово-комунального господарства Кодолу Олександра Михайловича. Будь ласка,&nbsp; пане Олександре.</p>
<p>&nbsp;</p>
<p>16:51:45</p>
<p>КОДОЛА О.М.</p>
<p>Шановні колеги, до вашої уваги пропонується дуже простий, але надзвичайно важливий законопроект, який стосується тисяч українських громадян: проект Закону про внесення змін до Закону України про регулювання містобудівної діяльності щодо продовження терміну "прийняття в експлуатацію об'єктів будівництва збудованих без дозволу на виконання будівельних робіт" (реєстраційний номер 3696).</p>
<p>Питання будівельної амністії Верховною Радою діючого скликання вже розглядалося минулого року. 13 січня 2015 року ми ухвалили такий самий законопроект. Але згідно з цим законом будівельна амністія діяла лише до 31 грудня 2015 року. І, враховуючи порядок прийняття в експлуатацію таких об'єктів Міністерством регіонального розвитку, був затверджений тільки 24 квітня 2015 року. А опублікований і фактично почав працювати з 26 травня 2015 року. Тобто будівельна амністія фактично діяла менше 6 місяців.</p>
<p>Зрозуміло, що за 6 місяців не всі громадяни України змогли скористатися цією нормою і оформити документи на свої будівлі, а, відтак, повинні сплачувати штрафи.</p>
<p>Слід зазначити, що згідно статті 96 Кодексу України про адміністративні правопорушення експлуатація об'єктів будівництва щодо об'єктів І та ІІ категорії складності, які не прийняті в експлуатацію тягне за собою накладання штрафу від 350 до 500 неоподаткованих мінімумів громадян.</p>
<p>Враховуючи, що з 1 січня 2016 року будівельна амністія не діє, є необхідність продовження на законодавчому рівні терміну прийняття в експлуатацію об'єктів будівництва збудованих без дозволу на виконання будівельних робіт.</p>
<p>Законопроектом 3696 пропонується продовжити дію будівельної амністії до 31 грудня 2016 року.</p>
<p>Враховуючи, що в цьому році вже минуло 10 місяців, в разі прийняття цього закону, він знову буде діяти менше ніж півроку.</p>
<p>Розглянувши 16 березня 2016 року цей законопроект, члени Комітету з питань будівництва, містобудування і житлово-комунального господарства прийняли рішення…</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Дайте завершити. 30 секунд, будь ласка.</p>
<p>&nbsp;</p>
<p>КОДОЛА О.М. … прийняли рішення ухвалити цей законопроект за основу з урахування збільшення до двох років дії закону при доопрацюванні його до другого читання.</p>
<p>Однак, зважаючи на нагальність вирішення проблеми, на численні звернення громадян, які надходять до комітету, комітет повторно розглянув цей законопроект 31 травня 2016 року та прийняв рішення рекомендувати прийняти законопроект 3696&nbsp; у першому читанні та в цілому як закон з урахуванням&nbsp; продовження терміну його дії до 31 грудня 2018 року.</p>
<p>&nbsp;</p>
<p>ГОЛОВУЮЧИЙ. Ще 15 секунд.</p>
<p>&nbsp;</p>
<p>16:54:48</p>
<p>КОДОЛА О.М.</p>
<p>Головне науково-експертне управління&nbsp; Апарату Верховної Ради&nbsp; України підтримує прийняття законопроекту за основу в першому читанні, Комітет з питань бюджету&nbsp; не заперечує проти&nbsp; прийняття&nbsp; законопроекту. І цього&nbsp; законопроекту&nbsp; сьогодні очікують громадяни які намагаються оформити право власності&nbsp; на індивідуальні житлові будинки, садові, дачні будинки, господарські, присадибні будівлі і споруди збудовані, я наголошую,&nbsp; в період з 5 серпня 1992 року до 12 березня 2011 року.</p>
<p>&nbsp;</p>
<p>ГОЛОВУЮЧИЙ. Дякуємо.</p>
<p>Шановні колеги, хочеться встигнути розглянути&nbsp;&nbsp; всі законопроекти&nbsp; цього блоку. <i>(Шум у залі)&nbsp;&nbsp; </i>Шановні колеги, можна закликати до дотримання Регламенту і порядку в залі, будь ласка.</p>
<p>І згідно, до цього&nbsp; у нас законопроекту немає співдоповідача, я прошу записатися&nbsp; від фракцій:&nbsp; два - "за",&nbsp; два - "проти".&nbsp;&nbsp; Будь ласка.</p>
<p>Будь ласка, від&nbsp; "Блоку Петра Порошенка"&nbsp; Максим Саврасов.</p>
<p>&nbsp;</p>
<p>16:55:52</p>
<p>САВРАСОВ М.В.</p>
<p>Передаю слово&nbsp; Андрієвському Дмитру.</p>
<p>&nbsp;</p>
<p>ГОЛОВУЮЧИЙ.&nbsp; Будь ласка, голові Комітету профільного Дмитру Андрієвському слово.</p>
<p>&nbsp;</p>
<p>16:56:00</p>
<p>АНДРІЄВСЬКИЙ Д.Й.</p>
<p>Шановні колеги! Велике прохання підтримати цей зрозумілий, простий&nbsp; і вкрай необхідний законопроект. Його чекає якраз та частина наших громадян, які не чекаючи допомоги від держави взяли&nbsp; на себе відповідальність і вирішили житлове питання. Я впевнений, що&nbsp; цей законопроект заслуговує на підтримку і на голосування його за основу і в цілому як закон.</p>
<p>Дякую.&nbsp;</p>
<p>&nbsp;</p>
<p>ГОЛОВУЮЧИЙ.&nbsp; Дякуємо вам.</p>
<p>Будь ласка, Ігор Мосійчук від&nbsp; Радикальної партії.</p>
<p>&nbsp;</p>
<p>16:56:33</p>
<p>МОСІЙЧУК І.В.</p>
<p>Ігор Мосійчук&nbsp; Радикальна партія Олега Ляшка.</p>
<p>Ми підтримуємо&nbsp; даний законопроект&nbsp; і вважаємо його прийняття зараз за необхідне.</p>
<p>Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Від&nbsp; "Опозиційного блоку",&nbsp; будь ласка,&nbsp; народний депутат&nbsp; Долженков&nbsp;&nbsp;&nbsp;</p>
<p>&nbsp;</p>
<p>16:56:52</p>
<p>ДОЛЖЕНКОВ О.В.</p>
<p>Александр Долженков, "Оппозиционный блок".</p>
<p>Безусловно, фракция "Оппозиционный блок" будет поддерживать эту, важную для миллиона граждан Украины, законодательную инициативу. Поскольку, действительно законопроект, направленный на удовлетворение интересов граждан по вводу в эксплуатацию их индивидуальных дачных застроек, фактически самовольных застроек, осуществленных без получения разрешения на выполнение строительных работ. Но, в любом случае, из-за того, что данная процедура, получение этой&nbsp; процедуры является достаточно затруднительным, многие граждане, естественно, на свой страх и риск начали строить, застраивать принадлежащие им земельные участки. Необходимо, естественно, эту&nbsp; законодательную инициативу поддержать, но при этом также комплексно подойти к вопросу упрощения получения разрешения на осуществление строительных работ на такие объекты строительства первой, второй категории сложности. Поскольку из-за достаточно длительного срока согласования с контролирующими органами, в частности, с органами самоуправления, с органом государственного архитектурно-строительного контроля и происходят такие казусы. Поскольку это не первый случай пролонгации данного запрета разрешения на ввод в эксплуатацию указанных самовольно построенных объектов, неоднократно уже пролонгировали эти сроки. Но в любом случае от этой практики нам нужно отходить, решая эту проблему несколькими путями. Первое, это упрощение получения разрешения на проведение строительных работ. Поскольку, если постоянно пролонгация будет место быть, просто не будет дисциплины на этом рынке, фактически будут хаотичные застройки, даже, что касается объектов первого и второго уровня сложности.</p>
<p>Поэтому всех призываю поддержать эту законодательную инициативу за основу и в целом. Спасибо.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>16:58:50</p>
<p>ГОЛОВУЮЧИЙ. Дякую вам, дякую вам за лаконічні виступи, у нас справді часу є не багато. Я запрошую до слова Івченка Вадима Євгеновича. Будь ласка, Івченко.</p>
<p>&nbsp;</p>
<p>16:58:57</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги, знаєте, більш легкого закону я ще не бачив. Дійсно, потрібно продовжити термін введення в експлуатацію будинків, які самовільно збудовані. Але в чому тут проблема? Я хочу тут звернутися до представника уряду, який просто не слухає.</p>
<p>Перше. Це інформаційно-роз'яснювальна робота.</p>
<p>Друге. Ми значно маємо полегшити введення в експлуатацію таких будинків.</p>
<p>Третє. Більшість таких будинків, повірте, знаходиться в сільській місцевості. Чому? Грошей немає на проектно-кошторисну документацію, грошей немає на введення об'єкта в експлуатацію, грошей немає на реєстрацію таких будинків і отримання акту, і так далі. Тому люди собі будуть і живуть.</p>
<p>Тому для нас важливо, щоб дані законопроекти йшли системно, бо ми так постійно будемо&nbsp; скорочувати терміни, або продовжувати терміни, але системно це питання не вирішується. І окремо хотів би зауважити, у нас є проблема по місту Києву. Якщо ми постійно&nbsp; так будемо робити, далі ті не добросовісні забудовники, які забудували прибережні смуги, вони будуть через суди робити рішення суду, а далі будуть реєструвати дані будинки. Таким чином вони будуть легалізовувати те будівництво або самозахват території.</p>
<p>Тому я хотів би звернутися до віце-прем'єра, пане Геннадію, до віце-прем'єра, щоб ми якісно і системно з наступного року підійшли до вирішення даних питань. І не постійно скорочували терміни введення або там продовжували, а вели системну роботу. А сам Геннадій, він не чує, і він не робить, від&nbsp; цього починається така робота віце-прем'єра профільного з цих питань. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, на сесію прибув віце-прем'єр Геннадій Зубко. Пане Геннадій дякую вам за участь в засіданні, але депутати просять вислуховувати їхні звернення до вас. І у нас останній виступ від "Самопомочі" по цьому питанню, хвилину і після того переходимо до голосування. Колеги, за хвилину буде голосування, будь ласка,&nbsp; Єгор Соболєв, одна хвилина і голосуємо.</p>
<p>&nbsp;</p>
<p>17:01:18</p>
<p>СОБОЛЄВ Є.В.</p>
<p>Я хотів сказати не тільки позицію "Самопомочі", але і Комітету Верховної Ради з протидії корупції, ми бачимо корупціогенні ризики в цьому законопроекті. Правильно сказав колеги, забудовники будуть через суд, або прямо користуючись цим законом легалізовувати варварські забудови. У нас є неодноразова маніпуляція складнощами забудови, коли реально багатоповерхівки видають за прості забудови першого і другого&nbsp; рівня складнощів. Тому я думаю,&nbsp; що це стане насамперед не для людей полегшенням, а діркою для тих, хто намагається&nbsp; обійти правила будівництва, хто варварськи забудовує наші міста і вже не тільки міста.</p>
<p>Комітет з протидії корупції просить&nbsp; Верховну Раду не&nbsp; підтримувати це рішення.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Шановні колеги! Оскільки прозвучали критичні зауваження, будь ласка, одна&nbsp; хвилина Геннадій Зубко, прошу включити мікрофон. І переходимо до прийняття рішення.</p>
<p>Будь ласка, пане Геннадій.</p>
<p>&nbsp;</p>
<p>17:02:29</p>
<p>ЗУБКО Г.Г.</p>
<p>Я б хотів би, взагалі,&nbsp; зазначити, що&nbsp; саме активна позиція депутатів, які працюють у профільному комітеті так, які є співавторами: і пан Андрієвський і пан Кодола в тому, що продовжити термін саме. І&nbsp; ми підтримуємо, продовжуємо термін на два&nbsp; роки&nbsp; для того, щоб врахувати всі ті моменти, які стосуються введення в&nbsp; експлуатацію будинків. І саме я думаю, що тут знаєте, можна проговорювати корупцію з одного боку,&nbsp; що вводити в експлуатацію, які були самовільно-забудовані. Але з іншого боку ми знаємо, що на сьогоднішній день не вистачає сьогодні можливості і часу людям для&nbsp; того, щоб дійсно ті побудовані об'єкти, уникнути від того корупційного впливу, тому що вони&nbsp; сьогодні є і без документів багато, і дуже багато питань виникає. Тому саме я підтримав цей&nbsp; законопроект у першому читанні з&nbsp; урахування того, щоб продовжувати його&nbsp; дію на два роки. Дякую.</p>
<p>&nbsp;</p>
<p>ГОЛОВУЮЧИЙ. Шановні колеги, обговорення завершено.</p>
<p>Я хочу наголосити, що&nbsp; даний&nbsp; законопроект це тільки перенесення&nbsp; дати на один рік. Комітет&nbsp; пропонує його за основу і в цілому, бо&nbsp; там немає змісту обговорення, це тільки перенесення. Зараз я поставлю на голосування пропозицію комітету і зал вже визначиться.&nbsp; Тут тільки перенесення дати на один рік.</p>
<p>Шановні колеги, я&nbsp; прошу приготуватись до&nbsp; голосування.</p>
<p>І я ставлю проект Закону про внесення змін до&nbsp; Закону України "Про регулювання&nbsp; містобудівної діяльності" номер&nbsp; 3696 за основу. Хто підтримує дану пропозицію, прошу проголосувати за основу&nbsp; 3696. Будь ласка. Прошу голосувати за основу. Лишень за основу, прошу підтримати.</p>
<p>&nbsp;&nbsp;</p>
<p>17:04:22</p>
<p>За-228</p>
<p>Рішення прийнято.</p>
<p>Наступний законопроект, це є проект Закону про внесення змін до статті 4 Закону України "Про запобігання впливу світової фінансової кризи на розвиток будівельної галузі та житлового будівництва" (номер 4550). Прошу підтримати розгляд за скороченою процедурою, колеги. Будь ласка, прошу підтримати.</p>
<p>&nbsp;</p>
<p>17:05:00</p>
<p>За-167</p>
<p>І я запрошую до доповіді Віце-прем'єр-міністра України - Міністра регіонального розвитку, будівництва та житлово-комунального&nbsp; господарства Зубка Геннадія Григоровича. Будь ласка.</p>
<p>&nbsp;</p>
<p>17:05:15</p>
<p>ЗУБКО Г.Г.</p>
<p>Шановні колеги, я дуже дякую за вашу увагу і пропоную до розгляду внесення змін до статті 4 Закону України "Про запобігання впливу світової фінансової кризи на розвиток будівельної галузі та житлового будівництва" (щодо реалізації житлових програм).</p>
<p>Необхідність прийняття&nbsp; даного&nbsp; законопроекту продиктована часом. Ви знаєте, що другий рік поспіль, з 2014 року, практично, всі кошти, які йдуть в підтримку будівельної галузі, саме йдуть&nbsp; на забезпечення житлом наших військовослужбовців, наших службовців правоохоронних органів, прикордонників.</p>
<p>Але з іншого боку, в нас працюють сьогодні програми, і ми бачимо, що саме невеликі кошти, але ми можемо&nbsp; більш ефективно використовувати на підтримку тих людей, які були учасниками бойових дій і учасниками АТО. І тому саме для них ми пропонуємо внести зміни для того, щоб саме люди, які підпадають під статтю, під дію статті 19 Закону про ветеранів, могли отримувати 50 відсотків відшкодування при придбанні житла.</p>
<p>Так же само ми пропонуємо, щоби збільшити взагалі ставку, яка відшкодовується учасникам бойових дій з 3 відсотків до десяти, тому що ринкова вартість кредитів зросла, відсоткова ставка також є сьогодні великою, і 10 відсотків саме відшкодування було б більш справедливо.</p>
<p>Але з іншого боку, я хотів би повідомити, що в минулому… в цьому році відбулося повернення кредитних коштів по двом програмам, 16 і 24 мільйони.</p>
<p>І нами запропоновані зміни до процедури, яка дозволить в першу чергу цими програмами скористатися учасникам АТО. Ми розуміємо, що цей відбір іде по регіонам, але з іншого боку серед 170 тисяч сьогодні учасників АТО, я думаю, що ми можемо знайти тих, хто може скористатися саме цими державними житловими програмами.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>До співдоповіді запрошується заступник голови комітету Сабашук Петро Павлович, будь ласка.</p>
<p>&nbsp;</p>
<p>17:07:40</p>
<p>САБАШУК П.П.</p>
<p>Вельмишановний пане Голово, по-перше, я хочу подякувати від імені комітету за ці 70 хвилин, які ви виділили нашому комітету за цілих півтора року, півтора року з цієї трибуни не виступав ні один представник будівельної галузі, ні один з законів, які пройшли через комітет, не розглядався. Так що дякую.</p>
<p>Тепер по закону. Закон атошники чекають давно, закон цей треба приймати. Є висновки нашого комітету про необхідність приймання цього закону, є висновки Комітету з питань запобігання і протидії корупції, законопроект відповідає вимогам антикорупційного законодавства.</p>
<p>Але у мене є питання до пана віце-прем'єра. Пане віце-прем'єр, послухайте, будь ласка. У мене є питання до вас, пане віце-прем'єр, якби цей закон роздивлявся до моменту, коли появився в Верховній Раді проект бюджету – можна було б хлопати, але в проекті бюджету на слідуючий рік немає ні одної копійки на фонд молодіжного будівництва. Тому я вважаю, якщо не буде наповнений фонд, то ми станемо, скажемо, що це популістський закон, який можна і не приймати.</p>
<p>Тому я звертаю увагу до … бюджетний комітет. Наш комітет звернувся з вимогою заложити три з половиною мільярди гривень під цю програму не тільки під атошників, а і під молодіжне будівництво, тому що без наповнення бюджету закон не має смислу. Тому я вважаю, що закон треба приймати, але дуже серйозно віднестися, коли буде питання по бюджету, голосування. Тому що питання номер один, а це питання номер два. Тому прошу голосувати.</p>
<p>&nbsp;</p>
<p>ГОЛОВУЮЧИЙ. Дякую вам. прошу записатись два – "за", два – "проти", будь ласка.</p>
<p>Альона Бабак, будь ласка, включіть мікрофон.</p>
<p>&nbsp;</p>
<p>17:09:52</p>
<p>БАБАК А.В.</p>
<p>Шановні народні депутати, фракція "Об'єднання "Самопоміч", безумовно, буде підтримувати цей законопроект. Чому? Тому що він поєднує і механізми соціального захисту тих людей, яким ми винні фактичні. Ми – ті, хто зараз тут є, і хто сидить зараз в окопах і на передовій. Але це і проект закону, який має і ринкові механізми, також об'єднані в одному документі. Ми фактично говоримо, що держава не стовідсотково буде давати житло людям, які підпадуть під категорію молодих сімей, але ми даємо лише 50 відсотків відшкодування вартості кредиту, який буде братися на придбання житла. Плюс ми вже адаптували цей закон із 3 відсотків, які раніше платили, а ми розуміємо, що за 3 відсотки сьогодні грошей ніде взяти в гривні, мають бути відсотки встановлені на рівні 10 відсотків.</p>
<p>І, власне, цей закон якраз є абсолютно оптимальним поєднанням соціальної направленості з ринковими механізмами. Тому ми, звичайно, будемо його підтримувати і пропонуємо всім також це зробити.</p>
<p>&nbsp;</p>
<p>ГОЛОВУЮЧИЙ. Кремінь Тарас Дмитрович, будь ласка.</p>
<p>&nbsp;</p>
<p>17:11:05</p>
<p>КРЕМІНЬ Т.Д.</p>
<p>Тарас Кремінь, "Народний фронт".</p>
<p>Я хотів би звернути увагу наших колег на те, що прийняття цього законопроекту за основу і в цілому по-новому зможе осмислити нам розвиток будівельної галузі. Зокрема в частині існування державного фонду сприяння молодіжному будівництву. Я хочу сказати, що на території багатьох областей України ця програма діє, але здебільшого виключно за рахунок місцевих бюджетів.</p>
<p>Так на території міста Миколаєва декілька місяців тому було здано в експлуатацію будинок на 96 квартир, дякуючи появі якому близько 10 родин військовослужбовців, дякуючи рішенню Миколаївської обласної ради, змогли отримати довгострокові кредити. Це, звичайно, значно поліпшило ситуацію в регіоні. Але зокрема не вирішило ситуації в цілому по Україні.</p>
<p>Тому, з одного боку, ми повинні піти назустріч і підтримати цей законопроект. З іншого боку, ми повинні переглянути своє ставлення до державного фонду. Разом з тим, ті кошти, які передбачені в профільних міністерствах, зокрема в Міністерстві оброни, в Міністерстві внутрішніх справ, вони так само могли би бути використані шляхом надання довгострокових пільгових кредитів і військовослужбовцям, і педагогічним працівникам, і працівникам закладів охорони здоров'я. Я вважаю, що це правильний крок. Ми повинні підтримати наші пільгові категорії.</p>
<p>І хочу нагадати ще раз. Через Державний фонд сприяння ми можемо отримати кредити на 10 відсотків. Через приватні банківські структури кредити вже давно не беруть. Давайте не забувати про те, скільки тисяч людей "погоріло" на кредитах. Дякую. Прошу підтримати.</p>
<p>&nbsp;</p>
<p>ГОЛОВУЮЧИЙ. Дякую вам. Будь ласка, Кишкар Павло Миколайович.</p>
<p>&nbsp;</p>
<p>17:12:52</p>
<p>КИШКАР П.М.</p>
<p>Павло Кишкар. Прошу передати Недаві.</p>
<p>&nbsp;</p>
<p>17:12:57</p>
<p>НЕДАВА О.А.</p>
<p>Шановний Голово, шановні депутати! Уважаемый Геннадий Григорьевич! Ситуация простая, мы всегда догоняем, да? Мы всегда пытаемся дать деньги в тот момент, когда их уже сложно потратить. Мы, вроде бы, делаем как бы правильные вещи, но делаем мы их в то время, когда уже, к сожалению, не получается их отправить на правильные вещи. Это первое.</p>
<p>Что нужно делать. Я поддерживаю голову комитета, что это нужно делать все заранее и предвещать. Но у меня основной вопрос. Скажите, пожалуйста, мы помогаем воинам АТО, мы помогаем семьям погибших. Скажите, пожалуйста, когда мы, в конце концов, вспомним о людях, которые потеряли кров, жилье в результате боевых действий. Скажите, пожалуйста, когда мы это сделаем? Когда мы дадим возможность людям вернуться в свои семьи и вернуться&nbsp; в свои дома? Вообще&nbsp; забыли об этом. Там живут такие же жители Украины на Донбассе, как и в Закарпатье, как&nbsp; и в Центральной Украине, как и здесь в Киеве. Пожалуйста, я очень прошу:&nbsp; Кабинет Министров, обратите на это внимание, в конце концов,&nbsp; это в вашей власти. Геннадий Григорьевич, лично к вам обращение от&nbsp; всех жителей Донбасса, которые потеряли &nbsp;жилье и свое&nbsp; имущество в результате боевых действий. Спасибо.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Будь ласка, Ляшко Олег Валерійович.</p>
<p>&nbsp;</p>
<p>17:14:29</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>У нашої фракції нашої партії&nbsp; є величезні претензії до діяльності уряду. І ми стверджуємо, що в Україні немає державної політики, спрямованої на підтримку і забезпечення молоді, української молоді житлом. Молоді хлопці і дівчата вимушені жити разом&nbsp; з батьками, у непристосованих умовах, десь у&nbsp; гуртожитках, у найманих кутках, не народжують дітей. І саме тому на 200 тисяч українців за минулі півроку стало менше&nbsp; в Україні, тому що немає&nbsp; державної підтримки молоді.&nbsp;</p>
<p>Ви згадайте про&nbsp; програму "Власний дім", коли селяни мали можливість під невеликі відсотки взяти кредит 200-300 тисяч гривень, для селянина це великі гроші, і побудувати хату.&nbsp; Сьогодні цієї програми немає. Ви живете – у вас все нормально, а селянам немає де жити і селяни не мають державної підтримки.</p>
<p>Давайте подивимося на проект&nbsp; бюджету наступного року.&nbsp; 80 мільярдів гривень закладаєте на субсидії, перетворюючи всю країну на&nbsp; жебраків, і менше мільярда&nbsp; гривень –&nbsp; на енергомодернізацію. Де бабушка, дідусь&nbsp; у селі візьмуть 20, 30 тисячі гривень, щоб замінити котел, де пенсіонери у місті візьмуть гроші, щоб замінити вікна, двері, коли у них тисяча гривень пенсії. Тому це кошти мають бути передбачені у державному бюджеті. Якщо ми говоримо про підтримку молоді, то, в першу чергу, це забезпечення молоді роботою, достойною зарплатою і житлом, і це завдання держави. Натомість, ви пропонуєте погіршення умов, збільшення процентних ставок по кредитах, ви останні соки витягуєте із молоді, не даєте їм нічого іще і забираєте, замість того, щоб вони купляли своїм дітям памперси, молоко, годували своїх дітей, то вони вас, паразитів, повинні утримувати.</p>
<p>Тому фракція Радикальної партії за це голосувати не буде.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Шановні колеги, обговорення завершене. Переходимо до прийняття рішення. Ще не мала фракція "Батьківщина", так? Івченко, будь ласка, 1 хвилина. Івченко, 1 хвилина.</p>
<p>&nbsp;</p>
<p>17:16:48</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги, безумовно, підтримаємо даний законопроект, оскільки він збільшує компенсацію вартості житла і також робить фіксовану ставку, а ми знаємо, що сьогодні банки кредитують під 27, а коли це буде під 10, ми можемо тільки мріяти з вами.</p>
<p>Але проблема в іншому. Я хочу сказати, що у нас недостатньо ви працюєте, Геннадій, пане Геннадію, з корупцією. Як ви вибираєте забудовників? Скільки вони роблять відкати? От, будь ласка, скажіть на всю країну як сьогодні Міністерство регіонального розвитку працює безпосередньо з забудовниками. Чи уникли ви корупційних всіх питань з приводу того як ви обираєте забудовника, які передоплати ви йому робите і таке інше. Нас хвилює одне, щоб кошти, які виділяє Верховна Рада безкорупційно попадали на дійсно на доступне житло. І я не впевнений, що ви маєте запровадити доступне житло, яке стосується безпосередньо сільської місцевості, бо жодної програми&nbsp; по селу у вас теж&nbsp; не працюють.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Дякую.</p>
<p>Будь ласка, 1 хвилина Зубко Геннадій. І через хвилину, ми голосуємо.&nbsp; Будь ласка, пане Геннадій.</p>
<p>&nbsp;</p>
<p>17:18:05</p>
<p>ЗУБКО Г.Г.</p>
<p>Шановні народні депутати, все в ваших руках. Є Програма і "Власний дім", яка в минулому році&nbsp; надала 4 тисячі кредитів по саме сільській &nbsp;місцевості і є Програма державна&nbsp; по підтримці молоді та житла. І в ваших&nbsp; руках профінансувати в наступному&nbsp; році і закласти ці кошти в бюджеті.</p>
<p>Я також пропоную кожному народному депутату, хто хоче долучитися до узагальнення і удосконалення житлових програм, до цього процесу для того, щоби передбачити і ризики, які можуть виникати по корупції, будь ласка,&nbsp; вносьте пропозиції. На сьогоднішній день&nbsp; ми вносимо тільки одну пропозицію: в першу чергу передбачити кредитування учасників бойових дій і в другу чергу ті кошти, які повертаються від користувачів саме кредитами - надати&nbsp;&nbsp; саме учасникам бойових дій. Тому за вами рішення,&nbsp; будь ласка, приймайте по фінансуванню Програми "Власний дім".</p>
<p>Я думаю, що сьогодні сільська місцевість за рахунок децентралізації і об'єднання&nbsp; територіальних громад може отримати додатковий ресурс від бюджетної децентралізації і також&nbsp; їх використовувати як&nbsp; муніципальні програми&nbsp; розвитку і підтримки будівництва житла для молоді в селі.&nbsp; І також рухатись по тому напрямку, щоб&nbsp;&nbsp; разом наповнювати місцеві бюджети для того, щоб удосконалювати ці програми.</p>
<p>Дякую за увагу.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Колеги, обговорення завершене. І я ставлю на голосування (прошу зайти в зал) проект Закону про внесення змін до статті 4 Закону України "Про запобігання впливу світової і фінансової кризи на розвиток будівельної галузі та житлового будівництва" щодо реалізації державних житлових програм (номер 4550) за основу, колеги, за основу, прошу підтримати. В кого будуть зауваження, можна буде доопрацювати до другого читання. Прошу голосувати, прошу підтримати, будь ласка, 4550, голосуємо, колеги.</p>
<p>&nbsp;</p>
<p>17:20:22</p>
<p>За-231</p>
<p>Рішення прийняте.</p>
<p>Вітаю комітет, бажаю плідної роботи до наступного читання.</p>
<p>Наступний проект закону, проект Закону про внесення змін до деяких законодавчих актів України з удосконалення містобудівної діяльності (щодо планування територій) (номер 5126). Я прошу підтримати розгляд за скороченою процедурою, колеги. Прошу підтримати, будь ласка, прошу проголосувати за скорочену процедуру, будь ласка. За скорочену процедуру, я мав на увазі, будь ласка.</p>
<p>&nbsp;</p>
<p>17:21:05</p>
<p>За-163</p>
<p>Рішення про скорочену процедуру прийняте.</p>
<p>І я запрошую до доповіді першого заступника голови Комітету з питань будівництва, містобудування і житлово-комунального господарства Андрієвського Дмитра Йосиповича. Будь ласка, пане Дмитро.</p>
<p>&nbsp;</p>
<p>17:21:24</p>
<p>АНДРІЄВСЬКИЙ Д.Й.</p>
<p>Шановні колеги, проектом закону передбачається внесення змін до деяких законодавчих актів України з метою врегулювання питань планування та забудови територій, впровадження загально прийнятого в країнах ЄС терміну старого планування спрощення дозвольної системи у сфері містобудування, унормування&nbsp; питань пов'язаних з&nbsp; врегулюванням відносин при здійсненні містобудівної діяльності.</p>
<p>Законопроект направлений на подальшу дерегуляцію містобудівних процесів, а його положення спрямовані на зміну структури документації з просторового планування. Більш чітке визначення функцій державних органів влади та органів місцевого самоврядування при розробці, затвердженні та реалізації генеральної схеми планування території. Введення нового типу планувальної документації на регіональному рівні плану території об'єднаної територіальної громади. Ведення виду проектної документації, проекту розподілу території, мікрорайону, кварталу для визначення меж земельних ділянок на територіях існуючої забудови.</p>
<p>Шановні колеги, законопроект дуже важливий для того, щоб підтримати&nbsp; стратегію щодо децентралізації з одного боку та створення об'єднаних територіальних громад. Також комітетом напрацьовані зміни і уточнення абзацу 12 пункту 1 частини п'ятої І розділу проекту,&nbsp; який викладається в наступній редакції. Я прошу для стенограми.</p>
<p>Десяте. Замовнику&nbsp; в будівництві, далі (замовник), фізична або юридична особа, яка має у власності або в користуванні земельну ділянку самостійно або на договірній основі з власником або користувачем земельної ділянки здійснює діяльність щодо забезпечення процесу проектування будівництва, прийняття в експлуатацію об'єктів будівництва та будов, комплексів будівництва, реєстрацію нерухомого майна.</p>
<p>Просимо підтримати його за основу. Під час підготовки виникли запитання я впевнений, що всі запитання ми вирішимо на етапі підготовки другого читання. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Дуже вам дякую.</p>
<p>Я прошу провести запис: два – "за", два – "проти", будь ласка.</p>
<p>Вознюк Юрій, включіть мікрофон,&nbsp; "Народний фронт".</p>
<p>&nbsp;</p>
<p>17:23:38</p>
<p>ВОЗНЮК Ю.В.</p>
<p>Прошу передати&nbsp; слово Олександру Кодолі.</p>
<p>&nbsp;</p>
<p>17:23:44</p>
<p>КОДОЛА О.М.</p>
<p>Олександр Кодола, Чернігівщина 209 виборчий округ.</p>
<p>Шановні колеги! Це законопроект нашого Комітету з питань будівництва, містобудування і житлово-комунального&nbsp; господарства дуже&nbsp; важливий, актуальний і направлений на подальшу дерегуляцію містобудівних процесів. Саме тому фракція "Народний фронт" підтримує цей законопроект і закликає всіх колег проголосувати його&nbsp; за основу. Дякую.</p>
<p>&nbsp;</p>
<p>ГОЛОВУЮЧИЙ. Дякую дуже вам.</p>
<p>Будь ласка, Данченко Олександр Іванович.</p>
<p>&nbsp;</p>
<p>17:24:11</p>
<p>ДАНЧЕНКО О.І.</p>
<p>Прошу передати слово Альоні&nbsp; Бабак.</p>
<p>&nbsp;</p>
<p>17:24:15</p>
<p>БАБАК А.В.</p>
<p>Шановні колеги! Цей законопроект готувався протягом літа цього року секретаріатом комітету, а також залучалися до розробки всі провідні&nbsp; архітектори, спеціалісти з просторового планування в Україні. Це є&nbsp; системна праця, яка спрямована на те, щоб удосконалити весь пакет проектної планувальної документації на рівні наших населених пунктів. Принципова річ, яка&nbsp; з'являється в цьому документі це, що з'являється план… планування об'єднаної територіальної громади. Зазначається те, що&nbsp; населені пункти, які&nbsp; входять до об'єднаної територіальної громади зможуть поступово отримувати свої генеральні плани залежно від наявності фінансування. А єдина вимога на сьогодні буде отримати&nbsp; генплан саме адміністративно-територіа…адміністративного центру такої громади. Ми також тут&nbsp; вводимо таке поняття, як: "місцевий план забудови". Це фактично буде&nbsp; статут громади щодо планування,&nbsp; де що можна будувати, якого типу? Це, власне, те, чого ми всі чекаємо. І ми бачили з вами в Раді як з'являлось&nbsp; дуже багато різного роду законопроектів, які ми намагались,&nbsp; громадські активісти, попередити несанкціоновану забудову або те, що громаді не&nbsp; подобається, щоби мало бути в тому чи іншому місті. Ми&nbsp; намагаємося зараз&nbsp;&nbsp;&nbsp; &nbsp;вдосконалити це системно. Тому ми дуже просимо підтримати це, і об'єднання "Самопоміч", звичайно, буде підтримувати цей законопроект.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Будь ласка, Лінько Дмитро Володимирович.</p>
<p>&nbsp;</p>
<p>17:25:50</p>
<p>ЛІНЬКО Д.В.</p>
<p>Прошу передати слово Мосійчуку.</p>
<p>&nbsp;</p>
<p>17:25:57</p>
<p>МОСІЙЧУК І.В.</p>
<p>Ігор Мосійчук, Радикальна партія Олега Ляшка.</p>
<p>Наша фракція підтримує цей закон і взагалі підтримує будь-яке вдосконалення містобудівної діяльності.</p>
<p>В той же час хотів би поділитися з колегами враженнями від відвідання міста Коломия, якраз пов'язані саме з містобудівною діяльністю. Прийняли там з колегою Юрієм Тимошенком участь в народному віче і пішли до міського голови Ігоря Слюзара з людьми. Міський голова втік, секретар міської ради Жупанський розвалився в кріслі перед громадою, довелося ставити його перед людьми на ноги.</p>
<p>Але питання не в тому. 13 кримінальних проваджень на міського голову, більшість з яких пов'язані з тим, що він, займаючись містобудівною діяльністю ще до обрання мером, просто кинув людей, назбирали грошей, постворювали кооперативи. Аферисти засіли в міській раді і думають, що будуть там царювати. Ні, не будуть!</p>
<p>Люди з Коломиї просили всіх колег народних депутатів підтримати питання щодо виїзного засідання антикорупційного комітету в Коломиї і щодо створення Тимчасової слідчої комісії по цим аферистам, які обікрали людей, які обкрадають прикарпатців.</p>
<p>Законопроект даний ми підтримуємо і просимо підтримати людей Коломиї в боротьбі з мером-аферистом.</p>
<p>Дякую.</p>
<p>&nbsp;</p>
<p>ГОЛОВУЮЧИЙ. Новак Наталія Василівна від "Блоку Петра Порошенка", будь ласка.</p>
<p>&nbsp;</p>
<p>17:27:50</p>
<p>НОВАК Н.В.</p>
<p>Шановні депутати, проект, який сьогодні ми розглядаємо, дуже важливий для містобудування, але він стосується не тільки містобудування. Є такий термін як "планування територій", який не має стосунку до містобудування, тому що планування територій здійснюється як відносно до сільськогосподарських земель, земель водного фонду, земель видобичі корисних копалин, і тільки те, що пов'язано саме з будівництвом в селах, містах є містобудування. Тому треба змінювати назву закону, Закон про планування територій та регулювання містобудівної діяльності.</p>
<p>Крім того, вводиться такий термін як "планування територій, що нівелює генеральні плани". Якщо раніше генеральний план був основним документом, який регулював містобудівну діяльність, то тепер генеральний план нівелюється і він є вже не таким важливим, як раніше. Крім того, раніше генеральний план не повинен був тримати в собі секретну інформацію і згідно до Закону "Про доступ до публічної інформації" кожен мав право доступу до генерального плану. Тепер зникла ця стаття.</p>
<p>Далі. Раніше генеральний план був безстроковий і зміни до нього могли вноситись лише кожні 5 років, зараз ця норма змінена на 2 роки, але в разі зміни параметрів можна набагато частіше вносити зміни до генерального плану, що не призводить до сталого розвитку міста. І таким чином те, що, наприклад, набудував Войцеховський, можна внести зміни до генерального плану і все це узаконити.</p>
<p>Що стосується детальних планів територій, то також&nbsp;&nbsp; передбачається, що можна редагувати детальні плани територій з точки зору зміни цільового призначення, що є також неприйнятним. Крім того, наприклад, прибережні захисні смуги також будуть регулюватися детальними планами територій, хоча це є проблема екологічна і загальнодержавна. Тому я…</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд, завершуйте.</p>
<p>&nbsp;</p>
<p>НОВАК Н.В. …пропоную утриматись від голосування за цей проект.</p>
<p>&nbsp;</p>
<p>ГОЛОВУЮЧИЙ. Дякую вам. Ще не мали слова "Батьківщина". 1 хвилина, Івченко, потім Папієв. Будь ласка, 1 хвилина.</p>
<p>&nbsp;</p>
<p>17:30:12</p>
<p>ІВЧЕНКО В.Є.</p>
<p>Вадим Івченко, фракція "Батьківщина".</p>
<p>Шановні колеги, хотілося б підтримати колегу Новак і сказати, що тут не пахне децентралізацією. Тут іде повна децентралізація тільки в містобудівній діяльності. Тепер Кабінет Міністрів буде розробляти методику, і по цій методиці тепер будуть розроблятися генеральні плани. Так, вводиться нове поняття до структури містобудівної документації як планувальна документація. Але не зможуть тепер об'єднані громади чи будь-які територіальні громади на свій розсуд зробити схему планування територій так, як вони бачать розвиток громади. Тепер ми з вами всі будемо в клітинках, тому що методику буде розробляти Кабмін. Вони не зможуть ухилитися від цієї методики, і затверджувати генеральну схему планування територій і країни буде Кабінет Міністрів.</p>
<p>А далі написано, що до 2020 року розробити генеральний план схеми планування всієї країни. Кожному дадуть клітинки і скажуть, як жити.</p>
<p>Колеги, це не вірний підхід до децентралізації. Це повна централізація містобудівної діяльності …</p>
<p>&nbsp;</p>
<p>ГОЛОВУЮЧИЙ. Будь ласка, дякую вам. Одна хвилина, Папієв.</p>
<p>&nbsp;</p>
<p>17:31:39</p>
<p>ПАПІЄВ М.М.</p>
<p>Дякую. Шановні народні депутати України! Шановні телеглядачі! "Опозиційний блок" буде підтримувати цей законопроект, але тільки за основу. І я хотів би, знову ж таки, задати запитання нашому головуючому. Подивіться, оцей законопроект 5126, він не був і не міг бути в порядку денному четвертої сесії. Він взагалі-то відсутній в порядку денному п'ятої сесії, якого немає. Взагалі як він появився сьогодні в розгляді сьогоднішнього порядку денного? Це таке питання по регламенту.</p>
<p>І наступне питання. Коли будемо доопрацьовувати цей законопроект, то дуже хотілося, щоб були врегульовані такі терміни як "регіональні інтереси". Тому що у нас в Конституції України немає такого терміну. У нас адміністративно-територіальний устрій встановлює, що територія України складається з областей, районів і так далі.</p>
<p>І так саме це відноситься і до схеми планування територій на регіональному рівні. Тобто ми готові надати свої пропозиції…</p>
<p>&nbsp;</p>
<p>ГОЛОВУЮЧИЙ. Шановні колеги! Я просто хочу наголосити. Тут одна з фракцій вирішила взяти як пропагандивну свою фішку говорити про Ррегламент. Хочу наголосити, що порядок денний по тому чи іншому блоку питань складає комітет, комітет Верховної Ради України, обраний нами тут.&nbsp; І комітет подав цей законопроект в переліку тих законопроектів, які вони вважають першочерговими. А ми&nbsp; сьогодні зранку затвердили порядок&nbsp; денний на тиждень. І ви собі найдіть якусь іншу пропагандивну річ, бо у вас, очевидно, з фантазією вичерпується просто набір ідей і заходів. Ми діємо чітко згідно Регламенту. І більше того,&nbsp; ми реформуємо&nbsp; парламент, і наш блочний розгляд питань – це і є пряма реформа парламенту в дії.</p>
<p>Від&nbsp; позафракційних, будь ласка, 1 хвилину Левченко, потім&nbsp; 1 хвилина Зубко і переходимо до голосування.</p>
<p>&nbsp;</p>
<p>17:33:46</p>
<p>ЛЕВЧЕНКО Ю.В.</p>
<p>Левченко, "Свобода", 223&nbsp; округ, місто Київ.</p>
<p>Тут було&nbsp; сказано, що нібито у нас зараз після обіду блок питань ЖКГ.&nbsp; Я поки що бачу, що у нас блок питань будівельної мафії у Верховній Раді України. Спочатку проголосували позаминулий законопроект в першому читанні, де дозволили узаконювати незаконні забудови ще трошки, до речі, голосами Партії регіонів і деяких так званих демократичних фракцій. А тепер пропонують проголосувати черговий законопроект по черговому полегшенню вимог до будівельної галузі. Нібито у нас немає&nbsp; проблем по всій Україні, особливо у великих містах. Ніби у нас&nbsp;&nbsp; немає проблем, коли, наприклад, зараз в Києві на станції метро торговий розважальний центр будують. Цього всього немає, у нас&nbsp; все чудово, громада має вплив. Ні, давайте ще полегшимо. Тут пропонуєте&nbsp; замінити поняття "містобудівну документацію" на "планувальну документацію". Містобудівна документація стосується самого проекту, стосується вимог до проекту, а не тільки, де буде знаходитись той чи інший будинок. Ви пропонуєте скасувати цілий закон про генеральну схему планування території України і передати ці всі повноваження Кабінету Міністрів. Тобто ще більше полегшити діяльність будівельної галузі.</p>
<p>Я закликаю…</p>
<p>&nbsp;</p>
<p>ГОЛОВУЮЧИЙ. 30 секунд, будь ласка.</p>
<p>&nbsp;</p>
<p>ЛЕВЧЕНКО Ю.В. Я закликаю всіх народних депутатів, особливо народних депутатів мажоритарників з великих міст, з обласних центрів за це не голосувати, це буде зрада ваших виборців, ви і далі віддаєте їх на поталу будівельної мафії, де в них будуть забудовуватись дитячі майданчики і парки біля їхніх будинків. Не робіть цього! Не робіть цього!</p>
<p>&nbsp;</p>
<p>ГОЛОВУЮЧИЙ. Завершальне слово Геннадій Зубко, 1 хвилина. І прошу всіх зайти в зал і приготуватись до голосування. Будь ласка.</p>
<p>&nbsp;</p>
<p>17:35:28</p>
<p>ЗУБКО Г.Г.</p>
<p>Шановні колеги, я б хотів би звернути увагу взагалі, що кожен говорить про своє, але не тільки не про закон,&nbsp; який йде розгляд в парламенті.</p>
<p>Я дякую тим колегам, які підготували сьогодні цей законопроект, тому що він конкретно дає можливість об'єднаним територіальним громадам в той час, коли парламент прийме рішення про передачу повноважень і розпорядження землею, планувати територію, а не ганятися з кримінальними провадженнями за тим чи іншим головою, який роздає своєю печаткою ту чи іншу землю.</p>
<p>І я би хотів би&nbsp; подякувати за системну&nbsp; роботу для того, щоби впроваджуючи децентралізацію і впроваджуючи об'єднання&nbsp; територіальних громад, і сподіваюсь, що парламентом буде прийнято рішення про передачу&nbsp;&nbsp; розпорядження земельними ресурсами саме об’єднаними&nbsp; територіальними громадами, дати можливість перед тим&nbsp; як використовувати цю землю і залучати інвестора спочатку&nbsp; запланувати територію, погодити&nbsp; це з своїми&nbsp; депутатами, погодити з&nbsp; громадою і тільки після того приймати рішення.&nbsp; І тому&nbsp; це дуже важливий законопроект, який повинен передувати саме&nbsp; передачі земельними ресурсами&nbsp; об’єднаних територіальних громад.</p>
<p>Дякую всім за підтримку.</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги, обговорення звершене, переходимо до прийняття рішення. Хочу наголосити: законопроект ставиться тільки за основу. І я ставлю на голосування&nbsp;&nbsp;&nbsp;&nbsp; проект Закону про внесення змін до деяких&nbsp; законодавчих актів&nbsp; України з удосконалення містобудівної діяльності&nbsp; щодо планування територій номер 5126 за основу&nbsp; з врахуванням пропозицій&nbsp; комітету, які були озвучені&nbsp; під стенограму.&nbsp; Шановні колеги, за основу&nbsp;&nbsp;&nbsp; 5126, прошу голосувати, прошу взяти участь&nbsp; в голосуванні,&nbsp; будь ласка, колеги, голосуємо.&nbsp;</p>
<p>&nbsp;</p>
<p>17:37:36</p>
<p>За-185</p>
<p>Колеги, я поставлю наступну пропозицію, яка в нас є, це повернути в комітет на повторне перше читання. Чи може така пропозиція бути підтримана? Колеги, підтримуємо таку пропозицію? Тоді, колеги, я ставлю на голосування пропозицію проект закону 5126 повернути в комітет на повторне перше читання, колеги. Прошу проголосувати, прошу підтримати на повторне перше читання, будь ласка, голосуємо.</p>
<p>&nbsp;</p>
<p>17:38:20</p>
<p>За-219</p>
<p>Мені здається, ми були близькі до прийняття рішення. Колеги, я зараз поставлю на повернення. Давайте я поставлю третю пропозицію, повернути суб'єкту законодавчої ініціативи на доопрацювання, колеги. Будь ласка, давайте сконцентруємося і прошу всіх брати участь у голосуванні.</p>
<p>Отже, я ставлю на голосування пропозицію повернути суб'єкту права законодавчої ініціативи на доопрацювання, колеги. Прошу проголосувати, прошу підтримати на доопрацювання, прошу голосувати.</p>
<p>&nbsp;</p>
<p>17:39:08</p>
<p>За-209</p>
<p>Шановні колеги! 209 – "за". Рішення не прийняте. Жодна з пропозицій, які були проголосовані не набрала необхідної кількості голосів і тому проект Закону 5126 відхилений.</p>
<p>Колеги, переходимо до наступного проекту Закону – це 4901. Проект Закону про комерційний облік комунальних послуг. Я прошу підтримати пропозицію розгляду його за скороченою процедурою, колеги. Прошу&nbsp; підтримати.</p>
<p>&nbsp;</p>
<p>17:39:55</p>
<p>За-155</p>
<p>155 – "за". Рішення прийняте.</p>
<p>І я запрошую до доповіді народного депутата України Сташука Віталія Филимоновича, будь ласка.</p>
<p>&nbsp;</p>
<p>17:40:10</p>
<p>СТАШУК В.Ф.</p>
<p>Шановний пане Голово, шановні колеги депутати, вам до розгляду пропонується проект закону про комерційний облік комунальних послуг. Прийняття цього закону необхідно для вирішення двох надзвичайно важливих проблем. Перше – це проблема раціонального використання водних та паливно-енергетичних ресурсів країни.</p>
<p>Друге – це, звичайно, забезпечення права споживача оплачувати за ті послуги, які&nbsp;&nbsp; він реально отримав. Насправді ситуація у нас&nbsp; з цим досить складна, скажімо, коли мова йде&nbsp; про забезпечення засобами обліку&nbsp; споживання води в багатоквартирних&nbsp; будинках, то цей показник становить станом на середину цього&nbsp; року близько 29 відсотків. Коли ми говоримо про показник оснащення житлових будинків приладами комерційного обліку теплової енергії, то він складає 59 відсотків, але&nbsp; це, так само,&nbsp; не дає гарантії точного і&nbsp; коректного обліку всіх необхідних комунальних послуг.</p>
<p>Тому ми пропонуємо в проекті встановити норму, яка робить обов'язковим&nbsp; обладнання усіх будівель, що&nbsp;&nbsp; приєднані до&nbsp; зовнішніх теплових&nbsp; мереж, зовнішніх мереж&nbsp; гарячого водопостачання, зовнішніх водопровідних мереж будинковими вузлами обліку.</p>
<p>Проект передбачає, що&nbsp; саме такі вузли обліку будуть використовуватись для обліку відповідних комунальних послуг. Обладнання такими вузлами обліку зобов'язаний&nbsp; провести оператор зовнішніх мереж&nbsp; у терміни по нежитловим будівлям до&nbsp; 1 жовтня 2017 року, по житловим до жовтня 2018 року.</p>
<p>Я хочу сказати, що результатом запровадження цих норм закону має стати суттєве&nbsp; зменшення розміру плати за послуги, за підрахунками Держенергоефективності, скажімо, якщо встановлюється прилад обліку у багатоквартирному будинку, то&nbsp; споживання&nbsp; тепла стає нижчим в рахунках мінімум відсотків на&nbsp; 20.</p>
<p>Тому тільки прийняття цього закону дозволить встановити…</p>
<p>&nbsp;</p>
<p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>17:42:36</p>
<p>ГОЛОВУЮЧИЙ.&nbsp;&nbsp; Дайте 30 секунд, будь ласка.</p>
<p>&nbsp;</p>
<p>СТАШУК В.Ф. … які б регулювали оплату за спожиті комунальні послуги. І ми назавжди відмовимося від такої проблеми, як некоректний неточний норматив споживання як підстава для оплати.</p>
<p>Закликаю всіх підтримати цей проект. Дякую.</p>
<p>&nbsp;</p>
<p>ГОЛОВУЮЧИЙ.&nbsp; Слово для співдоповіді надається заступнику голови Комітету з питань будівництва, містобудування і житлово-комунального господарства Альоні&nbsp; Бабак. Будь ласка, пані Олено.</p>
<p>&nbsp;</p>
<p>17:43:05</p>
<p>БАБАК А.В.</p>
<p>Шановна головуюча, шановні народні депутати! Комітет з питань будівництва, містобудування і житлово-комунального господарства на своєму засіданні 21 вересня 2016 року розглянув проект Закону про комерційний облік комунал<a name=Temp></a>ьних&nbsp; послуг, поданий… (реєстраційний номер 4901), поданий народними депутатами України Сташуком Віталієм Филимоновичем, членами нашого комітету та іншими, всього 32 співавтори. Метою законопроекту є законодавче врегулювання та формування правових, економічних та організаційних засад забезпечення комерційного та розподільчого обліку у сфері комунальних послуг. Прийняття цього проекту Закону є необхідним для забезпечення раціонального використання води, паливно-енергетичних ресурсів, а також для забезпечення захисту прав споживачів комунальних послуг шлях запровадження обов'язкового комерційного та розподільчого обліку теплової енергії гарячої та холодної води. Вагомим результатом запровадження норм проекту Закону має стати і суттєве зменшення розміру плати за послуги, що зумовлюється невідповідністю реальних обсягів водоспоживання встановленим нормативам і нормам, які є часто завищеними, а також і теплової енергії.</p>
<p>Головне науково-експертне управління, в цілому поділяючи ідею щодо необхідності удосконалення законодавства в сфері комерційного обліку комунальних послуг, одночасно зазначає, що спосіб та механізми такого обліку мають кореспондувати і з нормами нової редакції законопроекту про житлово-комунальні послуги (реєстраційний номер 1581-д), підготовлений до розгляду в другому читанні.</p>
<p>Комітет з питань запобігання та протидії корупції не виявив в законопроекті корупціогенних факторів.&nbsp; За результатами розгляду комітет прийняв рішення рекомендувати Верховній Раді України прийняти зазначений законопроект, номер 4901, за основу з подальшим його доопрацюванням до розгляду в другому читанні. Дякую і прошу підтримати рішення комітету.</p>
<p>&nbsp;</p>
<p>ГОЛОВУЮЧИЙ. Дуже дякуємо вам, шановна пані Олена. Будь ласка, запишіться два – "за", два – "проти" для обговорення цього законопроекту.</p>
<p>Будь ласка, від "Блоку Петра Порошенка" Юрій Соловей.</p>
<p>&nbsp;</p>
<p>17:45:22</p>
<p>СОЛОВЕЙ Ю.І.</p>
<p>Прошу передати слово Івану Мельничуку.</p>
<p>&nbsp;</p>
<p>ГОЛОВУЮЧИЙ. Будь ласка, Іван Мельничук від "Блоку Петра Порошенка", прошу.</p>
<p>&nbsp;</p>
<p>17:45:33</p>
<p>МЕЛЬНИЧУК І.І.</p>
<p>Шановні колеги, шановні громадяни України, моє слово до представника Радикальної партії, який виступав по прошлому закону. Звичайно він не виступав по закону, він ніс околесицу, на себе похожу, про місто Коломия. Я об'ясню, чому на нього подібну. Тому що замість того, щоби працювати у парламенті прошлий пленарний тиждень, він собі гарненько на літачку полетів віддихати за кордон. А коли це все розповсюдилося по Україні, і всі питали: "Де цей барин у нас віддихає?", він нічого кращого не придумав, як приїхати на вихідні у місто Коломия, устроїти там маленький заколот, щоб вся Україна побачила, що він якоби займається якоюсь діяльністю.</p>
<p>Я вам скажу, не шановний депутат, ви більше в місто Коломию не лізьте. Тому що ви не розумієте, що таке гуцули і що таке місто Коломия. І тим більше, коли ви приїжджаєте туди, весь народ жалкує, чому він до сих пір не відмінив депутатську недоторканність. Тому що дуже багато було бажаючих вас викинути з другого поверху ратуші, через балкон! Розумієте? За те, що ви там витворяли.</p>
<p>А є там депутат Верховної Ради, якого обрали люди. І йому тільки можна давати, по заявам громади, оцінку тому, що відбувається в місті Коломия. А сам він у приватній бесіді мені сказав, що він третього не розуміє, чого ви його приволокли туди, на Майдан, і про що ви там говорили.</p>
<p>Тому, колего, ходіть чемно на засідання Верховної Ради, голосуйте законопроекти, потрібні людям і зокрема коломиянам. Не ходіть і не тягайте чиновників, і не тягайте людей, яких обрали громади, за піджаки. Тому що вас колись так поволочать, повірте мені! Якщо не знаєте, чим займатися, ходіть, на партію гроші збирайте.</p>
<p>Це у&nbsp; вас дуже&nbsp; гарно поручається.</p>
<p>&nbsp;</p>
<p>ГОЛОВУЮЧИЙ. Будь ласка, від "Народний фронту" народний депутат&nbsp; Вознюк.</p>
<p>&nbsp;</p>
<p>17:47:32</p>
<p>ВОЗНЮК Ю.В.</p>
<p>Прошу передати слово Олександру Кодолі.</p>
<p>&nbsp;</p>
<p>ГОЛОВУЮЧИЙ. Будь ласка,&nbsp; Олександр Кодола.</p>
<p>&nbsp;</p>
<p>17:47:38</p>
<p>КОДОЛА О.М.</p>
<p>Олександр Кодола. Шановні колеги,&nbsp; як співавтор даної законодавчої&nbsp; ініціативи хочу зазначити, що дуже необхідний законопроект для раціонального використання водних і паливно-енергетичних ресурсів. Прийняття закону дозволить запровадити 100-відсотковий облік, а це, на нашу думку, на 75 відсотків&nbsp; знизить обсяг необлікованих витрат води в будинках та десь на&nbsp; 20 відсотків скоротить споживання тепла протягом&nbsp; 1-3 років.&nbsp; Повний облік споживання&nbsp; дасть змогу мешканцям в багатоповерхових будинках заощаджувати в середньому 25 відсотків ресурсів. А завдяки повному обліку споживання енергії держава матиме об'єктивну інформацію щодо&nbsp; підвищення прозорості енергетичного ринку.</p>
<p>Тому "Народний фронт" підтримує цю законодавчу ініціативу і закликає всіх колег проголосувати "за".</p>
<p>&nbsp;</p>
<p>ГОЛОВУЮЧИЙ. Будь ласка, від Радикальної партії Ляшка Олег Ляшко.</p>
<p>&nbsp;</p>
<p>17:48:41</p>
<p>ЛЯШКО О.В.</p>
<p>Олег Ляшко, Радикальна партія.</p>
<p>Відсутність реального обліку комунальних послуг, обліку спожитого газу, енергоносіїв, як наслідок, платять українці, коли їм зі стелі пишуть вартість тарифів і потім люди виявляється місяць працюють і не можуть заробити, щоб заплатити за комуналку ,я вже не кажу за всі інші потреби, які має кожна українська сім'я.</p>
<p>Зараз одна із афер, про яку мені розказували люди, коли я їздив по областях, це встановлення лічильників на будинок. Замість того, щоб ставити лічильник на кожну індивідуальну квартиру, ставлять лічильники на будинок і потім людина має сплатити за те, чого вона не споживала.</p>
<p>Тому я звертаюся до уряду з вимогою передбачити в державному&nbsp; бюджеті кошти на встановлення лічильників обліку води, тепла, газу індивідуально на кожне житлове помешкання&nbsp; для того, щоб українці платили лише за ті послуги,&nbsp; які вони споживають.</p>
<p>Крім того, я знову наголошую,&nbsp; що консервація енергозалежності і бідності у тому випадку, коли в бюджеті передбачено 70 мільярдів гривень на&nbsp; субсидії – це дорога тупикова.&nbsp; Треба передбачати кошти на енергомодернізацію, на реконструкцію котелень, теплотрас, заміну вікон, дверей, утеплення&nbsp; житлових будників і робити це за рахунок&nbsp; державного бюджету. Оскільки люди доведені до ручки, майже 60 відсотків не мають коштів&nbsp;&nbsp; на харчування, не&nbsp; кажучи вже про те, щоб замінити&nbsp; котел замість газового котла, який раніше не рахували той газ, поставити пелети.</p>
<p>І це завдання, яке має виконувати уряд і профільне міністерство, на превеликий жаль, ви цього не робите. Саме тому Радикальна партія судиться, 21 жовтня суд, де ми оскаржимо рішення уряду, добиваємося зниження ціни на газ, добиваємося зниження тарифів і добиваємося повернення соціальної норми для громадян, щоб газ платити у половину менше.</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>ГОЛОВУЮЧИЙ. Ще одна хвилина. Виступ Рябчин Олексій Михайлович, будь ласка, і переходимо до голосування. Ні, ще "Самопоміч" буде. Будь ласка, Рябчин Олексій Михайлович.</p>
<p>&nbsp;</p>
<p>17:51:01</p>
<p>РЯБЧИН О.М.</p>
<p>Олексій Рябчин, "Батьківщина", Донеччина.</p>
<p>Як співавтор, я дуже радий, що нарешті цей важливий законопроект винесений в зал. Але я хочу вам нагадати історію питання взагалі, яка стосується обліку. Ще у 2009 році урядом Тимошенко була запроваджена відповідна постанова та розроблена державна програма, яка розповсюджується з 2010-го по 2014 рік, який передбачав сто відсотковий облік. На жаль, наступні уряди, жоден з урядів не розробив такої постанови, який би запроваджував сто відсотковий облік. І тому я радий, що Верховна Рада нарешті це зробила співавторством дуже багатьох депутатів і будемо приймати, і "Батьківщина" підтримує це.</p>
<p>Але, у мене запитання як можна було уряду приймати рішення щодо підвищення тарифів встановлення так званих ринкових тарифів, які ми зараз оскаржуємо у суді, постанову уряду та НКРЕКП, без взагалі питання сто відсоткового обліку як можна було видавати субсидії людям, якщо ти не знаєш скільки вони споживають. І не люди це отримують ці субсидії, а по нормативам отримають олігархи та їх кишеньковий "Теплокомуненерго". Як можна було видавати "теплі" кредити людям, якщо ти не знаєш яким чином, на яку кількість енергії вона&nbsp; буде скорочення споживання? Як можна взагалі говори про сто відсотковий облік, якщо ти не можеш регулювати це тепло? Дали зараз опалення в квартири і люди як це регулюють? Квартирки відкривають, вікна відкривають.</p>
<p>Якщо ти не можеш&nbsp; регулювати, то для тебе&nbsp; цей тариф, це&nbsp; просто податок, який платять&nbsp; додатково людям. У нас є певні застереження, дійсно це&nbsp; дуже добре, що буде прибудинковий&nbsp; лічильник, і, власне, неефективність Теплокомуненерго, власне, неефективність олігархів, які не інвестують у труби, не інвестують у&nbsp; інші речі воно буде&nbsp; подолано, тому що люди будуть плати дійсно за те…, за ту енергію, яка їм буде поставлена. Однак, питання індивідуальних лічильників воно ще й не до кінця вирішене цим законопроектом. Тому що є люди, які скорочують своє споживання і вони будуть платити за тих, які не скорочують своє споживання: за хостели, за гуртожитки і за тих людей, які я не знаю там, споживають газ для того, щоб певні речі робити. І ми будемо платити за неефективність наших сусідів. Це питання треба доопрацювати.&nbsp; Голосуємо за цей законопроект він дійсно відповідає європейським нормам.</p>
<p>&nbsp;</p>
<p>ГОЛОВУЮЧИЙ. Дякую вам.</p>
<p>Від "Самопомочі", Альона, Альона Бабак.</p>
<p>Альона Валеріївна,&nbsp; будь ласка, одна хвилина.</p>
<p>&nbsp;</p>
<p>17:53:19</p>
<p>БАБАК А.В.</p>
<p>Шановні народні депутати, комерційний облік води і тепла на рівні багатоквартирного будинку – що це означає? Це, в першу чергу, можливість перевести в гроші економію, отриману від&nbsp; інвестицій в енергозбереження вашого будинку. Якщо немає обліку на рівні будинку, то все, що ми робимо – міняємо вікна, міняємо двері або ще щось робимо, ми не можемо перевести в реальні грошові… зменшення наших виплат за комунальні послуги. Це є перша передумова для того, щоб ми змогли зменшити нашу плату.</p>
<p>Але, безумовно, нам потрібно дбати про те, щоб вода в подвал не витікала, тому що буде стояти будинковий засіб обліку. Ми мусимо за цим дбати. Ми повинні розуміти, що тоді один будинок не буде платити за втрати іншого, тому що кожен будинок має свого власника, який повинен дбати про те, щоб його будинок був в належному стані.</p>
<p>Що важливо в цьому законі? Вперше в Україні буде забезпечений…</p>
<p>&nbsp;</p>
<p align=center>Веде засідання Перший заступник Голови Верховної Ради України ГЕРАЩЕНКО І.В.</p>
<p>&nbsp;</p>
<p>ГОЛОВУЮЧИЙ. Будь ласка, 30 секунд завершити. Дайте завершити 30 секунд, будь ласка.</p>
<p>&nbsp;</p>
<p>17:54:43</p>
<p>БАБАК А.В.</p>
<p>Вперше на законодавчому рівні передбачається доступ споживача вільний до інформації про нарахування по будинковому обліку, про розподіл плати між кожним приміщенням цього будинку, такого не було. Люди запитують: "А кому нарахували? Тій аптеці дали чи ні?", все це буде у вільному доступі споживача і зберігатись в архівах протягом тривалого терміну. Це перший крок для того, щоб ми з вами відчули реальну економію від інвестицій в енергозбереженні.</p>
<p>Прошу підтримати.</p>
<p><b>&nbsp;</b></p>
<p>ГОЛОВУЮЧИЙ. Дякуємо, 1 хвилина, будь ласка, народному депутатові Безбаху. Чи ви вже не наполягаєте? Пане Безбах! Не наполягаєте. Пане Безбах, ви наполягаєте на виступі? Ні?</p>
<p>&nbsp;</p>
<p align=center>Веде засідання Голова Верховної Ради України ПАРУБІЙ А.В.</p>
<p>&nbsp;</p>
<p>17:55:33</p>
<p>ГОЛОВУЮЧИЙ. Шановні колеги, ми завершили обговорення. Майже всі виступаючі… Ага, від… "Опозиційний блок", 1 хвилина, Матвієнков. Матвієнков, 1 хвилина, включіть мікрофон.</p>
<p>&nbsp;</p>
<p>17:55:52</p>
<p>МАТВІЄНКОВ С.А.</p>
<p>Матвиенков, 57 округ, город Мариуполь.</p>
<p>Уважаемые коллеги, учет на уровне дома, это, в первую очередь, переложить проблемы неплательщиков на тех жильцов, которые сегодня добросовестно платят. Проблема рационального использования энергоносителей – это, к сожалению, у нас на сегодняшний день в стране проблема тех, кто потребляет тепло. Проблема потерь – это проблема тех, кто платит за тепло. Неполученные услуги, бегущая вода по улицам, обогрев атмосферы – это все проблемы потребителей наших. Проблема неплательщиков, это тоже, к сожалению, проблемы потребителей. И ту систему, которую сегодня вталкивают и предлагают нам установить, это переложить головную боль с тех, кто предоставляет услуги по обслуживанию теплом, переложить на те квартиры, которые практически это дело делают и платят.</p>
<p>Вопрос о том, что систему учета заводить необходимо, а, безусловно, он нужен, он необходим. И Кабинету Министров нужно было не подсовывать депутатам законопроект подготовленный, а самим поработать над системой и вынести сюда законопроект, который бы обеспечил счетчик в каждой квартире! И чтобы четко каждый человек понимал, за что он платит!</p>
<p>&nbsp;</p>
<p>ГОЛОВУЮЧИЙ. Дякую. Шановні колеги! Заключний виступ Геннадія Зубка і переходимо до голосування. Одну хвилину Геннадій Зубко. І прошу всіх заходити в зал.</p>
<p>&nbsp;</p>
<p>17:57:11</p>
<p>ЗУБКО Г.Г.</p>
<p>Шановні колеги! Я хотів би звернути увагу, що цей законопроект підготовлений більше ніж&nbsp; 40 депутатами разом&nbsp; спільно з урядом, і уряд беззаперечно підтримує цей законопроект. Чому це важливо? Тому &nbsp;що неможливо управляти тим, що не обліковується.&nbsp; Чому сьогодні нам задають постійно питання: яким чином&nbsp; і коли будуть встановлені саме лічильники для того, щоб рахувати не просто&nbsp; нормативи, не просто тепло, яке уходить в повітря, а саме те, що спожито?</p>
<p>Саме це дасть можливість забезпечити,&nbsp; що саме люди будуть платити за спожиту енергію, а не за порвані труби або за непоставлену енергію, яка нараховується їм зараз теплопостачальними підприємствами. Саме цей законопроект дає можливість до 2017 року запровадити повністю комерційний облік. І саме цей&nbsp; законопроект&nbsp; дає сьогодні&nbsp; чітку відповідь: за чий&nbsp; рахунок повинні бути встановлені ці лічильники? За рахунок постачальних&nbsp; організацій. Ким він буде обслуговуватися? Який&nbsp; регламент? Тому нам потрібно&nbsp; зробити перший крок, прийняти цей закон в першому&nbsp; &nbsp;читанні для того, щоб починати саме обліковувати те, що ми споживаємо і те, що ми зекономили. І, якщо ми кажемо про субсидії, якщо ми кажемо про реформування цієї системи субсидій, про майбутню монетизацію субсидій, то нам потрібно порахувати цю економіки для того, щоб з'ясувати яким чином ця енергія була використана.</p>
<p>І тому я б хотів би ще раз, щоб ви подивилися саме яким чином буде відбуватися облік як будинковий, так і поквартирний, і саме яким чином забезпечити, щоб внутрішніх …. мереж середбудинкових не було як по воді, так і по теплу, і по іншим енергії.</p>
<p>Тому я б хотів би, щоб ми саме зосередились, тому що це базовий законопроект, який відкриває перший крок до питань енергоефективності, до питань обліку, до питань управління, до питань того, щоб Україну по своїй незалежності наблизити до європейських країн, які сьогодні споживають в п'ять…</p>
<p>&nbsp;</p>
<p>ГОЛОВУЮЧИЙ.&nbsp; Дякую.</p>
<p>Шановні колеги,&nbsp; обговорення завершене. Я прошу зайняти робочі місця&nbsp; і&nbsp; я ставлю на голосування проект Закону про комерційний облік комунальних послуг&nbsp; номер 4901 за пропозицією&nbsp;&nbsp; комітету,&nbsp; за основу, колеги. Під час обговорення всі підтримували дану&nbsp;&nbsp; пропозицію і я прошу її підтримати і проголосувати. 4901 за основу, колеги,&nbsp; будь ласка, голосуємо, прошу підтримати. За основу.</p>
<p>&nbsp;</p>
<p>18:00:00</p>
<p>За-238</p>
<p>Рішення прийняте.&nbsp;</p>
<p>Колеги, я хотів би з вами порадитись. Ми можемо розглянути ще один законопроект? Не встигнемо?&nbsp; (<i>Шум у залі). </i>Добре, колеги.</p>
<p>&nbsp; Я хочу тоді зробити маленьке повідомлення, ми надто пізно дійшли до блоку житлово-комунального господарства, я пообіцяв голові комітету, що ми цей блок перенесемо на наступний тиждень і розпочнемо з нього у вівторок, щоб ми змогли завершити ті законопроекти, які комітет готував, які готував віце-прем'єр і міністерство. Наступного тижня у вівторок ми розпочнемо з питань житлово-комунального господарства. У нас сьогодні був плідний день, важкий день, і я вітаю всіх з успішно прийнятими рішеннями.</p>
<p>І вечірнє пленарне засідання Верховної Ради України оголошую закритим. Завтра о 10 годині ранку запрошую всіх в зал для продовження нашої роботи. Дякую вам. До побачення!</p>
<p>&nbsp;</p>
